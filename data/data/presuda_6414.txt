<div style="text-align: right">
	<strong>K.br.10/292</strong><br>
	&nbsp;</div>
<div style="text-align: center">
	<strong>U IME NARODA</strong></div>
<div style="text-align: center">
	&nbsp;</div>
<div style="text-align: justify">
	<strong>OSNOVNI SUD U PODGORICI</strong>,u vijeću sastavljenom od sudije Đuković Gorana kao predsjednika vijeća,sudija porotnika Popović Miljana i Ćuković Mirka kao članova vijeća,uz učešće namještenika suda Paunović Nataše kao zapisničara,u krivičnom predmetu protiv optužene H. E. zbog produženog krivičnog djela teška krađa iz čl. 240.st.1 tač.1 u vezi čl. 49 Krivičnog zakonika,odlučujući po optužnici Osnovnog državnog tužioca Kt.br.907/09 od 02.03.2010. godine,koju je zastupao zamjenik Osnovnog državnog tužioca Baković Enis,nakon glavnog i javnog pretresa održanog dana 16.06.2011. godine u prisustvu stranaka,nakon tajnog vijećanja i glasanja izrekao je i istog dana javno objavio</div>
<div style="text-align: justify">
	&nbsp;</div>
<div style="text-align: center">
	<strong>PRESUDU</strong></div>
<div style="text-align: center">
	&nbsp;</div>
<div style="text-align: justify">
	<strong>Optužena:H. E.</strong> od oca I. i majke A.,rođene Lj.,rođena .... godine na Cetinju,sa prebivalištem u P,ul.....,državljanka Crne Gore,sa završenom osnovnom školom,nezaposlena,majka dvoje maloljetne djece,lošeg imovnog stanja,osuđivana presudom&nbsp; Osnovnog suda u P. K.br..... od ..... godine zbog krivičnog djela iz čl. 260.st.5 Krivičnog zakonika na kaznu zatvora u trajanju od 3(tri)mjeseca</div>
<div style="text-align: justify">
	&nbsp;</div>
<div style="text-align: center">
	<strong>Kriva je</strong><br>
	&nbsp;</div>
<div style="text-align: center">
	&nbsp;</div>
<div>
	<strong>Zato što je:</strong><br>
	&nbsp;</div>
<div>
	&nbsp;</div>
<div style="text-align: justify">
	U Podgorici,tuđu pokretnu stvar oduzela drugom u namjeri da sebi pribavi protivpravnu imovinsku korist u iznosu preko 150,00 eura,na način što je:</div>
<ul>
	<li style="text-align: justify">
		Dana 21.aprila između 06 i 17h 2009 godine u ul. J. B. T.,provaljivanjem oduzela tuđu pokretnu stvar,tako što je podesnim sredstvom otključala prednja lijeva vrata vozila marke „Zastava 101“,registarskih oznaka ...,vlasništvo V. M. i iz ladice koja se nalazila ispred suvozačovog sjedišta ne našavši novac niti druge vrijednije stvari oduzela i prisvojila fotrolu u kojoj su bila lična dokumenta oštećenog vrijednosti 25,00 eura,</li>
	<li style="text-align: justify">
		Dana 18.05.2009 godine u noćnim časovima u ul. .... &nbsp;oduzela tuđu pokretnu stvar,tako što je otvorila nezaključana vrata gepeka vozila marke „Opel“ registarskih oznaka ...,vlasništvo S. M. i ušla u unutrašnjost vozila ,odakle je sa sjedišta vozila oduzela i prisvojila novčanik u kojem se nalazilo 115,00 eura,</li>
	<li style="text-align: justify">
		U noći 11/12 juna 2009 godine u ul. ...,provaljivanjem oduzela tuđu pokretnu stvar,tako što je podesnim sredstvom odvlalila metalnu grilju na prozoru kuće ,vlasništvo Š. V. i kroz otvoren prozor ušla u unutrašnjost,odakle je sa stola oduzela i privojila novčanik u kojem se nalazilo 220,00 eura,sve ukupne vrijednosti 245,00 eura</li>
	<li style="text-align: justify">
		Dana 17.06.2009. godine oko 02,00h u ul.... br &nbsp;,pokušala da uđe kroz otvoren prozor od kupatila u unutrašnjosti kuće ,vlasništvo oštećenog O. S. ,u namjeri da oduzme i prisvoji novac i druge vrijedne stvari koje bi pronašla&nbsp; u čemu je spriječna od strane oštećenog</li>
</ul>
<div style="text-align: justify">
	-čime je izvršila produženo krivično djelo teška krađa iz čl. 240.st.1 tač.1 u vezi čl. 49 Krivičnog zakonika<br>
	<br>
	Pa sud optuženu primjenom citiranog zakonskog propisa i čl. 3,4,5,13,15,32,36,42,45,46 Krivičnog zakonika i čl. 199,202,212 i 364 Zakonika o krivičnom postupku<br>
	&nbsp;</div>
<div style="text-align: center">
	<strong>Osuđuje</strong><br>
	&nbsp;</div>
<div style="text-align: center">
	&nbsp;</div>
<div style="text-align: justify">
	<strong>Na kaznu zatvora u trajanju od 3 (tri) mjeseca</strong></div>
<div style="text-align: justify">
	<br>
	Usvaja se imovinsko pravni zahtjev oštećenih: M. V. i S. M.,pa se obavezuje optužena da na ime naknade štete oštećenom M. V. uplati novčani iznos od 25,00 eura,oštećenom S. M. novčani iznos od 115,00 eura u oku od dva mjeseca po pravosnažnosti presude.</div>
<br>
Dužna je optužena da ovom sudu na ime troškova postupka uplati iznos od 176,00 eura kao i 30,00 eura na ime paušala u roku od 15 dan po pravosnažnosti presude pod prijetnjom prinudnog izvršenja<br>
<br>
Sud optuženoj shodno čl. 71.st.1 Krivičnog zakonika izriče<br>
<div style="text-align: center">
	<strong>MJERU BEZBJEDNOSTI</strong><br>
	&nbsp;</div>
<div style="text-align: justify">
	Obavezno liječenje narkomana,koja se ima izvršiti u ustanovi za izvršenje kazne,može trajati duže od vremena izrečene kazne,ali njeno ukupno trajanje ne može biti duže od tri godine.</div>
<div style="text-align: justify">
	<br>
	<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; <strong>Obrazloženje</strong><br>
	&nbsp;</div>
<div>
	&nbsp;</div>
<div style="text-align: justify">
	Optužnicom Osnovnog državnog tužioca Kt.br.907/09 od 02.03.2010 godine optuženoj H. E. stavljeno je na teret izvršenje produženog krivičnog djela teška krađa iz čl. 240.st.1 tač.1 u vezi čl. 49 Krivičnog zakonika.U konačnom zastupnik optužbe je ostao pri podignutoj optužnici,predložio je sudu da optuženu oglasi krivom i osudi po zakonu kao i &nbsp;mjeru bezbjednosti obavezno liječenje narkmana.<br>
	<br>
	U odbrani na glavnom pretresu optužena se branila da nije tačno da je dana 21.04.2009. godine podesnim sredstvom otključala prednja ulazna vrata vozila marke „Zastava 101“ reg oznake .. vlasništvo V. M..Da nije tačno da je dana 18.05.2009 godine u ul. V P. obila automobil marke „Opel“ reg. oznaka ... i da sa tim krivičnim djelom nema apsolutno nikakve veze. Takođe da nije tačno da je u noći 11/12.06.2009 godine u ul.&nbsp; C. provalila u kuću vlasništvo Š V. .Nadalje je pojasnila da je dana 17.06.2009 godine između 22 i 23 h prolazila P. ulicom . Zatim je ušla u dvorište jedne kuće da pije vodu.U tom trenutku je primjetila otvoren prozor na kupatilu kuće,kroz koji je pokušala da uđe u unutrašnjost kada je začula vlasnika koji je povikao&nbsp; „lopov“,te je pobjegla sa lica mjesta. Nadalje je istakla da ne ostaje pi svojoj odbrani u pretkrivičnom postupku ,da u policiji nije bio priustan branilac prilikom saslušanja,te da je bila u narkomanskoj krizi i priznala je izvršenja krivičnih djela kako bi je policija pustila. To što je kazala na zapisniku pred istražnim sudijom od 17.06.2009. godine da ostaje pri izjavi na zapisniku u pretkrivičnom je izjavila jer je bila u krizi bolesti zavisnosti.<br>
	<br>
	Saslušana na zapisniku pred istražnim sudijom na zapisniku Ki.br.09/262 od 28.07.2009 godine optužene je izjavila u svemu kao na zapisniku Kri.br.09/680 od 17.06.2009. godine.<br>
	<br>
	Saslušana u prethodnom postupku na zapisniku Kri.br.09/680 od 17.06.2009. godine optužena je izjavila u svemu kao na zapisnku o saslušanju osumnjičenog Ku.br.892/09 od 17.06.2009 godine ,te je pojasnila da je iskaz u pretkrivičnom postupku dala u prisustvu branioca po službenoj dužnosti advokata A. M. sa kojim je prethodno &nbsp;omogućen nesmetan razgovor.<br>
	<br>
	U pretkrivičnom postupku optužena se baranila da je dana 17.06.2009 godine oko 03,00 prolazila jednom ulicom u blizini K. C. na K.Prethodno je pored kontejnera pronašla jedan nož. Zatim je ušla u dvorište kuće u kome je pronašla jednu manju stolicu koju je postavila ispod otvorenog prozora od kupatila kuće u koju je imala namjeru da uđe. Pojasnila je da je primjetio gazda kuće te je pobjegla. Pozvala je taxi i na putu do kuće ,taksistu je zaustavila policija a nju su priveli PJ P.Izjavila je da je u junu mjesecu 2009 godine u naselju K. uskočila u jednu kuću kroz otvoren prozor na kome se nalazila jedna metalna grilja koja je takođe bila otvorena, te je sa stola iz dnevnog boravka otuđila novčanik u kome se nalazilo 190,00 eura .Nadalje u&nbsp; maju mjesecu 2009 godine oko 08,00 časova primjetila je jedno vozilo marke „Opel“ ,koje je bilo otvoreno.Pojasnila je da je otvorila zadnja &nbsp;vrata ušla u unutrašnjost vozila i iz jedne kutije koja se nalazila pored sjedišta vozača otuđila oko 50,00 eura. Pojasnila je da je negdje u aprilu 2009 godine u ulici J. B. T. na S. A. ušla u vozilo marke „Zastava“ koje je bilo&nbsp; otključano i iz latice otuđila jedan novčanik . Kasnije je utvrdila da se radi o futroli u kojoj je se nalazila vozačka dozvola. Kada je vidjela da u futroli nema novca istu je odbacila u blizini prodavnice „V“.<br>
	<br>
	Upitana da pojasni razlike u kazivanju na glavnom pretresu i u prethodnom odnosno pretkrivičnom postupku izjavila je da je tačna njena odbrana na glavnom pretresu da je iskaz u pretkrivičnom postupku dala jer je policija kazala da potpiše,i da je bila u narkomanskoj krizi kada je davala iskaz pred istražnim sudijom .<br>
	<br>
	U završnoj riječi optužena je ostala pri navodima svoje odbrane na glavnom pretresu.<br>
	<br>
	Sud je u dokaznom postupku na saglasan predlog stranaka pročitao iskaze svjedoka oštećenih: Š. V. sa zapisnika o glavnom pretresu od 14.03.2011. godine,M. V. sa zapisnika o glavnom pretresu od 14.03.2011. godine,S. M. sa zapisnika o glavnom pretresu od 14.03.2011. godine,O. S. sa zapisnika u prethodnom postupku Ki.br.09/262 od 08.09.2009. godine,pročitao je nalaz i mišljenje vještaka komercijalne struke Barović Veljka od 02.11.2010. godine,pročitao je zapisnik o uviđaju Uprave policije PJ Podgorica&nbsp; Ku.br.841/09 od 14.06.2009. godine,pročitao je zapisnik o uviđaju Uprave policije PJ P. Ku.br.890/09 od 17.06.2009. godine,pročitao je zapisnik o uviđaju Uprave policije PJ P. Ku.br.891/09 od 17.06.2009. godine,pročitao je službenu zabilješku Uprave policije PJ P. Ku.br.892/09 od 17.07.2009. godine,pročitao je izvod iz KE za optuženu izdat od Uprave policije Ispostave C. br.... od .... godine i saslušao je vještaka medicinske struke neuropsihijatra dr. Golubović Željka.<br>
	<br>
	Ocjenom navoda optužbe i odbrane, provedenim dokazima na glavnom pretresu,kako pojedinačno,tako u međusobnoj povezanosti,i dovodeći iste u logičnu vezu sa navodima odbrane optužene,sud je nepobitno utvrdio da je optužena izvršila krivično djelo stavljeno joj na teret,na način ,mjesto i vrijeme kao u izreci presude,pa je sud optuženu oglasio krivom i krivično-pravno odgovornom iz sledećih razloga:<br>
	<br>
	Saslušan na glavnom pretresu svjedok oštećeni Š. V. je posvjedočio da je noći između 11/12.06.2009. godine nepoznato lice otvorilo metalnu grilju na prozoru dnevne sobe kuće koja se nalazi u ulici VI. ..,ušlo u unutrašnjost kuće i iz novčanika koji se nalazio na stolu oduzelo iznos od 220 ,00 eura.Pojasnio je da je metalna grilja bila zatvorena ,na način što su &nbsp;zatvorene reze,kako gore tako i dolje na prozoru, dok je prozor kritičnom prilikom bio otvoren. Nije se pridružio krivičnom gonjenju niti je postavio imovinsko pravni zahtjev.<br>
	<br>
	Saslušan na glavnom pretresu svjedok oštećeni M. V. je izjavio da je dana 21.04.2009 godine u 6,00h parkirao svoje p.m.v marke „Zastava 101“ reg ozn. PG AB 982 u ulici J. B. T.Istog dana oko 17 h došao je do vozila kada je vidio otvorena vrata koja je prethodno zaključao.Iz kasete vozila je oduzet novčanik crne boje u kome su bila njegova lična dokumenta. Nije se pridružio krivičnom gonjenju,postavio je imovinsko pravni zahtjev koji nije mogao precizirati.<br>
	<br>
	Saslušan u svojstvu svjedoka oštećeni S. M. je posvjedočio da je kritičnog dana oko 23h parkirao svoj automobil u ul. P. P ispred zgrade u kojoj živi.Ujutro je pošao na posao na koji nije išao automobilom i kada se vratio sa posla vidio je da je automobil obijen na način što je brava na gepeku polomljena. Kritičnom prilikom sa sjedišta vozila otuđen je novčanik u kome se nalazilo 115,00 eura .Pridružio se krivičnom gonjenju i postavio je imovinsko pravni zahtjev po nalazu vještaka komercijalne struke.<br>
	<br>
	Iz iskaza svjedoka oštećenog O. S. proizilazi da je jedna ženska osoba pokušala da uđe u njegovu kuću preko otvorenog prozora na kupatilu prizemlja iste.Pojasnio je da je čuo kako je palo jedno drvo sa nasloženih iscijepanih drva ipod navedenog prozora,pa je odmah posumnjao da nešto nije u redu.Izašao je na prozor i vidio jednu žensku osobu koja je polovinom tijela već ušla u unutrašnjost kupatila.Zatim je pitao tu ženu šta radi tu,kada je ista pobjegla. Sišao do prizemlja kuće kada je pored prozora vidio veliki kuhinjski nož. Nije se pridružio krivičnom gonjenju,niti je postavio imovinsko pravni zahtjev.<br>
	<br>
	Iz nalaza i mišljenja vještaka ekonomsko- finansijske struke Barović Veljka proizilazi da je vrijednost novčanika protivpravno oduzetog od oštećenog M. V. na dan izvršenja krivičnog djela 25,00 eura,da je od oštećenog S. M. na dan izvršenja krivičnog djela oduzet gotov novac u iznosu od 115,00 eura; vrijednost protivpravno oduzetih i prisvojenih pokretnih stvari od oštećenog Š. V. iznosi 245,00 eura ( jedan novčanik vrijednosti 25,00 eura kao i 220,00 eura gotovog novca).<br>
	<br>
	Iz citiranog zapisnika o uviđaju MUP-a PJ P. od 14.06.2009 godine proizilazi da je uviđaj izvršen dana 12.06.2009 godine povodom provalne krađe u kuću vlasništvo Š. V. koja je locirana u ul. .Konstatovano je da je u noći 11/12.06.2009 godine NN izvršilac podesnim sredstvom otvorio metalnu grilju,iskoristio ne zatvorenost prozora od trpezarije,ušao u unutrašnjost predmetne prostorije i sa stola iz novčanika otuđio 220,00 eura.<br>
	<br>
	Iz citiranog zapisnika o uviđaju MUP-a PJ P. od 23.04.2009 godine proizilazi da je uviđaj izvršen povodom provalne krađe u p.m.v. „Zastava 101“ reg. oz.&nbsp; vlasništvo M. V. koje je parkirano u ul. J. B. T.Konstatovano je da je dana 21.04.2009 godine NN izvršilac podesnim sredstvom otključao prednja lijeva vrata i iz ladice koja se nalazi ispred sjedišta suvozača otuđio vozačku i saobraćajnu dozvolu od navedenog vozila.<br>
	<br>
	Iz citiranog zapisnika o uviđaju MUP-a PJ P. od 20.05.2009 godine proizilazi da je uviđaj izvršen dana 18.05.2009 godine povodom provalne krađe iz p.m.v. „Opel“ reg.oz.&nbsp;&nbsp; vlasništvo S. M. koje vozilo je parkirano u ul V. P. u naselju S. A.Po izjavi oštećenog predmetno vozilo je bilo zaključano i iz istog je otuđen novac u iznosu od 115,00 eura. Vizuelnim pregledom vozila i vrata od strane ekipe za uviđaje nije primjećeno nasilno djelovanje na zadnja vrata predmetnog automobila,tako da su ista najvjerovatnije ostala otključana.<br>
	<br>
	Iz citirane službene zabilješke PJ P. Filijale K. od 17.06.2009 godine proizilazi da su ovlašćena službena lica itog dana oko 03,00h od strane dežurne službe upućena u ulicu P br. 6. gdje im se obratilo lice O. S. koji je izjavio da je primjetio žensko lice u crvenoj majci koje je pokušalo da uđe u njegovu porodičnu kuću preko prozora kupatila.Na licu mjesta ispod prozora kupatila sa spoljašnje strane pronađena je stolica, a na okviru otvorenog prozora od kupatila pronađen je kuhinjski nož.Obilaskom šireg lica mjesta zaustavili su taxi vozilo reg. oznaka .... kojim je upravljao V. I. i u navedenom vozilo lice H. E. koja je odgovarala opisu lica od strane oštećenog O. S.<br>
	<br>
	Iz citiranog izvoda iz KE za optuženu proizilazi da je ista ranije osuđivana kako je to navedeno u izreci presude.<br>
	<br>
	Kako se optužena na glavnom pretresu branila da je u vrijeme izvršenja krivičnog djela koristila opojne droge,te da se od bolesti zavisnosti nije liječila u zdravstvenim ustanovama, to je sud pozvao vještaka medicinske struke- neuropishijatra dr. Golubović Željaka koji je obavio intervju sa optuženom .Saslušan na glavnom pretresu vještak je izjavio da u toku pregleda optužena izjavila da konzmira heroin unazad deset godina ušmrkavanjem i povremeno venski.Navela je da zadnjih mjesec i po dana nije uzimala drogu.Da je, kada nije u mogućnosti da nađe heroin uzimala tablete tipa Flormidala.Spoljašnjim pregledom vještak je konstatovao manje ožiljne promjene sa prednje strane obje ruke u laktnoj regiji koje mogu odgovarati i inter-venskom ubrizgavanju nedozvoljenih supstanci.Standardi postavljanja dijagnoze narkomanije,odnosno u konkretnom slučaju opijatomanije –heroinomanije su djelimično prisutni. Nadalje, pozitivna anamneza, odnosno davanje podataka od strane okrivljene i spoljni pregled koji ukazuje na ožiljne promjene koje mogu korelirati sa uzimanjem opijata venskim putem.Ukoliko se prihvati činjenica odnosno okolnost&nbsp; da se na osnovu prethodno kazanog postavi dijagnoza da se radi o mentalnom poremećaju –poremećaju ponašanja uzrokovanom opijatima, onda prema medicinskoj literaturi takve osobe su sklone asocijalnom ponašanju. Pri činjenici kako optužena opisuje krivično djelo i ako se prihvati činjenica da je isto djelo učinila pod uticajem heroina i kako optužena ističe tableta Flonidala ,vještak je mišljenja da je optužena u vrijeme izvršenja djela bila u stanju bitno smanjene uračunjivosti.U cilju prevencije vršenja ovakvih ili sličnih krivičnih djela vještak je mišljenja da je neophodno izreći i mjeru bezbjednosti obaveznog liječenja narkomana.<br>
	<br>
	Optužena H. E. na glavnom pretresu kao u ostalom i tokom čitavog postupka nije sporila da je u noći 17.06.2009 godine pokušala da uđe u porodičnu kuću vlasništvo oštećenog O. S.,kroz otvoren prozor kupatila prizemlja kuće,ali se u toku postupka nije izjašnjavala kakvu je namjeru imala kritičnom prilikom.Naime, da je optužena imala namjeru da na navedeni način u kasnim noćnim časovima uđe u kuću oštećenog O i iz iste oduzme pokretne stvari koje pronađe u datom momentu sud je nepobitno utvrdio iz iskaza ovog oštećenog koji se određeno izjasnio,da je kritične noći primjetio jedno žensko lice koji je pokušalo da uđe u unutrašnjost prizemlja njegove porodične kuće kroz otvoren prozor kupatila,i tek nakon njegovog upozorenja navedeno lice &nbsp;je pobjeglo sa lica mjesta,a da je navedeno lice upravo optužena H. E. utvrđuje se iz citirane službene zabilješke MUP-a ,a iz sadržine iste&nbsp; nedvosmisleno proizilazi da su ovlašćena službena lica policije po obaveštenju dežurne službe pošli na lica mjesta gdje je oštećeni O. opisao lice koje je kritične zgode pokušalo da uđe u prizemlje njegove porodične kuće,te da su širim pregledom reona zaustvili taxi vozilo u kome se nalazilo žensko lice po opisu oštećenog O.,a što i sama optužena nije sporila u svojoj odbrani u pretkrivičnom postupku. Osim navedenog iz citirane službene zabilješke MUP-a se utvrđuje da su ovlašćeni službenici kritičnom prilikom pored prozora kupatila prizemlja kuće oštećenog O. pronašli kuhinjski nož,koji je na licu mjesta nesumnjivo ostavila optužena H.,koja i sama u odbrani u pretkrivičnom postupku nije sporila da je kritične zgode navedeni nož pronašla pored kontejenera,prije nego što je došla do kuće oštećenog O. U odbrani na glavnom pretresu optužena negira izvršenje tri djelatnosti produženog krivičnog djela teške krađe izvršenih na štetu oštećenih: M. V,S. M. i Š. V.,navodeći da sa tim djelatnostima nema apsolutno nikakve veze,i taj dio odbrane optužene na glavnom pretresu sud cijeni kao neistinit i sračunat na izbjegavanje krivično- pravne odgovornosti. Naime, sama optužena je u toku pretkrivičnog postupka pojasnila na koji način je preduzela sve djelatnosti u odnosu na st. I.tač.1 2 i 3 izreke presude i u pretkrivičnom kao u prethodnom postupku nije sporila &nbsp;da je u aprilu mjesecu 2009 godine iz nezaključanog automobila marke „Zastava 101“ koji je bio parkiran u ul. J. B. T. otuđila novčanik u kome su se nalazila lična dokumenta oštećenog M. V.,da je u maju mjesecu iz otključanog automobila marke „Opel“ koji je parkiran u ul. V. P. otuđila novac u iznosu od 50,00 eura,te da je u noći 11/12 jun 2009 godine ušla kroz otvoren prozor u kuću koja je locirana u ulici VI. C. B. te da je iz novčanika prostorije navedene kuće otuđila novac u iznosu od 190 eura. Međutim sud je u postupku nepobitno utvrdio da je optužena izvršila navedene djelatnosti na način što je provaljivanjem,odnosno podesnim sredstvom otključala automobil marke „Zastava“ oštećenog M. V. koju činjenicu je sud utvrdio iz iskaza ovog oštećenog koji se određeno izjasnio da je predmetni automobil zaključao koji iskaz je potvrđen &nbsp;citiranim zapisnikom o uviđaju PJ P. od 17.06.2009 godine,pa je neosnovan onaj dio odbrane optužene u pretkrivičnom postupku da je navedeni automobil kritične zgode bio otključan,jer se upravo iz citiranog zapisnika o uviđaju nedvosmisleno utvrđuje da su prednja lijeva vrata predmetnog automobila otključana podesnim sredstvom. Osim toga optužena je takođe provaljivanjem oduzela tuđu pokretnu stvar, oštećenog Š. V.,jer je podesnim sredstvom odvalila metalnu grilju na trpezariji porodične kuće oštećenog ,koja činjenica se utvrđuje iz određenog i jasnog iskaza oštećenog Š. kome sud poklanja vjeru i koju je sudu pojasnio da je navedena griljom bio zatvoren okvir prozara navedene prostorije i ako je sami prozor bio otvoren,pa se imajući u vidu sadržinu zapisnika o uviđaju Uprave policije i PJ P. od 14.06.2009 kojim je potvrđen iskaz oštećenog Š.,neosnovanim pokazuje onaj dio odbrane optužene u pretkrivičnom postupku u kome je neosnovano radi umanjenja krivično- pravne odgovornosti prezentovala,da je kritične zgode ušla u kuću ovog oštećenog kroz prozor koji je bio otvoren,što je tačno,međutim grilja na navedenom prozoru je bila zatvorena,što je takođe nepobitno utvrđena činjenica koju optužena u svojoj odbrani nije pominjala. Optužena je u prethodnom odnosno pretkrivičnom postupku izjavila da je kritične zgode iz automobila vlasništvo oštećenog S. M. otuđila novac u vrijednosti od 50,00 eura,te da navedeni automobil nije bio zaključan. U postupku je nesporno utvrđeno da kritične prilike iz navedenog automobila otuđen novac u iznosu od 115,00 eura,koju činjenicu je sud utvrdio iz određenog iskaza svjedoka oštećenog S. M. u kom djelu sud iskaz ovog svjedoka prihvata kao istinit,međutim u odnosu na način izvršenja djela u odnosu na ovog oštećenog i ako se isti određeno izjasnio da je kritične zgode njegov automobil bio zaključan,sud nije mogao prihavatiti navedenu činjenicu kao utvrđenu,imajuću u vidu da je povodom predmetnog događaja izvršen uviđaj od strane službenika policije te da isti na licu mjesta nijesu našli bila kakva oštećenja na automobilu marke „Opel“ vlasništvo ovog oštećenog, pa je u smislu navedenog sud izmjenio činjenični opis djelatnosti predmetnog krivičnog djela iz st.1tač.2 izreke presude,pritom ne povrijeđujući objektivni identitet optužbe i presude. Sud je takođe izmjenio činjični opis krivičnog djela na način što je u st.1 tač.1 i 4 izreke presude precizirao vrijeme izvršenja djela po kazivanju oštećenih M. V. i O. S. te je stanovište suda da ni u ovom slučaju nije povrijeđen objektivni identitet optužbe i presude. U odnosu na odbranu optužene&nbsp; na glavnom pretresu da je iskaz u pretrkivičnom postupku dala kako bi je policija puštila na slobodu sud smatra neprihvatljivom,pri činjenici da je saslušanju optužene pred policijom prisustvovao branilac po službenoj dužnosti, te se pokazuje neistinitim kazivanje optužene na glavnom pretresu da branilac nije prisustvao saslušanju,s obzirom da je i sama optužena u prethodnom postupku pred istražnim sudijom kazala da je sa braniocem A pred Upravom policije prije nego što je saslušana obavila nesmetan razgovor.<br>
	<br>
	Sud je u sklopu ocjene dokaza cijenio nalaze i mišljenja vještaka ekonomsko-finasijske i medicinske struke,pa je našao da su isti jasni stručni i objektivni.<br>
	<br>
	Dakle u radnjma optužene &nbsp;stekli su se svi bitni elementi produženog krivičnog djela teške krađe iz čl. 240.st.1 tač.1 u vezi čl. 49 Krivičnog zakonika.Optužena je izvršila više istovrsnih krivičnih djela u vremenskoj povezanosti a koja predstavljaju jedinstvenu cjelinu zbog istovrsnosti predmeta djela, korišćenja iste situacije ili istog trajnog odnosa, jedinstva mjesta izvršenja djela i jedinstvenog umišljaja,pa je izvršila produženo krivično djelo teške krađe iz čl. 240.st.1 tač.1 Krivičnog zakonika,jer su zato ispunjeni uslovi propisani čl. 49 Krivičnog zakonika.S obzirom da u sastav produženog krivičnog djela mogu ući ista ili istovrsna krivična djela a to znači i lakši i teži oblici istog krivičnog djela uzima se da je produženim krivičnim djelom učinjen najteži oblik koji ulazi u njegov sastav.<br>
	<br>
	Cjeneći subjektivni odnos optužene prema izvršenom krivičnom djelu, sud nalazi da je bila svjesna krivičnog djela i htjela je izvršenje istog u namjeri da sebi pribavi protivpravnu imovinsku korist,pa je postupala sa oblikom vinosti koji se definiše kao direktan umišljaj koji je sud kao i namjeru utvrdio iz provedenih dokaza kojima je poklonio vjeru.<br>
	<br>
	Prilikom izbora vrste i visine krivične sankcije, sud je cijenio sve okolnosti iz čl. 42 Krivičnog zakonika koje utiču da kazna bude manja ili veća,pa je kao otežavajuću okolnost na strani optužene cijenio njenu raniju osuđivanost presudom Osnovnog suda u P. K.br od . godine zbog krivičnog djela iz čl. 250.st.5 KZ na kaznu zatvora u trajanju od 3 mjeseca koju je sud utvrdio iz citiranog izvoda iz KE,dok je kao olašavajuće okolnosti na strani optužene cijenio: činjenicu da je majka dvoje maloljetne djece,da je lošeg imovnog stanja,bitno smanjenu uračunjivost u vrijeme izvršenja djela koju je utvrdio iz nalaza vještaka medicinske struke neuropsihijatra dr. Golubović Željka,pa imajući u vidu navedene okolnosti,sud je&nbsp; okolnost da je optužena majka dvoje maloljetne djece cijenio kao naročito olakšavajuću te je istoj kaznu ublažio po mjeri osnovom čl. 45.st.1 tač.3 Krivičnog zakonika,te je osudio na kaznu zatvora u trajanju od tri mjeseca,u uvjerenju da se i ublaženom kaznom može postići svrha kažnjavanja i poštujući granice ublažavanja kazne propisane čl. 46 Krivičnog zakonika.Odmjerena kazna zatvora je po stanovištu suda neophodna i dovoljna radi ostvarenja svrhe kažnjavanja iz čl. 32 Krivičnog zakonika i bez obzira na činjenicu što je optužena ranije osuđivana jer se iz citiranog izvoda iz ke utvrđuje da optužena nije specijalni povratnik u izvršenju krivičnih djela protiv imovine,tako da se po stanovištu ovog suda navedenom kaznom osim ostvarenja svrhe kažnjavanja ima ostvariti i svrha propisivanja i izricanja krivičnih sankcija iz čl. 4.st.2 Krivičnog zakonika.<br>
	<br>
	Sud je optuženoj na osnovu čl. 71 st.1 Krivičnog zakonika izrekao mjeru bezbjednosti obaveznog liječenja narkomana,koja mjera se ima izvršiti u ustanovi za izvršenje kazne,može trajati i duže od vremena izrečene kazne dok postoji potreba za liječenjem ali ne duže od tri godine,prvenstveno imajući u vidu nalaz i mišljenje vještaka medicinske struke,te je stanovište suda da će se izrečenom mjerom bezbjednosti utkloniti stanja i uslovi koji mogu biti od uticaja da optužena u buduće vrši krivična djela.<br>
	<br>
	Sud je odluku o imovinsko pravnom zahtjevu temeljio na odredbi čl. 212 st.2 Zakonika o krivičnom postupku, pa je obavezao optuženu da oštećenim M. V. i S. S. na ime naknade štete uplati novčane iznose po nalazu vještaka komercijalne struke.<br>
	<br>
	Sud je odluku o troškovima postupka temeljio na odredbi čl. 202.st.1 Zakonika o krivičnom postupku i troškovi kao u izreci presude se odnose na nagradu vještacima medicinske struke,dok je visinu paušala sud odmjerio shodno imovnom stanju optužene,dužini trajanja i složenosti krivičnog postupka.<br>
	<br>
	Imajući u vidu navedeno,primjenom citiranih Zakonskih propisa,odlučeno je kao u izreci presude.<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; <strong>OSNOVNI SUD U PODGORICI</strong></div>
<strong>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp; Dana 16.06.2011. godine </strong><br>
&nbsp;<br>
<strong>Zapisničar&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; PREDSJEDNIK VIJEĆA-SUDIJA</strong><br>
<strong>Paunović Nataša s.r&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Đuković Goran s.r</strong><br>
<br>
<strong>PRAVNA POUKA: Protiv ove presude može se izjaviti žalba u&nbsp; roku od 15. dana od dana prijema pismenog otpravka iste Višem sudu u Podgorici a preko ovog suda.</strong><br>
&nbsp;<br>
<strong>ZTO-Paunović Nataša</strong><br>
&nbsp;<br>
&nbsp;<br>
&nbsp;<br>

<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.s1{font-weight:bold;}
.s2{font-weight:bold;text-decoration:underline;}
.p1{text-align:justify;hyphenate:auto;keep-with-next.within-page:always;font-family:Arial;font-size:12pt;}
.p2{text-align:justify;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:center;hyphenate:auto;keep-with-next.within-page:always;font-family:Arial;font-size:12pt;}
.p5{text-align:start;hyphenate:auto;keep-with-next.within-page:always;font-family:Arial;font-size:12pt;}
.p6{text-indent:0.5in;text-align:justify;hyphenate:auto;font-family:Arial;font-size:12pt;}
.p7{text-align:start;hyphenate:auto;font-family:Arial;font-size:12pt;}
.p8{text-align:start;hyphenate:auto;font-family:Times New Roman;font-size:12pt;}
</style>
<meta content="ivan.adamovic" name="author">
</head>
<body class="b1 b2">
<p class="p1">
<span class="s1">OSNOVNI SUD U BIJELOM POLJU</span>
</p>
<p class="p2">
<span class="s1">	</span><span class="s2">K. br. 167/10</span>
</p>
<p class="p2"></p>
<p class="p3">
<span class="s1">U IME NARODA</span>
</p>
<p class="p2"></p>
<p class="p2">
<span>	Osnovni sud u Bijelom Polju, kao krivični prvostepeni sud, sudija Ivan Adamović, kao sudija pojedinac, uz učešće zapisničara Draginje Bošković, rješavajući po optužnom predlogu Osnovnog državnog tužilaštva u B.Polju, Kt. br. 961/2008 od 16. 02. 2010 godine, podnijetom protiv okrivljenog H.Z.a, iz N.a – opština B.Polje,  zbog krivičnog djela skidanje i povreda službenog pečata i znaka iz čl. 381 st. 1  Krivičnog zakonika,  nakon održanog glavnog i javnog pretresa, u prisustvu  okrivljenog, a u odsustvu   ODT-a u B.Polju,  donio je i javno objavio,  dana  08. 04. 2010 godine, </span>
</p>
<p class="p2"></p>
<p class="p4">
<span class="s1">P R E S U D U</span>
</p>
<p class="p2"></p>
<p class="p2">
<span class="s1">	</span><span>Okrivljeni </span><span class="s1">H.Z., </span><span>od oca S., majke</span><span class="s1"> </span><span>M., rođene D., rođen ... godine u B.Polju, sa prebivalištem u mjestu rođenja – naselje N.i, Musliman, oženjen, otac troje djece, završio SSS, lošeg imovnog stanja, neosuđivan</span>
</p>
<p class="p2"></p>
<p class="p4">
<span class="s1">K r i v    j e</span>
</p>
<p class="p5">
<span class="s1">	 </span>
</p>
<p class="p2">
<span>	-što je:</span>
</p>
<p class="p6">
<span>-neutvrđenog dana u periodu od 20. 11. 2007. godine do 15. 01. 2008. godine, u svom stambenom objektu u N.ima, opština Bijelo Polje, na električnom brojilu marke "Iskra" serijski broj 5170404 povrijedio službeni znak - desnu državnu plombu, koja je stavljena radi osiguranja brojila,  </span>
</p>
<p class="p6"></p>
<p class="p2">
<span>	-čime je izvršio  krivično djelo skidanje i povreda službenog pečata i znaka iz čl. 381 st. 1 Krivičnog zakonika,        </span>
</p>
<p class="p2"></p>
<p class="p2">
<span>	-pa mu sud, primjenom citiranih zakonskih propisa, te čl. 2, 4, 5, 13, 15, 32, 36, 52, 53, 54 Krivičnog zakonika, i čl. 199, 202 i 364 Zakonika o krivičnom postupku,  </span><span class="s1">i z r i č e</span>
</p>
<p class="p2"></p>
<p class="p4">
<span class="s1">USLOVNU OSUDU</span>
</p>
<p class="p2"></p>
<p class="p2">
<span>	Kojom mu utvrđuje kaznu zatvora od 2 (dva) mjeseca, i istovremeno određuje da se ista neće izvršiti ako u roku od  jedne godine ne učini novo krivično djelo.</span>
</p>
<p class="p2"></p>
<p class="p6">
<span>Okrivljeni se obavezuje da  plati ovom sudu, na ime paušala iznos od 50,00€,  koji iznos će uplatiti na Depozit novčanih kazni, troškova postupka i paušala ovog suda, na žiro račun br.: 530-4149-79,  sve u roku od 15 dana, po pravosnažnosti presude, pod prijetnjom prinudnog izvršenja.</span>
</p>
<p class="p2"></p>
<p class="p4">
<span class="s1">O b r a z l o ž e nj e</span>
</p>
<p class="p2"></p>
<p class="p2">
<span>	Optužnim predlogom Osnovnog državnog tužilaštva u Bijelom Polju, Kt. br. 961/2008 od 16. 02. 2010. godine, optužen  je H.Z., iz N.a, opština Bijelo Polje, da je izvršio krivično djelo skidanje i povreda službenog pečata i znaka, iz čl. 381 st. 1 Krivičnog zakonika.</span>
</p>
<p class="p2"></p>
<p class="p2">
<span>	Glavni pretres je održan i zaključen u prisustvu okrivljenog, a u odsustvu uredno pozvanog,  ODT-a u B.Polju, shodno čl. 453 ZKP CG.</span>
</p>
<p class="p2">
<span>	Okrivljeni H.Z.,  u svojoj odbrani u bitnom  istakao je da  mu nije poznato ko je uklonio desnu državnu plombu, a da je kuću u kojoj živi i u kojoj se nalazi električno brojilo sa koga je skinuta državna plomba kupio prije 15 godina, te da su radnici "E." dolazili u kontrolu električnog brojila u više navrata, kojom prilikom nijesu konstatovali nikakvo oštećenje. Branio se da je državnu plombu možda oštetio prethodni vlasnik kuće, ili kasnije neko drugi, s tim što on ovo krivično djelo nije počinio a nije mu poznato ko bi mogao biti počinilac djela.        </span>
</p>
<p class="p2">
<span>	U završnoj riječi okrivljeni je izjavio da se osjeća krivim zbog toga što nije reagovao i otklonio navedeno oštećenje, negirajući da je on povrijedio državnu plombu, no ipak je molio sud ako nađe krivicu na njegovoj strani da ga što blaže kazni.  </span>
</p>
<p class="p2"></p>
<p class="p6">
<span>Radi utvrdjivanja odlučnih činjenica i donošenja pravilne i zakonite odluke, sud je izveo dokaze: saslušao svjedoke M.D.a i N.V.a;  pročitao zapisnike o kontroli mjernog mjesta »E.« - B.Polje br. 8 od 20. 11. 2007. godine i br. 10 od 15. 01. 2008. godine;  te pribavio i pročitao  izvod iz KE na ime okrivljenog.</span>
</p>
<p class="p2">
<span>	</span>
</p>
<p class="p2">
<span> 	Cijeneći odbranu okrivljenog i dokaze pojedinačno i u međusobnoj vezi, a shodno čl. 360  st. 2 Zakonika o krivičnom postupku, sud je utvrdio činjenično stanje i na osnovu istog zaključio da je okrivljeni izvršio krivično djelo koje mu  je stavljeno na teret, i za koje je kriv. </span>
</p>
<p class="p2">
<span>	Tokom postupka nesporno je utvrđeno da je u periodu od 20. 11. 2007. godine do 15. 01. 2008. godine, na električnom brojilu marke "Iskra" koje se nalazilo u kući okrivljenog povrijeđena desna državna plomba. </span>
</p>
<p class="p2"></p>
<p class="p2">
<span>	Ova činjenica utvrđena je iz saglasnih iskaza svjedoka M.D.a i N.V.a, pisanih dokaza - zapisnika o kontroli mjernog mjesta br. 8 od 20. 11. 2007.godine i br. 10 od 15. 01. 2008. godine, a koju činjenicu ne spori ni sam okrivljeni. </span>
</p>
<p class="p2">
<span>	Iz saglasnih iskaza svjedoka M.D.a i N.V.a, koje je sud cijenio i u potpunosti prihvatio kao objektivne, logične i dosledne, utvrđeno je da je na električnom brojilu u vlasništvu okrivljenog, marke "Iskra" povrijeđena desna državna plomba. Iz zapisnika o kontroli mjernog mjesta br. 8 od 20. 11. 2007. godine i br. 10 od 15. 01. 2008. godine, sud je utvrdio da je prilikom kontrole električnog brojila marke "Iskra" vlasništvo okrivljenog konstatovana povreda desne državne plombe. </span>
</p>
<p class="p2">
<span>	Iz izvoda iz kaznene evidencije na ime okrivljenog utvrđeno je da isti do sada nije kažnjavan. </span>
</p>
<p class="p2"></p>
<p class="p2">
<span>	Odbranu okrivljenog H.Z.a, da nije izvršio krivično djelo stavljeno mu na teret, sud nije prihvatio i istu odbranu, cijeni kao usmjerenu na izbjegavanje svoje krivično-pralvne odgovornosti. Naime, okrivljeni ne spori činjenicu da je desna državna plomba povrijeđena, ali se brani da on to nije učinio i da mu nije poznato ko je to mogao da učini, da je kuću kupio prije 15 godina, te da je moguće da je plomba na ovom brojilu bila povrijeđena još prilikom kupovine kuće. Sud ove navode okrivljenog nije prihvatio, između ostalog i zbog toga, što sam okrivljeni tokom postupka u svojoj odbrani navodi da su radnici "E." i ranije kontrolisali električno brojilo u njegovoj kući, te da nijesu našli nikakve nepravilnosti, što ukazuje da plomba nije bila oštećena u trenutku kupovine kuće. Navode iz odbrane okrivljenog da je moguće da je neko drugi povrijedio državnu plombu, ne navodeći ko bi to mogao učiniti, sud takođe nije prihvatio obzirom da se brojilo nalazilo u kući okrivljenog, te da je on vlasnik brojila, pa kod činjenice da je plomba povrijeđena, a što je okrivljenom bilo poznato, isti je bio dužan da prijavi "E." povredu plombe, a što on nije učinio. </span>
</p>
<p class="p2"></p>
<p class="p2">
<span>	Ne prihvatajući odbranu okrivljenog da nije izvršio povredu desne državne plombe zbog činjenice da je vlasnik kuće u kojoj se nalazilo električno brojilo na kome je povrijeđena desna državna plomba, te da je bio dužan da prijavi "E." navedeno oštećenje plombe, što okrivljeni nije učinio, sud je utvrdio da je okrivljeni u periodu od 20. 11. 2007. godine do 15. 01. 2008. godine, u svom stambenom objektu u N.ima, na električnom brojilu marke "Iskra" serijski broj 5170404, povrijedio službeni znak - desnu državnu plombu, koja je stavljena radi osiguranja brojila. </span>
</p>
<p class="p2"></p>
<p class="p2">
<span>	U ovim radnjama okrivljenog stekli su se elementi bića krivičnog djela skidanje i povreda službenog pečata i znaka iz čl. 381 st. 1 Krivičnog zakonika. </span>
</p>
<p class="p2">
<span> 	Prema odredbi čl. 381 st. 1 Krivičnog zakonika, ko skine i povrijedi službeni pečat i znak, koji je stavljen radi osiguranja predmeta, kazniće se novčanom kaznom, ili zatvorom do jedne godine. Iz navedene odredbe proizilazi da je objekat ovog krivičnog djela  službeni pečat ili znak, koji se, radi redovne upotrebe odredjenog predmeta, stavlja od strane ovlašćenog lica, a bez značaja je kakav je materijal i izgled službenog znaka, tako da prema tumačenju ove odredbe službeni znak predstavlja u konkretnom slučaju- plombu na električnom brojilu, koju je okrivljeni prekinuo,  a ista je kao službeni znak stajala na brojilu, radi osiguranja brojila, pa se konkretno radi o radnji povređivanja službenog znaka,  te je na taj način okrivljeni ostvario obilježja krivičnog djela u pitanju.</span>
</p>
<p class="p2">
<span>	Povređujući desnu državnu plombu na električnom brojilu u svojoj porodičnoj kući, okrivljeni je izvršio krivično djelo stavljeno mu  na teret, a kako je bio svjestan da ova radnja – povreda službenog pečata, predstavlja krivično djelo, jer se ista ne može izvršiti   bez odobrenja, a isto je htio,  to  je samim tim  krivično djelo izvršio s umišljajem.  </span>
</p>
<p class="p2">
<span>	Odlučujući u pogledu vrste i visine krivične sankcije, sud je cijenio sve okolnosti iz čl. 42 Krivičnog zakonika, pa je na strani okrivljenog od olakšavajućih okolnosti našao: da se radi o do sada neosuđivanom licu, što ukazuje da nije sklon vršenju krivičnih djela, porodičnom čovjeku, ocu troje djece, lošeg imovnog stanja, sud je mišljenja da olakšavajuće okolnosti na strani okrivljenog predstavljaju osnov za izricanje uslovne osude, kao krivične sankcije, i istom utvrdio kaznu zatvora od 2 mjeseca, pri tom cijeneći da bi pristupanje izvršenju kazne suviše represivno djelovalo na okrivljenog, nego da će i samo upozorenje, uz prijetnju kaznom, dovoljno uticati na istog da u buduće ne vrši ova i slična krivična djela i na taj način se ostvariti svrha uslovne osude predviđena u čl. 52 Krivičnog zakonika, te je okrivljenom ostavio rok provjeravanja od jedne godine.  </span>
</p>
<p class="p2"></p>
<p class="p2">
<span>	Shodno čl. 199 Zakonika o krivičnom postupku,  odlučeno je u pogledu paušala, i okrivljeni obavezan da sudu plati na ime paušala iznos od 50,00 eura, pri čemu je vodio računa o složenosti i trajanju krivičnog postupka te i imovinskim prilikama okrivljenog. </span>
</p>
<p class="p2">
<span> </span>
</p>
<p class="p7">
<span>	Sa iznijetog, shodno čl. 364 ZKP-a CG, odlučeno je kao u izreci presude.</span>
</p>
<p class="p2"></p>
<p class="p4">
<span class="s1">OSNOVNI SUD U BIJELOM POLJU</span>
</p>
<p class="p3">
<span class="s1">dana 08. 04. 2010. godine,  </span>
</p>
<p class="p2"></p>
<p class="p2">
<span class="s1">ZAPISNIČAR,								S U D I J A,</span>
</p>
<p class="p2">
<span class="s1">Draginja Bošković s.r.							Ivan Adamović s.r.</span>
</p>
<p class="p2"></p>
<p class="p2"></p>
<p class="p2">
<span> </span><span class="s1"> </span>
</p>
<p class="p7"></p>
<p class="p8"></p>


</body>
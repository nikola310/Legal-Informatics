<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;}
.s2{font-weight:bold;font-style:italic;}
.p1{text-align:end;hyphenate:auto;font-family:Times New Roman;font-size:14pt;}
.p2{text-align:center;hyphenate:auto;font-family:Times New Roman;font-size:10pt;}
.p3{text-align:start;hyphenate:auto;font-family:Times New Roman;font-size:14pt;}
.p4{text-align:start;hyphenate:auto;font-family:Times New Roman;font-size:12pt;}
.p5{text-align:center;hyphenate:auto;font-family:Times New Roman;font-size:14pt;}
.p6{text-align:center;hyphenate:auto;font-family:Times New Roman;font-size:12pt;}
.p7{text-align:justify;hyphenate:auto;font-family:Times New Roman;font-size:14pt;}
.p8{text-indent:0.5in;margin-left:1.5in;text-align:start;hyphenate:auto;font-family:Times New Roman;font-size:14pt;}
.p9{text-indent:0.5in;text-align:start;hyphenate:auto;font-family:Times New Roman;font-size:14pt;}
.p10{text-indent:0.5in;text-align:justify;hyphenate:auto;font-family:Times New Roman;font-size:14pt;}
.p11{text-indent:0.5in;text-align:center;hyphenate:auto;font-family:Times New Roman;font-size:14pt;}
</style>
<meta content="marija.cupic" name="author">
</head>
<body class="b1 b2">
<p class="p1">
<span class="s1">Posl.br.K. 225/11   </span>
</p>
<p class="p2">
<!--Image link to '0.jpg' can be here-->
</p>
<p class="p3"></p>
<p class="p3"></p>
<p class="p4">
<span>		 </span>
</p>
<p class="p5">
<span class="s1">U  I M E  C R N E   G O R E</span>
</p>
<p class="p5"></p>
<p class="p6"></p>
<p class="p7">
<span class="s1">OSNOVNI SUD U CETINJU</span><span>, kao prvostepeni krivični, po sudiji Mariji Ćupić, kao sudiji pojedincu, uz sudjelovanje sudskog namještenika Lipovina Olge kao zapisničara, u krivičnom predmetu opt. B. I. iz Cetinja, zbog krivičnog djela teško djelo protiv bezbjednosti javnog  saobraćaja iz čl. 348. st. 1. u vezi čl. 339. st. 1. Krivičnog zakonika, a po optužnici Osnovnog državnog tužilaštva  u Cetinju Kt.br. 227/11-2 od 21.12.2011.godine, nakon održanog glavnog i javnog pretresa dana 02.03.2012.godine, u prisustvu zamjenika ODT-a M.D., opt. B. I., ošt.L. V. sa zakonskim zastupnikom- ocem L. N. donio je i istog dana  javno objavio </span>
</p>
<p class="p7"></p>
<p class="p7"></p>
<p class="p5">
<span class="s1">P  R  E  S  U  D  U</span>
</p>
<p class="p5"></p>
<p class="p5"></p>
<p class="p7">
<span class="s2">Opt. B. I., </span><span>od oca M., i majke S., rođene M., rodjen 16.12.1992.godine, u Cetinju, gdje i prebiva naselje H. bb, državljanin Crne Gore, nezaposlen, neoženjen, pismen, sa završenom Srednjom školom, dobrog imovnog stanja,  neosuđI.,</span>
</p>
<p class="p3"></p>
<p class="p8">
<span class="s2">          K r i v    j e:</span>
</p>
<p class="p8"></p>
<p class="p3">
<span class="s2">	   Zato što je:</span>
</p>
<p class="p9"></p>
<p class="p7">
<span>Dana 07.septembra 2011.godine, oko 14,10 časova, u ul. "J. Č." u Cetinju, upravljajući u saobraćaju p.m.v. marke "VW golf II" bez reg.oznaka, ne pridržavajući se saobraćajnih propisa iz čl. 36. st. 5. i čl. 198. st. 1. Zakona o bezbjednosti saobraćaja na putevima, ugrozio saobraćaj i doveo u opasnost život i tijelo ljudi, na način što je bez prethodno izdate vozačke dozvole, preduzeo radnju uključI.ja vozilom u saobraćaj iz pravca dvorišnog prostora "Srednje mješovite škole" u ul. "J. Č.", koja ulica ima pravo prvenstva prolaza, sa namjerom da nastavi dalje kretanje vozilom navedenom ulicom prema Javnom komunalnom preduzeću Cetinje, kojom prilikom nije propustio motocikl marke "K.." reg.oznaka ...... 25, kojim je upravljao ošt. mldb.L. V. iz Cetinja, krećući se ulicom "Javroslava Čermaka" i to iz pravca Javnog komunalnog preduzeća Cetinje u pravcu ul. "Bulevar Crnogorskih junaka", već je svoje vozilo doveo u poziciju fizičke prepreke motociklisti ošt. L. V.u koji je u cilju izbjegavanja udara u vozilo ,motociklom prešao na prostor lijeve saobraćajne  trake u smjeru kretanja, u kojoj traci je i pored preduzetih radnji oštećenog u cilju izbjegavanja saobraćajne nezgode došlo do fizičkog kontakta prednje bočne strane motocikla i čeone strane vozila "VW Golf II", nakon čega je nastupila destabilizacija, a zatim prevrtanje motocikla i pad ošt. L. V. na kolovoznu površinu, kojom prilikom je kod istog nastupila teška tjelesna povreda u vidu preloma zadnje kosti palca desne noge, sa kontuzijom - nagnječenjem tijela.</span>
</p>
<p class="p7"></p>
<p class="p7">
<span>-čime je izvršio krivično djelo teško djelo protiv bezbjednosti javnog saobraćaja iz čl. 348. st. 1., a u vezi st. 339. st. 1. Krivičnog zakonika,</span>
</p>
<p class="p7"></p>
<p class="p10">
<span>-  pa mu Sud primjenom citiranog zakonskog propisa, te primjenom članova 4, 5, 13, 15,17, 42, 45, 46, 52, 53, 54, KZ -a i čl. 226 – 229, i 374 ZKP-a izriče </span>
</p>
<p class="p10"></p>
<p class="p10"></p>
<p class="p11">
<span class="s1">USLOVNU OSUDU</span>
</p>
<p class="p10"></p>
<p class="p10"></p>
<p class="p10">
<span>Kojom optuženom utvrdjuje kaznu zatvora u trajanju od četiri  mjeseca i istovremeno odredjuje da se navedena kazna neće izvršiti ukoliko optuženi u vremenskom periodu od dvije godine od dana pravosnažnosti presude ne počini novo krivično djelo.</span>
</p>
<p class="p7"></p>
<p class="p7">
<span>Dužan je optuženi da na ime troškova krivičnog postupka uplati ovom sudu ukupan iznos 110,00 eura, te na ime sudskog paušala iznos od 30,00 (trideset) eura, u roku od 15 dana po pravosnažnosti presude pod prijetnjom prinudnog izvršenja.</span>
</p>
<p class="p10"></p>
<p class="p11"></p>
<p class="p11"></p>
<p class="p11">
<span class="s1">O b r a z l o ž e n j e</span>
</p>
<p class="p11"></p>
<p class="p11"></p>
<p class="p10">
<span class="s2">Osnovno državno tužilaštvo</span><span> u Cetinju, optužnicom Kt. br. 227/11-2 od 21. 12. 2011.godine stavilo je na teret opt. B. I. u da je izvršio krivično djelo teško djelo protiv bezbjednosti javnog saobraćaja iz čl. 348. st. 1. u vezi čl. 339. st. 1. Krivičnog zakonika.U završnoj riječi na glavnom pretresu zastupnik optužbe je uz manje činjenične izmjene ostao pri podignutoj optužnici i predložio sudu da optuženog oglasi krivim za predmetno krivično djelo i osudi ga po zakonu.</span>
</p>
<p class="p10"></p>
<p class="p7">
<span class="s2">	Opt. B. I.</span><span>, u svojoj odbrani je naveo da je tačno da je počinio krivično djelo koje mu je stavljeno na teret,na način kako je to predstavljeno optužnim aktom ,tj. prihvatio je krivicu i krivičnopravnu odgovornost za počinjeno djelo. Pojasnio je da je  dana 07.09.2011.godine, oko 14,00 časova, odvezao svoju majku do Srednje stručne škole u Cetinju, kako bi opravdala njegovom bratu časove. Toga dana majka mu je bila bolesna, pa je morao odvesti do škole i to p.m.v.marke  "Golf II", bez reg.oznaka koje je vlasništvo njegovog oca M.. Nije položio vozački ispit i nema saobraćajnu dozvolu, ali je morao prebaciti majku jer je kako je naveo bila bolesna. Tačno je da je preduzeo radnju uključivanja vozilom u saobraćaj iz pravca dvorišnog prostora "Srednje mješovite škole" u ul. "J. Č.", koja ulica ima pravo prvenstva prolaza, sa namjerom da nastavi dalje kretanje vozilom navedenom ulicom prema Javnom komunalnom preduzeću Cetinje, kada nije propustio motocikl kojim je upravljao L. V. već je svoje vozilo doveo u poziciju fizičke prepreke motociklisti ošt. L. V. koji je u cilju izbjegavanja udara u vozilo ,motociklom prešao na prostor lijeve saobraćajne  trake u smjeru kretanja, u kojoj traci je i došlo do fizičkog kontakta prednje bočne strane motocikla i čeone strane vozila kojim je upravljao nakon čega se motociklista prevrnuo i pao na kolovoznu površinu .Nakon toga motociklista je odvežen u Hitnu službu radi ukazI.ja ljekarske pomoći. On i njegova porodica su se interesovali za njegovo zdravlje. Žao mu je zbog svega toga što se dogodilo.</span>
</p>
<p class="p7"></p>
<p class="p7">
<span>	Sud je na glavnom pretresu u dokaznom postupku radi razrješenja date krivičnopravne stvari saslušao ošt. L. V., pročitao zapisnik o uviđaju saobraćajne nezgode UP Ispostave Cetinje, br...... od 07.09.2011. godine ,nalaz i mišljenje sudskog vještaka saobraćajne struke ing.Š.M., Kti.br.4/11-2 od 12.12.2011.godine, nalaz i mišljenje sudskog vještaka medicinske struke dr.R. S., dat na zapisniku kod Osnovnog državnog tužilaštva u Cetinju ,dana 20.12.2011.godine, sa izvještajem ljekara specijaliste JZU Opšte bolnice Cetinje, br.protokola 987 od 07.09.2011.godine, izvršio uvid u skicu lica mjesta predmetne saobraćajne nezgode, te pročitao izvještaj UP Ispostave Cetinje, br.02-245-4319 od 30.11.2011.godine za optuženog B. I..</span>
</p>
<p class="p7"></p>
<p class="p7">
<span class="s2">	Ošt. L. V.,u prisustvu oca L. N. </span><span>u svom iskazu je istakao</span><span class="s2"> </span><span>da se dana 07.09.2011.godine, oko 14,00 časova kretao motociklom marke "Kimco" reg.oznaka ....... 25, desnom saobraćajnom trakom iz pravca naselje Humci u pravcu Bulevara crnogorskih junaka. Ima položen vozački ispit za upravljanje motociklom, o čemu mu je izdato uvjerenje br. 38/10 od 26.06.2010.godine. Kada je prolazio pored dvorišta Srednje stručne škole, u Cetinju, krećući se brzinom po njegovoj procjeni od 20 do 25 km/h, na njegovoj saobraćajnoj traci se izN.a pojavilo vozilo marke "Golf II" , koje mu je bukvalno blokiralo saobraćajnu traku kojom se kretao, pa je pokušao da izbjegne sudar sa tim vozilom, na način što je motociklom skrenuo u lijevo. Medjutim, vozilo "Golf II" je nastavilo kretanje u njegovom pravcu i udarilo ga u predjelu desne noge od kojeg udara je pao sa motocikla na kolovoz. Odvezao ga je neki momak u bolnicu radi ukazI.ja ljekarske pomoći, gdje su mu konstatovali tjelesne povrede u vidu loma palca desne noge. Otac momka koji ga je udario za kojeg je kasnije saznao da se zove B. I., se interesovao za njegovo zdravlje. Nije se pridružio krivičnom gonjenju protiv okrivljenog i nije postavio imovinsko pravni zahtjev. </span>
</p>
<p class="p7"></p>
<p class="p7">
<span>	</span><span class="s2">Iz zapisnika o uvidjaju saobraćajne nezgode</span><span>  UP Ispostave Cetinje br. 122/2011 od 07.09.2011.godine,sa skicom lica mjesta proizilazi da je lice mjesta saobraćajne nezgode ul.J.Č.u blizini Gimnazije, odn.put koji vodi prema naselju H. ,ul.J. Č., da ne postoje saobraćajni znaci, da se radi o putu bez trotoara i pješačke staze -nepreglednoj krivini.Do nezgode je došlo dana 07.09.2011.godine u 14,10 časova, a učesnici u nezgodi su B. I. koji je upravljao p.m.v.marke Golf II bez reg.oznaka  i L. V. koji je upravljao motociklom marke "Kimco" . Na lice mjesta je zatečen motocikl reg.oznaka ..... 25 prevrnut na lijevu bočnu stranu okrenut prednjim dijelom u pravcu B.C.J. i to tako što mu je zadnji točak udaljen bio od lijeve ivice kolovoza  1,60 m. P.m.v.marke Golf II bez reg.oznaka je pomjereno sa lica mjesta,a tragovi kočenja nijesu pronađeni na licu mjesta. </span>
</p>
<p class="p7"></p>
<p class="p7">
<span>	</span><span class="s2">Iz nalaza i mišljenja vještaka saobraćajne struke</span><span>  ing. Š. M. Kti. br. 4/11-2 od 12.12.2011.godine, proizilazi da je  do ove nezgode došlo usled propusta u vožnji od strane lica u funkciji vozača p.m.v. marke "VW Golf" ,bez reg.oznaka. Ovo se ogleda u tome što isti nije ustupio prvenstvo prolaza kritičnim potezom saobraćajnice -ul. J. Č., vozaču koji je upravljao motociklom marke "Kimco" reg.oznake ...... 25 putem zaustavljanja vozila, u nivou desne ivice kolovoza, smjera kretanja motocikla, već se sa vozilom pokušao uključiti na kolovoz ove ulice u trenutku kada se njemu sa lijeve strane navedenom ulicom nalazio u kretanju vozač sa motociklom marke"Kimco" navedene registracije na opasnoj prostrornoj udaljenosti, usled čega je došlo do fizičkog kontakta prednje bočne strane motocikla i čeone strane p.m.v. na prostoru lijeve kolovozne trake, smjera kretanja motocikla, nakon čega je nastupila destabilizacija, a zatim prevrtanje motocikla i pad vozača na površinu kolovoza.</span>
</p>
<p class="p7"></p>
<p class="p7"></p>
<p class="p7">
<span>	</span><span class="s2">Iz nalaza i mišljenja vještaka med.struke</span><span> dr. R. S., datog na zapisniku kod Osnovnog državnog tužilaštva u Cetinju dana 20.12.2011. sa izvještajem ljekara specijaliste JZU Opšte bolnice Cetinje, br. protokola 987. od 07.09.2011.godine, proizilazi da je ošt.L. V. pregledan dana 07.09.2011.godine kada mu je postavljena dijagnoza, kontuzija-nagnječenje tijela, prelom zadnje kosti palca desne noge.Po mišljenju vještaka do povreda je došlo prilikom sudara motocikla koji je vozio L. V. sa putničkim motornim vozilom ,kojom prilikom je oštećeni pao sa motocikla i zadobio kontuzije tijela i prelom zadnje kosti palca desne noge,a koje povrede su nastale zbog udara o tvrdu podlogu ,a koji je izazvan silom inercije ,što je uslovljeno sudarom motocikla sa putničkim automobilom.U konkretnom slučaju se radi o teškoj tjelesnoj povredi -prelom zdrave kosti ,a nakon završetka liječenja sa skidanjem imobilizacije povreda neće ostaviti umanjenje opšte životne aktivnosti ,niti naruženje oštećenog.</span>
</p>
<p class="p7">
<span>         </span>
</p>
<p class="p7"></p>
<p class="p7">
<span>          </span><span class="s2">Iz izvještaja UP Ispostave Cetinje, </span><span>br...... od 30.11.2011. godine, </span><span class="s2"> iz KE</span><span> za opt. B. I. utvrdjuje se da isti nije osudjivasn.</span>
</p>
<p class="p7">
<span>    </span>
</p>
<p class="p7">
<span>Cijeneći navode optužbe,odbranu optuženog koji je priznao da je usled njegovih propusta došlo do izvršenja krivičnog djela,te provedene dokaze kako pojedinačno, tako u njihovoj međusobnoj povezanosti,sud nalazi da je optuženi počinio krivično djelo stavljeno mu na teret,na način,vrijeme i mjesto kako je to bliže postavljeno izrekom ove presude,pa ga je sud oglasio krivim.</span>
</p>
<p class="p7">
<span>         Naime, sud je nesumnjivo utvrdio da je optuženi dana 07.septembra 2011.godine, oko 14,10 časova, u ul. "J. Č." u Cetinju, upravljajući u saobraćaju p.m.v. marke "VW golf II" bez reg.oznaka, ne pridržavajući se saobraćajnih propisa iz čl. 36. st. 5. i čl. 198. st. 1. Zakona o bezbjednosti saobraćaja na putevima, ugrozio saobraćaj i doveo u opasnost život i tijelo ljudi, na način što je bez prethodno izdate vozačke dozvole, preduzeo radnju uključI.ja vozilom u saobraćaj iz pravca dvorišnog prostora "Srednje mješovite škole" u ul. "J. Č.", koja ulica ima pravo prvenstva prolaza, sa namjerom da nastavi dalje kretanje vozilom navedenom ulicom prema Javnom komunalnom preduzeću Cetinje, kojom prilikom nije propustio motocikl marke "Kimco" reg.oznaka ..... 25, kojim je upravljao ošt. mldb.L. V. iz Cetinja, krećući se ulicom "J. Č." i to iz pravca Javnog komunalnog preduzeća Cetinje u pravcu ul. "Bulevar Crnogorskih junaka", već je svoje vozilo doveo u poziciju fizičke prepreke motociklisti ošt. L. V.u koji je u cilju izbjegavanja udara u vozilo,motociklom prešao na prostor lijeve saobraćajne  trake u smjeru kretanja, u kojoj traci je i pored preduzetih radnji oštećenog u cilju izbjegavanja saobraćajne nezgode došlo do fizičkog kontakta prednje bočne strane motocikla i čeone strane vozila "VW Golf II", nakon čega je nastupila destabilizacija, a zatim prevrtanje motocikla i pad ošt. L. V. na kolovoznu površinu, kojom prilikom je kod istog nastupila teška tjelesna povreda u vidu preloma zadnje kosti palca desne noge, sa kontuzijom - nagnječenjem tijela.</span>
</p>
<p class="p7"></p>
<p class="p7">
<span>Sud je prihvatio iskaz oštećenog,a koji su potvrdjeni kako uvidjajnom dokumentacijom, tako i nalazom i mišljenjem vještaka saobraćajne sruke, koji nalaz je sud cijenio kao jasan stručan i objektI., izradjen po pravilima struke, kao i dati nalaz i mišljenje vještaka medicinske struke, koji je sud u potpunosti prihvatio kao stručan, objektI. i u skladu sa ostalim provedenim dokazima,pritom imajući u vidu da je i optuženi prihvatio krivicu i krivičnopravnu odgovornost za počinjeno djelo.</span>
</p>
<p class="p7"></p>
<p class="p7">
<span>	Postupajući na prednje opisani način optuženi je prekršio odredbe iz čl.36.st.5. Zakona o bezbjednosti saobraćaja na putevima kojim je predviđeno da je vozač dužan da propusti sva vozila koja se kreću putem na koji ulazi i kada taj put nije saobraćajnim znakom označen kao put sa prvenstvom prolaza, ako vozilom ulazi sa zemljanog puta na put sa kolovoznim zastorom ili ako na put ulazi sa površine na kojoj se ne vrši saobraćaj,te odredbe čl.198.st.1. Zakona o bezbjednosti saobraćaja na putevima kojim je predviđeno da motornim vozilom u saobraćaju na putu može samostalno da upravlja samo lice koje ima važeću vozačku dozvolu i međunarodnu vozačku dozvolu.</span>
</p>
<p class="p10"></p>
<p class="p7">
<span>	Postupajući na način kao u izreci presude optuženi se nije pridržavao citiranih zakonskih odredbi, a što je imalo za posledicu uzrokovanje predmetne nezgode u kojoj je kod ošt. L. V. nastupila teška tjelesna povreda u vidu preloma zadnje kosti palca desne noge, sa kontuzijom - nagnječenjem tijela.</span>
</p>
<p class="p7"></p>
<p class="p10">
<span>Po nalaženju suda optuženi  je bio svjestan da može učiniti djelo, pa je na to i pristao, čime su se u njegovim radnjama i nastupjelim posledicama stekla sva objektivna obilježja bića krivičnog djela ugrožavanje javnog saobraćaja iz čl. 339. st. 1. KZ-a kao osnovnog djela. Kako su usled osnovnog djela kod oštećenog L. V., nastupile teške tjelesne povrede u odnosu na koje je posljedice optuženi postupao nehatno stekli su se uslovi za postojanje odgovornosti za težu posledicu propisanu čl. 17. KZ-a, čime je krivično djelo poprimilo kvalifikovani vid , poprimajući obilježja bića krivičnog djela teško djelo protiv bezbjednosti javnog saobraćaja iz čl. 348. st. 1. u vezi čl. 339. st. 1. KZ-a. </span>
</p>
<p class="p10"></p>
<p class="p10">
<span>Analizirajući odbranu optuženog, nesporno se da zaključiti da isti jasno prihvata krivicu i krivičnopravnu odgovornost za predmetnu saobraćajnu nezgodu. Sud je prihvatio navode njegove odbrane o uzroku predmetne saobraćajne nezgode jer su potkrijepljeni svim relevantnim dokazima.</span>
</p>
<p class="p10"></p>
<p class="p10">
<span>Prilikom izbora vrste i visine krivične sankcije sud je cijenio sve okolnosti iz čl. 42. KZ-a, koje su od uticaja  da kazna bude manja ili veća, pa je od olakšavajućih okolnosti na strani optuženog da se radi o mladoj osobi, iskreno izraženo kajanje zbog počinjenog djela,priznanje izvršenja krivičnog djela koje mu je stavljeno na teret, kao i činjenicu da se ošt. L. V. nije pridružio krivičnom gonjenju i da nije postavio imovinskopravni zahtjev, korektno držanje pred sudom, dok otežavajućih okolnosti na strani optuženog van bitnih obilježja krivičnog djela u pitanju  nije bilo, pa je istom primjenom čl. 45 i 46. KZ -a - instituta ublaženja kazne, ove okolnosti smatrao osobito olakšavajućim i utvrdio mu kaznu u trajanju od četiri mjeseca zatvora ispod zakonskog minimuma od jedne godine zatvora predviđenog za izvršenje ovog krivičnog djela uz uvjerenje suda da će se u konkretnom slučaju i sa tako ublaženom kaznom postići svrha kažnjavanja i istovremeno našao da su ispunjeni uslovi iz čl. 53 i 54 KZ-a, za izricanje uslovne osude, pa je istom izrekao uslovnu osudu kao posebnu vrstu krivične sankcije odmjerivši je kao u izreci, uz uvjerenje suda da će se u konkretnom slučaju, a uzimajući u obzir ličnost počinioca, stepen krivice, odnos prema žrtvi krivičnog djela, i sa tako utvrdjenom kaznom, te dužim rokom provjere postići svrha njenog izricanja predvidjena čl. 52. KZ-a. </span>
</p>
<p class="p10">
<span>Posebno je sud prilikom primjene instituta ublaženja kazne i izricanja uslovne osude imao u vidu ličnost učinioca, jer je mišljenja da izvršenje krivičnog djela prije predstavlja slučajnu epizodu u njegovom životu, nego što je pak rezultat njegovog asocijalnog načina života , njegov odnos prema oštećenom ,a što se odražava kroz  stav ošt.L. V. iskazan u prisustvu zakonskog zastupnika da se ne pridružuje krivičnom gonjenju i da ne postavlja imovinskopravni zahtjev.</span>
</p>
<p class="p10"></p>
<p class="p7">
<span>Na osnovu čl.226- 229. Zakona o krivičnom postupku obavezan je optuženi da na ime troškova krivičnog postupka uplati iznos od 110,00 eura, od čega iznos od 38,50 eura, na ime med.vještačenja, po vještaku R. S., i iznos od 71,50 eura na ime saobraćajnog vještačenja, kao i iznos od 30,00 eura, na ime sudskog paušala, a koji je odredjen shodno dužini trajanja postupka, složenosti predmeta i imovinskih prilika optuženog. </span>
</p>
<p class="p10"></p>
<p class="p10">
<span>Na temelju izloženog shodno čl. 374. ZKP-a valjalo je odlučiti kao u izreci. </span>
</p>
<p class="p7"></p>
<p class="p10">
<span>			</span><span class="s1">OSNOVNI SUD U CETINJU</span>
</p>
<p class="p10">
<span>			     Dana, 02.03.2012.godine</span>
</p>
<p class="p10"></p>
<p class="p3">
<span class="s1">Zapisničar, 				                           S u d i j a,</span>
</p>
<p class="p7">
<span class="s2">Olga Lipovina 				              Marija Ćupić s.r.</span>
</p>
<p class="p7"></p>
<p class="p7"></p>
<p class="p10"></p>
<p class="p7">
<span class="s1">PRAVNA POUKA</span><span>:</span>
</p>
<p class="p7">
<span>Protiv ove presude može se izjaviti žalba u </span>
</p>
<p class="p7">
<span>roku od 15 dana  od dana prijema Višem sudu </span>
</p>
<p class="p7">
<span>u Podgorici a preko ovog Suda.</span>
</p>
<p class="p7"></p>
<p class="p7"></p>
<p class="p7">
<span>    </span>
</p>
<p class="p4"></p>
<p class="p4"></p>


</body>
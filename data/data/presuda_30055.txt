<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.125in 0.82708335in 0.82708335in 0.82708335in;}
.s1{font-weight:bold;}
.p1{text-align:justify;hyphenate:auto;font-family:Times New Roman;font-size:12pt;}
.p2{text-align:center;hyphenate:auto;font-family:Times New Roman;font-size:12pt;}
.p3{text-align:start;hyphenate:auto;font-family:Times New Roman;font-size:12pt;}
</style>
<meta content="ljiljana.popovic" name="author">
</head>
<body class="b1 b2">
<p class="p1">
<span class="s1"> HYPERLINK "http://upload.wikimedia.org/wikipedia/commons/2/23/Coat_of_arms_of_Montenegro.svg" </span>
<!--Image link to '0.png' can be here-->
</p>
<p class="p1">
<span class="s1">										K.br.8/11</span>
</p>
<p class="p1"></p>
<p class="p1">
<span>				</span><span class="s1"> 	 U IME  CRNE  GORE  </span>
</p>
<p class="p1"></p>
<p class="p1"></p>
<p class="p1">
<span>		Osnovni sud u Pljevljima, kao prvostepeni krivični sud,  po sudiji Ljiljani  Popović, uz sudjelovanje zapisničara Zore Leković, u krivičnom predmetu protiv optuženih A.M. koga brani po službenoj dužnosti advokat J. R.i  H.S. iz P.a po optužnom predlogu ODT Pljevlja Kt.br.89/10 od 17.01.2011.godine,  nakon održanog glavnog i javnog pretresa u prisustvu  zamjenika ODT Pljevlja  Gačević Božidarke,oštećenog K. D., optuženog H. S., branioca po službenoj dužnosti  optuženog A. M. advokata J.R. a u odsutnosti optuženog  A.M., dana  02.08.2012.godine  donio je i javno  objavio </span>
</p>
<p class="p1"></p>
<p class="p1"></p>
<p class="p1">
<span>					</span><span class="s1">   P R E S U D U </span>
</p>
<p class="p1"></p>
<p class="p1"></p>
<p class="p1"></p>
<p class="p1">
<span class="s1">		Optuženi A. M., </span><span>od oca N. i majke M.rodjene T., rodjen u P. dana ....godine, sa prebivalištem u S.u Ul.H. S. BiH, sada  nepoznatog boravišta, državljanin CG,  nezaposlen, osudjivan i</span>
</p>
<p class="p1">
<span class="s1"> </span>
</p>
<p class="p1">
<span class="s1">		Optuženi H. S.,</span><span> JMBG ...... zvani V., od oca A. i majke M.  rodjene Ž., rodjen u P. dana ....godine  sa prebivalištem u P. Ul.K., državljanin CG, razveden, otac jednog djeteta,  nezaposlen, pismen,  završio za konobara, govori  srpski jezik, razumije crnogorski jezik, lošeg imovnog stanja, neosudjivan. </span><span class="s1"> </span>
</p>
<p class="p1">
<span class="s1">		 </span>
</p>
<p class="p1"></p>
<p class="p1"></p>
<p class="p1">
<span class="s1">		 			    K R I V I    S  U</span>
</p>
<p class="p1"></p>
<p class="p1">
<span class="s1">                         Što  su :</span>
</p>
<p class="p1"></p>
<p class="p1">
<span class="s1">		 </span><span>Dana 31.01.2010.godine  oko 20,30 časova  u kući D. B. u Ul.III S.u P.lako  tjelesno povrijedikli ošećenog K. D. na način što su staklenim flašama, sredstvom podobnim da tijelo teško povrijedi ili zdravlje teško naruši  udarili oštećenog u predjelu glave  nanijevši ošećenom K. D. lake tjelesne povrede  razderotinu čeono - lijevo sa fronclama  veličine 10 cm, frontalno desno rasjekotina veličine 3 cm  i parijetalno  desno rasjekotina  veličine  1 cm,</span>
</p>
<p class="p1">
<span class="s1">  </span>
</p>
<p class="p1">
<span class="s1">		 čime su, kao saizvršioci, izvršili krivično djelo lake tjelesne povrede  iz čl.152  st.2 u vezi st.1 Krivičnog zakonika,</span>
</p>
<p class="p1"></p>
<p class="p1">
<span class="s1">		pa sud  optuženog ALJIĆEVIĆ MITHADU na osnovu već citiranog zakonskog propisa te primjenom članova 4,5,13,15,23,32,33,36 i 42 KZ  i čl.374 ZKP-a </span>
</p>
<p class="p1"></p>
<p class="p2">
<span class="s1">O S U DJ U J E</span>
</p>
<p class="p1"></p>
<p class="p1">
<span class="s1">		Na  kaznu zatvora  u trajanju od 30 (trideset) dana. </span>
</p>
<p class="p1"></p>
<p class="p1">
<span class="s1">		 a  optuženom H. S. na osnovu već citiranog zakonskog propisa te primjenom članova 4,5,13, 15, 23,32, 33,36,42,52,53 i 54 KZ  i čl.374 ZKP-a</span>
</p>
<p class="p1"></p>
<p class="p1">
<span class="s1">  i z r i č e </span>
</p>
<p class="p1"></p>
<p class="p1"></p>
<p class="p2">
<span class="s1">USLOVNU OSUDU</span>
</p>
<p class="p2"></p>
<p class="p1"></p>
<p class="p1">
<span class="s1">		</span><span>Sa kojom se optuženom  H. S. utvrdjuje kazna zatvora u trajanju od 30 (trideset) dana  i istovremeno odredjuje da se ista neće  izvršiti ukoliko optuženi u roku  od jedne godine dana ne izvrši novo krivično djelo.</span>
</p>
<p class="p1"></p>
<p class="p1">
<span>		Optuženi A. M. na osnovu čl.226 i 229 ZKP-a dužan je  platiti ovom sudu na ime troškova  krivičnog postupka iznos od  150,00 €, optuženi Aljićević Mithad i Handabaka Suad su dužni osnovu čl.226 i 229 ZKP-a dužni platiti ovom sudu solidarno  na ime troškova krivičnog postupka iznos od 99,00 € kao i  pojedinačno na ime paušala  iznos od po 30,00 €,</span>
</p>
<p class="p1"></p>
<p class="p1">
<span>		A sve ovo u roku od 15 dana po pravosnažnosti presude pod prijetnjom prinudnog izvršenja.  </span>
</p>
<p class="p1"></p>
<p class="p1">
<span class="s1">		</span><span>Oštećeni  K.D. radi ostvarivanja imovinsko pravnog zahtjeva  upućuje se na parnicu.		</span>
</p>
<p class="p1">
<span class="s1">	</span>
</p>
<p class="p1">
<span>				</span><span class="s1">      O b r a z l o ž e nj e</span>
</p>
<p class="p1"></p>
<p class="p1"></p>
<p class="p1">
<span>		Osnovno državno tužilaštvo u Pljevljima  optužnim predlogom Kt.br.89/10 od  17.01.2011.godine  optužilo je  A. M. i H.S.oba iz P. da su kao saizvršio  izvršili krivično djelo lake tjelesne povrede iz čl.152 st.2  u vezi st.1 Kz i na glavnom pretresu nakon preciziranja optuženog predloga  zamjenik ODT Pljevlja je predložio da ih sud oglasi krivim i osudi po zakonu  jer je izvedenim dokazima  a prevashodno na osnovu iskaza oštećenog  i nalaza i mišljenja vještaka dr.Pupovića nesumnjivo utvrdjeno da su optuženi  počinili krivično djelo koje im je stavljeno na teret. </span>
</p>
<p class="p1"></p>
<p class="p1">
<span>		Oštećeni K. D.  se u završnoj riječi pridružio krivičnom gonjenju protiv okrivljenih  i  postavio imovinsko pravni zahtjev  navodeći da visinu istog  nemože precizirati.</span>
</p>
<p class="p1"></p>
<p class="p1">
<span>		Optuženi  A.M.nije bio dostupan državnim organima  pa je sud izdao naredbu za njegovo  prinudno dovodjenje dana 24.02.2012.godine  i obaviješten od strane UP PJ P.  da se ovaj optuženi  nalazi  u BiH. Pozivi upućivani na adresu  Ul.H.S.S.  koju je sudu dostavilo M.p.BiH vraćani su  sa konstatacijom  da je optuženi A.M. nepoznat na datoj adresi. Iz ovih  razloga Osnovni sud u Pljevljima je  izdao potjernicu  protiv  A. M. K.br.8/11 od 18.04.2012.godine  a  Krivično vijeće ovog suda  donijelo rješenje Kv.br.94/12  od 16.07.2012.godine  da se optuženom A.M. sudi u odsutnosti. </span>
</p>
<p class="p1"></p>
<p class="p1">
<span>		Predsjednik Osnovnog suda  u Pljevljima   je rješenjem K.br.8/11 od 16.07.2012. godine optuženom A. M. postavio branioca  po službenoj dužnosti  advokata J. R.a iz Pljevalja.  </span>
</p>
<p class="p1"></p>
<p class="p1">
<span>		 Glavni pretres je održan  u odsutnosti  optuženog A. M..</span>
</p>
<p class="p1"></p>
<p class="p1">
<span>		U završnoj riječi branilac po službenoj dužnosti  optuženog A.M.  je predložio  da sud optuženog oslobodi od optužbe  usled nedostaka dokaza  i da mu naknadi troškove krivičnog postupka jer u dokaznom postupku  nije na pouzdan način utvrdjeno da je A. M. izvršio krivično djelo  koje mu se javnom optužbom  stavlja na teret.      	 </span>
</p>
<p class="p1"></p>
<p class="p1">
<span>		Optuženi H. S.u svojoj odbrani  u prethodnom postupku  navodi da je dana 31.01.2010.godine  sjedio u večernjim časovima  u stanu  K. M., da su tu bili pored njega  još K.,A. M., J. D., K. M.  i N. H. kao i da se ne može tačno sjetiti koliko je bilo sati  kada je došao K. D. koga od ranije nije poznvao. K.je lupao na vrata pošto su vrata bila zaključana  pa mu je K. morao da otvori vrata a kada je ušao K.koji je bio u pijanom stanju je sjeo  i počeo da vrijedja i provocira  njega i A..  Dalje je kazao  da se izvinjavao  K.govoreći mu " izvini brate ja ću sad da idem kući" i pozvao je aljićevića da idu kući  što je A.i prihvatio. Optuženi H. dalje u svoju odbranu navodi da je on prvi izašao ispred vrata  i dok se obuvao  u hodniku  izašao je  i A.a K. je počeo da psuje i da im  prijeti  i izašao je za njima u hodnik. Dok je obuvao patike K. je krenuo na A. a Al. je jedanput  stisnutom pesnicom udario u predjelu lica K.. Optuženi Handabaka dalje navodi  da je on tada stao izmedju K.i A. i rekao  K. " nećemo da se svadjamo pusti nas  mi idemo kući, ništa ti neradimo" i tada ga je K. odgurnuo, udario stisnutom  pesnicom u predjelu grudi i rekao mu "šta hoćeš ti" a on rekao K. da neće ništa i da hoće da ide kući. U tom momentu  K. je krenuo put njega  a A.uzeo jednu staklenu flašu od vina koja se nalazila u hodniku  i gadjao u pravcu krvavca i misli da ga je pogodio u predjelu glave. K. je potekla krv iz  glave  a on je držao A.  dok je K.bježao niza stepenice  u pravcu policije. Kazao je i to da čim su njih trojica izašla u hodnik vrata K. stana su zatvorena tako da oni u stanu  nijesu mogli vidjeti  šta se dešava u hodniku. Optuženi H. je tvrdio da nije udario oštećenog niti rukom  niti staklenom flašom  niti je staklene flaše uzimao u ruku  niti je K. udario bilo čim drugim  već je spasio K.jer je držao A. dok je K. bježao prema policiji a Ž.bio krenuo za njim. Kazao je da  kada je A. bacio flašu u pravcu K.  misli da ga je pogodio i vidio je  da je u tom momentu K.potekla krv iz glave. K.D. ne poznaje od ranije i nikad  nije imao nesporazuma  sa njim  a K. je kritične večeri  bio u pijanom stanju i maltretirao je njega i A.,  kad je došao u K.stan provocirao ih je  govoreći im "vi ste  jaki" a kada su izašli na hodnik izašao je za njima govoreći "sačekajte sad ću vam jebati mater". Kada je A. udario K. pesnicom  vrata na K.  stanu su bila otvorena  tako da su  i oni koji su bili u stanu to mogli vidjeti  a nakon toga su odmah zatvorili vrata.  Na glavnom  pretresu ne priznajući izvršenje krivičnog djela   ni svoju krivicu i ostajući pri odbrani iz  prethodnog postupka optuženi H. je kazao  da, da nije bilo njega oštećeni  bi još gore prošao od A.  kao i da  dok su bili u hodniku  nije bilo očevidaca,  bili su samo on, oštećeni i A. i A.je samo jedanput udario staklenom flašom od vina oštećenog i ta flaša je pukla.  U završnoj riječi  ističući da nije kriv  i da nema dokaza da je on kriv predložio je da ga sud oslobodi  od optužbe. </span>
</p>
<p class="p1"></p>
<p class="p1">
<span>            	 U dokaznom postupku sud je saslušao svjedoka- oštećenog K. D., saslušao svjedoka N.H., pročitao iskaz svjedoka K.M.a, pročitao nalaz i mišljenje vještaka dr.P.M., pročitao izvještaj Opšte bolnice P. od 31.01.2010. godine i izvještaj ljekara specijaliste  D. z. P. od 01.01.2010.godine o povredama oštećenog i pročitao izvode iz KE za  optužene.  </span>
</p>
<p class="p1"></p>
<p class="p1">
<span>		Nakon provedenog dokaznog postupka  i ocjene izvedenih dokaza  i to kako  svakog pojedinačno  tako  i u medjusobnoj povezanosti a pri tom cijeneći  i odbranu   optuženog  H. S. ovaj sud  je utvrdio  da su optuženi  A.M.i H.S. kao saizvršioci izvršili  krivično djelo  lake tjelesne povrede iz čl.152 st.2 u vezi st.1 Kz kako im je to javnom optužbom stavljeno na teret  pa ih je sud oglasio krivim  i osudio po zakonu.   </span>
</p>
<p class="p1">
<span> </span>
</p>
<p class="p1">
<span>		Ovakvu svoju odluku  sud temelji  na činjenicama  koje proizilaze  iz izvedenih dokaza.  Naime, optuženi H. S. u svojoj odbrani  tvrdi  da kritične prilike  nije nanio lake tjelesne povrede oštećenom K. D., da oštećenog nije udarao  staklenom flašom niti bilo čim drugim  kao i da je optuženi A.M.jedanput  staklenom flašom od vina  udario oštećenog u predjelu glave  te da je ta  flaša pukla. </span>
</p>
<p class="p1"></p>
<p class="p1">
<span>		Provjeravajući odbranu optuženog H. kao i radi utvrdjivanja činjenica za presudjenje sud je izveo naprijed navedene dokaze pa je tako svjedok-oštećeni  K.D. kazao  da je  dana 31.01.2010.godine oko 20,00 časova  kretao se svojim vozilom u pravcu  svoje kuće i  pošto se na vozilu začepio filter od nafte svratio je  ispred kuće  svog tetka D.B.  gdje je prespojio dovod  goriva  i ušao  u kuću kod tetke  gdje je oprao ruke. Pošto u kući nije  bilo  nikog  došao je  kod tetkinog stanara K. M.  da potraži  tetku ili njenog sina  i kada je ušao u stan kod K. u stanu  je zatekao A.M. i H.S. i jednu ženu takodje  postanarku njegove tetke  i njeno dijete kome je dao  2 €.U stanu je  bilo još osoba  koje nije poznavao, bio je prisutan  i K. M. pa je  dok je stajao na vratima stana  pitao K. da li je kod njega   njegov brat od tetke M. i tada ga je H. pitao ko je, zašto daje novac djetetu i zašto galami kroz hodnik  a on H.i rekao "a ko si ti da se ja tebi pravdam"  i pošao da se vrati  niz hodnik  a za njim odmah izašao H. i  on i H.su se pogurali na hodniku  a za njim odmah izlazi A. i A. ga pesnicom  udara u predjelu lica a nakon  toga i H.  i A. su uzimali  staklene  flaše od vina koje su se nalazile u hodniku  i sa tim flašama ga udarali  u predjelu glave. Od zadobijenih udaraca  je pao na hodnik  ali koliko se može  sjetiti nije gub io svijest i nezna kad su predstali da ga udaraju. Kad je ustao  krv mu je tekla iz glave i otišao je u policiju. Oštećeni je kazao i to da dok se sve to dešavalo u hodniku  nikog nije bilo osim njega, Al. i H.. Kordić je izlazio na vrata stana i mogao je vidjeti da ga  A. i H. udaraju flašama u predjelu  glave ali Kordić  je zatvorio vrata od stana. A. poznaje od ranije dok Handabaku  nije znao do kritične večeri  i od ranije  sa njima nije imao nikakvih nesporazuma. Kritične večeri je zadobio više povreda u predjelu glave, prvi ga je flašom udario Suad  a onda kada je izašao A. S. mu dodao flašu i oba ga udaraju flašama po glavi  i nemože da se izjasni o broju udaraca  koje je zadobio flašom  ali ih je imao više,  možda 5 do 6  povreda, samo po čelu je imao 3 rasjekotine  od flaša koje su se slomile a imao je i čvoruga. Bio je u pripitom stanju ali ne toliko da nezna šta se dešavalo.O povredama ima  medecinsku dokumentaciju.  </span>
</p>
<p class="p1"></p>
<p class="p1">
<span>		Vještak dr. P.M.  u svom nalazu i mišljenju datom na osnovu medecinske dokumentacije za oštećenog K. navodi  da se iz izvještaja hirurga od 31.01.2010.godine  vidi  da je oštećeni  imao povrede  i to u predjelu čeonog dijela glave razderotina čeono-lijevo sa fronclama  nepravilne veličine  10 cm, frontalno desno rasjekotina veličine 3 cm i parijetalno desno  rasjekotina veličine 1 cm. U dijagnozama stoji  kontuzija glave sa razderotinama na čelu  obostrano i tjemeno desno  kao i da postoje tri  izvještaja  hirurga sa kontrolnih pregleda  koji potvrdjuju ove dijagnoze. Uradjeno je i rengensko snimanje glave  na kome  nije nadjeno oštećenje kostiju glave  a uradjena su i dva pregleda neuropsihijatra u kojima su  potvrdjene ove dijagnoze  i konstatovan  post.traumatski stresni poremećaj. U svoma nalazu i mišljenju vještak ističe da se radi o lakim tjelesnim povredama  koje su nanesene  sa najmanje tri udarca po glavi  najvjerovatnije  staklenom flašom.</span>
</p>
<p class="p1"></p>
<p class="p1">
<span>		Vještak dr. P.  je svoj nalaz i mišljenje dao  na osnovu medecinske  dokumentacije za oštećenog K. D. i po mišljenju suda  objektivno i po pravilima struke i na osnovu medecinske dokumentacije za oštećenog pa njegov nalaz i mišljenje  sud u cjelosti  prihvata.  </span>
</p>
<p class="p1"></p>
<p class="p1">
<span>		Kada se iskaz svjedoka -oštećenog K.D.  dovede  u logičnu vezu sa  nalazom i mišljenjem vještaka dr. Pupovića kako u odnosu na sredstvo nanošenja povreda  tako i u odnosu na sredstvo nanošenja povreda  to sud  iskaz svjedoka-oštećenog K. D.koji je tvrdio da je zadobio više  udaraca staklenom flašom u predjelu glave u cjelosti prihvata kao istinit, jasan i nedvosmislen.  </span>
</p>
<p class="p1"></p>
<p class="p1">
<span>		Optuženi H. je negirao da je kritične prilike  udarao staklenom flašom oštećenog K. tvrdeći da je oštećenog u predjelu glave  jedanput staklenom flašom  od vina udario A. i da je oštećenom odmah potekla krv iz glave. Sud nije mogao  prihvatiti  kao istinite ove navode optuženog  naime njegove navode  da on kritične prilike  nije udarao staklenom flašom  oštećenog  kao i da je  optuženi A. samo jedanput  staklenom flašom u predjelu glave udario oštećenog  smatrajući da su ovi navodi optuženog H. smišljeni  u cilju    olakšanja njegovog položaja pred sudom  i izbjegavanja odgovornosti  kao i u cilju  pomaganja optuženom A..Ovo iz razloga  što je sud prihvatio iskaz oštećenog K.  da su ga  kritične prilike  oba optužena  dakle i optuženi H. i optuženi A. udarali staklenim flašama po glavi  i to više puta  a  što potvrdjuje  i objektivni  nalaz i mišljenje vještaka  dr. P.  koji je istakao  da su povrede  glave oštećenog  bliže opisane izrekom ove presude  nastale  najmanje od tri udarca  i najvjerovatnije  staklenom flašom. </span>
</p>
<p class="p1"></p>
<p class="p1">
<span>		Svjedok N. H. je izjavila  da  je dana 31.01.2010.godine oko 19,00 ili 20,00 časova  sjedjela kod komšije K.M.  te da su ona i K.podstanari u kući D. B.. Kod K.su bili H. S. M., J.D.i K. i u jednom momentu je čula da je neko ušao  kod njene  djece pa je pošla da  vidi ko je i  tamo zatekla K. D.  koji je bio u pripitom stanju  i njegovu tetku - gazdaricu M.. K. je davao  njenom sinu  2 € a ona to nije dozvolila i vratila se u stan kod K.. J. je krenuo da ide  od K. i na vratima se  mimoišao sa K. koji je  ušao u stan kod K.i prišao  i sjeo pored H.  koji je sjedio  sagete glave, rukom podigao  H.glavu  pitajući ga " jesili ti nešto ljut na mene"  a H. rekao " ne brate, zašto bi bio  ljut"  i rekao aljićeviću da idu  pa H.  prvi izlazi u hodnik  a za njim K. a za njima A.  i A.je zatvorio  vrata. U hodniku se čula  galama i lupanje, začula je da  plaču njena djela  i  praktično  pretrčala kroz hodnik i ušla u svoju sobu, u hodniku je bilo tuče  izmedju H. , A. i K. ali ona nezna ko je koga udarao. Nakon što su njih trojica napustila hodnik  vidjela je da u hodniku ima polomljenih flaša i to staklenih  ali kako je u hodniku mrak  nezna od čega su te flaše. Nezna da li je još neko  izlazio u hodnik  osim A., H. i K. Svjedok K.M.  je kazao da se dana 31.01.2010. godine oko 20,00 časova  nalazio u stanu  u kome  živi kao podstanar u  kući vlasništvo D. B., sa njim je sjedio J. D. a naknadno su došli A.Mi.i H. S.pa su njih  četvorica sjedjela i pila rakiju  a H. koja je isto podstanarka  u istoj kući  je  ulazila  i izlazila  iz njegovog stana  ob zirom  da ih dijeli samo hodnik. Kazao je da  se ne može sjetiti tačno koliko je bilo sati kada mu je H. rekla da je  u njen stan  došao rodjak njihove gazdarice  i da traži gazdaricu  pa je on tada prešao  u H. stan  i vidio  da se radi o K.D. koji je bio u pijanom stanju, davao novac H. djetetu i galamio  na H. da ide u prodavnicu  i kupi  djetetu čokoladu.  Tu je bila  i gazdarica M.a  i on se tada vraća u svoj stan  a zatim je došla  i H.a nakon nekog vremena  K. je pokucao na njegov stan  i ušao  a A.ga pitao  ko  je i zašto lupa  a K. mu kazao " šta   tebe briga" . H.je sjedio  i sageo glavu  a K. mu prišao  i rukom podigao glavu  pitajući ga  jeli ljut na njega, H.odgovorio da nije ljut  i da je pošao kući  a K.mu rekao da ne mora zbog njega da ide  i H. je ustao  i izašao ispred vrata u hodnik. Pozvao je A.da idu kući a K. je H. pitao "govoriš li to nešto meni" i izašao za H. u hodnik. Svjedok K. je dalje kazao da  su se K. i handabaka pogurali u hodnik  a za njim je izašao i . u medjuvremenu  hasena je otišla u svoj stan  a on zatvorio i zaključao vrata od stana  i nije vidio  šta se dešavalo u hodniku niti ko je koga udarao. Kada je prestala galama  izašao je u hodnik  gdje nije zatekao nikog  ali je vidio  poi njegovoj procjeni dvije staklene flaše polomljene  ispred svojih vrata.  U hodniku je bilo dvadesetak praznih staklenih flaša od vina  a po njegovoj procjeni  dvije  su bile polomljene. </span>
</p>
<p class="p1">
<span>   </span>
</p>
<p class="p1">
<span>		Cijeneći  iskaze  svjedoka K.M. i N. H. sud je njihove navode  da nisu vidjeli  šta se dešavalo u hodniku  i ko je koga udarao  te da su u hodniku bili samo  oštećeni  i optuženi H.i  A. kao i da su  na kraju vidjeli polomljene staklene flaše i to svjedok K.dvije polomljene staklene flaše od vina  u cjelosti prihvatio  kao istinite, jasne i nepristrasne.U prilog ovakvog zaključka suda  idu navodi  oštećenog K. i optuženog H. da  u hodniku  nije bilo nikog  izuzev njih  dvojice  i optuženog A..Iskazom svjedoka K.  potvrdjeni su navodi  oštećenog K.  da je  zadobio više udaraca staklenom flašom  jer je svjedok K. potvrdio  da je u hodniku vidio  dvije polomljene staklene  flaše. I ovim su negirani navodi optuženog H.  da je  optuženi A. samo jedanput  staklenom flašom udario u predjelu glave  oštećenog. Da je  optuženi Al.  zaista samo jedanput  udario  staklenom flašom  oštećenog  onda  nebi mogli biti dvije polomljene  staklene flaše.   </span>
</p>
<p class="p1"></p>
<p class="p1">
<span>		Dakle, istinitim i nepristrasnim iskazom svjedoka-oštećenog K.D.a, objektivnim i na osnovu medecinske dokumentacije za oštećenog nalazom i mišljenjem  vještaka dr. P.M.  kao i iz navoda  svjedoka  N.i K. da je u hodniku kuće u kojoj stanuju  kritične prilike bilo tuče  izmedju oštećenog i optuženih  kao i da su vidjeli polomljene  staklene flaše u hodniku  negirana je odbrana  optuženog H.  i  na nesumnjiv način utvrdjeno da su optuženi A.M. i H.S. dana 31.01.2010.godine  oko 20,30 časova  u kući D. B.  u Ul. III S. u Pljevljima  lako tjelesno povrijedili oštećenog K,  na način što su staklenim flašama  koje prestavljaju sredstvo podobno  da tijelo teško povrijedi  ili zdravlje  teško naruši  udarili oštećenog u predjelu glave  i  nanijeli mu lake tjelesne povrede  bliže opisane  izrekom ove presude. Optuženi su  bili svjesni  da staklenim flašama  mogu povrijediti  oštećenog  ali su uprkos tome obojica optuženih  udrali oštećenog  staklenim flašama po glavi, nanijeli mu lake tjelesne povrede  te dakle  optuženi  su bili svjesni svoga djela  i htjeli njegovo izvršenje, postupali  su sa direktnim umišljajem i kao saizvršioci  pa ih je sud  kao umišljajne  saizvršioce  oglasio krivim  i osudio po zakonu  za izvršeno krivično djelo lake  tjelesne povrede iz čl.152 st.2 u vezi st.1 Kz.  </span>
</p>
<p class="p1"></p>
<p class="p1">
<span>		  Prilikom odlučivanja o vrsti i visini kazne  u smislu čl.42  Kz sud je cijenio  sve okolnosti  koje utiču  kako na vrstu  tako i na visinu kazne.Optuženi  A, je  nezaposlen i ovu činjenicu  sud mu je uzeo  kao olakšavajuću okolnost. Optuženi Al,  je do sada  tri puta osudjian  što je utvrdjeno iz izvoda iz KE a što mu je uzeto  kao otežavajuća okolnost. Obzirom na dosadašnji život  i osudjivanost  ovaj sud je mišljenja da je jedina adekvatna  krivična sankcija  kojom će se postići svrha kažnjavanja  i uticati na ovog okrivljenog da više ne vrši krivična djela  kazna zatvora  pa je sud optuženog A,M.  osudio  kaznom zatvora  u trajanju od 30 (trideset) dana. Optuženi H.S.je  razveden, otac jednog djeteta  i nezaposlen. Do sada nije dolazio u sukob sa zakonom  što je utvrdjeno iz izvoda iz KE. Sve  ovo je uzeto kao  olakšavajuće okolnosti  na strani ovog optuženog  i sud je mišljenja  da  prema ovom optuženom  obzirom na  njegove porodičen prilike  i dosadašnji neporočni  život  nije nužno izricati  kaznu zatvora  već da se opravdano može očekivati  da će se i samim upozorenjem uz prijetnju kaznom dovoljno uticati na njega  da više ne vrši krivična djela  pa je sud optuženom H. utvrdio kaznu zatvora u trajanju od 30 (trideset) dana istovremeno odredjujući da se ista neće izvršiti ako optuženi  u roku od godinu dana ne izvrši novo krivično djelo  i da će se i na ovaj način  odnosno  uslovnom osudom prema ovom optuženom  postići svrha kažnjavanja. </span>
</p>
<p class="p1"></p>
<p class="p1">
<span>		 U smislu čl.226 i 229 ZKP-a  sud je obavezao optuženog   A.M.  da na ime  troškova  krivičnog postupka  plati iznos od 150,00 € za odbranu po braniocu po službenoj dužnosti  a optužene A.M. i H. S.da solidarno ovom sudu  na ime troškova krivičnog postupka plate iznos od  99,00 € koji čini  naknada i nagrada  vještaku  medecinske struke  kao i da  na ime paušala  plate pojedinačno iznos od po 30,00 € koji iznos je odmjeren  obzirom na dužinu trajanja, složenost  i imovno stanje  optuženih. </span>
</p>
<p class="p1"></p>
<p class="p1">
<span>		Oštećeni K.D.  je postavio imovinsko pravni zahtjev prema optuženim  navodeći  da  visinu istog nemože precizirati.Kako krivični sud  nije utvrdjivao visinu imovinsko pravnog zahtjeva to je oštećenog u smislu čl.239  ZKP-a  radi ostvarivanja istog  uputio na parnicu. </span>
</p>
<p class="p1"></p>
<p class="p2">
<span class="s1">OSNOVNI SUD U PLJEVLJIMA , dana  02.08.2012.godine.</span>
</p>
<p class="p1"></p>
<p class="p1">
<span>Zapisničar, 						  			      S u d i j a, </span>
</p>
<p class="p1">
<span>Zora Leković 									Ljiljana Popović  </span>
</p>
<p class="p1"></p>
<p class="p1"></p>
<p class="p1">
<span class="s1">PRAVNA POUKA:</span>
</p>
<p class="p1">
<span>		Protiv ove presude dozvoljena je žalba u roku od 8.dana po prijemu </span>
</p>
<p class="p1">
<span>		iste Višem sudu B. Polje, a preko  ovog suda. </span>
</p>
<p class="p1"></p>
<p class="p1"></p>
<p class="p1">
<span class="s1"> DOSTAVITI:</span>
</p>
<p class="p1">
<span class="s1"> 1 x ODT  Pljevlja</span>
</p>
<p class="p1">
<span class="s1"> 1 x Okrivljenom</span>
</p>
<p class="p1">
<span class="s1"> 1 x Braniocu optuženog	</span>
</p>
<p class="p3">
<span class="s1">	</span>
</p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p style="text-align:right">
<span>K.br.9/15</span>
</p>
<p style="text-align:right">
<span></span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span>U IME CRNE GORE</span>
</p>
<p>&nbsp;</p>
<p>
<span>OSNOVNI SUD U PODGORICI, sudija Đuković Goran, uz učešće zapisničara Maraš Ane, u krivičnom predmetu protiv okrivljenog S. P., zbog krivičnog djela ugrožavanje javnog saobraćaja iz čl. 339 st. 1 Krivičnog zakonika Crne Gore, rješavajući po optužnom predlogu Osnovnog državnog tužilaštva u Podgorici Kt.br. 803/13 od 09. januara 2015. godine, nakon održanog glavnog i javnog pretresa, dana 02.06.2016. godine, u prisustvu zastupnika optužbe P. N., savjetnika kod ODT Podgorica, okrivljenog S. P. i njegovog branioca advokata K. D., donio je i istog dana javno objavio</span>
</p>
<p>&nbsp;</p>
<p style="text-align:center;">
<span>PRESUDU</span>
</p>
<p>&nbsp;</p>
<p>
<span>OKRIVLJENI:</span>
</p>
<p>&nbsp;</p>
<p>
<span></span><span>S. P., JMBG ...., od oca V. i majke S., djevojačko porodično ime D., rođen .... godine u B. P., Republika S., stanuje u S., opština D., državljanin Crne Gore, razumije crnogorski jezik, a njegov jezik je srpski, pravnik, oženjen, otac dvoje djece, pismen, sa završenim Pravnim fakultetom, srednjeg imovnog stanja, neosuđivan</span>
</p>
<p>&nbsp;</p>
<p style="text-align:center;">
<span>KRIV JE</span>
</p>
<p>&nbsp;</p>
<p>
<span>Zato što je:</span>
</p>
<p>&nbsp;</p>
<p>
<span>Dana 01.aprila 2013.godine, oko 13,00 časova u P., na raskrsnici Ulice S. M. i dijela iste, svjestan da može učiniti djelo i njegove zabranjenosti, pa je pristao na jednu od posljedica predmetnog krivičnog djela i to ugrožavanje javnog saobraćaja, dok je u odnosu na drugu posljedicu - lake tjelesne povrede kod oštećenih, olako držao da do iste neće doći, ne pridržavajući se saobraćajnog propisa iz čl.136 st. 3 Zakona o bezbjednosti saobraćaja na putevima, tako ugrozio saobraćaj da je doveo u opasnost život i tijelo ljudi, usljed čega je kod drugog nastupila laka tjelesna povreda, na način što se, upravljajući putničkim vozilom marke „R. K.“, registarskih oznaka DG AG..., dijelom Ulice S. M., a po nailasku na pomenutu raskrsnicu, nije pridržavao obaveze izražene pomoću postavljenog saobraćajnog znaka obaveznog zaustavljanja - „STOP“ već je bez zaustavljanja nastavio kretanje i ušao u raskrsnicu, te tako postao iznenadna prepreka putničkom vozilu marke „BMW 330“, registarskih oznaka KO AH..., kojim je, iz pravca Ulice V. R. u pravcu Bulevara S. P. C., upravljao oštećeni N. R., a u kojem su se, na mjestu suvozača nalazila oštećena N. Al M., i koji je, kako bi izbjegao kontakt sa vozilom okrivljenog, usmjerio svoje vozilo ulijevo i prešao na suprotnu kolovoznu traku gdje je prednjim dijelom vozila udario u prednji dio putničkog vozila marke „P.“, registarskih oznaka PG ..., kojim je urpavljala oštećena N. Č., a u kojem se, kao suvozač, nalazila oštećena J. P., usljed čega su oštećeni zadobili lake tjelesne povrede i to oštećeni R. u vidu nagnječenja </span><span>desnog koljena i krvnog podliva kože u desnom sljepoočnom predjelu, oštećena Al M. u vidu nagnječenja predjela desne nadlaktice, oštećena Č. krvni podliv kože u predjelu lijeve strane vrata, trakasto-prugastog oblika, a oštećena P. u vidu nagnječenja slabinsko-krsnog dijela kičme i istegnuća vrata,</span>
</p>
<p>&nbsp;</p>
<p>
<span>- čime je učinio krivično djelo ugrožavanje javnog saobraćaja iz čl.339 st.1 Krivičnog zakonika Crne Gore.</span>
</p>
<p>&nbsp;</p>
<p>
<span>Pa sud okrivljenom primjenom citiranih zakonskih propisa te čl. 3, 4, 5, 13, 15, 16, 32, 42, 52, 53 i 54 Krivičnog zakonika Crne Gore, te čl.226, 229, 239 i 374 Zakonika o krivičnom postupku, i z r i č e,</span>
</p>
<p>&nbsp;</p>
<p style="text-align:center;">
<span>USLOVNU OSUDU</span>
</p>
<p>&nbsp;</p>
<p>
<span>Kojom mu prethodno utvrdjuje kaznu zatvora u trajanju od 3 (tri) mjeseca i istovremeno odredjuje da se utvrdjena kazna neće izvršiti ukoliko okrivljeni u roku od 1 (jedne) godine po pravosnažnosti presude ne izvrši novo krivično djelo.</span>
</p>
<p>&nbsp;</p>
<p>
<span>Oštećena Al M. N. radi ostvarenja imovinsko pravnog zahtjeva upućuje se na parnični postupak.</span>
</p>
<p>&nbsp;</p>
<p>
<span>Obavezuje se okrivljeni da ovom sudu na ime troškova postupka uplati novčani iznos od 253,00 eura kao i 30,00 eura na ime paušala u roku od 15 dana po pravosnažnosti presude.</span>
</p>
<p>&nbsp;</p>
<p style="text-align:center;">
<span>O b r a z l o ž e nj e</span>
</p>
<p>&nbsp;</p>
<p>
<span>Optužnim predlogom Osnovnog državnog tužilaštva Kt.br. 803/13 od 09. januara 2015. godine okrivljenom S. P. stavljeno je na teret krivično djelo ugrožavanje javnog saobraćaja iz čl. 339 st. 1 Krivičnog zakonika.</span>
</p>
<p>&nbsp;</p>
<p>
<span> U završnoj riječi zastupnik optužbe je ostala pri podnijetom optužnom predlogu i predložila sudu da okrivljenog oglasi krivim i osudi po zakonu.</span>
</p>
<p>&nbsp;</p>
<p>
<span>U svojoj dobrani u toku postupka okrivljeni se branio da se dana 01.04.2013. godine, oko 13,00 časova kretao svojim vozilom marke "R. C." registarske oznake DG AG..., ulicom koja vodi od restorana "L.", gdje se dolaskom na raskrsnicu sa Ulicom S. M. zaustavio na znak STOP, ali da zbog tende kafića "K.", koji se nalazio sa njegove lijeve strane nije mogao da vidi preglednost ulice, a da malo ne izađe naprijed na samu ivicu Ulice S. M., ne ometajući nijednog učesnika u saobraćaju, da je u tom trenutku jedno vozilo koje se kretalo iz pravca Bulevara S. P. C. skretalo u ulicu u pravcu restorana "L.", ali pošto su u dijelu ulice koji je namijenjen za njegov smer kretanja bila parkirana vozila, okrivljeni se svojim vozilom pomjerio udesno, ističući da je prije nego što je propustio to vozilo pogledao ulijevo i da tada nije bilo nijednog vozila, navodeći dalje da je nakon toga primjetio još jedno vozilo "R." taksija koje je dolazilo iz pravca Bulevara S. P. C., a koje je po njegovom mišljenju htjelo da skrene ulijevo, takođe u pravcu restorana "L.", a što je zaključio iz činjenice da je to vozilo bilo zaustavljeno, sa uključenim lijevim žmigavcem, pojašnajvajući da je u tom trenutku, ne gledajući da li ima vozila sa lijeve strane Ulice S. M. ušao u istu i to prednjim dijelom vozila u drugu saobraćajnu traku, te da je tada, sa lijeve strane iz pravca Ulice  V. R. naišlo vozilo "BMW", koje nije ni vidio i koje se po njegovom mišljenju kretalo velikom </span><span>brzinom i bez razloga prešlo na suprotnu kolovoznu traku i udarilo u vozila koja su se kretala iz tog smjera, iz pravca Ulice V. R.. Dalje je naveo da se odmah pošto je primjetio vozilo "BMW" zaustavio, jer se kretao malom brzinom, a da je po njegovom mišljenju vozilo "BMW" moglo da prođe između vozila okrivljenog i "R." taksija, da je isto vozilo primjetio na udaljenosti od nekih deset metara, i da se isto, da se kretalo dozvoljenom brzinom, moglo blagovremeno zaustaviti. Istakao je da je vozač vozila "BMW" odmah nakon nezgode krenuo u njegovom pravcu i da je, ne želeći da mu neko sudi prije suda, otišao svojim vozilom u pravcu Ulice V. R., te da je, nakon što je završio svoje obaveze otišao u policiju i dao izjavu, ukazujući da nije sebe smatrao učesnikom nezgode i da stoga nije imao namjeru da bježi sa lica mjesta. </span><span></span>
</p>
<p>&nbsp;</p>
<p>
<span>Branilac okrivljenog advokat K. D. u završnoj riječi je istakao da nema ništa posebno da kaže.  </span>
</p>
<p>&nbsp;</p>
<p>
<span>U završnoj riječi okrivljeni je istakao da se iz isakaza svjedoka N. R. može lako zaključiti da vozilo okrivljenog nije bilo u pokretu, već zaustavljeno,  kao i da su netačni navodi istog svjedoka da je okrivljeni bez zaustavljanja ispred znaka STOP naglo i brzo izletio na put, jer je upravo suprotno, R. velikom brzinom naletio sa lijeve strane okrivljenog, predlaužući u kranjem sudu da ga oslobodi od optužbe za predmetno kivično djelo.</span>
</p>
<p>&nbsp;</p>
<p>
<span>Sud je u dokaznom postupku saslušao svjedoka oštećenu P. J., svjedoka oštećenu Al M. N., svjedoka oštećenog R. N., svjedoka N. M., pročitao zapisnik o uviđaju saobraćajne nezgode UP PJ Podgorica broj 433/2013 od 01.04.2013. godine, izvještaj ljekara specijaliste Urgentnog centra na ime R. N. broj protokola 5... od 01.04.2013. godine, izvještaj ljekara specijaliste Urgentnog centra na ime Al M. N. broj protokola 2526 od 01.04.2013. godine, izvještaj ljekara specijaliste KC CG broj protokola 2525 na ime P. Jelene od 01.04.2013. godine, izvještaj ljekara specijaliste KC CG na ime Č. N. broj protokola ... od 01.04.2013. godine, nalaz i mišljenje vještaka medicinske struke specijaliste dr. Nikolić Krsta od 05.09.2013. godine, nalaz i mišljenje sudskog vještaka iz oblasti mašinske i saobraćajne struke Č. G. od 25.12.2013. godine i saslušao istog vještaka na glavnom pretresu, pročitao izvod iz KE za okrivljenog izdat od strane MUP-a, Sektora za analitiku i telekomunikacije uprave za analitiku 235-1674/15 od 12.02.2015. godine, saslušao svjedoka Č. N..</span>
</p>
<p>&nbsp;</p>
<p>
<span>Na glavnom pretresu održanom dana 02.06.2016. godine sud je donio rješenje da se u nastavku dokaznog postupka neće saslušavati svjedok R. V., jer sud nije mogao obezbjediti njegovo prisustvo, a činjenično stanje je u dovoljnoj mjeri već bilo razjašnjeno i bez izvođenja tog dokaza.</span>
</p>
<p>&nbsp;</p>
<p>
<span>Svjedok oštećena Č. N. je navela da se dana 01.04.2013. godine kretala svojim vozilom marke "P.", registarskih oznaka PG ..., desnom saobrćajnom trakom desne kolovozne trake Ulice S. M. iz pravca Bulevara S. P. C., da je dolaskom na raskrsnicu naspram kafe bara "K." primjetila da je u saobraćajnoj traci do nje bilo parkirano jedno taksi vozilo bijele boje, te da je u tom trenutku odjednom vidjela kako vozilo marke "BMW" crne boje iz suprotne kolovozne trake prešlo u kolovoznu traku u kojoj se ona nalazila i udarilo prednjim dijelom u prednji dio njenog vozila. Dalje je navela da je u vozilu sa njom bila njena koleginica P. J., na mjestu suvozača, i da su u nezgodi zadobile lake tjelesne povrede, ističući da ne zna zašto je vozilo "BMW" prešlo u saobraćajnu traku kojom se ona kretala, odnosno da li je eventualno naišlo na neku prepreku, te da koliko se sjeća, u trenutku kada je došlo do nezgode, na pješačkom </span><span>prelazu nije bilo pješaka. Nije se pridružila krivičnom gonjenju, niti istakla imovinsko pravni zahtjev.</span>
</p>
<p>&nbsp;</p>
<p>
<span>Svjedok oštećena P. J. je izjavila da je dana 01.04.2013. godine, oko 13 časova bila saputnik u vozilu njene kolegince Č. N., da su se kretale iz pravca Bulevara S. P. C. krajnjom desnom saobraćajnom trakom desne kolovozne trake Ulice S. M., da je saobraćaj bio gust i da se, dolaskom u blizini kafića "K." odjednom pojavilo vozilo "BMW" koje se kretalo iz suprotnog pravca i prešlo u kolovoznu traku u kojoj se svjedok nalazila, pojašnajvajući da je imala osjećaj da vozač vozila "BMW" zaobilazi neku prepreku, da se to vozilo kretalo velikom brzinom i da je po njenom mišljenju vozač tog vozila dodavao gas kako bi izbjegao nezgodu, ali uprkos tome došlo je do udara u prednji dio vozila, a od siline udara, vozilo u kojme su se nalazile svjedok i Č. N. se izokretalo na kolovozu, te da su tom prilikom zadobile lake tjelesne povrede, pojašnjavajući da nije vdijela zašto je vozilo "BMW" prešlo u njihovu kolovoznu traku. Pojasnila je, na pitanje branioca okrivljenog da je bila suvozač u vozilu "P." kojim je upravljala nejna koleginica N., da se ne može sjetiti kojom je brzinom ona vozila, da se na tom mjestu nalazi pješački prelaz i da je bilo pješaka koji su prelazili kolovoz, pa se stoga sjeća i da je prije kritičnog trenutka Č. usporavala brzinu automobila. Nije se pridružila krivičnom gonjenju, niti istakla imovinsko pravni zahtjev.</span>
</p>
<p>&nbsp;</p>
<p>
<span>Svjedok oštećeni R. N. je naveo da se dana 01.04.2013. godine, oko 13 časova kretao svojim vozilom marke „BMW“ registarske oznake KO AH... Ulicom S. D., lijevom saobraćajnom trakom desne kolovozne trake iz pravca Ulice V. R. u pravcu Bulevara S. P. C., da je sa njim u vozilu, na mjestu suvozača bila njegova djevojka N. Al M., pojašnjavajući u tom kontekstu da se kretao brzinom od oko 40-50 km/h, da je dolaskom na raskrsnicu sa ulicom koja vodi u pravcu restorana „L.“, tačnije ispred kafe bara „K.“, sa njegove desne strane iz te ulice izletjelo vozilo marke „R. K.“, sive boje, registarskih oznaka DG AG..., čija je zadnja tablica bila papirna, da je potom, u cilju izbjegavanja kontakta sa tim vozilom prešao u suprotnu kolovoznu traku iz koje je nailazilo vozilo firme „P. taksi“ koje je bilo zaustavljeno i dalo pokazivač pravca za skretanje ulijevo, koje je bilo zasutavljeno upravo da bi propustilo vozilo svjedoka, te je stoga svjedok, da bi izbjegao kontakt sa tim vozilom skrenuo u krajnju lijevu saobraćajnu traku koja je namijenjena za kretanje iz suprotnog smjera i prednjim dijelom svog vozila udario u prednji dio vozila marke „P.“ registarskih oznaka PG .... Dalje je naveo da je vozilo koje je izazvalo saobraćajnu nezgodu napustilo lice mjesta prolazeći kroz crveno svijetlo u pravcu Mašinske škole, kao i da su tom prilikom zadobili lake tjelesne povrede, pri čemu je istakao da nije obraćao pažnju da li je na trotoaru ispred restorana „D.“ bilo pješaka ili ne, da je vidio pješački prelaz, ali ne i pješake. Nije se pridružio krivičnom gonjenju protiv okrivljenog niti istakao imovinsko pravni zahtjev.</span>
</p>
<p>&nbsp;</p>
<p>
<span>Svjedok M. N. je naveo da je dana 01.04.2013. godine oko 13 časova bio ispred prekare „T.“, u Ulici S. M., da je tom prilikom iz pravca Ulice V. R. prošao njegov drug N. R., upravljajući svojim vozilom marke „BMW“, kojom prilikom ga je pozdravio, podižući ruku i nastavio kretanje prema Bulevaru S. P. C., navodeći u tom kontekstu da ga je ispratio pogledom i vidio kako mu iz ulice koja vodi  u pravcu restorana „Leonardo“ izlijeće sivi „K.“, a da je zatim N. R. svojim vozilom prešao u suprotnu kolovoznu traku i udario u vozilo „P.“ crne boje, pri čemu se vozilo „K.“ nije zaustavilo već je nastavilo kretanje u pravcu Mašinske škole, dodajući da je vidio tablice tog vozila i nakon toga ih saopštio N. R., a registarska oznaka tog vozila je DG AG..., kao i da je zadnja tablica bila od papira.</span>
</p>
<p>&nbsp;</p>
<p>
<span>Svjedok oštećena Al M. N. je navela je dana 01.04.2013. godine bila saputnik u vozilu marke „BMW“ kojim je upravljao njen momak N. R., da su se kretali desnom trakom Ulice S. M. u pravcu Bulevara S. P. C. u pravcu restorana „M.“, da je dolaskom na raskrsnicu sa ulicom koja se nalazi pored kafe bara „Kerber“ iz te ulice, sa njihove desne strane izletjelo vozilo „R. K.“ sive boje, te da je u tom trenutku N. R., da bi izbjegao kontakt sa tim vozilom prešao  u suprotnu kolovoznu traku, a zatim udario u vozilo „P. 307“ koje je dolazilo iz suprotnog smjera. Istakla je da se vozilo kojim je upravljao N. R. kretalo brzinom od 40-50 km/h, jer je saobraćaj bio gust, da je u toj nezgodi izgubila svijest,  doživjela blaži potres mozga  i povrijedila desnu ruku, kao i da joj je odmah nakon nezgode pružena medicinska pomoć, a ukazujući takođe da je lice koje je izazvalo saobraćajnu nezgodu pobjeglo sa lica mjesta. Pridružila se krivičnom gonjenju  i istakla imovinsko pravni zahtjev.</span>
</p>
<p>&nbsp;</p>
<p>
<span>Sudski vještak iz oblasti mašinske i saobraćajne struke Č. G. je u nalazu i mišljenju od 25.12.2014. godine naveo da nakon analize svih pokazatelja nezgode nalazi da je ista nastupila kao posljedica propusta i nedovoljne pažnje od strane vozača „R.“, koji ulaskom u raskrsnicu u Ulici S. M. koja ima prvenstvo prrolaza, bez zaustavljanja, na što ga obavezuje vidno postavljeni znak STOP, nije propustio vozilo „BMW“ koje je dolazilo sa nejgove lijeve strane i na konfliktnoj raskrsnici imalo namjeru da održi pravac kretanja, već je prinudio vozača „BMW“-a da u cilju izbjegavanja sudara sa „R.“ usmjeri svoje vozilo ulijevo, smjera nejgovog kretanja, pređe na suprotnu kolovoznu traku i kontaktira sa ususretnim vozilom „P.“.  Dalje je naveo da je vozač vozila „BMW“ upravljao brzinom od oko 54 km/h, dakle većom od dozvoljene za oko 4 km/h i u cilju izbjegavanja nezgode je usmjerio svoje vozilo ulijevo, dakle sudar sa „R.“ je izbjegnut, ali nije mogao izbjeći sudar sa ususretnim vozilom „P.“. Vješat je ukazao da sve da je vozač vozila „BMW“ vozio svoje vozilo brzinom ogrančenom za zonu nastanka, sudar sa vozilom „P.“ bi se dogodio, ali bi posljedice nezgode bile neznatno blaže, pa na strani vozača vozila „BMW“ nije našao propuste niti doprinos za nastanak predmetne saobraćajne nezgode. Vozač vozila „P.“ je upravljao vozilom brzinom od oko 47 km/h, dakle dozvoljenom brzinom za zonu nastanka nezgode, svojom desnom kolovoznom trakom, pa na strani vozača „P.“ nije našao propust niti doprinos za nastanak predmetne saobraćajne nezgode.</span>
</p>
<p>&nbsp;</p>
<p>
<span>Saslušan na glavnom pretresu vještak saobraćajne struke Č. G. je naveo da nije prisustvovao uviđaju predmetne saobraćajne nezgode, već je svoj nalaz sačinio na osnovu po nejgovom mišljenju relevatnih podataka iz spisa predmeta, zapisnika o uviđaju lica mjesta i skice lica mjesta, kao i da nije upoznat sa izjavama bilo kakvog svjedoka, pa stoga nije svoj nalaz ni sačinio uz pomoću analize iskaza. </span>
</p>
<p>&nbsp;</p>
<p>
<span>Sud je nalaz i mišljenje vještaka saobraćajne struke Č. G. cijenio kao stručan, jasan i zasnovan na pravilima struke i nauke, a na isti način je cijenio i izjašnjenje ovog vještaka dato na glavnom pretresu.</span>
</p>
<p>&nbsp;</p>
<p>
<span>Sudski vještak medicinske struke dr K. N. je u svom nalazu i mišljenju od 05.09.2013. godine naveo da je Č. N. zadobila krvni podliv kože u predjelu lijeve strane vrata, trakastog-prugastog oblika, promjera 6x2 cm, da navedena povreda u vrijeme nanošenja predstavlja laku tjeelsnu povredu i nastala je najvjerovatnije dejstvom sigurnosnog pojasa, a osim naveden povrede, zadobila je i crvenilo kože u desnom jagodičnom predjelu, koje samo za sebe ne predstavlja tjelesnu povredu, a isto je nastalo dejstvom tupih predmeta iz unutrašnjosti putničkog motornog vozila u kojem se nalazila, najvjerovatnje dejstvom otvorenog airbaga. Dalje je naveo da je P. J. zadobila </span><span>sledeće tjelesne povrede: nagnječenje slabinsko-krsnog dijela kičme i  istegnuće vrata, da navedene povrede u vrijeme nanošenja, procijenjene kako pojedinačno, tako i u svom ukupnom djelovanju predstavljaju laku tjelesnu povredu, pojašnjavajući da je nagnječenje slabinsko-krsnog dijela kičme nastalo usljed udara P. J. o tupo-tvrde predmete u unutrašnjosti motornog vozila u kojem se nalazila, dok je istegnuće vrata nastalo usled prekomjernog savijanja i opružanja vrata, zbog inercionih kretanja glave i vrata usled nagle promjene brzine motornog vozila u kojem se nalazila. Nadalje, u nalazu je navedeno da je R. N. zadobio tjelesne povrede nagnječenje desnog koljena i krvni podliv kože u desnom sljepoočnom predjelu, da navedene povrede predstavljaju u vrijeme nanošenja, procijenjene kako pojedinačno, tako i u svom ukupnom djelovanju, laku tjelesnu povredu, a nastale su usljed udara R. N. o tupo-tvrde predmete u unutrašnjosti motornog vozila u kojem se nalazio. Al M. N. je zadobila nagnječenje predjela desne nadlaktice, koja u povreda u vrijeme nanošenja predstavlja laku tjelesnu povredu i ista je nastala udarom desne nadlaktice o tupo-tvrde predmete u unutrašnjosti motornog vozila u kojem se nalazila.</span>
</p>
<p>&nbsp;</p>
<p>
<span>Sud je nalaz i mišljenje vještaka medicinske struke dr N. K. cijenio kao stručan, jasan i zasnovan na pravilima struke i nauke, na koji ni stranke nijesu imale primjedbi.</span>
</p>
<p>&nbsp;</p>
<p>
<span>Iz izvještaja JZU Klinički centar Crne Gore, Urgentni centar, broj protokola 5573 od 01.04.2013. godine, proizilazi da je Č. N. pregledana istog dana od strane ljekara hirurga dr D. B. N. F., kojom prilikom joj je utvrđena dijagnoza Contuiso faciei erg. zygomatica dex. Haemathoma colli.reg.1.sin. </span>
</p>
<p>&nbsp;</p>
<p>
<span>Iz izvještaja JZU Klinički centar Crne Gore, Urgentni centar, broj protokola 2525 od 01.04.2013. godine, proizilazi da je P.ić J. pregledana istog dana od strane ljekara hirurga dr D. B. N. F., kojom prilikom joj je utvrđena dijagnoza Contuiso reg vert L/S. </span>
</p>
<p>&nbsp;</p>
<p>
<span>Iz izvještaja JZU Klinički centar Crne Gore, broj protokola 5... od 01.04.2013. godine, proizilazi da je R. Nemanje pregledan istog dana od strane ljekara Urgentnog centra, dr. V. D. i dr. D. C., kojom prilikom mu je utvrđena dijagnoza Car accident. Contusio capitis et corporis.</span>
</p>
<p>&nbsp;</p>
<p>
<span>Iz izvještaja JZU Klinički centar Crne Gore, broj protokola 2526 od 01.04.2013. godine, proizilazi da je Al M. N. pregledana istog dana od strane ljekara Urgentnog centra, dr. O. Laković, kojom prilikom joj je utvrđena dijagnoza Contusio reg brachi dex.</span>
</p>
<p>&nbsp;</p>
<p>
<span>Iz zapisnika o uviđaju saobraćajne nezgode br. 433/2013 od 01.04.2013. godine i skice lica mjesta proizilazi da se dana 01.04.2013. godine u 12 časova i 50 minuta dogodila saobraćajna nezgoda na raskrsnici ulice S. M. i dijela iste, koja je regulisana certikalnim saobraćajnim znacima, na način što se sa desne strane kolovoza dijela Ulice S. M., neposredno ispred raskrsnice, a gledano iz pravac Ulice M. nalazi znak STOP. Vozilo PG CCCC je zatečeno na sredini kolovoza Ulice S. M., neposredno prije raskrsnice, poprečno okrenuto u odnosu na uzdužnu osu kolovoza Ulice S. M., prednjim dijelom u desnoj saobraćajnoj traci lijeve kolovozne trake, zadnjim dijelom u lijevoj saobraćajnoj traci desne kolovozne trake Ulice S. M., a gledano iz pravca Ulice V. R.. Vozilo KO AH ... zatečeno je u lijevoj saobraćajnoj traci lijeve kolovozne trake Ulice S. M., uz lijevu ivicu kolovoza, neposredno posle raskrsnice, prednjim dijelom okrenuto u pravcu ulice Bulevar S. P. C., a gledano od pravca Ulice V. </span><span>R.. Vozilo DG AG ... nije zatečeno na licu mjesta. od materijalnih tragova na licu mjesta zatečen je trag krzanja na kolovozu, trag ulja, plastike, laka i stakla.</span>
</p>
<p>&nbsp;</p>
<p>
<span>Iz izvoda iz KE za okrivljenog izdatog od strane MUP-a, Sektora za analitiku i telekomunikacije uprave za analitiku 235-1674/15 od 12.02.2015. godine, utvrđeno je da okrivljeni nije registrovan u kaznenoj evidenciji Policijske uprave u Novom Sadu.</span>
</p>
<p>&nbsp;</p>
<p>
<span>Ocjenom navoda optužbe, odbrane okrivljenog i provedenih dokaza, kako pojedinačno, tako i u njihovoj međusobnoj vezi, sud je utvrdio da je okrivljeni učinio krivično djelo stavljeno mu na teret, na način, mjesto i u vrijeme kao u izreci presude.</span>
</p>
<p>&nbsp;</p>
<p>
<span>Sud je shodno činjeničnom stanju utvrđenom provedenim dokazima, precizirao činjenični opis krivičnog djela u pogledu vinosti okrviljenog, na način što je umjesto riječi "svjestan da može učiniti djelo i njegove zabranjenosti, pa je na to pristao" naveo riječi "</span><span>svjestan da može učiniti djelo i njegove zabranjenosti, pa je pristao na jednu od posljedica predmetnog krivičnog djela i to ugrožavanje javnog saobraćaja, dok je u odnosu na drugu posljedicu - lake tjelesne povrede kod oštećenih, olako držao da do iste neće doći".</span>
</p>
<p>&nbsp;</p>
<p>
<span>Naime, provedenim dokazima nesumnjivo je utvrđeno da je okrivljeni d</span><span>ana 01. aprila 2013.godine, oko 13,00 časova u P., na raskrsnici Ulice S. M. i dijela iste, ne pridržavajući se saobraćajnog propisa iz čl.136 st. 3 Zakona o bezbjednosti saobraćaja na putevima, tako ugrozio saobraćaj da je doveo u opasnost život i tijelo ljudi, usljed čega je kod drugog nastupila laka tjelesna povreda, na način što se, upravljajući putničkim vozilom marke „R. K.“, registarskih oznaka DG AG..., dijelom Ulice S. M., a po nailasku na pomenutu raskrsnicu, nije pridržavao obaveze izražene pomoću postavljenog saobraćajnog znaka obaveznog zaustavljanja - „STOP“ već je bez zaustavljanja nastavio kretanje i ušao u raskrsnicu, te tako postao iznenadna prepreka putničkom vozilu marke „BMW 330“, registarskih oznaka KO AH..., kojim je, iz pravca Ulice V. R. u pravcu Bulevara S. P. C., upravljao oštećeni N. R., a u kojem su se, na mjestu suvozača nalazila oštećena N. Al M., i koji je, kako bi izbjegao kontakt sa vozilom okrivljenog, usmjerio svoje vozilo ulijevo i prešao na suprotnu kolovoznu traku gdje je prednjim dijelom vozila udario u prednji dio putničkog vozila marke „P.“, registarskih oznaka PG ..., kojim je upravljala oštećena N. Č., a u kojem se, kao suvozač, nalazila oštećena J. P., usljed čega su oštećeni zadobili lake tjelesne povrede i to oštećeni R. u vidu nagnječenja desnog koljena i krvnog podliva kože u desnom sljepoočnom predjelu, oštećena Al M. u vidu nagnječenja predjela desne nadlaktice, oštećena Č. krvni podliv kože u predjelu lijeve strane vrata, trakasto-prugastog oblika, a oštećena P. u vidu nagnječenja slabinsko-krsnog dijela kičme i istegnuća vrata.</span>
</p>
<p>&nbsp;</p>
<p>
<span>Naprijed utvrđeno činjenično stanje, sud je utvrdio prvenstveno iz nalaza iz mišljenja vještaka saobraćajne struke G. Č.  koji je istakao </span><span>da je predmetna saobraćajna nezgoda nastupila kao posljedica propusta i nedovoljne pažnje od strane vozača „R.“, ovdje okrivljenog, koji ulaskom u raskrsnicu u Ulici S. M. koja ima prvenstvo prolaza, bez zaustavljanja, na što ga obavezuje vidno postavljeni znak STOP, nije propustio vozilo „BMW“ koje je dolazilo sa njegove lijeve strane i na konfliktnoj raskrsnici imalo namjeru da održi pravac kretanja, već je prinudio vozača „BMW“-a da u cilju izbjegavanja sudara sa „R.“ usmjeri svoje vozilo ulijevo, smjera njegovog kretanja, pređe na suprotnu kolovoznu traku i kontaktira sa ususretnim vozilom „P.“, kao i da na strani vozača vozila "BMW" i "P." nije našao propust niti doprinos za nastanak predmetne saobraćajne nezgode. Nalaz i mišljenje vještaka je u </span><span>skladu sa </span><span>zapisnikom o uviđaju saobraćajne nezgode br. 433/2013 od 01.04.2013. godine i skicom lica mjesta, kao i saglasnim iskazima svjedoka R. N., M. N. i Al M. N.. Naime, svjedok N. R. je na jasan način opisao okolnosti koje su dovele do nastanka saobraćajne nezgode, navodeći da </span><span>je dolaskom na raskrsnicu sa ulicom koja vodi u pravcu restorana „L.“, tačnije ispred kafe bara „K.“, sa njegove desne strane iz te ulice izletjelo vozilo marke „R. K.“, sive boje, registarskih oznaka DG AG..., čija je zadnja tablica bila papirna, da je potom, u cilju izbjegavanja kontakta sa tim vozilom prešao u suprotnu kolovoznu traku. Takođe, svjedok Al M. N. je navela da je dolaskom na raskrsnicu sa ulicom koja se nalazi pored kafe bara „Kerber“ iz te ulice, sa njihove desne strane izletjelo vozilo „R. K.“ sive boje, te da je u tom trenutku N. R., da bi izbjegao kontakt sa tim vozilom prešao  u suprotnu kolovoznu traku, šro je potvrđeno i iskazom svjedoka M. N.. Da su u predmetnoj saobraćajnoj nezgodi, N. R., Al M. N., Č. N. i P. J. zadobili lake tjelesne povrede, sud je utvrdio iz nalaza i mišljenja vještaka medicinske struke dr K. N. od 05.09.2013. godine, kao i iz izvještaja</span><span> ljekara specijaliste Urgentnog centra na ime R. N. broj protokola 5... od 01.04.2013. godine, izvještaja ljekara specijaliste Urgentnog centra na ime Al M. N. broj protokola 2526 od 01.04.2013. godine, izvještaja ljekara specijaliste KC CG broj protokola 2525 na ime P. Jelene od 01.04.2013. godine i izvještaja ljekara specijaliste KC CG na ime Č. N. broj protokola .... od 01.04.2013. godine. </span>
</p>
<p>&nbsp;</p>
<p>
<span>U konkretnom slučaju okrivljeni se nije pridržavao saobraćajnog propisa iz čl.136 st.3 Zakona o bezbjednosti saobraćaja na putevima kojim je propisano da znakovi izričitih naredbi učesnicima u saobraćaju na putu stavljaju do znanja i zabrane, ograničenja i obaveze kojih se moraju pridržavati.</span>
</p>
<p>&nbsp;</p>
<p>
<span>Cijeneći naprijed utvrđeno činjenično stanje, sud nalazi da se u radnjama okrivljenog stekla sva bitna obilježja bića krivičnog djela ugrožavanje javnog saobraćaja iz </span><span>čl.339 st.1 Krivičnog zakonika Crne Gore.</span><span> Pri tome, preduzimajući radnju izvršenja krivičnog djela, okrivljeni je bio svjestan </span><span>da može učiniti djelo i njegove zabranjenosti, pa je pristao na jednu od posljedica predmetnog krivičnog djela i to ugrožavanje javnog saobraćaja, dok je u odnosu na drugu posljedicu - lake tjelesne povrede kod oštećenih, olako držao da do iste neće doći, </span><span>čime su pored objektivnih ostvarena i subjektiva obilježja krivičnog djela ugrožavanje javnog saobraćaja iz čl. 339 st. 1 Krivičnog zakonika Crne Gore.</span>
</p>
<p>&nbsp;</p>
<p>
<span>Sud je cijenio i navode odbrane okrivljenog da je vozilo marke "BMW", koje nije ni vidio i koje se po njegovom mišljenju kretalo velikom brzinom i bez razloga prešlo na suprotnu kolovoznu traku i udarilo u vozila koja su se kretala iz tog smjera, moglo da prođe između vozila okrivljenog i "R." taksija, i da se isto, da se kretalo dozvoljenom brzinom, moglo blagovremeno zaustaviti, ali je našao da je odbrana okrivljenog u cjelosti demantovana nalazom i mišljenjem vještaka G. Č., koji je na nesumnjiv način utvrdio da </span><span>je vozač vozila „BMW“ upravljao brzinom od oko 54 km/h, dakle većom od dozvoljene za oko 4 km/h, ali je jasno ukazao da sve da je vozač vozila „BMW“ vozio svoje vozilo brzinom ograničenom za zonu nastanka nezgode, sudar sa vozilom „P.“ bi se dogodio, ali bi posljedice nezgode bile neznatno blaže, pa stoga na strani vozača vozila „BMW“ nije našao propuste niti doprinos za nastanak predmetne saobraćajne nezgode. </span>
</p>
<p>&nbsp;</p>
<p>
<span>Odlučujući o krivičnoj sankciji, sud je najprije u smislu čl. 42 Krivičnog zakonika Crne Gore cijenio sve okolnosti od kojih zavisi izbor i visina krivične sankcije, u okviru zakonom propisanog minimuma i maksimuma za predmetno krivčno djelo, pa je od </span><span>olakšavajućih okolnosti na strani okrivljenog sud cijenio činjenicu da je neosuđivan, što je utvrđeno iz izvoda iz KE za okrivljenog izdatog od strane MUP-a, Sektora za analitiku i telekomunikacije uprave za analitiku 235-1674/15 od 12.02.2015. godine, da je oženjen i otac dvoje djece, dok otežavajućih oklnosti nije bilo, pa je okrivljenom izrekao uslovnu osudu, k</span><span>ojom mu je prethodno utvrdio kaznu zatvora u trajanju od 3 (tri) mjeseca i istovremeno odredio da se utvrđena kazna neće izvršiti ukoliko okrivljeni u roku od 1 (jedne) godine po pravosnažnosti presude ne izvrši novo krivično djelo. </span><span>Sud je uvjerenja da radi krivično pravne zaštite nije nužno da okrivljeni utvrđenu kaznu zatvora i efektivno izdržava, već da se i samim upozorenjem uz prijetnju kaznom može uticati na istog kako ubuduće ne bi vršio ovakva ili slična djela, na koji se način ima ostvariti svrha uslovne osude iz člana 52 Krivičnog zakonika Crne Gore, u okviru opšte svrhe propisivanja i izricanja krivičnih sankcija iz člana 4 Krivičnog zakonika Crne Gore.   </span><span></span>
</p>
<p>&nbsp;</p>
<p>
<span>Oštećena Al M. N. je u skladu sa čl. 239 st. 2 ZKP-a upućena da imovinsko pravni zahtjev može ostavrivati u parnici. </span>
</p>
<p>&nbsp;</p>
<p>
<span></span><span>Sud je odluku o troškovima postupka utemeljio na odredbi čl. 229 st. 1 ZKP-a, pa je obavezao okrivljenog da ovom sudu na ime troškova postupka uplati novčani iznos od 253,00 </span><span> eura, i to na ime nagrade za rad vještaka saobraćajne struke iznos od 170,50 eura i na ime nagrade vještaku medicinske struke iznos od 82,50 eura, kao i sudu na ime paušala novčani iznos od 30,00 eura, u roku od 15 dana po pravosnažnosti presude. Visinu paušala </span><span>sud je odmjerio na osnovu imovnog stanja okrivljenog, dužine trajanja i složenosti krivičnog postupka. </span><span></span>
</p>
<p>&nbsp;</p>
<p>
<span>Imajući u vidu navedeno, primjenom citiranih Zakonskih propisa, odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span>OSNOVNI SUD U PODGORICI</span>
</p>
<p style="text-align:center;">
<span>Dana, 02.06.2016. godine</span>
</p>
<p>&nbsp;</p>
<p style="text-align:center;">
<span>                                                                                              SUDIJA</span>
</p>
<p style="text-align:center;">
<span>                                                                                           Đuković Goran s.r.</span>
</p>
<p>&nbsp;</p>
<p>&nbsp;</p>
<p>
<span>PRAVNA POUKA:</span>
</p>
<p>
<span>Protiv ove presude može se izjaviti žalba u roku</span>
</p>
<p>
<span>od 8 dana od dana prijema pisanog otpravka,</span>
</p>
<p>
<span>Višem sudu u Podgorici a preko ovog suda.</span>
</p>
<p>&nbsp;</p>
<p>
<span>Z.T.O. Maraš Ana</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-family:'Arial';font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span class="span1"></span>
</p>
<p style="text-align:right">
<span class="span1">Posl. br. K. 397/15</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>&nbsp;</p>
<p>
<span class="span1">OSNOVNI SUD U KOTORU, kao nadležni prvostepeni krivični sud, po sudiji Sanji Čakanović, uz učešće zapisničara Jadranke Golub, u krivičnom predmetu protiv okrivljenog N. V., zbog krivičnog djela ugrožavanje opasnim oruđem pri tuči I svađi iz člana 154. Krivičnog zakonika, koji se vodi po optužnom predlogu ODT-a Kotor Kt.br 504/15 od 11.09.2015. godine, nakon glavnog I javnog pretresa održanog dana 24.06.2016. godine u prisustvu DT-a Pajković Žarka i okrivljenog N.V., donio je i dana 29.06.2016. godine javno objavio sljedeću :</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>&nbsp;</p>
<p>
<span class="span1">Okrivljeni N.V., od oca R.I majke M., rođene M., rođen ....godine u D., stalno nastanjen u P., ulica S.B., l. ... neoženjen, bez djece, državljanin Crne Gore, sa završenom SSS, po zanimanju penzioner, lošeg imovnog stanja, osudjivan presudom K. 285/89 novčanom kaznom u iznosu od 18000 DIN a koja presuda je postala pravosnažna 18-12-1989 godine, zbog krivičnog djela iz čl. 185 KZ-a te presudom K. 277/84 Okružnog suda u Titogradu koja je postala pravosnažna 20.09.1984. godine, zbog krivičnog djela iz čl. 45 st. 1 kaznom zatvora u trajanju od 3 mjeseca.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">K r i v   je</span>
</p>
<p>&nbsp;</p>
<p>&nbsp;</p>
<p>
<span class="span1">Što se</span>
</p>
<p>&nbsp;</p>
<p>
<span class="span1"> dana 18.06.2015. godine, u neutvrđeno vrijeme, u P., svjestan svog djela čije izvršenje je htio, znajući da je isto zabranjeno, pri svađi sa oštećenim V. R., mašio  kuhinjskog noža - sredstva podobnog da tijelo teško povrijedi ili zdravlje teško naruši, na način što je u toku svađe sa oštećenim, ušao  u kamp-prikolicu koju koristi i iz iste uzeo nož koji je podigao u ruci, a što je kod oštećenog izazvalo osjećaj ugroženosti za sopstveni život,</span>
</p>
<p>&nbsp;</p>
<p>&nbsp;</p>
<p>
<span class="span1">-čime je učinio krivično djelo ugrožavanje opasnim oruđem pri tuči i svađi iz člana 154. Krivičnog zakonika CG.</span>
</p>
<p>&nbsp;</p>
<p>
<span class="span1">pa ga sud na osnovu naprijed navedene krivičnopravne odredbe i odredbi čl. 3, 4, 5, 6,  13, 14, 15, 32, 33, 39, 42  KZ i člana 226, 229, 368. i 374 Zakonika o krivičnom postupku (ZKP).  </span>
</p>
<p>&nbsp;</p>
<p style="text-align:center;">
<span class="span1">O S U Đ U J E</span><span class="span1"></span>
</p>
<p>&nbsp;</p>
<p>
<span class="span1">Na novčanu kaznu u iznosu od 400,00 eura ( četristotine eura) koju će okrivljeni platiti u roku od 90 dana od dana pravosnažnosti presude, a koja će se u slučaju nenaplativosti zamjeniti tako što će se za svakih započetih 25,00 eura novčane kazne računati jedan dan zatvora.</span>
</p>
<p>&nbsp;</p>
<p>
<span class="span1">Dužan je okrivljeni da na ime sudskog paušala uplati iznos od 30,00 eura u roku od 90 dana od dana pravosnažnosti presude.</span>
</p>
<p>&nbsp;</p>
<p>
<span class="span1">Novčanu kaznu i sudski paušal okrivljeni će platiti u datom roku na žiro račun  Osnovnog suda u Kotoru –budžet CG br. 832-16-52, pod prijetnjom prinudnog izvršenja, a dokaz o uplati dostaviti krivičnoj pisarnici ovog suda s pozivom na broj K. 397/15.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O b r a z l o ž e n j e</span>
</p>
<p>&nbsp;</p>
<p>&nbsp;</p>
<p>
<span class="span1">ODT Kotor podnio je ovom sudu optužni predlog Kt.br 504/15 od 11.09.2015. godine protiv okrivljenog N.V. zbog  krivičnog djela ugrožavanje opasnim oruđem pri tuči i svađi iz člana 154. Krivičnog zakonika CG.</span>
</p>
<p>&nbsp;</p>
<p>
<span class="span1">Postupajući po predmetnom optužnom aktu sud je održao glavni pretres na kojem je okrivljeni u svojoj odbrani naveo da ostaje pri odbrani koju je dao kod ODT-a a kojom prilikom je istakao da se dana 18.06.2015. godine, oko 17,00 h  nalazio u mjestu P., gdje je na obali mora parkirao svoju kamp-prikolicu (kamper) I da je otišao da peca, dok su vrata od kampera ostala otvorena I da je pecao na nekoliko metara od kampera. Naveo je da je u jednom trenutku kada se okrenuo primjetio  V.R. kako stoji na ulazu njegove kamp-prikolice I kako u nagnutom položaju gleda u unutrašnjost iste pa da je u tom trenutku  krenuo prema njemu I pitao ga “šta radiš tu, oćes da kradeš” I da je tada isti</span><span class="span2"> </span><span class="span1">počeo da psuje I vrijeđa I da je krenuo  prema njemu, tako da je on okolo kampera pobjegao unutar istog I da se tu sklonio dok isti nije otišao. Dalje je na postavljena pitanja odgovorio  da kritične prilike nije imao nikakav nož već da je samo ušao u kamp prikolicu da se skloni, I da u unutrašnjosti iste posjeduje nož, kao I drugu opremu koja mu je potrebna za život. Objasnio je da je njihova rasprava, psovke i uvrede upućene mu od strane V. R.  trajale oko 5,6 minuta, I da je te kritične prilike tu bio prisutan I B. S. koji je došao kada je čuo da V. viče I galami  te da između njega I V.R. kritične prilike nije došlo do fizičkog kontakta. Dalje je na glavnom pretresu napomenuo da je inače oštećeni poznat kao počinilac krivičnih dijela I da je on  kada je istog vidio kod njegovog vozila odmah pomislio da želi da ga pokrade I da mu je iz tog razloga rekao “ jel to želiš da me pokradeš” a nakon čega je oštećeni krenuo prema njemu, a on je okolo kampera utekao ušao u kamper I zatvorio vrata. Objasnio je da ga je on za svo to vrijeme psovao I vrijeđao I zvao ga  </span><span class="span1">da izađe ali da  on nije izlazio iz kampera  a da je onda pristupio I svjedok B. koji je oštećenog obuhvatio rukom oko ramena I rekao mu “ajde, dosta je bilo”.</span>
</p>
<p>&nbsp;</p>
<p>
<span class="span1">Objasnio je da te prilike nije uzimao nož I da nije išao prema oštećenom sa istim, kao I da nije nakon što je ušao u kamper izlazio dok se oštećeni nije sklonio .Napomenuo je da je oštećenog prijavio zbog toga što je htio da ga pokrade I što ga je vrijeđao,a da je svjedok B. lažni svjedok  I da se sa oštećenim druži. Dalje je naveo da je kod sudije za prekršaje vođen prekršajni postupak I da je tamo  oštećeni kažnjen sa 300,00 eura ,a da je postupak vodila sudija S..</span>
</p>
<p>&nbsp;</p>
<p>
<span class="span1">Sud je u dokaznom postupku radi razjašnjenja ove krivično pravne stvari  I krivice okrivljenog u dokaznom postupku  neposredno saslušao svjedoka oštećenog V.R. I svjedoka B.S.,  te je izvršeno suočenje izmedju okrivljenog I  svjedoka B.,  a takodje je pročitan izvod iz KE za okrivljenog br. Ke. 18/2016 od 25.01.2016 godine.</span>
</p>
<p>&nbsp;</p>
<p>
<span class="span1">Svjedok oštećeni V.R. je na glavnom pretresu naveo da ostaje pri izjavi koju je dao kod ODT-a a kojom prilikom je izjavio da je dana 18.06.2015. godine, u popodnevnim časovima, krenuo na more da bi se okupao I da je prolazio pored kamp-prikolice N. V. i da je pored iste morao da prođe da bi došao do mora, jer mu je tuda najbliže te da je u trenutku kada je prolazio pored kamp prikolice, N. koji se u tom trenutku nalazio na ponti I ribao, krenuo  prema njemu I rekao mu “šta ćes lopove, hoćeš li da mi ukradeš nešto” nakon čega je počeo da viče prema njemu, I psuje mu majku a nakon čega je krenuo  fizički da se obračunava sa njim. Objasnio je da je tako isprovociran od strane N. krenuo prema njemu I da je istoga psovao  I uzvraćao na njegove psovke I vrijeđanja ali da među njima nije došlo do fizičkog kontakta I da je u toku rasprave, N.  ušao u kamp prikolicu I iz iste  uzeo nož ted a se vratio  na vrata od prikolice, sa nožem u ruci koji je držao podignut I da je tako držeći isti, nastavio da ga psuje. Objasnio je da je u toku njihove rasprave naišao B.S.koji im je rekao “nemojte da se svađate” I da je isti stao između njih I spriječio konflikt. Naveo je da je on nakon toga  otišao kući. Naveo je takodje da misli da N.V. nije ”trzao”  nožem prema njemu I dada nije zamahivao prema njemu već  ga je samo držao u ruci podignutog I da su se u tom trenutku nalazili na otprilike metar-metar I po udaljenosti jedan od drugog I da je svađa između njih trajala nekih 5 minuta prije nego što je N.ušao za nož a da je rasprava I svadja između njih bila žučna  sa puno psovki I vrijeđanja. Objasnio je da se kada je N. izašao na prag kamp-prikolice, osjećao nelagodno I da mu nije  bilo prijatno te da je u tom trenutku osjetio strah I da je očekivao da će N.da krene prema njemu te da je bio  spreman da se brani. Naveo je da se ne pridružuje krivičnom gonjenu I da ne postavlja imovinskopravni zahtjev.</span>
</p>
<p>&nbsp;</p>
<p>
<span class="span1">Svjedok B.S. je na glavnom pretresu naveo da ostaje pri izjavi koju je dao pred ODT-om a kojom prilikom je naveo da se dana 18.06.2015 godine, nalazio ispred prodavnice “Z.s.” gdje se obično oni mještani  okupljaju, gdje sjede I gdje se kupaju i da je u jednom trenutku, čuo neku viku I graju pa da je ustao I prošetao da vidi što se dešava. Objasnio je da je kada je došao do kamp kućice koja je u vlasništvu N.V., I koja je bila udaljena na nekih 10-15 m od mjesta gdje je predhodno sjedio, vidio N.V. kako stoji na pragu kamp prikolice sa podignutom rukom u kojoj je držao nož  I kako upućuje V.R., koji se nalazio udaljen nekih 2-3 metra od njega, riječi “bježi,lopove ubit ću te”, te da su se njih dvojica međusobno raspravljali I psovali. Objasnio je da izmedju njih nije dolazilo do fizičkog kontakta, d aim je odma prišao I d aim je rekao da prestanu da se svađajute da je R.  rekao da ide odatle, kada je isti I pošao. </span><span class="span1">Objasnio je da misli da je nož koji je N. držao u ruci ,bio  kuhinjski, drvenih korica, sječiva oko 10-12 cm. Na pitanje DT-a  naveo je da je nož držao u ruci tako da je izgledalo da će svaki čas da reaguje sa istim prema V. R. što misli da bi I uradio da on nije naišao. Na glavnom pretresu je još naveo da on zna od ranije iz viđenja kako okrivljenog tako I oštećenog I da su oni ranije bili veliki prijatelji, da su zajedno  lovili ribu, pekli je I zajedo pili a da mu je kritične prilike skrenulo pažnmju to što je čuo galamu  pa da je pošao prema mjestu gdje je galamu čuo I vidio  okrivljenog kako stoji na tom kamperu I drži nož,a da je ispred njega  bio oštećeni. Objasnio je da je inače radio kao službenik UP I da mu je ta situacija djelovala kao da je okrivljeni bio spreman da tim nožem ubode oštećenog da im on nije pristupio I da je kada je došao sklonio  oštećenog sa lica mjesta. Naveo je</span><span class="span2"> </span><span class="span1">da je predhodno čuo kada je oštećeni rekao da ide da se kupa, te da je nakon toga nastala galama. Dalje je napomenuo da je čuo da je okrivljeni smatrao da je oštećeni htio da ga pokrade, mada da ne zna što bi on tu mogao pokrasti. Tvrdio je da je te prilike okrivljeni držao nož u ruci.</span>
</p>
<p>&nbsp;</p>
<p>
<span class="span1">Nakon izvršenog suočenja okrivljenog I svjedoka B.S., isti su ostali pri svojim iskazima.</span>
</p>
<p>&nbsp;</p>
<p>
<span class="span1">Iz izvoda iz KE za okrivljenog br. Ke. 18/2016 od 25.01.2016. godine utvrdjeno je da je isti osudjivan kako je to navedeno u dispozitivu presude.</span>
</p>
<p>&nbsp;</p>
<p>
<span class="span1">Na osnovu rezultata cjelokupnog dokaznog postupka, cijeneći sve izvedene dokaze  pojedinačno, kao I u njihovoj uzajamnoj povezanosti, shodno čl. 370.st.3. ZKP-a, a u odnosu na odbranu okrivljenog sud je utvrdio činjenično stanje navedeno u izreci presude. Krivičnopravno ocjenjujući tako utvrdjeno činjenično stanje sud je našao da je okrivljeni svojim radnjama počinio krivično djelo ugrožavanje opasnim oruđem pri tuči i svađi iz člana 154. Krivičnog zakonika CG.</span>
</p>
<p>&nbsp;</p>
<p>
<span class="span1">Naime, okrivljeni je u svojoj odbrani negirao da se kritične prilike prilikom svadje sa oštećenim mašio za nož. Tvrdio je da je kritične prilike pecao I da ga je V. R. htio pokrasti jer ga je video kako je stajao na ulazu njegove prikolice u nagnutom položaju I gledao u unutrašnjost iste ted a su se zbog toga počeli svadjati jer mu je on rekao “šta radiš tu,oćes da kradeš” te da je u kamp prikolicu ušao da se samo skloni. Potvrdio je da u unutrašnjosti kampera posjeduje nož kao I ostalu opremu koja mu je potrebna za život ali je tvrdio da se sa oštećenim samo raspravljao I da su psovali jedan drugog, medjutim takvu odbranu okrivljenog sud nije prihvatio već je istu ocijenio kao odbranu usmjerenu na izbjegavanje I umanjenje krivičnopravne odgovornosti a iz razloga što je takva odbrana okrivljenog u potpunosti opovrgnuta iskazima svjedoka oštećenog V.R. I svjedoka B.S.čiji su iskazi bili medjusobno saglasni I kao takvi uvjerljivi za sud.</span>
</p>
<p>&nbsp;</p>
<p>
<span class="span1">Svjedok oštećeni V.R. je jasno I uvjerljivo u svom iskazu predočio sudu kako je došlo do kritičnog dogadjaja, I to da ga je okrivljeni optužio da ga je htio pokrasti jer je prolazio pored njegove kamp prikolice I da su se tom prilikom verbalno raspravljali I medjusobno vrijedjali, da je on bio isprovociran I okrivljenom uzvratio psovkama  te da je okrivljeni nakon rasprave ušao u kamp-prikolicu,  iz iste uzeo nož i vratio se na vrata iste sa podignutim nožem a što je vidio I svjedok B.S.koji je rekao “nemojte da se svađate” I stao između njih kako bi spriječio konflikt.</span>
</p>
<p>&nbsp;</p>
<p>
<span class="span1">Sud je prihvatio iskaz svjedoka oštećenog jer je isti bio ubjedljiv I saglasan sa iskazom saslušanog svjedoka B.S. koji je naveo da je kritične prilike nakon što je čuo galamu, video okrivljenog kako u podignutoj ruci drži nož na pragu svoje prikolice I pri tom govori oštećenom  “bježi lopove,ubiću te”. Svjedok B.opisao je predmetni nož navodeći da misli da je isti bio kuhinjski, drvenih korica sječiva nekih 10-12 cm I da mu je djelovalo da će svaki čas da krene prema oštećenom V.R..</span>
</p>
<p>&nbsp;</p>
<p>
<span class="span1">Sud je prihvatio iskaz svjedoka B. jer je isti bio uvjerljiv I saglasan sa iskazom svjedoka oštećenog V.R.,  a sem toga sud je  nakon izvršenog suočenja okrivljenog i svjedoka B.,  nesumnjivo stekao utisak da svjedok B. govori istinu. Naime, nakon izvršenog suočenja okrivljeni je naveo da ne može više da gleda svjedoka B., da mu on pakuje pokušaj ubistva i da je on mogao odmah da zove policiju, a što nije učinio,  a koji navodi okrivljenog nakon izvršenog suočenja su upravo ukazali sudu  da isti pokušava izbjeći krivičnopravnu odgovornost,  odnosno istu umanjiti jer svjedok B., po ocjeni suda  nije imao ama baš nikakav razlog da istome bilo šta "pakuje",  isti je u svom iskazu bio dosledan, jasan i ubjedljiv za sud.</span>
</p>
<p>&nbsp;</p>
<p>
<span class="span1">Okolnost da predmetni nož nije nadjen kritične prilike nije bila od značaja za sud prilikom utvrdjivanja krivičnopravne odgovornosti okrivljenog jer je isti do dolaska službenih lica imao vremena da ga ukloni. Činjenica je da je okrivljeni u prikolici držao nož što je sam priznao, a kako su I svjedok oštećeni V. kao I svjedok B. bili izričiti u svojoj izjavi da je okrivljeni nakon svadje sa oštećenim uzeo nož I podigao ga za sud je bilo nesumnjivo da je isti počinio krivično djelo koje mu je optužbom stavljeno na teret tj. da su se u radnjama okrivljenog ostvarila sva bitna obilježja bića krivičnog djela ugrožavanje opasnim oruđem pri tuči I svađi iz čl. 154 Krivičnog zakonika, budući da  navedeno krivično djelo čini onaj počinilac koji se pri tuči ili svadji mašio oružja, opasnog orudja ili drugog sredstva podobnog da tijelo teško povrijedi ili zdravlje teško naruši, a okrivljeni se kritičnog dana prilikom svadje sa oštećenim, mašio kuhinjskog noža koji predstavlja sredstvo podobno da tijelo teško povrijedi ili zdravlje teško naruši, a tako što je u toku svadje sa oštećenim iz kamp prikolice koju koristi uzeo predmetni nož I podigao ga u ruci, čime je kod oštećenog izazvao osjećaj ugroženosti za njegov život. </span>
</p>
<p>&nbsp;</p>
<p>
<span class="span1">Cijeneći psihički odnos okrivljenog prema počinjenom krivičnom djelu sud je našao da je isti tom prilikom postupao sa direktnim umišljajem, svjestan svoga djela I njegove zabranjenosti a čije izvršenje je htio.</span>
</p>
<p>&nbsp;</p>
<p>
<span class="span1">S obzirom na navedeno a kako su se u radnjama okrivljenog stekli svi subjektivni I objektivni elementi krivičnog djela koje mu je optužbom stavljeno na teret sud ga je za isto oglasio krivim.</span>
</p>
<p>&nbsp;</p>
<p>
<span class="span1">Prilikom odluke o vrsti I visini krivične sankcije koju okrivljenom treba izreći, sud je pošao od toga da je za predmetno krivično djelo ugrožavanje opasnim oruđem pri tuči i svađi iz čl. 154 KZ-a zakonikom propisana novčana kazna ili zatvor do šest mjeseci, te je u smislu člana 42. Krivičnog zakonika cijenio sve okolnosti koje utiču da kazna bude manja ili veća odnosno sve olakšavajuće I otežavajuće okolnosti pa je sud na strani okrivljenog kao olakašavajuće okolnosti cijenio to da se isti  uredno odazivao pozivima suda, a drugih olakšavajućih okolnosti sud nije našao, dok  je kao otežavajuću okolnost  cijenio  činjenicu da  je isti  osudjivan, a kako je to navedeno u dispozitivu presude, </span><span class="span1">medjutim pošto je od poslednje osude okrivljenom  prošlo više </span><span class="span1">od 2o godina, sud je cijenio  da se kod istog svrha kažnjavanja može postići i  novčanom kaznom, pa je istome izrekao novčanu kaznu  u iznosu od 400,00 eura.</span>
</p>
<p>&nbsp;</p>
<p>
<span class="span1">Sud je cijenio a s obzirom na naprijed navedeno da bi efektivna kazna zatvora okrivljenom bila neadekvatna, ali da se isto tako s obzirom na držanje okrivljenog na glavnom pretresu, ni uslovnom zatvorskom kaznom ne bi adekvatno djelovalo na istog u smislu specijane prevencije, I da se uslovnom zatvorskom kaznom ne bi postigla svrha kažnjavanja, već da će se ista postići novčanom kaznom, koju okrivljeni po ocjeni suda može platiti  iako je naveo da je lošeg imovnog stanja,  s obzirom da je ima redovna mjesečna primanja kao penzioner I s obzirom da mu je za plaćanje iste ostavljen rok od 90 (devedeset) dana, a izrečena novčana kazna predstavlja minimum te vrste kazne koji je za navedeno djelo propisana zakonom.</span>
</p>
<p>&nbsp;</p>
<p>
<span class="span1">Sud je smatrao da će se ovako izrečenom novčanom kaznom ostvariti ciljevi specijalne I generalne prevencije,I da će se istom dovoljno uticati na okrivljenog da ubuduće ne čini krivična djela kao ni druge eventualne počinioce da ista krivična djela ne čine.</span>
</p>
<p>&nbsp;</p>
<p>
<span class="span1">Shodno naprijed navedenom te primjenom odredbi čl. 3, 4, 5, 6,  13, 14, 15, 32, 33, 39, 42  KZ i člana 226, 229, 368. i 374. ZKP-a  ,odlučeno je kao u izreci odluke.</span>
</p>
<p>&nbsp;</p>
<p>
<span class="span1">Okrivljeni je obavezan na plaćanje sudskog paušala a koji je odmjeren shodno čl. 226 i 229 ZKP-a a imajući u vidu imovinske prilike okrivljenog te složenost I trajanje psotupka.</span>
</p>
<p>
<span class="span1"> </span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U KOTORU</span>
</p>
<p style="text-align:center;">
<span class="span1">Dana 29.06.2016. godine</span>
</p>
<p>&nbsp;</p>
<p>
<span class="span1">  Zapisničar                                                                                                 S U D I J A </span>
</p>
<p>
<span class="span1">Jadranka Golub                                                          </span><span class="span1">                         Sanja Čakanović</span>
</p>
<p>
<span class="span1">                                                                            </span>
</p>
<p>&nbsp;</p>
<p>
<span class="span1">PRAVNA POUKA: Protiv ove presude ima se pravo žalbe u roku od 8 dana  od dana prijema iste, Višem sudu u Podgorici, a preko ovog suda.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
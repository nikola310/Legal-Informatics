<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.125in 1.0in 1.0in;}
.s1{font-family:Arial;}
.s2{font-weight:bold;}
.s3{font-size:14pt;}
.p1{text-align:end;hyphenate:auto;font-family:Times New Roman;font-size:12pt;}
.p2{text-align:end;hyphenate:auto;font-family:Arial;font-size:12pt;}
.p3{text-align:start;hyphenate:auto;font-family:Arial;font-size:12pt;}
.p4{text-align:justify;hyphenate:auto;font-family:Arial;font-size:12pt;}
.p5{text-align:center;hyphenate:auto;keep-with-next.within-page:always;font-family:Arial;font-size:12pt;}
.p6{text-indent:0.5in;text-align:justify;hyphenate:auto;font-family:Arial;font-size:12pt;}
.p7{text-align:center;hyphenate:auto;font-family:Arial;font-size:12pt;}
.p8{text-indent:0.5in;text-align:center;hyphenate:auto;font-family:Arial;font-size:12pt;}
.p9{text-align:start;hyphenate:auto;font-family:Times New Roman;font-size:12pt;}
</style>
<meta content="milorad.rovcanin" name="author">
</head>
<body class="b1 b2">
<p class="p1">
<span class="s1">	</span>
</p>
<p class="p2"></p>
<p class="p3"></p>
<p class="p2">
<span class="s2">K.br. 56/11</span>
</p>
<p class="p4"></p>
<p class="p5">
<span class="s2">U  IME CRNE GORE</span>
</p>
<p class="p3"></p>
<p class="p6">
<span>Viši sud u Bijelom Polju, sudija Vukomir Bošković, uz učešće namještenika suda Radmile Duborije, kao zapisničara, u krivičnom predmetu optuženog J. N. iz P, zbog krivičnog djela neovlašćena proizvodnja, držanje i stavljanje u promet opojnih droga iz čl. 300 st. 1 Krivičnog zakonika Crne Gore (Kz), po optužnici Višeg državnog tužilaštva Kt.br. 49/11 od 26.10.2011 godine, nakon održanog usmenog, javnog i glavnog pretresa u prisustvu zamjenika Višeg državog tužioca N. B, optuženog J. N. i njegovog branioca, advokata M. J. iz B. P, donio je i javno objavio 18.11.2011 godine, </span>
</p>
<p class="p7"></p>
<p class="p5">
<span class="s2">    P  R  E  S  U  D  U</span>
</p>
<p class="p4"></p>
<p class="p4">
<span>	Optuženi </span><span class="s2">J.  N</span><span>, JMBG ...., od oca U. i majke H, rođene Š, rođen .... godine, u P, opština N, sa prebivalištem u G, naselje V, opština P, državljanin Crne Gore, nezaposlen, neoženjen, pismen, sa završenom Osnovnom školom, lošeg imovnog stanja, neosuđivan, nalazio se u pritvoru od 02.10.2011 godine, do 18.11.2011 godine. </span>
</p>
<p class="p4"></p>
<p class="p7">
<span class="s2">K r i v     j e</span>
</p>
<p class="p7"></p>
<p class="p4">
<span>	Što je:</span>
</p>
<p class="p4">
<span>	Neutvrđenog dana u drugoj polovini septembra mjeseca 2011 godine, u P, od nepoznatog lica, neovlašćeno radi prodaje kupio neutvrđenu količinu opojne droge – marihuane, supstance koja je Rješenjem o utvrđivanju opojnih droga (Sl. list SRJ, br. 44/02) proglašena za opojnu drogu, zapakovanu u pvc kesi u 33 ručno pravljena zamotuljka od aluminijske folije i istu neovlašćeno držao radi prodaje u P, u mjestu D, u napuštenoj kući svog pok. oca J. U, sakrivenu u sobi, ispod bale sijena, a dana 02.10.2011 godine, oko 22,45 h. ušao u kući i uzeo kesu sa 27 pakovanja predmetne droge u ukupnoj količini od 38,86 g. i sa njom pošao da izađe vani, kada su ga ovlašćena službena lica PJ B. - Ispostave P, zaustavila, pa je drogu odbacio od sebe, u sobu iz koje je izašao, koju su ovlašćena lica pronašla i oduzela, </span>
</p>
<p class="p4">
<span> </span>
</p>
<p class="p4">
<span>	-Čime je izvršio krivično djelo neovlašćena proizvodnja, držanje i stavljanje u promet opojnih droga iz čl. 300 st. 1 Kz, </span>
</p>
<p class="p4"></p>
<p class="p6">
<span>Pa ga sud primjenom citiranih zakonskih propisa te čl. 14, 15, 32, 36, 42, 45 i 46, 51, 66, 75 st. 3 i 4 i 300 st. 7 Kz i čl. 226 i 374 Zkp,</span>
</p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p7">
<span class="s2">O s u đ u j e</span>
</p>
<p class="p7"></p>
<p class="p4">
<span>	Na kaznu zatvora u trajanju od 8 (osam) mjeseci, u koju kaznu mu se ima uračunati vrijeme provedeno u pritvoru od 02.10.2011 godine, do 18.11.2011 godine. </span>
</p>
<p class="p4">
<span> </span>
</p>
<p class="p6">
<span>Optuženi se obavezuje da ovom sudu na ime paušala plati iznos 150,00 €, na žiro račun br. 530-12927-32, u roku od 15 dana po pravosnažnosti presude pod prijetnjom prinudnog izvršenja. </span>
</p>
<p class="p6"></p>
<p class="p6">
<span>Drugih troškova postupka nije bilo. </span>
</p>
<p class="p6"></p>
<p class="p4">
<span>	Privremeno oduzeta droga-marihuana u količini od 38,86 g. od optuženog J. N, trajno se oduzima iz razloga zaštite zdravlja i ista se ima uništiti. </span>
</p>
<p class="p7"></p>
<p class="p7">
<span class="s2">O b r a z l o ž e n j e</span>
</p>
<p class="p4">
<span>	 </span>
</p>
<p class="p4">
<span>	Više državno tužilaštvo u Bijelom Polju podnijelo je ovom sudu optužnicu Kt.br. 49/11 od 26.10.2011. godine, protiv J. N. iz P, zbog krivičnog djela neovlašćena proizvodnja, držanje i stavljanje u promet opojnih droga iz čl. 300 st. 1 Kz. </span>
</p>
<p class="p4"></p>
<p class="p6">
<span>U završnoj riječi Viši državni tužilac je istakao da je na osnovu izvedenih dokaza tokom postupka nesumljivo utvrđeno da je optuženi počinio krivično djelo stavljeno mu na teret optužnicom, pa je stoga tražio od suda da istog oglasi krivim i osudi na kaznu po zakonu. </span>
</p>
<p class="p6"></p>
<p class="p4">
<span>	Optuženi J. N. u izjavi datoj tužiocu je istakao da se dana 02.10.2011 godine, do 22,20 h. nalazio u „I. k“ koji se nalazi u G, te je nakon toga angažovao lice po nadimku „A“, koje zna iz viđenja, da ga preveze do mjesta D. koje je udaljeno od centra G. oko 2 km. Sa tim licem se dogovorio da ga sačeka da uzme nešto iz njegove stare kuće. Vozilom je došao do oko 20 metara od kuće. Tom licu nije govorio šta treba da uzme. Ističe da je prije 7-8 dana u P. od nepoznatog lica kupio 33 zamotuljka droge marihuane za 50,00 €, te je istu sakrio u toj kući ispod sijena. Droga se nalazila u PVC kesi. Kada je došao do kuće, ušao je u prostoriju gdje je prethodno ostavio drogu i u momentu kada je uzeo kesu u kojoj se nalazila droge, intervenisala je policija, pa stoga tu kesu nije uspio da iznese iz te prostorije, odnosno da je iznese iz kuće. </span>
</p>
<p class="p4"></p>
<p class="p4">
<span>	Tvrdi da je drogu kupio radi zadovoljavanja svojih potreba, jer je uživalac droge marihuane zadnju godinu dana. Drogu je uživao nedeljno 1-2 puta po džoiint. Ne zna zbog čega je kupio 33 pakovanja droge. Mobilni telefon nije posjedovao zadnjih 5-6 mjeseci. Od nabavljene droge iskoristio je za svoje potrebe 5-6 pakovanja. Tvrdi da je iz te kese namjeravao da uzme samo jedno pakovanje droge koju bi konzumirao na tom mjestu, odnosno tačnije u toj kući. </span>
</p>
<p class="p4"></p>
<p class="p4">
<span>	Na pretresu je istakao da je drogu uživao 2-3 puta nedeljno, a što je označio tačnim u odnosu na kazivanje pred tužiocem kada je predstavio da je drogu uživao 1-2 nedeljno. Dalje je istakao da mu je poznato da je nabavljanje droge zabranjeno i da je bio svjestan rizika kupovine droge u toj količini. Opisao je način na koji je kupio drogu u P, ne označavajući idenditet lica od kojeg je kupio drogu, te je predstavio da nije imao tačnu računicu koliko mu može trajati te droge, obzirom na njegovo kazivanje da je drogu konzumirao 2-3 puta nedeljno, te da mu je ta količina bila dovoljna za 2-3 nedelje. </span>
</p>
<p class="p4"></p>
<p class="p4">
<span>	Kada je policija intervenisala pokušavao da otvori kesu kako bi uzeo jedan zamotuljak, a u usitima je držao upaljač kojim je osvjetljavao tu prostoriju koja je udaljena od ulaznih vrata oko dva metra. </span>
</p>
<p class="p4"></p>
<p class="p4">
<span>	Ističe da ne posjeduje medicinsku dokumentaciju iz koje bi se moglo vidjeti da je uživalac opojnih droga, te da se uopšte na pregled u vezi toga nije ni javljao. </span>
</p>
<p class="p4"></p>
<p class="p6">
<span>U završnoj riječi branilac optuženog je istakao da izvedeni dokazi nijesu ukazali da je optuženi drogu nabavljao u svrhu prodaje, već da je drogu nabavio radi zadovoljavanja svojih potreba. Međutim, ukoliko sud to ne prihvati branilac smatra da bi se sa minimalnom kaznom postigla svrha kažnjavanja, a ovo imajući u vidu praksu suda kod odluka neposredno prije ove. </span>
</p>
<p class="p6"></p>
<p class="p6">
<span>Optuženi je prihvatio završnu riječ svog branioca. </span>
</p>
<p class="p6"></p>
<p class="p6">
<span>Sud je u dokaznom postupku na glavnom pretresu izveo dokaze: saslušao svjedoke C. F. i M. A, pročitao: zapisnik o uviđaju Uprave policije PJ B, Ispostave P, br. 02-240-2057 od 03.10.2011 godine, službenu zabilješku Uprave policije PJ B, Ispostave P, br. 02-240-2053 od 02.10.2011 godine, potvrdu Uprave policije br. 02-240-2056 od 02.10.2011 godine, o privremeno oduzetim predmetima od optuženog J. N, izvještaj Forenzičkog centra iz Danilovgrada br. 4293/11 sa nalazom i mišljenjem vještaka S. P, izvršio uvid u: foto dokumentaciju Uprave policije Ispostave P, br. 106/11 od 02.10.2011 godine, izvod iz kaznene evidencije Uprave policjie PJ N-Ispostava P, br. 270/11-2005/1 od 09.11.2011 godine, pa je cijeneći iste i u kontekstu dovodeći ih u vezu sa odbranama optuženih utvrdio činjenično stanje kao u izreci presude. </span>
</p>
<p class="p6"></p>
<p class="p6">
<span>Dovodeći u vezu odbranu optuženog, sa iskazima svjedoka C. F. i M. A, sa zapisnikom o uviđaju Uprave policije PJ B, Ispostave P, br. 02-240-2057 od 03.10.2011 godine, sa sadržinom službene zabilješke Uprave policije PJ B, Ispostave P, br. 02-240-2053 od 02.10.2011 godine, te potvrdom Uprave policije br. 02-240-2056 od 02.10.2011 godine, o privremeno oduzetim predmetima od optuženog J. N, te sa foto-dokumentacijom Uprave policije Ispostave P, br. 106/11 od 02.10.2011 godine, sa izvještajem Forenzičkog centra iz Danilovgrada br. 4293/11, kao i sa nalazom i mišljenjem vještaka S. P, zaključuje se da je optuženi izvršio krivično djelo za koje je optužen. </span>
</p>
<p class="p4"></p>
<p class="p4">
<span>	Optuženi J. N. priznaje da je nabavio predmetnu drogu i da je istu sakrio u svojoj staroj kući ispod bala sijena, te da je u označeno vrijeme pošao do te kuće, ušao u kuću, a zatim ispod bale uzeo kesu u kojoj se nalazilo 27 pakovanja droge – marihuane. Optuženi se brani da je drogu nabavio za svoje potrebe a te večeri pošao do tog mjesta kako bi uzeo jedan džoint radi uživanja, upravo na tom mjestu gdje se droga i nalazi. </span>
</p>
<p class="p4"></p>
<p class="p4">
<span>	Saslušani svjedoci C.F. i M. A. – službenici Ispostave P, u bitnom predočavaju da su te večeri bili u zasjedi u napuštenoj kući u naselju D, a po osnovu prethodnih saznanja. Oko 22,40 h. do te kuće je došlo vozilo koje se zaustavilo na oko dva metra od kuće. Po osnovu otvaranja i zatvaranja vrata ocijenili su da je neko izašao iz vozila. Nakon toga, čuli su korake i zapazili svjetlost hodnikom. Potom je neko lice ušlo u prostoriju koja se nalazila suprotno od prostorije gdje su se oni nalazili, a pored ulaznih vrata. Zapazili su da je to lice držalo u ruci neki izvor svjetlosti kojim je osvijetlilo bale sijena koje su se nalazile u toj prostoriji. Svjedok C. ističe da je zapazio to lice kada je sklonilo par bala sijena koje su se nalazile naslonjene na zid, te da je nakon toga uzeo jednu kesu koja se nalazila sakrivena pod tim balama, nakon čega se uspravilo, okrenulo polukružno u pravcu izlaznih vrata, prešlo preko praga te prostorije i jedan korak zakoračilo u pravcu izlaznih vrata objekta sa namjerom da napusti objekat. Ističe da je on to mogao pratiti sa pozicije na kojoj se nalazio. Svjedok M. ističe da se nalazio na mjestu sa kojeg nije mogao pratiti šta se dešavalo u toj prostoriji. Svjedoci ističu da su oni nakon toga upozorili lice, govoreći mu „stop, policija“, te da je tada to lice odbacilo od sebe kesu koju su oni nakon toga pronašli na jednoj bali od sijena koje se nalazilo u prostoriji iz koje je prethodno izašlo. Optuženog su lišili slobode i priveli u prostorije Ispostave. </span>
</p>
<p class="p4"></p>
<p class="p4">
<span>	Iskaze ovih svjedoka sud je u potpunosti prihvatio. Njihovi iskazi su saglasni, a po nalaženju suda tačno oslikavaju događaj onako kako se i desio. </span>
</p>
<p class="p4"></p>
<p class="p4">
<span>	Službenom zabilješkom koju su sačinili prethodno označeni svjedoci se potvrđuje sadržina njihovog kazivanja na pretresu.</span>
</p>
<p class="p4"></p>
<p class="p6">
<span>Da je droga nađena na mjestu kako su to opisali svjedoci u svojim iskazima potvrđuje se zapisnikom o uviđaju Uprave policije – PJ B, Ispostave P, kojim zapisnikom je bliže opisana zgrada i mjesto gdje je nađena droga. </span>
</p>
<p class="p4">
<span>	</span>
</p>
<p class="p6">
<span>Da je droga oduzeta od optuženog J. N. potvrđuje se potvrdom Uprave policije P. od 02.11.2011 godine. </span>
</p>
<p class="p4"></p>
<p class="p6">
<span>Foto-dokumentacijom iste Uprave od istog dana je bliže predstavljeno mjesto gdje je nađena droga, a iz koje dokumentacije se jasno vidi da se u PVC-e kesi nalazilo 27 pakovanja – zamotuljaka, a koja kesa je nađena na sijenu, te se vidi da je na tom mjestu nađen jedan upaljač. </span>
</p>
<p class="p6"></p>
<p class="p4">
<span>	Da se radi o opojnoj drogi-marihuani ukupne mase od 38,86 g. potvrđeno je izvještajem o analizi vještaka hemijske struke S. P, u kojem je naznačeno da je detaljnim makroskopskim i mikroskopskim pregledom dostavljenog biljnog materijala konstatovano prisustvo "cannabis sativa L" iz familije "canabaceae" i da dostavljeni uzorci sadrže psihoaktivnu komponentu tetrahidrokanabinol (THC), te da se</span><span class="s3"> </span><span>nalaze na listi opojnih droga (Sl.list SRJ br.44/2002). U tom izvještaju je naznačeno da je predmet analize bilo 27 uzoraka ukupne mase 38,86 g. a koji su oduzeti od optuženog J.N.</span>
</p>
<p class="p4"></p>
<p class="p4">
<span>	Iz izvoda iz kaznene evidencije za optuženog J. N. izdat od Područne jedinice N-Ispostave P, br. 270/11-2005/1 od 09.11.2011 godine, se vidi do sada nije osuđivan. </span>
</p>
<p class="p4"></p>
<p class="p6">
<span>Sadržina izvedenih dokaza ničim nije dovedena u sumnju, pa je sud istu u potpunosti prihvatio.</span>
</p>
<p class="p6"></p>
<p class="p6">
<span>Sud nije mogao prihvatiti odbranu optuženog da nije izvršio predmetno krivično djelo, te da je drogu nabavio radi zadovoljavanja svojih potreba, obzirom da je uživalac droge zadnju godinu dana. Očigledno je da optuženi braneći se na taj način pokušava da izbjegne krivično-pravnu odgovornost. Nesporno je da je optuženi nabavio 33 pakovanja droge – marihuane u P, koju drogu je sakrio u napuštenoj kući njegovog oca, ispoda bala sijena, te je nesporno da je u označeno vrijeme došao na to mjesto, uklonio par bala i ispod njih uzeo kesu u kojoj se nalazila droga upakovana u 27 paketića, u težinama od 0,54 g. do 2,14 g. </span>
</p>
<p class="p6"></p>
<p class="p6">
<span>Broj paketića i količina droge koja se nalazila u istim ukazuju da je droga pripremljena za prodaju, jer da je nabavljena sa namjerom kako tvrdi optuženi, po nalaženju suda nije imalo potrebe istu pakovati u više zamotuljaka i u tim količinama. Očigledno je da je ista pripremljena za prodaju kako se ne bi gubilo vrijeme za pakovanje prilikom predaje i prodaje licima koja kupuju, a ovo obzirom na povećanje rizika ako bi se suprotno postupalo. </span>
</p>
<p class="p6"></p>
<p class="p6">
<span>Ovakav zaključak se nameće i po osnovu njegove nesigurne odbrane u pogledu količine konzumiranja tokom jedne nedelje. Optuženi prvo tvrdi da je drogu konzumirao 1-2 puta nedeljno, dok na pretresu tvrdi da je istu konzumirao 2-3 puta nedeljno, te da mu je nabavljena količina bila dovoljna za 2-3 nedelje. </span>
</p>
<p class="p6"></p>
<p class="p6">
<span>Mijenjanjem iskaza u pogledu broja nedeljnih konzumacija optuženi pokušava da osnaži svoje kazivanje u dijelu nabavljene količine potrebne za konzumaciju u vremenu kako je naznačio. </span>
</p>
<p class="p6"></p>
<p class="p6">
<span>Međutim, i da se prihvati kao tačno da je nedeljno konzumirao 2-3 džointa, a obzirom kako tvrdi da mu je to bilo dovoljno za 2-3 nedjelje, vidi se da je nabavljena količina bila znatno veća od njegovih potreba za označeno vrijeme. </span>
</p>
<p class="p4">
<span>	</span>
</p>
<p class="p4">
<span>	Iz ovog bi se moglo zaključiti da je za zadovoljavanje tih potreba optuženom u tom vremenu trebalo najviše 9 paketića kako to govori na pretresu, ili 6 paketića kako to govori pred tužiocem, a ne 33 paketića koliko je po njegovom kazivanju kupio od lica u P. Nabavljena droga u količini od 33 paketića bila bi dovoljna da optuženi uživa 16,5 nedjelja, ako bi istu konzumirao kako ističe pred tužiocem ili 11 nedelja kako to označuje na pretresu, a ne za potrebno konzumiranje za 2-3 nedjelje kako tvrdi. </span>
</p>
<p class="p4">
<span> </span>
</p>
<p class="p6">
<span>Ovome u prilog i njegovo kazivanje da je prije 7-8 dana u P. kupio 33 pakovanja, te činjenica da je kod istog pronađeno 27 pakovanja. Dakle, šest pakovanja manje od nabavljenog, pa ako je optuženi konzumirao 1 ili 2 pakovanja ili 2 ili 3 pakovanja kako različito tvrdi, opravdano bi se postavilo pitanje gdje je ostalih 3 ili 4 pakovanja koje je optuženi nabavio. </span>
</p>
<p class="p6"></p>
<p class="p6">
<span>Sve ovo na jasan način ukazuje da je optuženi  drogu  nabavio i pripremio radi prodaje u više zamotuljaka, a koja količina u zamotuljku odgovara količini droge – marihuane koja se obično prodaje radi pojedinačnog uživanja. Tvrdnja optuženog da je iz te kese namjeravao da uzme samo jedan zamotuljak kako bi isti uživao u toj kući, čini se neuvjerljivom, obzirom na iskaze svjedoka C. i M, koji tvrde da je optuženi uzeo kesu u kojoj su se nalazili ti zamotuljci, da je nakon toga izašao iz prostorije u kojoj se nalazila droga, noseći sa sobom kesu, te da je zakoračio preko praga izlaznih vrata sa namjerom da izađe iz te prostorije, a što ukazuje na druge namjere optuženog, a ne da iz te kese uzme jedan zamotuljak i uživa, kako to tvrdi. Tvrdnja optuženog da je namjeravao da uživa sadržinu iz tog jednog zamotuljka u toj kući čini se neuvjerljivom i sa razloga što ne bi bilo prirodno da on konzumira drogu u kući a da ga ispred kuće čekaju lica koja su ga dovezla, a posebo ne lice koje ga je dovezlo za koje ističe da ga zna samo iz viđenja. Ovo njegovo kazivanje obezvređuje se kazivanjem svjedoka C. i M. koji su kategorični da je optuženi uzeo kesu sa cjelokupnim sadržajem, da je izašao iz prostorije u kojoj se nalazila ta kesa, te da se u momentu kada je bio od njih upozoren, već nalazio jednom nogom preko praga izlaznih vrata, a što ukazuje da je tu prostoriju namjeravao da napusti, a ne da u istoj uživa drogu. </span>
</p>
<p class="p4"></p>
<p class="p4">
<span>	Po nalaženju suda optuženi je drogu nabavio i držao u svojoj kući radi prodaje, u težinama u kakvim se uobičajno droga prodaje, a ne da je drogu nabavio radi zadovoljavanja svojih potreba. Ovome u prilog i odbrana optuženog da ne posjeduje bilo kakvu dokumentaciju kojom bi potvrdio svoje kazivanje da je uživalac droge, te da se nije nikada ni javljao u vezi toga doktorima. </span>
</p>
<p class="p4"></p>
<p class="p6">
<span>Pravno kvalifikujući činjenično stanje, odnosno radnju optuženog, zaključuje se da je optuženi izvršio krivično djelo neovlašćena proizvodnja, držanje i stavljanje u promet opojnih droga iz čl.300 st. 1 Kz. Zabranjena radnja sastoji se u neovlašćenom nabavljanju i držanju radi prodaje 38.86 grama opojne droge marihuane supstance koja je rješenjem o utvrdjivanju opojnih droga (Sl.list SRJ br.44/02) proglašena za opojnu drogu. Naznačeni propis je donijet na osnovu ovlašćenja nadležnog organa po zakonu o proizvodnji i prometu opojnih droga kojim zakonom je propisano da niko ne smije posjedovati ili prodavati opojne droge bez dozvole nadležnog organa. U konkretnom slučaju nesporno je da je optuženi J. N. neovlašćeno nabavio i držao radi prodaje 38,86 grama opojne droge - marihuane, i to sve bez ovlašćenja, te da je postupao s umišljajem kako u pogledu preduzete radnje, tako i u pogledu posljedice koja je nastupila. Optuženi priznaje da mu je bilo poznato da je supstanca koju je držao radi prodaje droga, te da je njeno držanje i prodaja zabranjeno u Crnoj Gori. Znao je njena štetna dejstva ali je bez obzira na to naznačenu količinu nabavio i držao radi prodaje. </span>
</p>
<p class="p6"></p>
<p class="p6">
<span>Prilikom odlučivanja o vrsti i visini kazne optuženom sud je cijenio sve okolnosti iz čl.  42 Kz, pa je kao olakšavajuće našao da se radi o mladom licu, bez stalnih izvoda prihoda, do sada nekažnjavanom, pa je u nedostatku otežavajuće okonosti, a cijeneći prethodno naznačene olakšavajuće okolnosti kao osobito olakšavajuće, primjenom odredbe čl. 45 i 46 Kz CG, optuženom ublažio kaznu ispod granica propisanim zakonom za ovo krivično djelo, pa je istom izrekao kaznu zatvora u trajanju od 8 (osam) mjeseci, cijeneći da će se sa istom postići svrha kažnjavanja i uticati na optuženog da ubuduće ne vrši krivična djela. </span>
</p>
<p class="p6"></p>
<p class="p6">
<span>Shodno odredbi čl. 51 Kz, odlučeno je u pogledu pritovora optuženom koji se ima uračunati u izrečenu kaznu zatvora za period od 02.10.2011 godine, do 18.11.2011 godine. </span>
</p>
<p class="p6"></p>
<p class="p6">
<span>Shodno čl. 226 Zkp, optuženi se obavezuje da na ime paušala plati ovom sudu iznos od 150,00 €, koji paušal je određen obzirom na trajanje i složenost krivičnog postupka i imovno stanje optuženog, a ovo u roku od 15 dana po pravosnžanosti presude. </span>
</p>
<p class="p6"></p>
<p class="p6">
<span>Drugih troškova postupka nije bilo. </span>
</p>
<p class="p6"></p>
<p class="p6">
<span>Shodno čl. 66, čl. 75 st. 3 i  čl. 300 st. 6 Kz, privremeno oduzeta droga - marihuana u količini od 38,86 grama od optuženog J. N, trajno se oduzima sa razloga zaštite zdravlja i ista se ima uništiti. </span>
</p>
<p class="p4"></p>
<p class="p6">
<span>Sa iznijetog odlučeno je kao u izreci presude. </span>
</p>
<p class="p4">
<span>	</span>
</p>
<p class="p8">
<span>VIŠI SUD U BIJELOM POLJU</span>
</p>
<p class="p8">
<span>Dana, 18.11.2011. godine.</span>
</p>
<p class="p8"></p>
<p class="p4">
<span>Zapisničar,			  	     	      			SUDIJA,</span>
</p>
<p class="p4">
<span>Radmila Duborija  s.r.					   Vukomir Bošković s.r.	</span>
</p>
<p class="p3"></p>
<p class="p3">
<span>PRAVNA  POUKA :</span>
</p>
<p class="p3">
<span>Protiv ove presude može se izjaviti žalba</span>
</p>
<p class="p3">
<span>Apelacionom sudu RCG Podgorica u roku</span>
</p>
<p class="p3">
<span>od 15 dana od dana prijema a preko ovog </span>
</p>
<p class="p3">
<span>suda.</span>
</p>
<p class="p3"></p>
<p class="p4"></p>
<p class="p9"></p>


</body>
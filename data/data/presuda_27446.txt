<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.p1{margin-right:-0.052083332in;text-align:end;hyphenate:auto;font-family:Arial;font-size:12pt;}
.p2{margin-right:-0.052083332in;text-align:start;hyphenate:auto;font-family:Times New Roman;font-size:12pt;}
.p3{margin-right:-0.052083332in;text-align:center;hyphenate:auto;font-family:Arial;font-size:12pt;}
.p4{margin-right:-0.052083332in;text-align:justify;hyphenate:auto;font-family:Arial;font-size:12pt;}
.p5{text-indent:0.5in;margin-right:-0.052083332in;text-align:justify;hyphenate:auto;font-family:Arial;font-size:12pt;}
.p6{text-indent:0.39375in;margin-right:-0.052083332in;text-align:justify;hyphenate:auto;font-family:Arial;font-size:12pt;}
.p7{text-indent:0.375in;margin-right:-0.052083332in;text-align:justify;hyphenate:auto;font-family:Arial;font-size:12pt;}
.p8{text-indent:0.25in;margin-right:-0.052083332in;text-align:center;hyphenate:auto;font-family:Arial;font-size:12pt;}
.p9{margin-right:-0.052083332in;text-align:start;hyphenate:auto;font-family:Arial;font-size:12pt;}
.p10{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
.td1{width:2.5993056in;padding-start:0.075in;padding-end:0.075in;}
.td2{width:3.5506945in;padding-start:0.075in;padding-end:0.075in;}
.td3{width:2.7in;padding-start:0.075in;padding-end:0.075in;}
.td4{width:3.75in;padding-start:0.075in;padding-end:0.075in;}
.td5{width:1.95in;padding-start:0.075in;padding-end:0.075in;}
.td6{width:3.5in;padding-start:0.075in;padding-end:0.075in;}
.r1{keep-together:always;}
.t1{table-layout:fixed;border-collapse:collapse;border-spacing:0;}
</style>
<meta content="Željka Jovović" name="author">
</head>
<body class="b1 b2">
<p class="p1">
<span>K.br. 875/11</span>
</p>
<p class="p2">
<a href="http://sr.wikipedia.org/wiki/%D0%A1%D0%BB%D0%B8%D0%BA%D0%B0:Coat_of_arms_of_Montenegro.svg"></a>
</p>
<p class="p3"></p>
<p class="p3"></p>
<p class="p3">
<span>U IME CRNE GORE</span>
</p>
<p class="p3"></p>
<p class="p4">
<span class="s1">                                                                  </span>
</p>
<p class="p5">
<span>Osnovni sud u Podgorici</span><span class="s1">,</span><span> kao prvostepeni, krivični, po sudiji Jovović Željki, uz učešće Rajković Danijele kao zapisničara, u krivičnom predmetu protiv okrivljenog A. S., zbog krivičnog djela ugrožavanje javnog saobraćaja iz čl. 339 st. 1 Krivičnog zakonika, rješavajući po optužnom predlogu ODT Podgorica Kt. br. 490/11 od 09. 12. 2011. godine, nakon održanog glavnog i javnog pretresa u prisustvu zastupnika optužbe Kažić Marije i okrivljenog, dana 14. 06. 2013. godine, donio je i istog dana javno objavio</span>
</p>
<p class="p4"></p>
<p class="p3">
<span>P R E S U D U</span>
</p>
<p class="p4"></p>
<p class="p5">
<span class="s1">  </span>
</p>
<p class="p4">
<span>	Okrivljeni </span>
</p>
<p class="p4"></p>
<p class="p4">
<span>	A. S., JMB xxxxxxxxxxxxx, od oca V. i majke Z., rođene P., rođen 29.01.19xx. godine u Plužinama, sa prebivalištem u Podgorici n. Donja Gorica bb (kuća iza H.) završio srednju školu, nezaposlen, razveden, otac jednog mldb. djeteta, srednjeg imovnog stanja, osuđivan presudom Osnovnog suda u Cetinju K. br. 382/08 od 01. 12. 2008. godine zbog krivičnog djela iz čl. 348 st. 3 u vezi čl. 339 st. 3 u vezi st. 1 KZ (3 mjeseca zatvora uslovno na 1 godinu).</span>
</p>
<p class="p4"></p>
<p class="p3">
<span>Kriv je</span>
</p>
<p class="p4"></p>
<p class="p4">
<span>	Što je:</span>
</p>
<p class="p4">
<span>	Dana 02. decembra 2010. godine, oko 19,00 časova, u Podgorici, na raskrsnici ul. V Proleterske i Ul. Vlade Martinovića, ne pridržavajući se saobraćajnih propisa iz čl. 36 st. 2 i čl. 200 Zakona o bezbjednosti saobraćaja na putevima, tako ugrozio saobraćaj da je doveo u opasnost život i tijelo ljudi, na način što je upravljao vozilom marke "Citroen" registarskih oznaka BD AD xxx, u pijanom stanju pri koncentraciji od 1,63 promila apsolutnog alkohola u krvi, Ul. V Proleterske u pravcu naselja Stari aerodrom, te prilikom skretanja ulijevo u Ul. Vlada Martinovića nije propustio vozilo marke "Golf" registarskih oznaka PG TA xxx, kojim je iz suprotnog smjera propisno upravljao oštećeni N. V. i zadržavao smjer kretanja kroz raskrsnicu, usljed čega je došlo do sudara označenih vozila, kojom prilikom su lake tjelesne povrede zadobili oštećeni N. V. u vidu nagnječenja u predjelu glave, a saputnik u njegovom vozilu - oštećeni Đ. M. u vidu nagnječenja slabinskog predjela, pri čemu je bio svjestan da takvom nepropisnom vožnjom može ugroziti saobraćaj i dovesti u opasnost život i tijelo ljudi pa je na to pristao</span>
</p>
<p class="p4">
<span>	</span>
</p>
<p class="p4">
<span>	- čime je izvršio krivično djelo ugrožavanje javnog saobraćaja iz čl. 339 st. 1 Krivičnog zakonika. </span>
</p>
<p class="p4"></p>
<p class="p6">
<span>		Pa ga sud na osnovu citirane zakonske odredbe te čl. 4 st. 2, 32, 39, 42, 45 st. 1 tač. 3 i čl. 46 st. 1 tač. 6 Krivičnog zakonika, te čl. 226, 229, 239 i 374 Zakonika o krivičnom postupku,</span>
</p>
<p class="p4"></p>
<p class="p3"></p>
<p class="p3">
<span>O S U Đ U J E</span>
</p>
<p class="p4"></p>
<p class="p4">
<span>	Na novčanu kaznu u iznosu od 1.200,00 € (hiljadudvijestotine eura) koju je dužan platiti u roku od 3 (tri) mjeseca po pravosnažnosti presude, a ako izrečenu novčanu kaznu ne plati u određenom roku sud će novčanu kaznu zamijeniti kaznom zatvora, tako što će za svakih započetih 25,00 € (dvadesetpet eura) novčane kazne odrediti jedan dan kazne zatvora, s tim da kazna zatvora ne može biti duža od 6 (šest) mjeseci.</span>
</p>
<p class="p4"></p>
<p class="p4">
<span>	Obavezuje se okrivljeni da plati na ime troškova krivičnog postupka iznos od 222,50€, u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p class="p4"></p>
<p class="p7">
<span>Oštećeni N. V. i Đ. M., se radi ostvarivanja imovinskopravnog zahtjeva upućuju na parnični postupak.</span>
</p>
<p class="p4"></p>
<p class="p4">
<span>	Na osnovu čl. 74 Krivičnog zakonika prema okrivljenom se izriče </span>
</p>
<p class="p4"></p>
<p class="p4">
<span>                                                   MJERA BEZBJEDNOSTI</span>
</p>
<p class="p4">
<span>         </span>
</p>
<p class="p4">
<span>         Zabrana upravljanja motornim vozilom "B" kategorije u trajanju od 3 (tri) mjeseca.</span>
</p>
<p class="p4"></p>
<p class="p3">
<span>O b r a z l o ž e nj e</span>
</p>
<p class="p4"></p>
<p class="p5">
<span>Optužnim predlogom ODT Podgorica Kt. br. 490/11 od 09. 12. 2011. godine, stavljeno je na teret okrivljenom A. S. izvršenje krivičnog djela ugrožavanje javnog saobraćaja iz čl. 339 st.1 Krivičnog zakonika. Zastupnik optužbe je prije davanja završnih riječi precizirala dispozitiv optužnog akta kao u izreci presude, ne mijenjajući pri tom pravnu kvalifikaciju djela, pa je  ostajući pri preciziranom optužnom predlogu, u završnoj riječi predložila da sud okrivljenog oglasi krivim i osudi po zakonu, i izrekne mjeru bezbjednosti zabrane upravljanja motornim vozilom. </span>
</p>
<p class="p5">
<span>Okrivljeni je u svojoj odbrani na glavnom pretresu održanom dana 14. 06. 2013. godine naveo da je tačno da je ugrozio saobraćaj na način kako je to predstavljeno optužnim aktom. Navodi da je kritičnog dana upravljajući vozilom marke Citroen reg. oznaka BD AD xxx na raskrsnici ul. V Proleterske i ul. Vlada Martinovića, skrećući ulijevo, izazvao saobraćajnu nezgodu usled loše procjene situacije u saobraćaju, a prethodno je konzumirao alkohol na nekih sat vremena prije nezgode. Inače ne pije alkohol, ali je taj dan radio pa je posle rada popio dva-tri piva. U završnoj riječi je izrazio žaljenje što je izvršio krivično djelo i što su oštećeni povrijeđeni. </span>
</p>
<p class="p5">
<span>Sud je u dokaznom postupku pročitao zapisnik o uviđaju Uprave policije PJ Podgorica br. 3939 od 15. 12. 2010. godine, izvršio uvid u skicu lica mjesta, medicinsku dokumentaciju na ime N. V., medicinsku dokumentaciju na ime Đ. M., izvještaj Kliničkog centra Crne Gore o analizi alkohola u krvi kod okrivljenog A. S. br. 1900 i br. 1901 od 06. 12. 2010. godine, na saglasan predlog stranaka pročitan je nalaz i mišljenje sudskog vještaka medicinske struke dr. M. Š. Kri. br. 11/177 od 05. 02. 2011. godine, na saglasan predlog stranaka pročitan je nalaz i mišljenje sudskog vještaka saobraćajne struke Kri. br. 11/177 od 14. 03. 2011. godine,  pročitan je izvještaj UP PJ Nikšić ispostava Plužine iz kaznene evidencije na ime okrivljenog A. S. od 26. 12. 2011. godine. </span>
</p>
<p class="p5">
<span>Ocjenom navoda optužbe, odbrane, kao i svih provedenih dokaza, sud je na nesumnjiv način utvrdio da je okrivljeni izvršio krivično djelo stavljeno mu na teret, na način u vrijeme i na mjestu kako je to predstavljeno izrekom presude, pa ga je sud oglasio krivim i osudio na kaznu iz izreke, iz sledećih razloga:</span>
</p>
<p class="p5">
<span>Iz zapisnika o uvidjaju i skice lica mjesta UP PJ Podgorica utvrđeno je da je lice mjesta predmetne saobraćajne nezgode raskrsnica ul. V Proleterske i V. Martinovića. Kolovoz je asfaltni, raskrsnica regulisana vertikalnom signalizacijom, odnosno svjetlosnim sigurnosnim uređajima koji su funkcionisali u vrijeme saobraćajne nezgode. Kolovoz ul. V Proleterske je uzdužnom neisprekidanom linijom podijeljen na dvije kolovozne trake koje se uzdužnim isprekidanim linijama dijele na po dvije saobraćajne trake, a sa obje strane su pješački trotoari. Kolovoz ul. V Martinovića je namijenjen za odvijanje dvosmjernog saobraćaja. Vozilo reg. oznaka BD AD xxx zatečeno je prednjim dijelom na pješačkom prelazu ul. V Proleterske u iskošenom položaju ulijevo lijevim pneumaticima u nivou lijeve saobraćajne trake desne kolovozne trake ul. V Proleterske, prednjim dijelom okrenuto u pravcu ul. Bratstva jedinstva, gledano iz pravca ul. Mojkovačke. Ispred pomenutog vozila u iskošenom položaju ulijevo, prednjim dijelom okrenutim u pravcu objekta A.D. Plantaže, prednjim i zadnjim pneumatikom na trotoaru, sa zadnjim desnim na kolovozu, zatečeno je vozilo PG TA xxx. Od materijalnih tragova zatečeni su tragovi kočenja i zanošenja vozila PG TA xxx, udar istog u stub svjetlosnog sigurnosnog uređaja, trag zanošenja vozila BD AD xxx, rasuti kristali stakla, laka i plastike locirane kod traga kočenja i zanošenja. U nezgodi su učestvovali A. S. koji je upravljao vozilom Citroen registarskih oznaka BD AD xxx, N. V. koji je upravljao vozilom "Wolksvagen Golf" registarskih oznaka PG TA xxx i Đ. M. saputnik u vozilu "Wolksvagen Golf".</span>
</p>
<p class="p4">
<span> 	Iz medicinske dokumentacije na ime oštećenih N. V. i Đ. M. kao i nalaza i mišljenja vještaka medicinske struke dr. M. Š., utvrđeno je da su oštećeni N. V. i Đ. M. u nezgodi zadobili lake tjelesne povrede i to N. V. povredu nagnječenja u predjelu glave, koja je posledica teškog i zamahnutog mehaničkog oruđa, a Đ. M. povredu u vidu nagnječenja slabinskog predjela, koja je takođe posledica dejstva tupog, teškog i zamahnutog mehaničkog oruđa. </span>
</p>
<p class="p5">
<span>Izvještajem Kliničkog centra Crne Gore o analizi alkohola u krvi kod okrivljenog A. S. br. 1900 od 06. 12. 2010. godine i br. 1901 od 06. 12. 2010. godine  je konstatovana alkoholisanost okrivljenog A. S., pa je vještak medicinske struke prof. dr M. Š. utvrdio u nalazu i mišljenju od 15. 09. 2011. godine da je kod okrivljenog A. S. u vrijeme odigravanja predmetne saobraćajne nezgode postojala koncetracija apsolutnog alkohola u krvi od 1,63 do 1,70 gram promila, što klinički predstavlja pijano stanje. </span>
</p>
<p class="p5">
<span>Ovako date nalaze i mišljenja vještaka medicinske struke sud je u potpunosti prihvatio, kao stručne, jasne i zasnovane na pravilima struke. </span>
</p>
<p class="p5">
<span>Iz nalaza i mišljenja vještaka saobraćajne struke Mr Đ. V. utvrđeno je da se vozilo "Golf" reg. oznaka PG TA xxx kretalo brzinom od 54,00 km/h, a vozilo "Citroen" BD AD xxx brzinom od 41,00 km/h. Opasna situacija pretvorena u saobraćajnu nezgodu nastala je na način što je vozač vozila "Citroen" BD AD xxx ušao u raskrsnicu sa namjerom da izvrši radnju skretanja ulijevo, čime je u vrlo kratkom vremenskom intervalu od oko 1,0 (s) ušao u putanju vozila iz suprotnog smjera koje je kroz raskrsnicu imalo prvenstvo prolaza. Ovakav način upravljanja vozilom od strane vozača vozila "Citroen" BD AD xxx posledica je greške u upravljanju, u dijelu nepoštovanja propisa pri prolazu kroz raskrsnicu i predstavlja osnovni i jedini uzrok nastanka nezgode. Vještak nalazi da vozač vozila "Golf" nije imao vremensko-prostornih uslova da pri posjedovanoj brzini zaustavi vozilo prije mjesta kontakta jer mu je zaustavni put bio duži od rastojanja sa koga je aktivirao radnu kočnicu, pa sve i da je upravljao vozilom brzinom od 50 km/h.</span>
</p>
<p class="p5">
<span>Ovako dati nalaz i mišljenja vještaka saobraćajne struke, sud je u potpunosti prihvatio obzirom da je vještak na vrlo jasan i precizan način objasnio dinamiku i tok predmetne saobraćajne nezgode i isti je zasnovan na pravilima struke.</span>
</p>
<p class="p5">
<span>Na osnovu naprijed izloženog, sud je na nesumnjiv način utvrdio da je okrivljeni A. S. dana 02. 12. 2010. godine, oko 19,00 časova, na raskrsnici Ulice V Proleterske i ul. V. Martinovića, u Podgorici, ne pridržavajući se saobraćajnog propisa iz čl. 36 st. 2 i čl. 200 ZOBS-u na putevima, ugrozio saobraćaj i doveo u opasnost život i tijelo ljudi, na način što je upravljao putničkim vozilom marke "Citroen", registarskih oznaka BD AD xxx, u pijanom stanju pri koncentraciji 1,63 promila apsolutnog alkohola u krvi, što je sud utvrdio iz nalaza i mišljenja vještaka medicinske struke, s tim što je kao koncetraciju apsolutnog alkohola u krivi uzeo vrijednost od 1,63 promila, kao povoljniji za okrivljenog, i krećući se u pravcu naselja Stari Aerodrom, prilikom skretanja ulijevo u ul. V. Martinovića nije propustio vozilo marke "Golf" reg. oznaka PG TA xxx, kojim je iz suprotnog smjera propisno upravljao oštećeni N. V. i zadržao smjer kretanja kroz raskrsnicu, usljed čega je došlo do sudara označenih vozila, kojom prilikom su lake tjelesne povrede zadobili oštećeni N. V. u vidu nagnječenja u predjelu glave, a saputnik u njegovom vozilu-oštećeni Đ. M. u vidu nagnječenja slabinskog predjela, što je sud utvrdio iz nalaza i mišljenja vještaka medicinske struke, čime su se u radnjama okrivljenog stekli svi bitni objektivni i subjektivni elementi bića krivičnog djela ugrožavanje javnog saobraćaja iz čl. 339 st. 1 Krivičnog zakonika.</span>
</p>
<p class="p5">
<span>Dakle, okrivljeni je kritičnom prilikom postupao protivno odredbama čl. 36 st.2 ZOBS-a na putevima kojom je propisano da je vozač vozila koji na raskrsnici skreće ulijevo dužan da propusti vozilo koje dolazeći iz suprotnog smjera na raskrsnici zadržava pravac svog kretanja ili skreće udesno, osim ako postavljenim saobraćajnim znakom nije drugačije određeno i protivno čl. 200 ZOBS​​-a na putevima kojim je propisano da vozač ne smije da upravlja vozilom u saobraćaju na putu niti da počne upravljanje vozilom ako je pod dejstvom alkohola. </span>
</p>
<p class="p5">
<span>Iz svega navedenog, sud zaključuje da je okrivljeni A. S. bio svjestan da upravljajući vozilom pod dejstvom alkohola te prilikom skretanja ulijevo u Ul. Vlada Martinovića ne propuštajući vozilo marke "Golf", kojim je iz suprotnog smjera propisno upravljao oštećeni N. V. i zadržavao smjer kretanja kroz raskrsnicu, može ugroziti javni saobraćaj i dovesti u opasnost život i tijelo ljudi, na što je upuštajući se u vožnju i pristao, u čemu se ogleda njegov eventualni umišljaj, a što je imalo za posledicu da usled sudara oštećeni N. V. i saputnik u njegovom vozilu - oštećeni Đ. M. zadobiju lake tjelesne povrede, opisane u izreci presude, a koje je sud utvrdio iz nalaza i mišljenja vještaka medicinske struke. </span>
</p>
<p class="p5">
<span>Na prednji zaključak suda upućuje i odbrana okrivljenog u kojoj navodi da je predhodno konzumirao alkohol, te da je kritičnom prilikom loše procijenio situaciju i mislio da će uspijeti da skrene ulijevo prije ostvarivanja kontakta, kao i da se uključio u saobraćajnicu prije nego što je bio siguran da to može da uradi. </span>
</p>
<p class="p5">
<span>Imajući u vidu nesumnjivo utvrđeno činjenično stanje, sud je na saglasan predlog stranaka, donio rješenje da se na glavnom pretresu u svojstvu svjedoka ne saslušavaju oštećeni N. V. i Đ. M., s tim što ih je sud, na osnovu čl. 239 Zakonika o krivičnom postupku radi eventualnog ostvarivanja imovinskopravnog zahtjeva uputio na parnični postupak.</span>
</p>
<p class="p4">
<span>	Prilikom izbora kazne, sud je cijenio sve okolnosti predvidjene čl. 42 Krivičnog zakonika, pa je od olakšavajućih okolnosti na strani okrivljenog cijenio porodične prilike u kojima živi, da je razveden, otac jednog mldb. djeteta, ponašanje posle izvršenog krivičnog djela uz prihvatanje odgovornosti i ispoljeno kajanje, dok je kao otežavajuću okolnost sud cijenio raniju osuđivanost okrivljenog za istorodno krivično djelo, imajući pri tome u vidu da je osuđivan prije pet godina, a da prije, kao i nakon te osude više nije osuđivan, što je sud utvrdio uvidom u izvod iz kaznene evidencije, pa je cijeneći olakšavajuće okolnosti kao naročite, primjenom čl. 45 st.1 tač.3 i 46 st.1 tač.6 Krivičnog zakonika, okrivljenom izrekao blažu vrstu kazne i umjesto kazne zatvora osudio ga na novčanu kaznu, pri čemu je, cijeneći predhodno navedeno i vodeći računa o materijalnim prilikama okrivljenog, koje su po nalaženju suda srednje, a i sam tako predstavlja svoje imovno stanje, sud okrivljenog osudio na novčanu kaznu u iznosu od 1.200,00 eura. Sud je uvjerenja da će ovako izrečenom kaznom u dovoljnoj mjeri uticati na okrivljenog da u buduće ne vrši krivična djela, te da će se u cijelosti ostvariti svrha kažnjavanja iz čl. 32 Krivičnog zakonika, u okviru opšte svrhe izricanja krivičnih sankcija iz čl. 4 st. 2 Krivičnog zakonika.</span>
</p>
<p class="p4">
<span>	 Shodno čl. 39 st. 5 Krivičnog zakonika sud je okrivljenom za plaćanje novčane kazne odredio rok od 3 (tri) mjeseca po pravosnažnosti presude, s tim što je shodno čl. 39 st. 6 Krivičnog zakonika odredio da ukoliko okrivljeni ne plati novčanu kaznu u navedenom roku ista će se zamjeniti kaznom zatvora, tako što će se za svakih započetih 25,00 (dvadesetpet) eura novčane kazne odrediti 1 (jedan) dan kazne zatvora, određujući da kazna zatvora ne može biti duža od 6 (šest) mjeseci.</span>
</p>
<p class="p7">
<span>Na osnovu čl. 74 Krivičnog zakonika, sud je okrivljenom A. S. izrekao mjeru bezbijednosti zabrane upravljanja motornim vozilom "B" kategorije u trajanju od 3 (tri) mjeseca, a imajući u vidu okolnosti pod kojima je djelo izvršeno, te ranije kršenje saobraćajnih propisa, ocjenjujući da je opasno da okrivljeni upravlja vozilom. Trajanje ove mjere računa se od dana pravosnažnosti presude. </span>
</p>
<p class="p5">
<span>Odluka o troškovima krivičnog postupka donijeta je na osnovu čl. 226 i čl. 229 Zakonika o krivičnom postupku, pa je sud obavezao okrivljenog na plaćanje troškova u iznosu od 250,00 €, od čega se iznos od 110,00 € odnosi na troškove medicinskog vještačenja, iznos od 110,00 € se odnosi na troškove saobraćajnog vještačenja, dok je paušal u iznosu od 30,00 € odmjeren shodno dužini trajanja postupka, složenosti predmeta i imovnim prilikama okrivljenog. </span>
</p>
<p class="p5">
<span>Na osnovu izloženog, u smislu čl. 374 Zakonika o krivičnom postupku odlučeno je kao u izreci presude.</span>
</p>
<p class="p4"></p>
<p class="p3">
<span>OSNOVNI SUD U PODGORICI, dana 14. 06. 2013. godine</span>
</p>
<p class="p8"></p>
<table class="t1">
<tbody>
<tr class="r1">
<td class="td1">
<p class="p9">
<span>               ZAPISNIČAR:</span>
</p>
</td><td class="td2">
<p class="p3">
<span>SUDIJA:</span>
</p>
</td>
</tr>
<tr class="r1">
<td class="td1">
<p class="p3">
<span>Danijela Rajković</span>
</p>
<p class="p9"></p>
</td><td class="td2">
<p class="p9">
<span>                          Željka Jovović</span>
</p>
<p class="p9"></p>
</td>
</tr>
</tbody>
</table>
<p class="p4">
<span>           DN-a: Po primjerak presude dostaviti:</span>
</p>
<p class="p4">
<span>	- ODT Podgorica,</span>
</p>
<p class="p4">
<span>	- Okrivljenom,  </span>
</p>
<p class="p4">
<span>           - Oštećenim po pravosnažnosti,</span>
</p>
<p class="p4">
<span>	- A/a.</span>
</p>
<p class="p5">
<span>Postupljeno dana ______________</span>
</p>
<p class="p5">
<span>Radnik suda __________________</span>
</p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<table class="t1">
<tbody>
<tr class="r1">
<td class="td3" colspan="2">
<p class="p9">
<span>              ZAPISNIČAR:</span>
</p>
</td><td class="td4" colspan="2">
<p class="p3">
<span>SUDIJA:</span>
</p>
</td>
</tr>
<tr class="r1">
<td class="td3" colspan="2">
<p class="p3">
<span>Danijela Rajković,s.r.</span>
</p>
<p class="p9"></p>
</td><td class="td4" colspan="2">
<p class="p3">
<span>   Željka Jovović,s.r.</span>
</p>
<p class="p9"></p>
</td>
</tr>
<tr class="r1">
<td class="td5">
<p class="p1">
<span>PRAVNA POUKA:</span>
</p>
</td><td class="td6" colspan="2">
<p class="p4">
<span>Protiv ove presude dozvoljena je žalba u roku od 8 dana od dana prijema pismenog otpravka iste, preko ovog suda Višem sudu u Podgorici. </span>
</p>
<p class="p3"></p>
</td>
</tr>
</tbody>
</table>
<p class="p3">
<span>ZTO Danijela Rajković</span>
</p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p9"></p>
<p class="p4"></p>
<p class="p4">
<span>	</span>
</p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p1"></p>
<p class="p10"></p>
<p class="p10"></p>
<p class="p10"></p>
<p class="p10"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:10pt;font-family:'Arial'}
.span2{;font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p>
<span class="span1"></span>
</p>
<p>
<span></span><span></span><span></span><span></span><span></span><span></span><span></span><span></span><span></span><span>K.br.98/13</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span2">U IME CRNE GORE</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span>Osnovni sud u Pljevljima, kao prvostepeni krivični sud po sudiji Branku Pejoviću uz sudjelovanje zapisničara Djondović Milenke u krivičnom prdmetu protiv okrivljenog D. M.iz sela P. opština P. zbog krivičnog djela samovlašće iz čl.384.st.1. Krivičnog zakonika  CG, po privatnoj tužbi privatnog tužitelja D. O. iz N., nakon održanog glavnog i javnog pretresa u prisustvu privatnog tužitelja i njegovog punomoćnika advokata D. M. iz P., a u odsutnosti uredno pozvanog okrivljenog, dana 16.10.2013. godine donio je i javno objavio </span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span2">P R E S U D U</span>
</p>
<p>&nbsp;</p>
<p>&nbsp;</p>
<p>
<span>Okrivljeni </span><span class="span2">D. M.</span><span>, JMBG .... od oca M. i majke M.rodjena Č., rodjen .... godine u P., živi u selu G. zaseok P., opština P., pismen, završio srednju školu za KV stolara III stepen, ne zaposlen, živi u selu Gradina, opština Pljevlja, ne oženjen, bez djece, srednjeg imovnog stanja, živi od poljoprivrede, govori srpskim jezikom, razumije crnogorski jezik, ranije ne osudjivan.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span2">K r i v   j e</span>
</p>
<p>&nbsp;</p>
<p>&nbsp;</p>
<p>
<span>Što je:</span>
</p>
<p>
<span>dana 21.06.2013. godine samovlasno pribavio svoje pravo za koje smatra da mu pripada, te je zabranio komisiji Uprave za šume Pljevlja, tehničaru . V. i reonskom lugaru Č. V. da izvrše doznaku privatne šume D. O.u šumi zv. "P. v.", a koja parcela je površine 6983 m2 upisana u posjedovnom listu br. 9 KO Gradina, pod parc.brojem 408, na način što je V. N. i Č. V. saopštio da ne mogu izvršiti doznaku stabala za Drobnjak Ostoju jer je parcela "Perotin vijenac" njegovo vlasništvo i da se ista u katastru vodi na njegovog poč. oca D. M., te su V. N. i Č. V. odustali da izvrše doznaku na naznačenoj parceli,</span>
</p>
<p>&nbsp;</p>
<p>&nbsp;</p>
<p style="text-align:center;">
<span>-2-</span>
</p>
<p>
<span>čime je izvršio krivično djelo samovlašće iz čl.384.st.1. Krivičnog zakonika CG, pa ga sud na osnovu već citiranog zakonskog propisa, a primjenom članova 4, 5, 13, 15, 32, 33, 36. i 42.  Krivičnog zakonika  CG, te članova 226. i 229. ZKP CG,   i z r i č e</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">USLOVNU OSUDU</span>
</p>
<p>&nbsp;</p>
<p>
<span>S tim da mu utvrdjuje kaznu zatvora u trajanju od 2 mjeseca (dva mjeseca) i istovremeno odredjuje da se ista neće izvršiti ukoliko okrivljeni u roku od 1 godine ne izvrši novo krivično djelo.</span>
</p>
<p>
<span>Okrivljeni se obavezuje da na ime troškova vodjenja krivičnog postupka plati ovom sudu iznos od 66,00 eura, a  privatnom tužitelju D. O. iz N. iznos od 350,00 eura.</span>
</p>
<p>
<span>Okrivljeni se takodje obavezuje da ovom sudu na ime paušala plati iznos od 27,50 eura.</span>
</p>
<p>
<span>Troškove krivičnog postupka i paušal okrivljeni je dužan platiti u roku od 15 dana po pravnosnažnosti presude pod prijetnjom prinudnog izvršenja.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">O b r a z l o ž e n j e</span>
</p>
<p>&nbsp;</p>
<p>
<span>Privatni tužitelj D. O. iz P.  privatnom tužbom od dana 16.07.2013. godine optužio je D. M. iz sela P. opština P. zbog krivičnog djela samovlašće iz čl.384.st.1. Krivičnog zakonika navodeći da je okrivljeni krivično djelo izvršio na način mjesto i vrijeme kako je to bliže opisano u izreci ove presude. </span>
</p>
<p>
<span>U završnoj riječi punomoćnik privatnog tužitelja je ostao pri podnesenoj privatnoj tužbi i predložio da sud okrivljenog oglasi krivim i osudi po zakonu i obaveže na plaćanje troškova krivičnog postupka u iznosu od 350,00 eura.</span>
</p>
<p>
<span>Okrivljeni D. M. je na glavnom pretresu od dana 02.10.2013. godine istakao da živi u selu G. zaseok P. opština P. te da su njih troje djece nasledili poljoprivredno imanje iza smrti njihovog oca poč. D. M. Privatni tužitelj je njegov stric. Za vrijeme avijonskog snimanja njegov otac je spornu parcelu označio kao svoju i to je tako i snimljeno i tada je privatni tužilac imao mogućnost da piše prigovor. medjutim on nikakav prigovor nije pisao i ta parcela je njihova parcela i tako se vodi u katastru, a i faktički je njihova parcela. Poslednjih 3 godine privatni tužilac je počeo njima da govori kako je sporna parcela zv. "P. v." njegovo vlasništvo medjutim, on mu je rekao da to nije tačno već da je to njihovo vlasništvo. Privatni tužilac je dana 21.06.2013. godine izveo reonskog lugara Č. V. i tehničara iz Š. V. N. kako bi mu u toj njihovoj parceli upisana u list nepokretnosti br. 9 KO G. pod parcelarnim brojem 408 gdje je imao namjeru da vrši doznaku doznačili stabla jele i smrče za svoje potrebe. Dalje dodaje da je tada saopštio reonskom lugaru Č. V. da ne vrši doznaku u korist privatnog tužioca jer je to njihova parcela, a ne privatnog tužioca, pa su reonski lugar Č. i tehničar V. N. odustali od doznake. Nakon toga on je dobio poziv u MUP gdje ga je privatni tužilac prijavio za samovlašće, pa je nakon što je dao izjavu u SUP-u dobio i rješenje od tužioca iz Pljevalja, da je odbačena krivična prijava za izvršeno krivično djelo. </span>
</p>
<p>
<span>Današnji glavni pretres je održan u odsutnosti uredno pozvanog okrivljenog.</span>
</p>
<p>
<span>U dokaznom postupku sud je saslušao privatnog tužioca D. O. u svojstvu svjedoka, saslušao svjedoke Č. V. i V. N., izvršio uvidjaj lica mjesta, saslušao vještaka geometra Č. M. i </span>
</p>
<p>&nbsp;</p>
<p style="text-align:center;">
<span>-3-</span>
</p>
<p>&nbsp;</p>
<p>
<span>izvršio uvid u skicu lica mjesta vještaka geometra, u list nepokretnosti br. 9 KO G., ugovor o fizičkoj deobi Ov.br.2592/81 od 23.11.1981. godine i pročitao izvještaj iz KE za okrivljenog.</span>
</p>
<p>
<span>Nakon provedenog dokaznog postupka i nakon ocjene svih izvedenih dokaza kako skupa tako i pojedinačno i u medjusobnoj povezanosti jednog sa drugim sud je utvrdio da je okrivljeni D. M. iz sela G. zaseok P. izvršio krivično djelo koje mu je privatnom tužbom privatnog tužioca D. O. iz N. stavljeno na teret, a na način mjesto i vrijeme kako je to bliže opisano u izreci ove presude. Ovakvu svoju odluku sud je zasnovao na činjenicama koje slijede iz dokaza izvedenih na glavnom pretresu. </span>
</p>
<p>
<span>Naime, privatni tužitelj D. O. je na glavnom pretresu istakao da živi u N., a da posjeduje poljoprivredno imanje u selu G. opština P. Njegov poč. otac M. je umro 1977. godine i iza njegove smrti je ostalo njih četvoro djece. Pored njega ostao je i njegov brat Miloš inače otac okrivljenog M., zatim brat U.i sestra D. 1981. godine u ovom sudu oni su nakon raspravljanja zaostavšitine iza smrti oca M. zaključili ugovor o fizičkoj deobi nekretnina gdje su se pojavili u tom ugovoru pored njega njegova sestra D. i brat M. - otac okrivljenog. Brat U. je prethodno svoj dio u idealnom dijelu od 1/4 poklonio ocu okrivljenog M. Po ugovoru o fizičkoj deobi koji je 1981. godine ovjeren u ovom sudu njemu je pripala u dio parcela zv. "Perotin vijenac" koja se vodi pod parc.br.408 upisana u posjedovnom listu br. 9 KO G. i nikada ništa nije bilo sporno, pa je on tu parcelu uvijek koristio kao svoju, ali u istoj do današnjeg dana nije nikada ništa sjekao jer mu nije bilo potrebno. Posebno ističe da dok je bio živ njegov brat poč. M., a otac okrivljenog nikada mu nije osporavao ovu parcelu i privatni tužilac se uvijek prema istoj odnosio kao prema svojoj parceli, a to je isto znao i njegov brat M. U toj parceli privatni tužitelj je tokom 2012. godine privi put doznačio gradju za sebe pa je pozvao jednog Kljajevića iz sela B. opština B. P. da mu posječe tu gradju i izvuče, medjutim njemu je okrivljeni tada osporio sječu pa je K. napustio poso i nije ni sjekao gradju, ali je posjekao u drugoj parceli koja je takodje vlasništvo privatnog tužitelja. Dana 21.06.2013. godine pošto je prethodno pozvao K. Č. iz Š. da mu doznači gradju u pomenutoj parceli pa su nalice mjesta izašli reonski lugar Č. V. i tehničar V. N. i htjeli su da izvrše doznaku gradje u njegovu korist u toj njegovoj parceli, medjutim okrivljeni im je zabranio doznaku i oni su odustali od doznake pa su izvršili doznaku na drugoj parceli odnosno na istoj onoj parceli u kojoj je prošle godine i K. izvršio sječu i izvlačenje gradje. Nakon toga on je okrivljenog prijavio policiji jer je siguran da je to njegova parcela i svi papiri o tome govore, medjutim okrivljeni je ipak zabranio privatnom tužitelju da nesmetano koristi svoju parcelu. Posebno napominje da su pomenuti ugovor o fizičkoj deobi predali u katastar gdje je i izvršena promjena u katastru i ista parcela se u katastru vodi na njegovo ime i za istu plaća porez. Ta parcela se stalno vodi na njega od 1981. godine  kada je i sačinjen ugovor o fizičkoj deobi. Ističe da posjeduje i posjedovni list koji glasi na ime okrivljenog i njegovih srodnika - braće i sestara i jasno se u tom njihovom posjedovnom listu vidi da ta parcela nikada do sada nije vodjenja na ime okrivljenog niti na ime njegovih srodnika već isključivo na ime privatnog tužitelja. Posebno je istakao da se ova njegova parcela nigdje ne gradniči ni sa jednom parcelom vlasništvo okrivljenog i njegovih srodnika kao ni sa parcelama njegovog brata U. već je to odvojena parcela koja je ograničena javnim putom koji tuda oduvijek prolazi i ucrtan je kao javni put. </span>
</p>
<p>
<span>U završnoj riječi punomoćnik privatnog tužioca je istakao da u cjelosti ostaje pri podnesenoj privatnoj tužbi i predlaže da sud okrivljenog oglasi krivim, osudi po zakonu i obaveže na plaćanje troškova krivičnog postupka u iznosu od 350,00 eura.</span>
</p>
<p>&nbsp;</p>
<p style="text-align:center;">
<span>-4-</span>
</p>
<p>&nbsp;</p>
<p>
<span>Svjedokinja V. N. je istakla da je zaposlena u Š. upravi PJ P. kao šumarski tehničar, te da je tokom mjeseca juna 2013. godine po redovnom planu i programu za doznaku privatnih šuma otišla u selo G. zaseok P. da zajedno sa lugarom Č. izvrši doznaku D. O. iz N. u njegovoj privatnoj šumi stabla jele i smrče u ukupnoj količini od 50 m3. Ona je dužna da prije pristupanja doznake bude upoznata da li slučajno doznakom nezalazi u državnu šumu, pa kada se uvjeri da je u pitanju privatna šuma onda se upoznaje da nema kakvog spora. Tada je pitala reonskog lugara Č. pošto je on samo privremeno dužio taj reon od ranijeg lugara P. S. koji je duži vremenski period odsutan sa posla, da li je ta šuma sporna pa joj je on rekao da ima nešto sporno. Nakon toga su otišli kući  kod okrivljenog i pitali ga odnosno lugar Č. ga je pitao, a ona je ostala u kolima da li ima šta sporno pa mu je okrivljeni rekao da u toj parceli ne vrši doznaku jer je ista sporna pa su oni nakon toga odlučili da izvrše doznaku u sasvim drugoj parceli koja je nesporna. </span>
</p>
<p>
<span>Svjedok Č. V. je istakao da je zaposlen kao reonski lugar u Š. upravi P. privremeno na reonu koji je ranije dužio lugar P. Po redovnom rasporedu doznaka dana 21.06.2013. godine zajedno sa šumarskim tehničarom V. N.  je otišao u selo G. zaseok P. da izvrši doznaku D. O. iz N. stabla jele i smrče  u ukupnoj količini od 50 m3. Prethodno su se uvjerili da je to privatna parcela pa je on svratio kući kod okrivljenog radi doznake njemu gradje u količini od 100 m3, zatim njegovom bratu V.  koji živi u P., a na njegovoj parceli. U priči je pomenuo da treba da izvrši doznaku privatnom tužiocu na parceli zv. "P. v." medjutim, tada je okrivljeni rekao da ne dozvoljava doznaku u toj parceli pošto je ista sporna i ista je njegovo vlasništvo. On je taj podatak prenio svjedokinji V. N. pa su nakon toga odlučili da ne vrše doznaku za privatnog tužioca na toj parceli već su izvršili doznaku na sasvim drugoj parceli koja nije sporna po priči okrivljenog. Dalje ističe da nezna čija je to parcela, a iz razloga što je od skora tu. Ističe da nije ranije znao do toga dana da je ta parcela sporna već mu je toga dana okrivljeni rekao da ne vrši doznaku na toj parceli privatnom tužiocu jer ta parcela navodno nije vlasništvo privatnog tužioca već okrivljenog i njegovih srodnika. </span>
</p>
<p>
<span>Sud je u cjelosti prihvatio iskaze privatnog tužioca kao i iskaze svjedoka V. N. i Č. V. smatrajući da su svjedoci objektivno svjedočili, a iz njihovog svjedočenja je sud pouzdano utvrdio da je okrivljeni zabranio svjedocima Č. V. i V. N. da vrše doznaku za račun privatnog tužioca na parceli zv. "P. v." ističući da je navodno ta parcela vlasništvo okrivljenog, a ne privatnog tužioca. I sam okrivljeni je u svojoj odbrani potvrdio tu činjenicu da je zabranio doznaku u spornoj parceli. </span>
</p>
<p>
<span>Uvidjajem suda na licu mjesta utvrdjeno je da je sud na licu mjesta izvršio uz pomoć vještaka geometra Č. M. identifikaciju sporne parcele pa je konstatovao da se sporna parcela nalazi u selu G. zaseok P. opština P. te da je ista parcela obrasla šumom smrče,jele i breze. Ista parcela se sa istočne strane graniči seoskim putem, sa sjeverne i zapadne strane parcelom D. J., a sa južne strane takodje seoskim putem. </span>
</p>
<p>
<span>Vještak geometar Č. M. je na glavnom pretresu od dana 16.10.2013.gdine istakao da je u prisustvu suda i okrivljenog kao i punomoćnika privatnog tužioca dana 14.10.2013.godine, izašao na lice mjesta u selo Gradina opština Pljevlja zaseok Perotin gdje je  izvršio indentifikaciju sporne parcele i  utvrdio sledeće: Po podacima u katastru nepokretnosti koji je trenutno u službenoj upotrebi sporna parcela je upisana pod parc.br.408  zv." P. v." po kulturi šuma 5 klase ukupne površine 6.983 m2 u listu nepokretnosti broj 9 KO G. na ime D. O. Uvidom u katastarsku dokumentaciju utvrdio je da je sporna parcela po podacima popisnog katastra bila upisana  pod parc.br.29/2  zv. "pešterina vijenac"po kulturi  pašnjak 7 kl. ukupne površine 5.000 m2 u posedovni list br. 55. KO G. na ime D. M. oca privatnog tužioca a djede okrivljenog. Rješenjem o </span>
</p>
<p style="text-align:center;">
<span>-5-</span>
</p>
<p>&nbsp;</p>
<p>
<span>nasledjivanju Opštinskog suda Pljevlja O.br.38/78 kao naslednici D. M. oglašeni su D. M., D.O. i Č. D. na cjelokupnoj zaostavštini pa i na spornoj parceli. Na osnovu ugovor o deobi Ov.br.2592/81 od 23.11.1981.godine izvršena je fizička deoba naslednika i prema ovom ugovoru danas sporna parcela pripala je na dio D. O. i isa je upisana u posjedovni list br. 122 KO G. pod istim parcelarnim brojem, istim nazivom i površinom kao i ranije. U toku 1988.godine za potrebe izrade katastra nepokretnosti na ovom prostoru izvršeno je aerofotogemetrisko snimanje terena gdje je svaka stranka bila dužna da oeleži svoju parcelu i prilikom dešifracije na licu mjesta, na foto skici i prilikom izrade fotoelaborata u popisnoj listi sporna parcela je bila upisana na ime D. M.- oca okrivljenog. U postupku izlaganja podataka naknadno D. O. je dao prigovor pa je na osnovu zahtjeva broj 02-451/1 od 22.09.1994.godine parcela broj 408 iz popisne liste broj 5 koja je bila upisana na ime Drobnjak Miloša prevedena je u popisnu listu broj 9 na ime D. O. Ta parcela se i danas vodi na ime D. O. </span>
</p>
<p>
<span>Sud je u cjelosti prihvatio nalaz i mišljenje ovog vještaka smatrajući da je vještak na licu mjesta u prisustvu suda i stranaka izvršio pravilnu indentifikaciju sporne parcele, te da je na osnovu katastarske dokumentacije našao da se sporna parcela vodi na ime privatnog tužioca D. O. nakon  avionskog snimanja 1988.godine, a nakon izlaganja podataka i prigovora. Iz skice lica mjesta vještaka geometra Č. M. se konstatuje da je sporna parcela upisana u list nepokretnosti broj 9 KO G. pod parcelarnim brojem 408.</span>
</p>
<p>
<span>Iz ugovora o fizičkoj deobi Ov.br.2592 /81 od 23.11.1981.godine se zaključuje da je po tom ugovoru o fizčkoj deobi sporna parcela pripala u dio privtnom tužiocu D. O., te da je bila upisana tada pod parcelarnim brojem 29/2.</span>
</p>
<p>
<span>Uviom u posjedovni list broj 9 KO Gradina se zaključuje da je sporna parcela upisana na ime privatnog tužioca D. O. te da je ista njegovo vlasništvo.</span>
</p>
<p>
<span>Iz izvještaja iz KE se zaključuje daokrivljeni ranije nije osudjivan.</span>
</p>
<p>
<span>Kod ovakog činjeničnog stanja na osnovu svih izvedenih dokaza, kako skupa tako i pojedinačno i u njihovoj medjusobnoj povezanosti jednog sa drugim je utvrdjeno da je okrivljeni D. M. iz sela G. opština P. izvršio krivično djelo koje mu je privatnom tužbom privatnog tužioca D. O. iz N. stavljeno na teret a na način mjesto i vrijeme kako je to bliže opisano u izreci ove presude. Dakle, utvrdjeno je da je okrivljeni samovlasno  pribavo sebi pravo za koje smatra da mu pripada, na način što je zabranio reonskom lugaru  Č. i tehničaru V. N. zaposlenim u šumskoj upravi Pljevlja da doznače  stabla jele i smrče u korist privatnog tužitelja D. O. iz N. u spornoj parceli vlasništvo privatnog tužitelja. Dakle, sud je uvidjajem na licu mjesta a posebno na osnovu saslušanja vještaka geometra utvrdio da je sporna parcela isključivo vlasništvo privatnog tužioca. Otuda okrivljeni nije imao nikakvo pravo da zabrani lugaruu Čaviću i tehničaru Vraneš Nataliji da izvrše doznaku stabala jele i smrče na spornoj parceli u korist privatnog tužitelja D. O. </span>
</p>
<p>
<span>Prilikom odredjivanja vrste kazne i prilikom odmjeravanja njene visine sud je mišljenja da radi krivično pravne zaštite protiv okrivljenog nije bilo neophodno izricati drugu vrstu sankcije okrivljenom osim uslovne osude jer je sud ubijedjen da će se istom krivičnom sankcijom protiv okrivljenog postići kako specijalna tako i generalna prevencija. Naime, sud je mišljenja da je izrečena krivična sankcija okrivljenom adekvatna i primjerena stepenu društvene opasnosti, težini djela  kao i nastalim posledicama, te da će se istom krivičnom sankcijom prema okrivljenom u postpunosti ostvariti svrha kažnjavanja predvidjena u čl. 32 Krivičnog zakonika CG. Pri ovome sud je kao olakšavajuću okolnost okrivljenom cijenio i činjenicu da okrivjeni ranije nije osudjivan da je imao dobro držanje pred sudom te da je veoma lošeg materijalnog stanja. </span>
</p>
<p style="text-align:center;">
<span>-6-</span>
</p>
<p>&nbsp;</p>
<p>
<span>U smislu čl. 226 i 229 ZKP CG sud je obavezao okrivljenog da ovom sudu na ime troškova krivičnog postupka plati iznos od 66,00 € a isti iznos predstavlja naknadu i nagradu vještaku geometru za izvršeno vještačenje, kao i da plati privatnom tužiocu iznos od 350,00 € na ime troškova krivičnog postupka a koji se sastoje od troškova pisanje privatne tužbe po advokatu u iznosu od 75,00 €, troškove prisustva advokata na tri održana glavna pretresa u iznosu od po 75,00 €, kao i troškove takse na tužbu i odluku suda u iznosu od po 25,00 €, što sve ukupno čini  350,00 €. </span>
</p>
<p>
<span>Takodje sud je obavezao okrivljenog da ovom sudu na ime paušala plati iznos od 27,50 € a isti iznos sud je odredio imajući u vidu dužinu trajanja i složenost krivičnog postupka, kao i imovno stanje okrivljenog.</span>
</p>
<p>
<span>Sa iznijetih razloga odlučeno je kao u izreci ove presude.</span>
</p>
<p>&nbsp;</p>
<p style="text-align:center;">
<span class="span2">OSNOVNI SUD U PLJEVLJIMA</span>
</p>
<p style="text-align:center;">
<span class="span2">Dana 16.10.2013.godine.</span>
</p>
<p>&nbsp;</p>
<p>
<span class="span2">Zapisničar,</span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2">              S u d i j a,</span>
</p>
<p>
<span class="span2">Milenka Djondović</span><span class="span2">s.r.</span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2">Branko Pejović s.r.</span>
</p>
<p>&nbsp;</p>
<p>&nbsp;</p>
<p>
<span class="span2">PRAVNA POUKA:</span><span> Protiv ove presude dozvoljena je ćžalba u roku od 8 dana od dana </span>
</p>
<p>
<span></span><span>          prijema iste, Višem sudu u Bijelom Polju a preko ovog suda. </span>
</p>
<p>&nbsp;</p>
<p>
<span>Dostavljeno:</span>
</p>
<p>
<span>1 x privatnom tužiocu</span>
</p>
<p>
<span>1 x punomoćniku  pr.tužioca</span>
</p>
<p>
<span>1 x okrivljenom</span>
</p>
<p>
<span>4 x u predmet</span>
</p>
<p>&nbsp;</p>
<p>&nbsp;</p>
<p>
<span></span>
</p>
<p>
<span></span>
</p>
<p>&nbsp;</p>
<p>&nbsp;</p>
</div>
</div>


</body>
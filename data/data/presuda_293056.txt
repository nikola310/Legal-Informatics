<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-family:'Arial';font-weight:800}
.span3{color:#000000;font-family:'Arial'}
.span4{color:#000000;font-size:12pt;font-family:'Arial'}
.span5{;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span></span>
</p>
<p style="text-align:right">
<span class="span1">Posl. br. K.  1/18</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">OSNOVNI SUD U KOTORU, kao nadležni prvostepeni krivični sud, po sudiji Sanji Čakanović, uz učešće zapisničara </span><span class="span1">Golub Jadranke</span><span class="span1">, u krivičnom postupku protiv okrivljenog B.M., zbog krivičnog djela </span><span class="span1">teško djelo protiv bezbjednosti javnog saobraćaja iz čl.  348. st. 3. u vezi sa krivičnim djelom ugrožavanje javnog saobraćaja iz čl. 339. st. 3. u vezi st. 1 Krivičnog zakonika CG</span><span class="span1">, koji se vodi po optužnom predlogu ODT Kotor Kt. br.  600/17 od 28.12.2017. godine, nakon  održanog  glavnog i javnog pretresa dana, 26.04.2018. godine, u prisustvu DT-a  Kotor – Tijane Čelanović, te  okrivljenog B.M  i adv. Popović Miladina kao punomoćnika oštećenog B. B., donio je i dana,  03.05.2018. godine,  javno objavio sledeću:</span>
</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1">OKRIVLJENI </span><span class="span1"> </span><span class="span1">B.M</span><span class="span1">, JMBG ..., od oca V. i majke D., rodjene V., rodjen ... godine u K., stalno nastanjen u K., P. bb, državljanin CG, vozač, oženjen, otac jednog maloljetnog djeteta, sa završenom SSS, srednjeg imovinskog stanja, neosudjivan, protiv kojeg se ne vodi postupak za neko drugo krivično djelo.</span>
</p>
<p>&nbsp;</p>
<p>
<span class="span1">K r i v  j e</span>
</p>
<p>&nbsp;</p>
<p>
<span class="span1">Što je </span>
</p>
<p>&nbsp;</p>
<p>
<span class="span1">Dana, 07.09.2017. godine, oko 11,15 časova, u mjestu P., opština Kotor, na lokalnom putu u Industrijskoj zoni, upravljajući tmv marke „Iveco Trakker E84 reg.oznaka KO ... vlasništvo „W&amp;R Dinamic Company“ Doo Kotor, iz pravca KIPS-a u pravcu betonske bazi navedene firme, suprotno odredbi člana 40. st.2. Zakona o bezbjednosti saobraćaja na putevima, iako je bio svjestan da svojom radnjom može učiniti krivično djelo, ali je olako držao da do toga neće doći ili da će to moći spriječiti, ugrozio saobraćaj i doveo u opasnost život oštećenog B. B., koji je upravljao pmv marke „Mercedes C320 Cdi“ reg.ozn. BD ..., iz suprotnog smjera, na način što je otpočeo radnju skretanja ulijevo prema betonskoj bazi „W&amp;R Dinamic Company“ a da se prethodno nije uvjerio da tu radnju može bezbjedno obaviti odnosno nije propustio vozilo „Mercedes“ koje je dolazilo iz suprotnog smjera i koje je imalo prvenstvo prolaza u predmetnoj saobraćajnoj situaciji, te je na taj način stvorio fizičku prepreku na putanji kretanja vozila „Mercedes“ usled čega je došlo do kontakta prednjeg lijevog dijela teretnog motornog vozila sa prednjim lijevim dijelom vozila, kojom prilikom je oštećeni B.B.zadobio tešku tjelesnu povredu u vidu preloma lijeve strane karlične kosti; preloma desne podlaktice i oguljotine u predjelu lijeve ruke.</span>
</p>
<p>&nbsp;</p>
<p>
<span class="span1">- Čime je učinio krivično djelo teško djelo protiv bezbjednosti javnog saobraćaja iz čl.  348. st. 3. u vezi sa krivičnim djelom ugrožavanje javnog saobraćaja iz čl. 339. st. 3. u vezi st. 1 Krivičnog zakonika Crne Gore.</span>
</p>
<p>&nbsp;</p>
<p>
<span class="span1">- pa mu sud na osnovu naprijed navedene krivično pravne odredbe, te odredbi č čl. 4, 5, 13, 16, 32, 33, 36, 42, 52, 53 i 54. KZ CG i čl. 226, 229, 368 i 374. ZKP-a, izriče</span>
</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">Kojom mu utvrđuje kaznu zatvora u trajanju od  5 ( pet  ) mjeseci i istovremeno određuje da se kazna neće izvršiti ukoliko okrivljeni za vrijeme od   2  ( dvije ) godine od dana pravosnažnosti presude ne učini novo krivično djelo.</span>
</p>
<p>&nbsp;</p>
<p>
<span class="span1">Dužan je okrivljeni da na ime troškova krivičnog postupka uplati iznos od 710,45 € te na ime sudskog paušala iznos od 30,00 eura, u korist budžeta Crne Gore, na žiro račun broj 832-16-52 u roku od 15 dana od dana pravosnažnosti presude i da dokaz o uplati dostavi ovom sudu s pozivom na broj K. 1/18.</span>
</p>
<p>&nbsp;</p>
<p>
<span class="span1">O b r a z l o ž e n j e</span>
</p>
<p>&nbsp;</p>
<p>
<span class="span1">ODT Kotor je optužnim aktom Kt. br. </span><span class="span1">600/17 od 28.12.2017. godine</span><span class="span1"> </span><span class="span1">stavilo na teret okrivljenom  </span><span class="span1">B.M </span><span class="span1">, izvršenje krivičnog djela </span><span class="span1">teško djelo protiv bezbjednosti javnog saobraćaja iz čl.  348. st. 3.  u vezi sa krivičnim djelom ugrožavanje javnog saobraćaja iz čl. 339. st. 3. u vezi st. 1 Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Postupajući po navedenom optužnom aktu sud je održao glavni pretres na kojem je okrivljeni u svojoj odbrani izjavio u svemu kao na zapisniku kod ODT-a Kotor, gdje je naveo da je kritične prilike upravljao kamionom marke Iveco, vlasništva firme “W&amp;R Dinamic Company” u kojoj je zaposlen, da se kretao iz pravca KIPS-a prema tunelu, tzv. zonom i da je htio da skrene ulijevo u pravcu njihove betonske zone, da je stao, propustio vozila koja su dolazila iz suprotnog smjera, da je dao pokazivač smjera i da je kada je vidio da nema nikoga iz suprotnog smjera, otpočeo je radnju skretanja ulijevo.  Objasnio je da je kamion veliki i da njemu treba duže nego autom da skrene, i to možda čak nekih 20-ak sekundi, tako da je kad je već otpočeo radnju skretanja, primjetio  vozilo iz suprotnog smjera, I da je mislio da će isti prikočiti i da će nezgoda biti izbjegnuta, te da je u tom trenutku već bio dijelom na njegovoj strani, a da automobil nije kočio i da je došlo do kontakta izmedju prednjeg lijevog dijela njegovog kamiona i lijevog prednjeg dijela automobila u saobraćajnoj traci automobila, odnosno suprotnoj traci od one kojom se on kretao. Dalje je naveo da se nakon kontakta vozilo zarotiralo i da je bilo odbačeno u krugu betonske baze, da je on odmah prišao vozilu da pomogne povrijedjenom B., medjutim da nije uspio da ga izvuče iz vozila, već da je dolazila Vatrogasna služba. Objasnio je da on nije zadobio vidne povrede, ali da mu je od šoka skočio šećer, da se nakon toga interesovao za zdravlje B., i da mu je žao što je tako teško bio povrijedjen, a da je najvažnije  da je on dobro i da će se oporaviti, a da se tako nešto  svakome može dogoditi. Objasnio je da on svakodnevno prolazi tim putem i da je uvijek pažljiv prilikom skretanja, a da je moguće i da je brzina kojom se kretao B. doprinjela tome da on tako bude teško povrijedjen. Na glavnom pretresu je na pitanje punomoćnika oštećenog naveo da je krenuo da preduzme radnju skretanja, da je prije toga propustio dva vozila koja su dolazila iz suprotnog smjera, a da nakon toga nije vidio da mu dolazi neko iz suprotnog pravca zbog čega je krenuo da skreće.</span>
</p>
<p>&nbsp;</p>
<p>
<span class="span1">U dokaznom postupku koji je proveden u cilju utvrđenja činjeničnog stanja i krivice okrivljenog, sud je proveo sljedeće dokaze: neposredno je na glavnom pretresu  saslušan svjedok oštećeni B. B., pročitan je zapisnik o uvidjaju UP OB Kotor br. 239/2017 od 07.09.2017. godine, izvršen je uvid u skicu lica mjesta nezgode, fotodokumentaciju br. 195/17 od 07.09.2017. godine,  pročitan je zapisnik o izvršenoj kontroli prisustva alkohola u organizmu UP OB Kotor br. 112408 od 07.09.2017. godine na ime </span><span class="span1">B.M </span><span class="span1">, izvještaj ljekara spec. JZU Opšte Bolnice Kotor br. 8444 od 07.09.2017. godine na ime B. B., potom je izvršen uvid u putni nalog za teretno vozilo W&amp;R Dinamic Company na ime Mirka Batute za dan 07.09.2017. godine, uvjerenje o ispravnosti tahografa W&amp;R Dinamic Company za tmv Iveco tmv Iveco trakker E84 reg.ozn. KO ... od 13.03.2017. godine, polisu osiguranja Delta Generali za tmv Iveco magirus euro tracker E44 H reg.oznaka KO ... od 13.07.2017. godine, izvještaj o analizi alkohola u krvi kod B.B. KC CG br. 1896 od 13.09.2017. godine, izvještaj o toksikološkoj analizi Centra za ekotoksikološka ispitivanja br. 839-840/04/1 od 29.11.2017. godine, uz saglasnost stranaka je pročitan nalaz i mišljenje sudskog vještaka saobraćajne struke Odalović Ljubomira Ktr.368/17 od decembra 2017. godine sa izjašnjenjem istog od aprila 2018. Godine, te je isti i neposredno saslušan na glavnom pretresu, zatim je uz saglasnost stranaka pročitan nalaz i mišljenje sudskog vještaka medicinske struke Nemanje Radojevića Ktr. 368/17 od 26.12.2017. godine, i izvršen je uvid u fotodokumentaciju i tahografski listić na CD-u, te izvod iz KE za okrivljenog.</span>
</p>
<p>&nbsp;</p>
<p>
<span class="span1">Svjedok oštećeni B.B. na glavnom pretresu je izjavio u svemu kao na zapisniku kod ODT-a, gdje je naveo da je kritične prilike upravljao svojim vozilom marke Mercedes 320 Cdi, reg.ozn. BD ..., iz pravca Kotora prema Budvi, pa da je a kako je bila gužva odlučio da prodje kroz tzv. zonu, da bi izbjegao kružni tok, da se ne sjeća brzine kojom se kretao, ali da je to bila pravina i da je vidljivost bila dobra, tako da su uslovi za vožnju bili povoljni. Objasnio je da je odmah kada je to vozilo-kamion izašlo iz krivine kod KIP-a isto primjetio i da isti u početku nije smanjivao brzinu, niti upalio žmigavac, odnosno da se žmigavca  ne sjeća, a da je on znao da ima prednost, a da po ničemu nije mogao zaključiti da će isti skrenuti, te da je kada je kamion otpočeo radnju skretanja ulijevo, i kada je vidio da će neizbježno doći do kontakta, on  pokušao da izbjegne isti na način da se vozilom dao u desno i da je dodao gas maksimalno da bi izbjegao da ga kamion udari u prednju dio gdje je sjedao, a što se nažalost desilo. Dalje je naveo da je do kontakta sa kamionom došlo na njegovoj kolovoznoj traci, bliže desnoj ivici obzirom da je pokušao da izbjegne kontakt usmjeravajući vozilo u desno, a da je došlo  do kontakta prednjeg lijevog dijela kamiona sa prednjim lijevim dijelom njegovog vozila. Objasnio je da se od zadobijenih povreda liječio u bolnici Risan i da još uvijek ima posledice, jer ne može samostalno da hoda, a da se okrivljeni  interesovao za njegovo zdravlje , posjećivao ga u bolnici i bio u kontaktu sa njegovom porodicom, te je naveo da se ne pridružuje krivičnom gonjenju i da ne postavlja imovinsko pravni zahtjev.</span>
</p>
<p>&nbsp;</p>
<p>
<span class="span1">Iz zapisnika o uvidjaju UP OB Kotor br. 239/2017 od 07.09.2017. godine proizilazi da se radi o tipu nezgode s povrijedjenim licem i materijalnom štetom, da lice mjesta  saobraćajne nezgode predstavlja lokalni put u industrijskoj zoni u blizini firme „W&amp;R Dinamic Company“ (betonska baza), da je put izradjen od finog asfaltnog zastora, gladak i ravan sa uzdignutim nagibom i da služi za odvijanje mješovitog saobraćaja u oba smjera, da se nezgoda dogodila danju, tako da je vidljivost bila dobra, a da je kolovoz bio suv i podesan za odvijanje saobraćaja, da je na lice mjesta izašla ekipa </span><span class="span1">vatrogasne jedinice Kotor koja je koristeći potrebnu opremu vozača PMV Mercedes izvadila  oštećenog iz vozila, a da je takodje na lice mjesta je izašla i ekipa HMP DZ Kotor, koja je povrijedjenog vozača prevezla u Opštu bolnicu Kotor. Dalje proizilazi da su učesnici u saobraćajnoj nezgodi bili B. M. koji je upravljao teretnim vozilom marke Iveco Tracker E44 H, reg.ozn. KO ..., na kojem je nakon nezgode šteta obuhvatala prednji branik, prednji vezni lim, prednji lijevi blatobran, lijevo gazište stepenik, prednji lijevi spojler, poklopac motora hauba, nosač kabine lijevi, prednje lijevo svijetlo far sa pokazivačem pravca,  i B. B. koji je upravljao putničkim automobilom marke Mercedes C320 CDI, reg.ozn. BD ..., na kojem je nakon saobraćajne nezgode nastupila totalna šteta.</span>
</p>
<p>&nbsp;</p>
<p>
<span class="span1">Iz skice lica mjesta nezgode utvrdjuje se da se radi o nezgodi koja je nastupila u industrijskoj zoni, utvrdjuje se položaj vozila nakon saobraćajne nezgode i njihova  medjusobna udaljenost, i udaljenost od bočnih ivica kolovoza.</span>
</p>
<p>&nbsp;</p>
<p>
<span class="span1">Iz fotodokumentacije br. 195/17 od 07.09.2017. godine proizilazi širi izgled lica mjesta fotografisan iz pravca KIPS-a, širi izgled lica mjesta fotografisan iz pravca tunela Vrmac, bliži izgled lica mjesta fotografisan iz pravca tunela Vrmac, bliži izgled lica mjesta fotografisan iz kruga preduzeća W&amp;R Dinamic Company, bliži izgled lica mjesta fotografisan iz pravca preduzeća KIPS-a, izgled prednjeg dijela tmv marke Iveco reg.ozn. KO ..., izgled oštećenja na tmv, pozicija gdje je pronadjen prednji branik od pmv marke Mecedes, izgled prednjeg branika pmv marke Mercedes, potom pozicija označena strelicom gdje je pronadjena reg.oznaka BD ... te bliži izgled te pozicije, izgled reg. oznake, izgled tragova rasutih po putu, položaj zadnjeg dijela tmv marke Iveco, registarske oznake tmv marke Iveco, položaj prednjeg desnog dijela tmv marke Iveco i trag crne boje označen strelicom nastao od prednjeg desnog pneumatika tmv marke Iveco, izgled oštećenja na pmv marke Mercedes, izgled oštećenja na pmv marke Mercedes, unutrašnjost pmv marke Mercedes, instrument tabla pmv marke Mercedes, izgled zadnjeg dijela i reg.oznaka pmv marke Mercedes, izgled prednjih i zadnjih lijevih vrata pmv marke Mercedes koja su uklonjena od strane službe za Zaštitu i spasavanje- Kotor i izgled oštećenja na prednjim lijevim vratima pmv marke Mercedes.</span>
</p>
<p>&nbsp;</p>
<p>
<span class="span1">Iz zapisnika o izvršenoj kontroli prisustva alkohola u organizmu UP OB Kotor br. 112408 od 07.09.2017. godine na ime B. M. proizilazi da je isti podvrgut ispitivanju da li ima alkohola u organizmu sa alkotestom marke Acco quant, tip Envitec, pa da je nakon završenog ispitivanja konstatovano da vozač ima 0,00 </span><span class="span1">‰ alkohola u organizmu.</span>
</p>
<p>&nbsp;</p>
<p>
<span class="span1">Iz izvještaja ljekara spec. JZU Opšte Bolnice Kotor br. 8444 od 07.09.2017. godine na ime B. B. prozilazi da je isti doveden vozilom HP Kotor, da je stradao u saobraćajnom udesu kao vozač sopstvenog vozila, da nije gubi svijest, da se dogadjaja  živo sjeća, da se žali na bol u lijevom kuku i desnoj podlaktici, te da je isti upućen u SB Risan na tretman ortopeda, te da je transportovan sanitetskim prometalom u pratnji medicinskog tehničara, i da mu je data dijagnoza i terapija. </span>
</p>
<p>&nbsp;</p>
<p>
<span class="span1">Iz putnog naloga za teretno vozilo W&amp;R Dinamic Company na ime </span><span class="span1">B.M</span><span class="span1">  za dan 07.09.2017. godine proizilazi da se radi o terenskom vozlu marke Iveco, registarskih oznaka KO ..., da nalog glasi na </span><span class="span1">B.M </span><span class="span1">, da se radi o terenskom vozilu namjenjenom za </span><span class="span1">sopstvene potrebe, te da je nalog potpisan i ovjeren od strane ovlašćenog lica za izdavanje putnog naloga kao i lica odgovornog za tehničku ispravnost.</span>
</p>
<p>&nbsp;</p>
<p>
<span class="span1">Iz uvjerenja o ispravnosti tahografa W&amp;R Dinamic Company za tmv Iveco tmv Iveco trakker E84 reg.ozn. KO ... od 13.03.2017. godine proizilazi da je isti podešen i servisiran te da certifikat važi do 25.03.2018.g.</span>
</p>
<p>&nbsp;</p>
<p>
<span class="span1">Iz polise osiguranja Delta Generali za tmv Iveco magirus euro tracker E44 H reg.oznaka KO ... od 13.07.2017. godine proizilazi da je ugovornik osiguranja W &amp; R Dinamic Company, da se radi o  terenskom vozilu Iveco Magirus, euro tracker E44H, broja šasije WJMJ4CSS00C136812, broja motora F3BE0681CB402035886, te da osiguranje počinje 13.07.2017. godine i da traje do 13.07.2018. godine.</span>
</p>
<p>&nbsp;</p>
<p>
<span class="span1">Iz izvještaja o analizi alkohola u krvi kod B. B. KC CG br. 1896 od 13.09.2017. godine proizilazi da je istom krv izvadjena 07.09.2017. godine u 13:45 časoova, tj 115 minuta nakon saobraćajne nezgode, te da je analizom krvi koja je izvršena Widmark metodom nadjeno 0,00 </span><span class="span1">‰ apsolutnog alkohola u krvi, a da se kod te koncentracije alkohola u krvi, većina ljudi nalazi u trijeznom stanju.</span>
</p>
<p>&nbsp;</p>
<p>
<span class="span1">Iz izvještaja o toksikološkoj analizi Centra za ekotoksikološka ispitivanja br. 839-840/04/1 od 29.11.2017. godine proizilazi da je analizom dostavljenih uzoraka na tečnom hromatografu sa masenim detektorom LCMS/MS-Qattro micro API, u uzorku krvi 840/04 (B. B.)  utvrdjeno prisustvo benzoilegonina (metabolit kokaina), dok prisustvo ostalih droga nadjenih u Tabeli 1 nije utvrdjeno, odnosno manje od limita detekcije Metode, a da u uzorku krvi 839/04 (</span><span class="span1">B.M </span><span class="span1">) nije utvrdjeno prisustvo opojnih droga navedenih u Tabeli 1, odnosno da je manje od limita detekcije metode.</span>
</p>
<p>&nbsp;</p>
<p>
<span class="span1">Iz nalaza i mišljenja sudskog vještaka saobraćajne struke Odalović Ljubomira Ktr. 368/17 od decembra 2017. godine proizilazi da je analizom materijalnih podataka iz spisa predmeta, nakon provedenog vještačenja pouzdrano utvrdjeno da se saobraćajna nezgoda dogodila 07.09.2017. godine u 11,50 časova u industrijskoj zoni u Pržicama ,opština Kotor, da je medjusobni kontakt izmedju učesnika ostvaren nekočenim vozilima, da u zoni nastanka saobraćaje nezgode važi ograničenje brzine van naseljenog mjesta od 80 km/h, a da  zaustavni put pri toj brzini iznoci cca 53m,  da se vozilo marke Mercedes reg.oznaka BD ... kretalo pravilnom stranom kolovoza u smjeru svog kretanja, kao i da je s obzirom na konfiguraciju terena i parametre vizuelne preglednosti imao mogućnost da kamion ranije uoči, te da nije prilagodio vožnju uslovima i stanju na putu kada na uočenu radnju vozača kamiona nije reagovao kočenjem već da je pokušao izmicanjem svog vozila udesno izbjeći nezgodu, ali da nije uspio vozilo da bezbjedno zaobidje već da je došlo do medjusobnog kontakta. Dalje je naveo da je vozač tmv započeo radnju skretanja u desno ne propuštajući sve učesnika u saobraćaju koji su mu se kretali u susret,  te da je saobraćajna nezgoda nastupila kao posledica propuštanja oba učesnika u nezgodi, pri čemu je primarni uzrok nastanka predmetne saobraćajne nezgode radnja vozača tmv Iveco, koji je započeo radnju isključenja skretanjem ulijevo</span><span class="span2"> </span><span class="span1">pri čemu nije propustio vozilo Mercedes koje mu je dolazilo iz suprotnog pravca, te da je takvom radnjom presjekao putanju kretanja automobila koji je imao prvenstvo prolaza i svoje vozilo doveo u fazu fizičke prepreke na putanji kretanja automobila Mercedes BD ..., a koji vozač istog nije mogao izbjeći te da je time ugrozio bezbjednost saobraćaja, živote i imovinu ostalih učesnika u saobraćaju, a da je vozač automobila </span><span class="span1">Mercedes reg.oznaka BD ... upravljao vozilom suprotno pravilima saobraćaja, krećući se lokalnim putem koji nije regulisan saobraćajnom signalizacijom, neprilagodjenom brzinom uslovima puta, što predstavlja doprinos nastanku predmetne nezgode.</span>
</p>
<p>&nbsp;</p>
<p>
<span class="span1">Iz izjašnjenja sudskog vještaka saobraćajne struke Ljubomira Odalovića K 1/18 od aprila 2018. godine prozilazi da je isti nakon dostavljenog podneska - prigovora punomoćnika oštećenog od 02.03.2018. godine advokata Miladina Popovića u cjelosti ostao pri ranije dostavljenom nalazu, te je na postavljena pitanja dao izjašnjenje da advokat iznosi tvrdnje da se kamion u trenutku sudara po tahografu kretao brzinom od 40 km/h, iako tahografski uzorak pokazuje drugacije, te da nije izvršeno vještačenje ispravnosti tahografa niti da je vršeno vještačenje tahografskih listića, a da je udaljenost raskrsnice  nebitna u konkretnoj saobraćajnoj nezgodi. Potom je naveo da podaci sa zaustavljenog brzinomjera nisu apsolutno pouzdani podaci, već da taj podatak može ukazati na sudarnu brzinu iako nije apsolutno pouzdan, a da bi se taj podatak  mogao uzeti kao validan kada bi bio očitan iz kompjutera vozila, a da u našim uslovima još uvijek nema tih tehničkih mogućnosti. Dalje je naveo da vrijeme presijecanja glavnog toka na raskrsnici zavisi od načina kretanja vozila i veličine raskrsnice, a da minimalno vrijeme za teretna vozila iznosi 3,9 s, a da je polazeći od vremena izmicanja našao  da je minimialno vrijeme izmicanja iznosilo 2s, vrijeme reagovanja vozača na upravljač 0,35 s i da je prema tome vozač Mercedesa  imao na raspolaganju ne manje od 1,6 s za reakciju. Dalje je naveo da je shodno pravilima struke sudarna brzina izračunata na osnovu deformacionog rada i da se može izračunati sa pouzdanošću plus/minus 10 %, a da je u konkretnom slučaju deformacioni rad  utvrdjen na osnovu fotoelaborata i da je manji od stvarnog jer je isti izračunat na osnovu fotodokumentacije, na nivou 2D formata, a da vozila nisu podvrguta preciznom mjerenju po šablonu, a naveo je i da je netačna tvrdnja da je brzinu vozila računao za slučaj stajanja vozila jer u nalazu navodi upravo suprotno. Prema svemu tome, sa aspekta prigovora naveo je da smatra da su isti bez utemeljenja iz razloga što se radi o putu koji nije adekvatno obilježen, sa neadekvatnom zaštitnom širinom, bez srednje linije kolovoza, a uvidjajnom dokumentacijom nisu evidentirani tragovi kočenja pmv Mercedes iako je u vrijeme izmicanja tmv ulijevo vozač pmv imao vremena za reakciju, a ne samo reagujući na upravljivost i izmicanje udesno, a da u prilog tome ide i tvrdnja oštećenog da je vidio kamion da se kreće ulijevo na 20 metara ispred njega. Na glavnom pretresu sudski vještak je prilikom neposrednog saslušanja još na pitanje pun.ošt. naveo da je u tački 4 objasnio korektivni faktor, sa aspekta utvrdjivanja deformacionog rada na osnovu aproksimativne metode, a da je kao polazna tačka  uzet fotoelaborat jer nije imao uvid u stanje i deformaciju vozila, a da je prema pravilima struke kada se sve uzme u obzir, uzet  takav korektivni faktor.</span>
</p>
<p>&nbsp;</p>
<p>
<span class="span1">Iz nalaza i mišljenja sudskog vještaka medicinske struke Nemanje Radojevića Ktr. 368/17 od 26.12.2017. godine proizilazi da je dana 07.09.2017. godine, nakon učestvovanja u predmetnoj saobraćajnoj nezgodi u svojstvu vozača, od strane Opšte bolnice u Kotoru a kasnije i Specijalne bolnice „Vaso Ćuković“ u Risnu pregledan B.B., kada su kod njega dijagnostifikovane povrede, i to: oguljotine u predjelu lijeve ruke, prelom desne podkoljenice i prelom lijeve strane karlične kosti, a koje navedene povrede su posledica dejstva tupine mehaničke sile i iste su mogle nastati uslijed inertnog kretanja tijela i udara o elemente unutrašnjosti vozila u trenutku nezgode, a u vrijeme nanošenja zadobijene povrede, zbirno se kvalifikuju kao teška tjelesna povreda.</span>
</p>
<p>&nbsp;</p>
<p>
<span class="span1">Iz fotodokumentacije se utvrdjuje izgled lica mjesta te položaj vozila nakon saobraćajne nezgode, izgled oštećenja na vozilima a na osnovu tahografskog listića da se isti odnosi na dan 07.09.2007.g. i da je isti bio u vozilu reg.ozn. KO ..., i da je kilometraža iznosila 286613 km.</span>
</p>
<p>&nbsp;</p>
<p>
<span class="span1">Iz izvoda iz KE za okrivljenog </span><span class="span1">B.M</span><span class="span1">  proizilazi da isti ranije nije osudjivan.</span>
</p>
<p>&nbsp;</p>
<p>
<span class="span1">Na osnovu rezultata cjelokupnog dokaznog postupka, cijeneći sve provedene dokaze pojedinačno i u uzajamnoj povezanosti i u odnosu na odbranu okrivljenog, sud je utvrdio činjenično stanje kao u izreci presude. Krivičnopravno ocjenjujući tako utvrđeno činjenično stanje sud je našao da su se u radnjama okrivljenog ostvarili svi bitni elementi bića krivičnog djela koje mu je optužbom stavljeno na teret.</span>
</p>
<p>&nbsp;</p>
<p>
<span class="span1">Naime, okrivljeni je u svojoj odbrani naveo da je tačno da je kritičnog dana upravljao kamionom marke Uveco, vlasništvo firme “W&amp;R Dinamic Company” u kojoj je bio zaposlen, da se kretao iz pravca KIPS-a prema tunelu, i da je htio da skrene ulijevo u pravcu njihove betonske baze, da je stao, propustio vozila iz suprotnog smjera, dao pokazivač smjera, i da je nakon što je vidio da nema nikoga iz suprotnog smjera, otpočeo sa radnjom skretanja ulijevo, i da je u toku radnje skretanja iz suprotnog smjera primjetio vozilo, ali da je mislio da će isti prikočiti i da će nezgoda biti izbjegnuta, a da je u tom trenutku  već dijelom bio na njegovoj strani kolovoza, I da to vozilo nije kočilo te da je  došlo do kontakta izmedju prednjeg lijevog dijela njegovog kamiona i prednjeg lijevog dijela motornog vozila. Objasnio je da je do kontakta došlo u njegovoj saobraćajnoj traci, a da je nakon istog vozilo  bilo zarotirano i odbačeno u krugu betonske baze, kada je okrivljeni odmah prišao oštećenom da mu pomogne, ali pošto nije mogao da ga izvuče iz vozila, da je sačekao  Vatrogasnu službu, kao i da se nakon toga interesovao za zdravlje oštećenog, i da mu je žao što je tako teško povrijedjen. </span>
</p>
<p>&nbsp;</p>
<p>
<span class="span1">Svjedok oštećeni je predmetnu saobraćajnu nezgodu opisao u bitnom isto kao I okrivljeni u svojoj odbrani I na osnovu njegovog iskaza utvrdjeno je  da je kritičnog dana </span><span class="span1">svojim vozilom marke Mercedes išao iz pravca Kotora prema Budvi, da je bila gužva, da je prošao kroz takozvanu zonu, da bi izbjegao kružni tok, i da je odmah vidio kamion kada je izašao iz krivine kod KIPS-a, ali da nije smanjivao brzinu jer mu nije izgledalo da će skrenuti u lijevu stranu, jer isti nije smanjivao brzinu niti upalio žmigavac, odnosno da se žmigavca ne sjeća, a  da je znao da ima prednost zbog čega i nije preduzeo radnju kočenja, a kada je kamion preuzeo radnju kočenja i kada je vidio da će neizbježno doći do kontakta,  da je pokušao da izbjegne isti na način što se vozilom dao udesno i dodao gas maksimalno da bi ga kamion udario u zadnji dio vozila, tj da bi izbjegao udarac u prednji dio što se nažalost i dogodilo, kao i da je do kontakta došlo u njegovoj saobraćajnoj traci, bliže desnoj ivici s obzirom da je pokušao da izbjegne kontakt usmjeravajući vozilo udesno.</span>
</p>
<p>&nbsp;</p>
<p>
<span class="span1">Dakle, iskazom svjedoka oštećenog potvrdjuju  se navodi odbrane okrivljenog u kojima je naveo da je predmetno vozilo primijetio prilikom skretanja ali da je mislio da će isti prikočiti I da će nezgoda biti izbjegnuta, odnosno I okrivljeni  I oštećeni su  opisali na identičan način kako je došlo do predmetne saobraćjne nezgode,  pa je sud u potpunosti prihvatio iskaz oštećenog jer je bio jasan I uvjerljiv za sud,  kao I odbranu okrivljenog, a da je neposredni uzrok saobraćajne nezgode u radnji </span><span class="span1">okrivljenog, sud je utvrdio iz nalaza I mišljenja sudskog vještaka saobraćajne struke Ljubomira Odalovića Ktr. 368/l7 od decembra 2ol7. god. te njegovog dodatnog izjašnjenja I neposrednog saslušanja na glavnom pretresu. </span>
</p>
<p>&nbsp;</p>
<p>
<span class="span1">Naime, sudski vještak saobraćajne struke  Ljubomir Odalović je u svom nalazu I mišljenju I nakon svih prigovora punomoćnika oštećenog   ostao pri svom nalazu I mišljenju I decidno je  u istom naveo  da je primarni uzrok nastanka predmetne saobraćajne nezgode  radnja vozača tmv Iveco odnosno okrivljenog jer je isti započeo radnju isključenja skretanjem u lijevo, ne propustivši vozilo kojim je upravljao oštećeni, a koje mu je dolazilo iz suprotnog pravca, na koji način mu je presjekao putanju kretanja a oštećeni je imao prvenstvo prolaza, te mu je stvorio fizičku prepreku na njegovoj putanji  navodeći  da je oštećeni doprinio nastanku predmetne saobraćajne nezgode zbog neprilagodjene brzine uslovima puta. </span>
</p>
<p>&nbsp;</p>
<p>
<span class="span1">Sud je u potpunosti prihvatio  nalaz I mišljenje  sudskog vještaka saobraćajne struke Ljubomira Odalovića, te njegovo dodatno izjašnjenje kao I pojašnjenje istog na glavnom pretresu, ocijenivši ga kao nalazom koji je dat po pravilima struke I nauke,a s obzirom da je sudski vještak detaljno I jasno dodatno na glavnom pretresu pojasnio svoj nalaz I mišljenje I s obzirom da je odgovorio na sva postavljena pitanja I prigovore te je njegov nalaz I mišljenje bio sasvim logičan I prihvatljiv za sud, a  posebno kada se uzme u obzir iskaz oštećenog koji je sam naveo da je mislio da će kritične prilike uspjeti da prodje I da zbog toga nije otpočeo radnju kočenja. </span>
</p>
<p>&nbsp;</p>
<p>
<span class="span1">Sud je cijenio prigovor punomoćnika oštećenog a vezano za činjenice koje proizilaze iz tahografskog listića, medjutim vezano I za taj prigovor istog sudski vještak je jasno objasnio  da je taj prigovor bez osnova I neutemeljen a s obzirom da  punomoćnik oštećenog tvrdi da se kamion u trenutku sudaraca kretao brzinom od 4o km/h a da tahografski uzorak pokazuje drugačije, te da nije vršeno vještačenje ispravnosti tahografa niti tahografskih listića I da podaci sa istog nisu apsolutno pouzdani, da mogu ukaazati na sudarnu brzinu ali ne apsolutno pouzdano I da bi podaci sa istog mogli biti validni kada bi bili očitani iz kompjutera vozila a za što nema tehničkih mogućnosti u našim uslovima . Sudski vještak je takodje objasnio da se radi o putu koji nije adekvatno obilježen,  sa neadekvatnom zaštitnom širinom, bez srednje linije kolovoza I da uvidjajnom dokumentacijom nisu evidentirani tragovi kočenja vozila oštećenog a I sam je naveo da tom prilikom nije kočio, a da je isti imao vremena za tu reakciju, a ne samo da se izmiče u desno, posebno kod njegove tvrdnje da je vidio kamion da skreće u lijevo na 2o m ispred njega. </span>
</p>
<p>&nbsp;</p>
<p>
<span class="span1">Navedeno činjenično stanje takodje se potvrdjuje I ostalim provedenim materijalnim dokazima, odnosno činjenicama koje proizilaze iz zapisnika o uvidjaju UP OB Kotor br.239/2ol7 od o7.o9.2ol7.  godine,  te činjenica koje proizilaze iz skice lica mjesta saobraćajne nezgode, fotodokumentacije a koje dokaze je sud prihvatio jer su izdati od strane nadležnih organa u zakonitom postupku  na koje nije bilo prigovora te sud u iste nije imao razloga sumnjati. </span>
</p>
<p>&nbsp;</p>
<p>
<span class="span1">Tako je sud  na osnovu zapisnika o uvidjaju UP OB Kotor utvrdio kakvo je bilo stanje na putu kritične prilike kada je došlo do saobraćajne nezgode, odnosno, da je lice mjesta lokalni put u Industrijskoj zoni, da je put izradjen od finog asvaltnog zastora, da služi za odvijanje saobraćaja u oba smjera, da je bila dobra vidljivost, kolovoz suv I podesan za odvijanje saobraćaja, te da su učesnici u saobraćajnoj nezgodi bili </span><span class="span1">okrivljeni  I oštećeni,  a na osnovu skice lica mjesta I fotodokumentacije, utvrdjen je položaj vozila nakon saobraćajne nezgode, oštećenja I materijalni tragovi na licu mjesta.  </span>
</p>
<p>&nbsp;</p>
<p>
<span class="span1">Da je oštećeni Balić Boško kritične prilike </span><span class="span3">zadobio  tjelesne povrede bliže opisane u izreci presude, utvrdjeno je na osnovu njegove medicinske dokumentacije,  a kvalifikaciju predmetnih povreda I mehanizam njihovog nanošenja sud je utvrdio na osnovu  nalaza i mišljenja sudskog vještaka medicinske struke dr Nemanje Radojevića.</span>
</p>
<p>&nbsp;</p>
<p>
<span class="span3">Naime, na osnovu nalaza I mišljenja sudskog vještaka medicinske struke dr Nemanje Radojevića  proizilazi da je B.B. zadobio tjelesne povrede i to</span><span class="span1"> oguljotine u predjelu lijeve ruke, prelom desne podkoljenice i prelom lijeve strane karlične kosti, a koje povrede su posledica dejstva tupine mehaničke sile i  da su iste mogle nastati uslijed inertnog kretanja tijela i udara o elemente unutrašnjosti vozila u trenutku nezgode, a  da se u vrijeme nanošenja zadobijene povrede, zbirno kvalifikuju kao teška tjelesna povreda.</span>
</p>
<p>&nbsp;</p>
<p>
<span class="span3">Sud je u potpunosti prihvatio medicinsku dokumentaciju na ime oštećenog u kojima je data dijagnoza njegovih povreda, jer je ista izdata u nadležnim medicinskim ustanovama i sud u istu nije imao razloga sumnjati,  na istu nije bilo primjedbi, a takodje je prihvaćen nalaz i mišljenje sudskog vještaka medicinske struke dr Nemanje Radojevića,  kao nalaz koji je dat u u skladu sa pravilima struke I nauke, jer je sudski vještak prethodno proučivši spise predmeta I medicinsku dokumentaciju na ime oštećenog, u skladu sa pravilima struke I nauke dao kvalifikaciju zadobijenih povreda kod istih, kao I mehanizam njihovog nanošenja.</span>
</p>
<p>&nbsp;</p>
<p>
<span class="span1">Na osnovu izvoda  KE Ministarstva pravde na ime okrivljenog, sud je utvrdio  da je isti neosudjivan, a koji dokaz je takodje prihvaćen kao istinit jer je izdat od strane nadležnog organa u zakonitom postupku.</span>
</p>
<p>&nbsp;</p>
<p>
<span class="span1">Sud je cijenio i ostale provedene pismene dokaze odnosno  zapisnik o izvršenoj kontroli prisustva alkohola u organizmu na ime okrivljenog, putni nalog za njegovo teretno vozilo, uvjerenje o ispravnosti tahografa za njegovo vozilo, te polisu osiguranja, kao I izvještaj o analizi alkohola u krvi kod oštećenog, te izvještaj o toksikološkoj analizini centra za ekotoksikološka ispitivanja,  I isti su prihvaćeni od strane suda a nisu uticali na drugačiju odluku  vezano za krivičnopravnu odgovornost okrivljenog. Naime, predmetnim dokazima utvrdjeno je da su  I okrivljeni I oštećeni bili u trijeznom stanju a da je vozilo okrivljenog imalo validni putni nalog, tahograf, polisu osiguranja kao I da okrivljeni nije bio pod uticajem opojnih droga.</span>
</p>
<p>&nbsp;</p>
<li>
<span class="span1">S obzirom na navedeno, okrivljeni je postupajući na način kako je to predočeno dispozitivom presude, nesumnjivo postupao suprotno odredbi čl.40 st.2 Zakona o bezbjednosti saobraćaja na putevima, a s obzirom da je odredbom čl.40 st.2. tog Zakona, propisano da  je vozač vozila koji na raskrsnici skreće ulijevo  dužan da propusti vozilo koje, dolazeći iz suprotnog smjera na raskrsnici zadržava pravac kretanja ili skreće udesno, ako saobraćajnim znakom nije drukčije određeno, što okrivljeni kritične prilike nije uradio. tj  isti nije propustio vozilo Mercedes koje je dolazilo iz suprotnog smjera prije nego je preduzeo radnju skretanja ulijevo.</span>
</li>
<p>&nbsp;</p>
<p>
<span class="span3">Cijeneći subjektivni odnos okrivljenog prema učinjenom krivičnom djelu, sud je našao da je okrivljeni  kritične prilike postupao nehatno, svjestan da svojom radnjom može učiniti krivično djelo ali olako držeći da do toga neće doći ili da će to moći spriječiti.</span>
</p>
<p>&nbsp;</p>
<li>
<span class="span4">S obzirom na navedeno okrivljeni je oglašen krivim.</span>
</li>
<p>
<span class="span1">Prilikom odluke o vrsti i visini krivične sankcije koju okrivljenom treba izreći sud je pošao od toga da je za krivično djelo teško djelo protiv bezbjednosti javnog saobraćaja iz čl. 348 st. 3 u vezi sa krivičnim djelom ugrožavanje javnog saobraćaja iz čl. 339 st. 3.  u vezi st. l. Krivičnog zakonika a koje je okrivljenom stavljeno na teret, zakonikom zaprijećena kazna zatvora do četiri godine, pa je sud imajući u vidu svrhu kažnjavanja I sve okolnosti koje utiču da kazna bude manja ili veća, odnosno sve olakšavajuće I otežavajuće okolnosti, na strani okrivljenog kao olakšavajuću okolnost cijenio priznanje okrivljenog, njegovo izraženo kajanje zbog učinjenog djela, njegovu raniju neosuđivanost, zatim činjenicu da je otac jednog maloljetnog djeteta, kao i doprinos oštećenog uzroku nastanka saobraćajne nezgode  a koji doprinos je nesumnjivo utvrdjen na osnovu nalaza i mišljenja sudskog vještaka saobraćajne struke Ljubomira Odalovića,  kao I lični stav oštećenog  koji se nije pridružio krivičnom gonjenju I nije postavio imovinskoprvni zahtjev,  a kako otežavajućih okolnosti nije bilo, sud je istom izrekao kaznu zatvora u trajanju od pet mjeseci   I istovremeno odredio da se ista neće izvršiti ukoliko okrivljeni za vrijeme od dvije godine od  dana pravosnažnosti presude ne učini novo krivično djelo.</span>
</p>
<p>&nbsp;</p>
<p>
<span class="span1">Sud se dakle opredijelio za uslovnu kaznu kod okrivljenog a ne za efektivnu kaznu zatvora smatrajući da će se istom, kao mjerom upozorenja na istog dovoljno uticati  da ubuduće ne vrši krivična djela te da će se na opisani način ostvariti</span><span class="span1"> svrha izricanja uslovne osude propisane čl. 52 KZ-a u okviru opšte svrhe izricanja krivičnih sankcija propisanih čl. 4 istog Zakonika a sve prednje i na osnovu neposredne procjene  ličnosti okrivljenog i navedenih olakšavajućih okolnosti i u tom pravcu uvjerenja suda da se njegovo popravljanje može izvršiti i izricanjem uslovne osude.</span>
</p>
<p>&nbsp;</p>
<p>
<span class="span1">Shodno napred naveden</span><span class="span1">im krivičnopravnim odredbama te</span><span class="span1"> primjenom </span><span class="span1">odredbi čl. 4, 5, 13, 16, 32, 33, 36, 42, 52, 53 i 54. KZ CG i čl. 226, 229, 368 i 374. ZKP-a, </span><span class="span1">sud je o</span><span class="span1">dlučio kao u izreci odluke.</span>
</p>
<p>&nbsp;</p>
<li>
<span class="span5">Sud je obavezao okrivljenog na isplatu troškova krivičnog postupka a koji se troškovi odnose na troškove sudskih vještaka medicinske i saobraćajne struke  te troškove Centra za ekotoksikološka ispitivanja, kao I na isplatu sudskog paušala koji je odmjeren shodno imovnom stanju okrivljenog, te dužini i složenosti  trajanja krivičnog postupka. </span>
</li>
<p>
<span class="span1"></span>
</p>
<p>
<span class="span1">Na prednjim razlozima sud je zasnovao svoju odluku.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U KOTORU</span>
</p>
<p style="text-align:center;">
<span class="span1">Dana</span><span class="span1">  03.05.2018. godine</span>
</p>
<p>
<span class="span1"> Zapisničar</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">               S U D I JA </span>
</p>
<p>
<span class="span1">Jadranka Golub</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">                     Sanja Čakanović</span>
</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA: Protiv ove presude dozvoljena je žalba Višem sudu u Podgorici, u roku od 15 dana od prijema iste, a preko ovog suda. </span>
</p>
<p>&nbsp;</p>
</div>
</div>


</body>
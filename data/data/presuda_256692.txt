<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{color:#000000}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span></span>
</p>
<p>&nbsp;</p>
<p>&nbsp;</p>
<p style="text-align:right">
<span>K. br. 690/16 </span>
</p>
<p>&nbsp;</p>
<p style="text-align:center;">
<span>U IME CRNE GORE</span>
</p>
<p>&nbsp;</p>
<p>
<span>Osnovni sud u Podgorici, sudija pojedinac Rade Ćetković, uz učešće Edine Kraje kao zapisničarke, u krivičnom postupku protiv okrivljene N. P. iz Pg, zbog krivičnog djela laka tjelesna povreda iz čl. 152 st. 1 Krivičnog zakonika Crne Gore, nakon javnog glavnog pretresa održanog 04</span><span>.04.2017. godine, u prisustvu privatne tužilje A. R., njenog punomoćnika adv. M. K. i okrivljene, istog dana izrekao je i objavio</span>
</p>
<p>&nbsp;</p>
<p>&nbsp;</p>
<p style="text-align:center;">
<span> P R E S U D U</span>
</p>
<p>&nbsp;</p>
<p>&nbsp;</p>
<p>
<span>Okrivljena: N. P., JMB ............., sa nadimkom N., od oca B. i majke S., rođene J., rođena .. ..19.. godine u Pg, sa prebivalištem u Pg - </span><span>ul. D. br. .. (podstanar kod D. I.)</span><span>, državljanka Crne Gore, razumije crnogorski jezik, koji je i njen jezik, razvedena, majka četvoro djece, pismena, završila osnovnu školu, lošeg imovnog stanja, ranije neosuđivana, protiv koje se ne vodi postupak za drugo krivično djelo.</span>
</p>
<p>&nbsp;</p>
<p style="text-align:center;">
<span>&nbsp;</span>
</p>
<p style="text-align:center;">
<span>Kriva je</span>
</p>
<p>
<span>&nbsp;</span>
</p>
<p>&nbsp;</p>
<p>
<span>Što je:</span>
</p>
<p>
<span>Dana 13.10.2016. godine oko 18h, u ulici G. R. br. . u Pg, svjesna svog djela čije je izvršenje i htjela, znajući da je njeno djelo zabranjeno, lako tjelesno povrijedila oštećenu R. A., na način što ju je, dok se vraćala kući iz šetnje, sačekala ispred ulaza a zatim verbalno i fizički napala, prvo joj govoreći "Ti ćeš posebno da mi platiš, nemaš ti šta da se žališ mom gazdi", a zatim je i nekoliko puta udarila rukom u predjelu lijevog oka i glave i po rukama, nanoseći joj tom prilikom lake tjelesne povrede u vidu otoka ispod lijevog oka i ogrebotine oko 0,5 cm dužine na šaci lijeve ruke,</span>
</p>
<p>&nbsp;</p>
<p>
<span>- čime je izvršila krivično djelo laka tjelesna povreda iz čl. 152 st. 1 Krivičnog </span><span>zakonika Crne Gore.</span>
</p>
<p>
<span>&nbsp;</span>
</p>
<p>
<span>Pa joj sud za navedeno krivično djelo primjenom&nbsp; čl. 4 st. 2, čl. 42 st. 1, čl. 52 st. 2, čl. 53 i čl. 54 Krivičnog zakonika Crne Gore i čl. 226, čl. 229 i čl. 374 Zakonika o krivičnom postupku, izriče </span>
</p>
<p>
<span>&nbsp;</span>
</p>
<p style="text-align:center;">
<span>USLOVNU OSUDU</span>
</p>
<p>
<span>&nbsp;</span>
</p>
<p>
<span>Kojom joj utvrđuje kaznu zatvora u trajanju od 30 (trideset) dana i istovremeno određuje da se ona neće izvršiti, ako okrivljena u roku od 1 (jedne) godine po pravosnažnosti presude ne učini novo krivično djelo. </span>
</p>
<p>
<span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; </span>
</p>
<p>
<span>Obavezuje se okrivljena da plati na ime troškova krivičnog postupka iznos od 90,50 €, kao i troškove na ime nagrade i nužnih izdataka punomoćnika privatne tužilje, o čijoj visini će </span><span>sud odlučiti posebnim rješenjem shodno čl. 227 st. 2 Zakonika o krivičnom postupku, sve prednje u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p>&nbsp;</p>
<p>&nbsp;</p>
<p style="text-align:center;">
<span>O b r a z l o ž e nj e</span>
</p>
<p>&nbsp;</p>
<p>&nbsp;</p>
<p>
<span>Privatnom tužbom privatne tužilje A. R. od 21.11.2016. godine okrivljenoj N. P. stavljeno je na teret izvršenje krivičnog djela laka tjelesna povreda iz čl. 152 st. 1 Krivičnog </span><span>zakonika Crne Gore.</span><span> Punomoćnik privatne tužilje je na glavnom pretresu izmijenio činjenjični opis privatne tužbe na način kako je to predstavljeno u izreci presude, dok je u završnoj riječi ostao pri izmijenjenoj privatnoj tužbi i predložio sudu da okrivljenu oglasi krivom i osudi u skladu sa zakonom.</span>
</p>
<p>
<span>Okrivljena N. P. je u odbrani datoj na glavnom pretresu navela da je k</span><span>ritičnog dana krenula na posao, da joj autobus za Dg polazi u 18 časova, pa je izašla iz svoje kuće i krenula prema stanici, te da se u tom trenutku srela sa privatnom tužiljom, koju je pitala "A. zašto me optužuješ kod B.?", našta joj je ona odgovorila "Mrš sa takvima neću ni da razgovaram". Nakon toga joj se unijela u lice i pitala je "Koga to mrškaš?". Nakon čega ju je privatna tužilja prva udarila svojom lijevom šakom u predjelu lijeve polovine njenog lica, u predjelu ispod oka, a od posledica tog udarca njoj je sa unutrašnje strane obraza krvario zub. Nakon ovog udarca ista joj je zadala udarac nogom u predjelu njene lijeve noge. Tek nakon što je primila ove udarce istoj je uzvratila, jer je osjećala strah, a znala je da je privatna tužilja ranije trenirala karate. Zadala je privatnoj tužilji jedan udarac otvorenim dlanom, odnosno ošamarila ju je u predjelu glave, nakon čega više nije bilo udaraca i krenula je da napusti lice mjesta, jer joj kao majci četvoro djece ne priliči da se bije po ulicama. Laganim korakom je krenula prema autobuskom stajalištu i čula je kako joj je A. rekla da će zvati policiju. Nije išla kod ljekara, niti je vadila ljekarsku dokumentaciju, a to bi učinila da je znala da će do ovoga doći. Nije primjetila da je privatna tužilja u kritičnoj prilici zadobila bilo kakvu vidljivu povredu. U završnoj riječi je navela da se pita da li je privatna tužilja strahovala od nje dok ju je hljebom hranila, te da je sud osudi onako kako misli da treba. </span>
</p>
<p>
<span>Sud je u dokaznom postupku saslušao kao svjedoka privatnu tužilju Angelinu Rovčanin i svjedoka Nadeždu Belojević; pročitao medicinsku dokumentaciju na ime privatne tužilje Angeline Rovčanin; n</span><span>a saglasan predlog stranaka pročitao nalaz i mišljenje vještaka medicinske struke dr Nemanje Radojevića od 11.01.2017. godine; te </span><span>pročitao </span><span>izvod iz registra kaznenih evidencija Ministarstva pravde KE 1644/2016 od 30.11.2016. godine. </span>
</p>
<p>
<span>Svjedok A. R. je u iskazu datom na glavnom pretresu navela da </span><span>godinu dana živi kao podstanar u stanu koji se nalazi u ulici G. R. br. . u Pg i da joj je okrivljena prva komšinica, te da su u početku imale korektne odnose. Međutim, u poslednja 3 mjeseca prije kritičnog događaja okrivljena je počela čudno da je gleda, a i promijenila je ponašanje od kad se kod nje doselio momak. U ovom periodu je trpjela razne vrste maltretitranja. I prije kritičnog događaja je sa okrivljenom imala neprijatnih situacija, jer je ona sretala u dvorištu i hvatala je za ruku, a sve zbog sumnje da ima nešto sa njenim momkom. Nakon tih događaja požalila se svome gazdi. Kritičnog dana je izvela psa u šetnju i kad se vratila čučnula je ispred ulaza da izvadi nešto psu iz šape, a kada se ispravila vidjela je okrivljenu koja joj je prišla i obratila joj se riječima "Ti ćeš posebno da mi platiš", a na njeno pitanje "Zašto?", ona joj je odgovorila "Žalila si se mom gazdi da te ja maltretiram". Nakon toga stisnutom šakom, odnosno pesnicom, okrivljena ju je udarila u lijevu stranu lica, a zatim je rukama krenula prema njenom psu kojeg je držala u naručju, da bi je zatim udarila u njenu lijevu ruku i uhvatila je prstima i nanijela joj ogrebotinu. Nakon što ju je okrivljena udarila i nastavila da je napada, podigla je svoju lijevu ruku kako bi se zaštitila, kao i zaštitila psa kojeg je držala u desnoj ruci, nakon čega je lijevom rukom okrivljenu gurala od sebe, ali je sigurno nije udarala. Događaj se odvijao tačno ispred prodavnice koja se nalazi na samom ulazu u njihovo dvorište i apsolutno je netačno da se tom </span><span>prilikom branila, tj. nije ni na koji način uzvratila udarcima. Imovinskopravni zahtjev će ostvarivati u parnici. Prihvatila je završnu riječ svog punomoćnika i upoznala sud da od kad se okrivljena odselila iz njenog komšiluka više nema nikakvih problema i da se osjeća manje ugroženom.</span>
</p>
<p>
<span>Svjedok N. B. je u iskazu datom na glavnom pretresu navela da je kritičnog dana bila u svom poslovnom objektu u ulici G. R. br. ., te da je u jednom momentu čula da je nešto udarilo u izlog poslovnog objekta i u tom trenutku se okrenula i ispred objekta vidjela okrivljenu N. P. i privatnu tužilju A. R. U tom trenutku je izašla ispred lokala i vidjela nešto što joj je ličilo na tuču između istih. Zbog šoka u kojem se u tom trenutku našla nije mogla da opiše kako je taj njihov sukob izgledao, osim da su bile međusobno u nekoj gužvi, a nije mogla da precizira da li su se čupale, gurale ili udarale. Zamolila ih je da se sklone ispred njenog lokala i nije prilazila da ih razdvoji. U tom trenutku su se njih dvije razdvojile, pa je ušla u svoj lokal i nije vidjela šta se dalje dešavalo i gdje su one otišle. Dok je između okrivljene i privatne tužilje bila gužva misli da je bilo i nekih riječi, ali te riječi nije zapamtila od šoka u kojem se našla. Prije kritičnog događaja privatna tužilja joj se u nekoliko navrata požalila da je okrivljena uznemirava i maltretira, pa je istu savjetovala da gleda svoja posla i da ne obraća pažnju na provokacije. </span>
</p>
<p>
<span>Iz medicinske dokumentacije na ime privatne tužilje A. R. i to izvještaja ljekara u HMP broj protokola 281751 od 13.10.2016. godine, kao i izvještaja ljekara specijaliste psihijatra KCCG broj protokola 1578 od 14.10.2016. godine proizilazi da se privatna tužilja </span><span>javila u navedene zdravstvene ustanove radi ukazivanja ljekarske pomoći, kao lice iz nasilja, da je povrede zadobila od njoj poznate ženske osobe, te da su ljekari postavili dijagnoze koje su date na latinskom jeziku.</span>
</p>
<p>
<span>Iz </span><span>nalaza i mišljenja vještaka medicinske struke dr Nemanje Radojevića od 11.01.2017. godine, </span><span>koji je vještak dao na osnovu medicinske dokumentacije koju je sud </span><span>pročitao</span><span> na glavnom pretresu</span><span> proizilazi da je privatna tužilja Angelina Rovčanin u kritičnom događaju zadobila tjelesne povrede u vidu: otoka ispod lijevog oka, koja povreda je posledica dejstva tupine mehaničke sile i ista je nastala usled jednokratno direktnog dejstava aktivno zmahnutog mehaničkog oruđa – udarca, moguće pesnicom ili otvorenim dlanom; ogrebotine lijeve šake, koja povreda je posledica dejstva oštrice mehaničkor oruđa i ista je mogla nastati grebanje noktom; crvenila lijeve nadlaktice, koje crvenilo ne predstavlja tjelesnu povredu, ali može biti pokazatelj dejstva sile na tijelo, ali sile koja nije bila dovoljnog inteziteta da dovede do nastanka tjelesne povrede. Navedene povrede u </span><span>vrijeme nanošenja pojedinačno i zbirno predstavljaju laku tjelesnu povredu. U medicinskoj dokumentaciji od 14.10.2016. godine, od strane ljekara specijaliste psihijatra je postavljena dijagnoza akutne psihičke reakcije na težak stres, i ista ne predstavlja tjelesnu povredu, ali može biti u vezi sa predmetnim događajem od 13.10.2016. godine.</span>
</p>
<p>
<span>Nakon savjesne ocjene svakog dokaza pojedinačno i svih dokaza zajedno, dovodeći ih u vezu sa odbranom okrivljene, sud je na nesumnjiv način utvrdio da je okrivljena N. P. d</span><span>ana 13.10.2016. godine oko 18h, u ulici G. R. br. g u Pg, lako tjelesno povrijedila oštećenu R. A., na način što ju je, dok se vraćala kući iz šetnje, sačekala ispred ulaza a zatim verbalno i fizički napala, prvo joj govoreći "Ti ćeš posebno da mi platiš, nemaš ti šta da se žališ mom gazdi", a zatim je i nekoliko puta udarila rukom u predjelu lijevog oka i glave i po rukama, nanoseći joj tom prilikom lake tjelesne povrede u vidu otoka ispod lijevog oka i ogrebotine oko 0,5 cm dužine na šaci lijeve ruke.</span>
</p>
<p>
<span>Činjenično stanje sud je utvrdio prije svega iz iskaza privatne tužilje A. R. koja je navela da se </span><span>srela sa okrivljenom na samom ulazu u njihovo dvorište u ulici G. R. br. .</span><span> kada se k</span><span>ritičnog dana vratila iz šetnje, nakon čega joj se okrivljena obratila govoreći joj da će joj platiti zbog toga što se žalila njenom gazdi, a potom je stisnutom šakom, odnosno pesnicom, udarila u lijevu stranu lica, a zatim rukama krenula prema njenom psu kojeg je privatna tužilja držala u naručju, da bi je zatim udarila u njenu lijevu ruku i uhvatila je prstima, nanijevši joj ogrebotinu.</span><span> Sud je prihvatio iskaz svjedoka A. R. kao istinit, s obzirom na to da je isti potvrđen kako iskazom svjedoka N. B. koja je navela da je </span><span>kritičnog dana bila u svom poslovnom objektu u </span><span>ulici G. R. br. 7. te da je u jednom momentu čula kako je nešto udarilo u izlog objekta, nakon čega se okrenula i ispred objekta vidjela okrivljenu i privatnu tužilju kako su međusobno u nekoj gužvi, nalik tuči, a između istih je bilo i nekih riječi koje nije zapamtila. Ovakav iskaz svjedoka N. B. je sud prihvatio kao istinit, jer je isti u saglasnosti kako sa iskazom privatne tužilje, tako i sa odbranom okrivljene, da je kritičnog dana između njih dvije došlo do fizičkog obračuna ispred prodavnice u kojoj se nalazila svjedokinja Belojević. Iskaz privatne tužilje je potvrđen i </span><span>medicinskom dokumentacijom izdatom na njeno ime, kao i </span><span class="span1">nalazom i mišljenjem vještaka medicinske struke, iz kojeg je utvrđeno da je privatna tužilja u kritičnom događaju zadobila laku tjelesnu povredu u vidu </span><span>otoka ispod lijevog oka, koja je posledica dejstva tupine mehaničke sile i ista je nastala usled jednokratnog direktnog dejstava aktivno zmahnutog mehaničkog oruđa – udarca, moguće pesnicom, kao i ogrebotinu lijeve šake, koja je posledica dejstva oštrice mehaničkog oruđa i ista je mogla nastati grebanjem noktom. Takođe, iz nalaza i mišljenja je utvrđeno da je privatnoj tužilji nakon kritičnog događaja konstatovano crvenilo lijeve nadlaktice, koje ne predstavlja tjelesnu povredu, ali može biti pokazatelj dejstva sile na tijelo koja nije bila tako jakog intenziteta da dovede do nastanka tjelesne povrede. Dakle, nalaz i mišljenje u potpunosti potvrđuju iskaz privatne tužilje da je u kritičnom događaju od okrivljene zadobila udarac pesnicom u predjelu lijeve polovine lica, udarac u predjelu lijeve ruke, kao i ogrebotinu.</span><span class="span1"> Ovakav nalaz i mišljenje vještaka medicinske struke sud je u cijelosti prihvatio, nalazeći da je isti potpun, jasan, logičan i u svemu dat shodno pravilima medicinske struke. </span>
</p>
<p>
<span>Cijeneći subjektivni odnos okrivljene prema izvršenom krivičnom djelu, sud nalazi da je ista bila svjesna da svojom radnjom, odnosno udaranjem privatne tužilje </span><span>rukom</span><span> u predjelu lijevog oka, i po rukama, povređuje tjelesni integritet privatne tužilje, a što je u konkretnom slučaju nesumnjivo i htjela, čime je postupala sa direktnim umišljajem kao oblikom vinosti, pa su se u njenim radnjama, pored objektivnih stekli i subjektivni elementi bića krivičnog djela laka tjelesna povreda iz čl. 152 st. 1 Krivičnog zakonika Crne Gore.</span>
</p>
<p>
<span>Sud je cijenio i odbranu okrivljene koja je negirala izvršenje ovog krivičnog djela navodeći da </span><span>ju je kritičnom prilikom privatna tužilja prva udarila svojom lijevom šakom u </span><span>predjelu</span><span> lijeve polovine lica, u predjelu ispod oka, da joj je od posledica tog udarca sa unutrašnje strane obraza krvario zub, da joj je zatim ista zadala i udarac nogom u predjelu lijeve noge, te da je tek nakon što je primila ove udarce istoj uzvratila. M</span><span>eđutim, sud nije prihvatio ovakvu odbranu okrivljene, imajući u vidu da je ista opovrgnuta iskazom privatne tužilje, koji je sud prihvatio kao istinit, a koji je pritom potvrđen izvedenim materijalnim dokazima koji ničim nisu dovedeni u sumnju. Takođe, potpuno je nelogično da okrivljena nakon što je navodno zadobila povredu koja je krvarila, i nakon što je navodno doživjela napad od strane privatne tužilje koja joj je zadala udarce rukom i nogom, nije zatražila medicinsku pomoć, niti je takav napad prijavila nadležnim organima. Upravo navedena nelogičnost upućuje sud na zaključak da okrivljena u kritičnom događaju niti je napadnuta, niti je zadobila tjelesne povrede. Stoga je</span><span> po nalaženju suda ovakva njena odbrana, osim što nije potvrđena nijednim dokazom, sračunato data u cilju izbjegavanja krivice</span><span>.</span>
</p>
<p>
<span>Sud je cijenio i dio iskaza svjedoka N. B. koja se nije mogla precizno izjasniti da li su se okrivljena i privatna tužilja čupale, gurale ili udarale u kritičnom događaju, već je samo navela da su njih dvije bile međusobno u nekoj gužvi, pa sud nalazi da je sasvim prihvatljivo objašnjenje svjedoka da zbog iznenadnog fizičkog konflikta okrivljene i privatne tužilje koji je kod svjedokinje, kako je to sama navela, izazvao stanje šoka, nije uspjela da primjeti i zapamti sve pojedinosti kritičnog događaja, te da to ne utiče u konačnom na vjerodostojnost iskaza svjedokinje B. Kada se njen iskaz dovede u vezu sa iskazom privatne tužilje da je nakon što joj je okrivljena zadala udarac u predjelu lijeve strane lica istu pokušala da odgurne od sebe svojom lijevom rukom, izvodi se nedvosmislen zaključak da je takvo ponašanje okrivljene i privatne tužilje iste doveo u takav međusobni položaj tijela koji je svjedokinja Belojević opisala kao međusobnu gužvu koja joj je ličila na tuču. </span>
</p>
<p>
<span>Sud u dokaznom postupku na glavnom pretresu nije pročitao zapisnik o obaveštenju prikupljenom od građanina dat u CB Podgorica 13.10.2016. godine, jer je punomoćnik privatne </span><span>tužilje povukao takav svoj dokazni predlog, a sud je imao u vidu i da se redi o dokazu koji je prikupljen u fazi izviđaja od strane policije, pa kao takav ne može biti dokaz u krivičnom postupku.</span>
</p>
<p>
<span>Prilikom odlučivanja o krivičnoj sankciji, sud je u smislu čl. 42 st. 1 Krivičnog zakonika Crne Gore cijenio sve okolnosti koje utiču na njen izbor i visinu, pa je na strani okrivljene kao olakšavajuće okolnosti cijenio njene lične i porodične prilike, odnosno da je lošeg imovnog stanja, da je majka četvoro djece, njen raniji život i s tim u vezi raniju neosuđivanost, a što je sud utvrdio iz izvoda iz registra kaznenih evidencija Ministarstva pravde KE 1644/2016 od 30.11.2016. godine, dok otežavajućih okolnosti nije bilo, pa je sud okrivljenoj shodno čl. 53 i čl. 54 Krivičnog zakonika Crne Gore izrekao uslovnu osudu, kao u izreci presude, nalazeći da prema okrivljenoj nije nužno primijeniti kaznu radi krivično pravne zaštite, jer se može očekivati da će se i sa upozorenjem uz prijetnju kaznom zatvora u trajanju od trideset dana i vremenom provjeravanja u periodu od jedne godine, na okrivljenu u dovoljnoj mjeri uticati da ubuduće ne vrši krivična djela, čime će se sa uspjehom ostvariti svrha uslovne osude iz čl. 52 st. 2 Krivičnog zakonika Crne Gore, a u okviru opšte svrhe propisivanja i izricanja krivičnih sankcija u smislu čl. 4 st. 2 Krivičnog zakonika Crne Gore.</span>
</p>
<p>
<span>Imajući u vidu da je okrivljena oglašena krivom, sud je istu shodno čl. 226 i čl. 229 Zakonika o krivičnom postupku, obavezao da na ime troškova krivičnog postupka plati iznos od 90,50 eura, od čega iznos od 60,50 eura na ime nagrade vještaku medicinske struke i iznos od 30,00 eura na ime paušala kao dijela troškova krivičnog postupka, a koji je odmjeren srazmjerno trajanju i složenosti postupka i imovnom stanju okrivljene, kao i da plati troškove na ime nagrade i nužnih izdataka punomoćnika privatne tužilje, o čijoj visini će sud odlučiti posebnim rješenjem shodno čl. 227 st. 2 Zakonika o krivičnom postupku.</span>
</p>
<p>
<span>Na osnovu navedenog, a u smislu čl. 374 Zakonika o krivičnom postupku, odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span>OSNOVNI SUD U PODGORICI</span>
</p>
<p style="text-align:center;">
<span>Dana 04.04.2017. godine</span>
</p>
<p>&nbsp;</p>
<p>&nbsp;</p>
<p>
<span>  ZAPISNIČARKA                                                                            S U D I J A </span>
</p>
<p>
<span>   Edina Kraja,s.r.                                                                        Rade Ćetković,s.r.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span>PRAVNA POUKA: Protiv ove presude dozvoljena je</span>
</p>
<p>
<span>                        žalba u roku od 8 dana od dana </span>
</p>
<p>
<span></span><span>             prijema prepisa iste, Višem sudu</span>
</p>
<p>
<span></span><span>             u Podgorici, a preko ovog suda.</span>
</p>
<p>&nbsp;</p>
<p>&nbsp;</p>
<p>
<span></span><span></span><span></span><span></span><span>ZTO: </span><span>Edina</span><span> Kraja</span>
</p>
<p>&nbsp;</p>
<p>&nbsp;</p>
</div>
</div>


</body>
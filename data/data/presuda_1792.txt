<div style="text-align: right;">
	K.br. 74/08</div>
<div style="text-align: center;">
	U IME NARODA</div>
<br>
VIŠI SUD U PODGORICI, kao prvostepeni krivični, u vijeću sastavljenom<br>
od sudije Vesne Moštrokol, kao predsjednika vijeća i sudija porotnika<br>
Vlahović Velimira i Komšić Jura, kao članova vijeća, uz učešće Anke<br>
Raković kao zapisničara u krivičnom predmetu protiv M.B., kojeg brani<br>
Miodrag Bojanić advokat iz Podgorice, zbog krivičnog djela teška tjelesna<br>
povreda iz čl. 36 st. 3 u vezi st. 1 Krivičnog zakona Republike Crne Gore, po<br>
optužnici Višeg državnog tužilaštva u Podgorici Kt.br. 393/02 od<br>
17.02.2003.godine, koju je na glavnom preresu zastupala Ljiljana Klikovac,<br>
zamjenik VDT-a u Podgorici, nakon održanog usmenog, glavnog i javnog<br>
pretresa, započetog 26.11.2008. godine, nastavljenog 23.01.2009. godine i<br>
4.03.2009. godine, završenog 10.03.2009. godine, u prisustvu zastupnika<br>
optužbe, optuženog i njegovog branioca, nakon tajnog vijećanja i glasanja,<br>
donio je 13.03.2009. godine i istog dana javno objavio
<div style="text-align: center;">
	P R E S U D U</div>
Optuženi:<br>
M.B., rodjen....godine u B., sa boravištem u T. i<br>
J., završio srednju fizioterapeutsku školu, srednjeg imovnog stanja,<br>
nezaposlen, vojslu služio 1998.godine u Kosovskoj Mitrovici, osudjivan<br>
presudom Opštinskog suda Rekovac K.br.62/00 od 03.12.2001. godine, zbog<br>
krivičnog djela vanbračna zajednica sa maloljetnim licem iz čl.115 st.1 KZ<br>
RS, tri mjeseca zatvora uslovno na jednu godinu, presudom Okružnog suda<br>
u Jagodini Kž.br. 596/02 od 25.09.2003. godine na kaznu u trajanju od tri<br>
mjeseca zatvora, u pritvoru od 30.01.2004.godine od 23,00 časova, pa<br>
nadalje
<div style="text-align: center;">
	K r i v j e</div>
Zato što je:<br>
U periodu od avgusta do 23.09.2002.godine, u mjestu Gošići, Opština Tivat,<br>
u kući svoje majke M.S., u više navrata udarao tupinom mehaničkog orudja,<br>
po glavi i tijelu svoju suprugu M.Branku, nanoseći joj lake tjelesne povrede,<br>
pa joj je tako do zadnje nedelje avgusta naneo povrede i to: razderinu ušne<br>
školjke, krvne podlive ispod oba oka poglavine, u lijevom čeonom predjelu i<br>
u predjelu lijeve polovine grudnog koša i nagnječenje u predjelu lijeve<br>
nadlaktice i koljena, do 9.09.2002.godine razderinu gornje usne i do<br>
23.septembra 2002.godine ri krvna podliva sa desne strane vrata, nastale<br>
stezanjem vrata, dok ju je najmanje tri dana prije nastupanja smrti teško<br>
tjelesno povrijedio, tako što ju je jako udario u predjelu lica nanoseći joj tom<br>
prilikom povrede u vidu oguljotine korijena nosa sa krvnim podlivom ispod<br>
oba oka, zbog čega je oštećena pala i udarila ledjima o ravnu podlogu,<br>
kojom prilikom je zadobila tešku tjelesnu povredu u vidu serijskog loma<br>
6,7,8,9,10,11 i 12 rebara sa lijeve strane i 8,9, 10, 11 i 12 rebara sa desne<br>
strane, sa nagnječenjem pluća , te nagnječenjima i krvnim podlivima u oba<br>
tjemena predjela, u desnom lopatičnom predjelu, u lijevom sjedišnom<br>
predjelu, na spoljnoj strani lijeve nadlaktice, lijevom ručnom zglobu,<br>
desnom laktu, spoljašnoj strani lijeve butine, lijevoj zapkoljenoj jami,<br>
desnom kuku i u predjelu desne potkoljenice, dovodeći tako u opasnost život<br>
oštećene kod koje je, uslijed od zadobijenih povreda rebara i pluća došlo do<br>
poremećaja, a zatim do zastoja disanja i nastupila smrt dana<br>
26.09.2002.godine oko 12,30 časova<br>
- čime je izvršio krivično djelo teška tjelesna povreda iz čl. 36 st. 3 u<br>
vezi st. 1 Krivičnog zakona Republike Crne Gore<br>
- pa ga Sud prijemnom citiranih zakonskih odredbi te odredbi čl. 2, 5, 8,<br>
13, 33, 38, 41 i 50 Krivičnog zakona SRJ, te odredbi čl. 199, 202 i<br>
364 Zakonika o krivičnom postupku
<div style="text-align: center;">
	O S U DJ U J E<br>
	&nbsp;</div>
Na kaznu zatvora u trajanju od 6 (šest) godina, u koju kaznu će mu se<br>
uračunati vrijeme provedeno u pritvoru od 30.01.2004.godine od 23,00<br>
časova, pa nadalje.<br>
Obavezuje se optuženi da na ime troškova krivičnog postupka uplati ovom<br>
Sudu iznos od 1.661,15 € (hiljadu šesto šezdesetjedan eur i petnaest centi), a<br>
na ime paušala iznos od 100 € (sto eura) koje je dužan uplatiti u roku od 15<br>
dana po pravosnažnosti presude.
<div style="text-align: center;">
	O b r a z l o ž e nj e<br>
	&nbsp;</div>
Optužnicom VDT-a u Podgorici Kt.br. 393/02 od 17.02.2003. godine, koju<br>
je njen zastupnik precizirao u pogledu činjeničnog opisa na glavnom<br>
pretresu od 23.02.2007. godine, optuženom M.B. stavljeno je na teret da je<br>
izvršio krivično djelo teška tjelesna povreda iz čl. 36 st. 3 u vezi st.1<br>
Krivičnog zakona Crne Gore (KZ RCG), pri kojoj optužnici je njen<br>
zastupnik ostao do kraja glavnog pretresa predlažući da Sud optuženog<br>
oglasi krivim i osudi po zakonu.<br>
Optuženi M.B. je u svojoj odbrani naveo da je tokom služenja vojnog roka<br>
1998/99. na Kosovu manifestovao odredjene psihičke probleme, zbog kojih<br>
je nakon osam mjeseci otpušten iz vojske, da se povremeno liječio i da od<br>
tada koristi odredjenu terapiju, da se pola godine od kritičnog dogadjaja,<br>
upoznao sa pokojonom M.Branka, sa kojom je sklopio brak, nakon dvadeset<br>
dana poznanstva, te da su nakon vjenčanja otišli da žive u Rekovcu – Srbija,<br>
gdje optuženi ima kuću i gdje je živio sa babom i stričevima, te da je poslije<br>
izvjesnog vremena, sa svojom suprugom, otišao kod svoje majke koja živi u<br>
mjestu Gošići – Tivat, da su u kuću koja se nalazi u mjestu Gošići, došli<br>
mjesec dana prije nego što je M.Branka umrla, da je još u Rekovcu<br>
primijetio da njegova supruga ima neke psihičke probleme, zbog čega je<br>
često sa njom išao kod ljekara, da su se ti problemi nastavili i u Gošićima,<br>
kada je primijetio da njegova supruga često izlazi iz kuće tokom noći, te da<br>
je izlazio da je traži i čak jedanput našao u šumi, da se ona u tim situacijama<br>
povredjivala, obzirom da je teren bio kamenit, da je iz tih razloga dva – tri<br>
puta vodio u bolnicu koja se nalazi u Kotoru i Risnu, kao i psihijatrijsku<br>
bolnicu koja se nalazi u Dobroti, da se njegova supruga dobro slagala sa<br>
njegovom majkom, da je njegova majka ranije bila medicinska sestra i da je<br>
ista imala psihičke probleme od kad se on razbolio, da je njegova supruga,<br>
prije nego što je preminula, pala sa stepeništa visokog 3 – 4 metra, na kojem<br>
stepeništu nije bilo ograde, da je on odmah poveo u Dom zdravlja koji se<br>
nalazi u mjestu Radovići, gdje joj je ukazana ljekarska pomoć i upućena u<br>
Kotorsku bolnicu, da je njegova supruga sama zahtijevala da se vrati kući,<br>
da bi nakon njenog povrataka primijetili da ista ima otežano disanje, pa je<br>
zajedno sa svojom majkom odvezao do raskrsnice na jadranskoj magistrali,<br>
gdje je njegova supruga ponovo pala, a sa tog mjesta je patrola policija<br>
prebacila do bolnice, da je tražio od doktora da je primi na interno<br>
odjeljenje, ali da su njegovu suprugu prebacili u bolnicu u Doborti, da je on<br>
čitavo vrijeme bio pored nje i tražio da se njegova supruga prebaci na<br>
interno odjeljenje, što nije učinjeno, tako da je njegova supruga M.Branka<br>
umrla dana 26.09.2003.godine, da je zbog njene smrti bio u teškom<br>
psihičkom stanju da su nakon toga uslijedila prijetnje od strane njene<br>
porodice, zbog čega je sjutradan pošao kod svog oca na Kosovo, da<br>
M.Branka nikada nije udario, niti joj prijetio, da su on i njegova majka<br>
uvijek bili uz nju, te da je Đ.B. imala slab vid i da bez naočara nije ništa<br>
mogla vidjeti, niti se krećati, jedino držeći se za nekoga, te da zadnjih dana<br>
nije imala naočare, obzirom da su se iste od padova slomile.<br>
Sud je u dokaznom postupku saslušao svjedoke Đ.D., Đ.M., K.Lj, K.S.,<br>
V.N., K.Lj, S.Lj, P.M., O.R., R.M., M.S., na saglastan predlog stranaka<br>
pročitao iskaze svjedoka P.A. dat na glavnom pretresu od 24.11.2005.godine<br>
i M.A. dat na glavnom pretresu od 25.05.2004.godine i prethodnom<br>
postupku na zapisniku Ki.br.271/02 od 3.12.2002. godine, pročitao<br>
obdukcioni zapisnik odjeljenja za sudsku medicinu Podgorica S.br. 109/02,<br>
saslušao vještaka medicinske struke dr. Šoć Miodraga, pročitao nalaz i<br>
mišljenje Instituta za sudsku medicinu – Medicinski fakultet u Begoradu od<br>
19.12.2006. godine, neposredno saslušao predstavnika komisije vještaka dr.<br>
Aleksandrić Branimira, saslušao sudskog vještaka dr. Kuliš Mihajla i<br>
pročitao njegova izjašnjenja na glavnom pretresu od 9.11.2005.godine na<br>
zapisniku Ki.br.271/02 od 5.02.2003.godine , pročitao medicinsku<br>
dokumentaciju na ime M.B. izdate od strane Sepcijalne bolnice za<br>
psihijatriju u Kotoru, Opšte bolnice Kotor i Specijalne bolnice za ortopediju<br>
i neurohirurgiju „Vaso Ćuković“ iz Risna, izvršio uvid u dopis Zdravstvenog<br>
centra Ćuprija – Dom zdravlja Rekovac od 23.03.2004. godine na ime<br>
optuženog, izvršio uvid u dopis Republičkog fonda PIO – PJ Berane od<br>
30.11.2004. godine i medicinsku dokumentaciju koja čini sastavni dio<br>
dopisa na ime M.Branka, pročitao izvještaj Odjeljenja za sudsku medicinu u<br>
Podgorici br. 1144 od 30.09.2002.godine, na saglastan predlog stranaka<br>
pročitao nalaz i mišljenje komisije ljekara – vještaka bolnice u Beogradu pri<br>
KPD-u u Beogradu i izjašnjenje predstavnika ove Komisije dr. Kovačević<br>
Ratka dat na glavnom pretresu od 7.09.2005. godine , pročitao zapisnik o<br>
rekonstrukciji od 29.09.2005. godine i izvršio uvid u fotoelaborat sačinjen<br>
povodom rekonstrukcije, izvršio uvid u fotokopiju spisa predmeta br.<br>
280/05, te pročitao izvod iz kaznene evidencije na ime optuženog Uprave<br>
policije PJ Berane od 5.12.2008. godine.<br>
Svjedok – oštećeni je u svom iskazu naveo da je njegova pokojna sestra,<br>
prije udaje živjela u Beranama i da nije imala nikakvih zdravstvenih<br>
problema, da su kod njegove sestre, kao podstanari živjeli M.S. i njen sin<br>
M.B., da se sa njima upoznao i da mu je sestra saopštila da će da se uda za<br>
M.B., da je on bio protiv tog vjenčanja, da su se znali svega deset dana, a da<br>
njihovom vjenčanju nije prisustvovao zbog obaveza u Nikšiću, da su<br>
nekoliko dana živjeli u Beranama a onda pošli za Rekovac, da je od svoje<br>
tetke P.M. saznao da je M.B. imao nekih problema zbog kojih mu je majka<br>
davala neke injekcije, te da i njegova majka imala psihičkih problema, da<br>
svoju pokojnu sestru u medjuvremenu nije gledao, da mu se ista nije nikada<br>
žalila, ali da je u tom periodu više kontaktirala sa njegovim bratom N. ,<br>
kojem se takodje nije žalila na M.B. ponašanje, da se sa pokojonom<br>
M.Brankom čuo putem telefona, te da je njegova pokojna sestra uvijek<br>
morala da svom suprugu prepričava šta je on pita, a preko svog brata je čuo<br>
da je M.Branka sa svojim suprugom pošla na more u Tivat, da bi dana<br>
26.09.2002.godine saznao da je M.Branka mrtva, da je njegova pokojna<br>
sestra, prije nego što se udala, bila u bolnici nekoliko dana , kako bi uspjela<br>
da ostvari pravo na očevu penziju, te da se kao oštećeni pridružuje<br>
krivičnom gonjenju a da će imovinsko pravni zahtjev ostvariti u parničnom<br>
postupku.<br>
Svjedok Đ.M. je u svom iskazu navela, da stanuje u mjestu Gošići i da je<br>
komšija sa porodicom M-ića, da je u avgustu 2002. godine došao M.B., sin<br>
M.S., i da se pričalo da je doveo i ženu, da prvih 20 -tak dana, kao komšinica,<br>
istu uopšte nije vidjela niti joj čula glas, da su momentom dolaska M.B. u<br>
Gošiće, u kući M-ića počele svakodnevne svadje, izmedju optuženog i<br>
njegove majke, da je primijetila da M.S. ispred kuće pere posteljinu i slično<br>
više nego obično, da je nakon dvadesetak dana, od kada su došli optuženi i<br>
njegova supruga, prvi put vidjeli njegovu ženu, a nakon toga još 4 – 5 puta i<br>
to uvijek sa optuženim i da joj je posebnu pažnju privukao način na koji je<br>
hodala M.B.-ova supruga u smislu da je jedva hodala i da je praktično<br>
optuženi vukao, da je bila sva povijena , obučena u garderobu dugih rukava,<br>
te da je bila mršava i visoka, da je nekih 4 – 5 dana prije smrti M.B.-ove<br>
supruge , istu prvi put vidjela samu kako se kreće od prizemlja ka gornjem<br>
spratu stepenicama, da je ista jedva hodala pridržavajući se za zid i bila<br>
povijena, da je odjednom iza nje došao optuženi, uhvatio sa obadvije ruke u<br>
predjelu grudi i nekoliko puta cimao prema onom neogradjenom dijelu<br>
štepeništa, govoreći joj „Baciću te, baciću te“, da je ona pozvala svoju snahu<br>
S. i saopštila joj da optuženi bije svoju ženu, te da se ponovo vratila i vidjela<br>
kako optuženi pokojnu M.Branku, udara pesnicama u predjelu rebara i<br>
uvlači u kuću na sprat, nakon čega se više ništa nije čulo, da je ona pozvala<br>
svoje komšije K-iće i rekla im šta je vidjela, a zatim obavijestila i policiju,<br>
ali se nije predstavila zbog straha koji je osjećala, da je narednog dana čula<br>
viku iz kuće M-ića, posebno glas M.S. kako govori „B. zvaću miliciju“, u<br>
trenutku kada je M.S. bila ispred kuće i zasigurno u tom trenutku nije bila<br>
tučena, i tada vidi optuženog, njegovu pokojnu suprugu i majku kako odlaze,<br>
da optuženi praktično vuče svoju pokojnu suprugu i da su njih dvoje u<br>
stalnom fizičkom kontaktu da bi ona mogla da hoda, te da je narednog dana<br>
čula da je supruga optuženog umrla, a ovaj dogadjaj kada su M-ići napustili<br>
kuću bio je prijepodne, dan prije smrti pokojne Đ.B., da je njena kuća, od<br>
kuće M-ića, udaljena nekih 50 metara, odakle može dobro da se vidi sprat<br>
kuće M-ića, a da se dogadjaj koji je opisala, a koji se odnosi na trenutak<br>
kada je optuženi svoju pokojnu suprugu htio da baci sa balkona, odigrao na<br>
spratnom dijelu kuće koji može dobro da se vidi, te da je izmedju njihovih<br>
kuća postojala šuma od koje se nije mogao vidjeti prizemni dio kuće, ali su<br>
se mogle dobro vidjeti stepenice i gornji sprat kuće.<br>
Svjedok K.Lj. je u svom iskazu navela da živi u selu Gošići, da je u ljetu<br>
2002.godine primijetila samo M.S., dok se u avgustu pojavio i njen sin B.,<br>
kada je iz kuće M-ića svakodnevno počela da se čuje galama, da se najčešće<br>
čuo glas M.S., a povremeno i B., da je B.-ovu suprugu vidjela dvadeset dana<br>
prije smrti, da je primijetila da žena vrlo čudno hoda, da je potpuno<br>
povijena, da se jedva drži na nogama i sa obije ruke se pridržava za B., da joj<br>
nije mogla vidjeti lice, jer joj je onako povijenoj kosa padala preko i<br>
prekrivala lice, da ih je nakon toga 10-tak puta vidjela zajedno i uvijek u<br>
poziciji koju je prethodno opisala tj. da B. ide uspravno, a žena jedva hoda,<br>
povijena i drži se za njega, da je neko vrijeme prije smrti B.-ove supruge,<br>
negdje oko podne, zvala telefonom njena komšinica Đ.M. i uznemirenim<br>
glasom rekla “Lj., hoće ovaj da baci ženu niz balkon dolje, dodjite”, da je<br>
ona shvatila da se radi o B.-ovoj supruzi, iako M. nije pominjala imena,te da<br>
je savjetovala da obavijesti policiju, da joj je kasnije tog istog dana, M. rekla<br>
da je zvala policiju, ali da ona nije vidjela da je policija i dolazila, da je<br>
nakon toga praktično svaki dan gledala M.S., dok se M.B. tih dva dana<br>
izgubio, da bi došao sa bolničkim kolima koja su se uputila ka kući M.-ića,<br>
te da je kasnije čula da je M.Branka umrla, ali ne zna koliko dana poslije<br>
toga.<br>
Svjedok K.S. je u svom iskazu naveo, da porodica M.-ić živi u neposrednoj<br>
blizini njegove kuće a udaljenost izmedju njih je 100 metara i izmedju kuća<br>
postoji šuma, da M.-ći, na putu do svoje kuće, najčešće prolaze pored<br>
njegove kuće, da je M.S. došla u ljeto 2002.godine a poslije izvjesnog<br>
vremena i njen sin B., nakon čega je počela da se čuje galama zbog čega je<br>
morao često da zatvara prozore, i ako slabo čuje, da je ipak jasno mogao da<br>
čuje i razazna glas M.S. jer je ona jako galamila , da je poslije izvjesnog<br>
vremena prvi put vidio B.-ovu suprugu koja je uvijek išla u njegovoj pratnji,<br>
povijena, jedva je hodala držaći se za B., koji je istu pridržavao, da ih je na<br>
naprijed opisan način vidio nekoliko puta, da je nekoliko dana prije smrti<br>
B.-ove supruge, vidio da dolaze bolnička kola iz kojih je optuženi izvodio<br>
svoju suprugu koja je teško hodala, da bi nakon nekoliko dana njegovu<br>
suprugu Lj., pozvala komšinica Đ.M. i rekla joj da je M.B. htio da baci ženu<br>
sa terase, nakon čega se i on uključio u razgovor i savjetovao Đ.M. da<br>
obavijesti policiju, da im je Đ.M. rekla da je pozvala policiju, medjutim, ista<br>
nije dolazila, te da je 3 – 4 dana poslije telefonskog poziva Đ.M., vidio<br>
policiju ispred kuće M.-ića i tada saznao da je M.Branka umrla.<br>
Svjedok V.N. u svom iskazu je navela, da je živjela kao podstanar u kući<br>
porodice K.-ić, da joj je, nekih 15 dana prije smrti M.B., gazdarica K.Lj.,<br>
rekla da ne mogu da žive od M.-ića i njihove galame, da je 2-3 puta srela<br>
M.B. sa jednom ženom koja je bila jako mršava i uvijek povijena i koja je<br>
jedva hodala pridržavajući se za optuženog koji je istovremeno držao svoju<br>
suprugu, da ih je zadnji put vidjela u utorak oko 9 sati i zapazila kako<br>
optuženi pokojnu M.Branka odozdo podiže, pa je prešla na drugu stranu<br>
kako se ne bi susreli, da bi sjutradan čula da je ova žena umrla, dok je noć<br>
prije ovog dogadjaja čula neko zavijanje iz pravca kuće M.-ića, bez obzira<br>
što su im kuće udaljene, jer je bila noć pa je jasno mogla da čuje ženski glas<br>
kako govori „Kuku mene, lele mene, ubit će me“, a da je ovaj glas po<br>
njenom mišljenju dopirao ispred kuće.<br>
Iz zapisnika o rekonstrukciji dogadjaja od 29.09.2005.godine i uvida u<br>
fotoelaborat sačinjen povodom rekonstrukcije, utvrdjeno je da je lice mjesta<br>
rekonstrukcije kuća optuženog M.B., koja je napravljena od tvrdog<br>
materijala i sastoji se od prizemlja i jednog sprata, sa dvije terase, na kojim<br>
terasama ne postoji ograda, da postoje stepenice sa istočne strane kuće, na<br>
kojima nema ograde, da je širina trotoara oko kuće M.-ća, od 90 cm do 2<br>
metra, a visina u odnosu na teren koji je ispod njega, je od 1 – 1,20 metara,<br>
da je teren ispod kuće M.-ića kamenit i obrastao kupinama, daje kuća M.-<br>
ića udaljena od kuće Dj.-ića 35-45 metara i da se izmedju istih nalazi šiblje i<br>
dva veća stabla maslina, da se sa sprata kuće Dj.-ića dobro vidi sprat kuće<br>
M.-ića, kao i prizemlje kuće, da se kuća K.S., od kuće M.-ića, nalazi na<br>
nekih 100 metara udaljenosti, te da se sa ovog mjesta ne može vidjeti kuća<br>
M.-ića , te da je prema kazivanju optuženog, pokojna Đ.B. pala sa gornje –<br>
spratne terase, koja je okrenuta prema istoku ujedno prema kućama Dj.-ića i<br>
K.-ića, a pala je na kamenjar koji je ispod nivoa prizemlja spušten za oko<br>
jedan metar, dok je visina od nivoa prizemne terase, do nivoa spratne terase,<br>
oko 2,70 metara, dok je na fotografiji prikazan izgled terase kuće M. -ića.<br>
Svjedok S.Lj. je u svom iskazu navela, da je kao ljekar Hitne medicinske<br>
službe radila u seoskoj ambulanti u Radovićima, da je krajem septembra<br>
2002. godine,jedan mladić donio u naručje mladju ženu i bukvalno je ubacio<br>
na krevet gdje se vrši pregled pacijenata, da ova žena nije pokazivala znake<br>
života i bila je modra, da se nije pomjerala niti disala, da nije imala puls te<br>
da joj zenice nijesu reagovale, da je on odmah uključila kiseonik i masažu<br>
srca kao i druge potrebne mjere da bi povratila ovu ženu, da je tokom<br>
ukazivanja ljekarske pomoći upitala ovog mladića šta se desilo, našto je on<br>
odgovorio „Spasite je, ona stalno pada, pala je sa terase“, da je primijetila da<br>
pacijentkinja ima modrice na licu i to u predjelu oka koje su joj djelovale<br>
kao stariji krvni podlivi, da je vidjela oko vrata sitne ogrebotine i modrice,<br>
koje nijesu bile svježe i nijesu krvarile, da jedine povrede koje su djelovale<br>
kao svježe i na kojima je bilo malo krvi, su bile povrede na koljenima, da je<br>
uspjela da povrati vitalne funkcije pacijentkinji koja je nakon toga i<br>
progovorila govoreći da je boli stomak, te da je nakon toga ovaj svjedok više<br>
ništa nije pitao, jer je pacijentkinja i ovo jedva izgovorila, da je pozvala<br>
ambulantna kola koja su trebala da dodju iz Tivta i odvedu pacijentkinju u<br>
Kotor kako bi se mogla ustanoviti pravilna dijagnoza.<br>
Svjedok K.Lj. je u svom iskazu navela da je zaposlena kao ljekar u Opštoj<br>
bolnici Kotor i da radi na internom odjeljenju, kada je od strane Doma<br>
zdravlja iz Tivta dopremljena pacijentkinja M.Branka, da je ista bila u<br>
dobrom opštem stanju ali da je odbijala saradnju, te da na njena pitanja<br>
pacijentkinja nije odgovara govoreći samo „neću“ i gledajući u supruga, da<br>
je suprug tvrdio da je pacijentkinja psihijatrijski bolesnik i da je neposredno<br>
prije dolaska u bolnicu imala „epi“ napad te da je padala i povredjivala se od<br>
pada, da je nalaz na plućima odgovarao bronhitičnom nalazu ali da nije bilo<br>
znakova popuštanja plućne funkcije, da je primijetila da pacijentkinja ima<br>
starih i novih posjekotina i podliva ali nije mogla opredijeliti lokalizaciju i<br>
konkretizovati izgled, da je izvršila i pregled trbuha i ponudila da<br>
pacijentkinja ostane na internom odjeljenju radi dalje opservacije, što je njen<br>
suprug odbio, nakon čega je ona predložila suprugu ove pacijentkinje da je<br>
neophodno da se ista pregleda na odjeljenju neurologije u Risnu radi<br>
konstatovanja evenutalnih „epi“ napada, te da je pregleda psihijatar, obzirom<br>
da je po izjavi supruga ista ležala na psihijatrijskom odjeljenju, da je suprug<br>
pacijentkinje rekao da će je on sam povesti u neku od ovih ustanova.<br>
Svjedok R.M. je u svom iskazu navela da je dana 25.09.2002. godine, kao<br>
ljekar bila dežurna u bolnici , kada je oko 13 sati dovedena pokojna<br>
M.Branka u pratnji njenog supruga i svekrve, da je ista bila u jako lošem<br>
stanju i na njena pitanja odgovarala je jako nerazumljivo, da je suprug<br>
objašnjavao da se radi o osobi koja ima epileptične napade i da je ranije<br>
liječena u bolnici u Dobroti, pa kako je prethodno liječio doktor M.<br>
napravila je anamnezu i preložila pregled interniste, neurologa i ginekologa,<br>
da je tom prilikom primijetila jedan krvni podliv – modricu na licu<br>
pacijentkinje, ispod oka, za koji je suprug objasnio da je nastao od njenog<br>
pada zbog epileptičnih napada, te da je njegova supruga pala sa kauča, a da<br>
je pacijentkinja dovedena iz Opšte bolnice u Kotor sa internog odjeljenja .<br>
Svjedok M.A. u svojoj izjavi je naveo da je zaposlen kao ljekar specijalista<br>
u specijalnoj bolnici Dobrota u Kotoru i bio je na dužosti kada je pokojna<br>
M.Branka umrla, a sa istom je kontaktirao i za vrijeme prve hospitalizacije,<br>
da je prvi put u bolnici bila dva dana, a drugi put jedan dan, što je bilo vrlo<br>
kratko vrijeme da bi se postavila psihijatrijska dijagnoza, da je oba puta,<br>
kada je primljena, pacijentkinja bila u stanju konfuzije i po tijelu i licu imala<br>
vidljive povrede – hematome, ali da na to nije obraćao pažnju jer su suprug i<br>
svekrva ove žene objašnjavali da je iste zadobila od padanja, da za vrijeme<br>
prve hospitalizacije nije mnogo komunicirala niti iznosila bilo kakve<br>
podatke , na osnovu kojih bi mogao da zaključi da je pokojna M.Branka<br>
maltretirana, s tim što je posebno napomenuo da je čitavo vrijeme tokom<br>
njenog boravka u bolnici bio prisutan i njen suprug, da je otpuštena iz<br>
bolnice na insistiranje njenog supruga, sa čim se saglasila i pacijentkinja, da<br>
je drugi put pokojnu M.Branku, primila njegova koleginica R.M., da se ni<br>
ovog puta pokojna M.Branka, nije izjašnjavala o nastanku njenih povreda,<br>
da pokojnu M.Branku nijesu treitrali kao pacijenta kome je život ugrožen, da<br>
bi istoj drugog dana pozlilo, nakon čega je i umrla, da je u tom trenutku bio<br>
prisutan i ljekar, te da je njen suprug bio čitavo vrijeme pored nje.<br>
Svjedok M.S. je u svom iskazu u bitnom navela, da njen sin M.B. nikada<br>
nije tukao svoju suprugu, da se sa istom vjenčao 31.05.2002. godine u<br>
Beranama, da su nakon svadbe pošli u Srbiju , da se tamo pokojna M.Branka<br>
čudno ponašala u smislu da je bila ljubomorna, da je izbacivala njene<br>
prijateljice iz kuće, tako da je ona često napuštala kuću u Rekovcu i išla kod<br>
svoje svekrve , da bi u julu 2002. godine pošla za Radoviće, da su njen sin i<br>
pokojna M.Branka u Radoviće došli 29. avgusta, da je pokojna M.Branka<br>
znala da često izlazi uveče i ide sa nekim muškarcima, da je imala povrede<br>
kada je došla u Radoviće, ali da joj je sin objasnio da je pala sa neke stijene,<br>
da je zbog tih povreda povela u Dom zdravlja Kotor, gdje je ljekarki rekla da<br>
se pokojna M.Branka liječila kod psihijatra u Beranama, zbog čega je<br>
upućena u psihijatrijsku bolnicu u Dobrotu, odakle su je prebcili u Risan, a<br>
iz Risna nazad na psihijatriju u Doboroti, da je njen sin ostao sa pokojnom<br>
M.Brankom i da je narednog dana izveo iz bolnice na svoju ruku, da se i<br>
nakon toga M.Branka čudno ponašala, da je često padala kada je trebala da<br>
ide na sprat vanjskim stepenicama, da je ista imala epileptične napade, da<br>
onog dana, kada je M.B. poveo M.Branku u bolnicu, ona nije bila prisutna,<br>
ali je istu vratio nakon sat vremena sa bolničkim kolima iz Kotora, te da joj<br>
je M.B. rekao da M.Branku vode u Dobrotu na psihijatriju, jer je nervni<br>
bolesnik, što je on odbio, da je primijetila da M.Branka krklja u grudima,<br>
zbog čega su je opet poveli u Dom zdravlja, a odatle kolima prevezena za<br>
Dobrotu, da je njen sin čitavo vrijeme bio uz pokojnu M.Branku, da bi<br>
sjutradan M.Branka umrla, da su pokojnoj M.Branki rebra bila polomljena,<br>
jer je to jutro pala sa sprata kuće, a to joj je kazao optuženi M.B., da<br>
pokojnoj M.Branki nije davala nikakve injekcije.<br>
Svjedok P.A. je u svom iskazu naveo, da je na raskrsnici puta Tivat –<br>
Radovići, primijetio troje ljudi: dvije žene i jednog momka, kako stoje i<br>
kako jedna od ovih žena pada na kolovoz, da je izašao iz svog službenog<br>
vozila, da vidi o čemu se radi, kada su mu objasnili da je ova žena bolesna i<br>
da treba da je vode u bolnicu Kotor, kako su u vozilu bila slobodna samo<br>
dva mjesta, pomogao je da se ova žena unese u auto, a u auto je ušao i ovaj<br>
čovjek, dok je ova druga žena ostala, da je primijetio da je ova žena kojoj je<br>
bilo loše,imala krvne podlive po licu, da ih je on odvezao do bolnice, te da je<br>
imala podlive predjelu oka.<br>
Svjedok P.M., je navela da je pokojna M.Branka njena sestrična, te da se sa<br>
istom često čujala putem telefona, kada joj je pokojna M.Branka saopštila da<br>
će se udati za optuženog, da je optuženog i njegovu majku upoznala nakon<br>
vjenčanja, kada su isti otišli da žive u Rekovac, da je ona bila u Rekovac da<br>
posjeti pokojnu M.Branku i da je tom prilikom, zaprepastio M.Brankin<br>
izgled, jer je bila izgubljena i uznemirena, da nije uspjela nasamo da<br>
porazgovara sa istom, jer se optuženi nije odvajao od M.Branke, da nije<br>
primijetila nikakve povrede, te da joj se M.Branka, u jednom trenutku<br>
požalila, da je M.B. jako ljubomoran, da je ubrzo po povraku za Beograd,<br>
otputovala za Kanadu i više se nije čujala sa M.Brankom.<br>
Svjedok O.R. je u svom iskazu navela, da je pokojna M.Branka njena<br>
pokojna sestra i da je poslednji put vidjela krajem maja mjeseca<br>
2002.godine, kada joj je sopštila da će se udati za optuženog, da je bila u<br>
telefonskom kontaktu sa pokojnom M.Brankom i tokom njihovog razgovora<br>
mogla je jasno da čuje da joj optuženi sugeriše šta da priča preko telefona,<br>
da je otišla u Rekovac da posjeti M.Branku, ali kada je došla do kuće u kojoj<br>
su živjeli, vrata niko nije otvarao, da bi zatim izašla komšinica iz susjedne<br>
kuće, i kada joj je svjedokinja objasnila ko je i koga traži, ova je upozorila<br>
da malo više povede računa o svojoj sestri, jer je u zadnje vrijeme vidja u<br>
vrlo lošem stanju, blijedu i suviše mršavu, da je na ulici susrela optuženog,<br>
koji joj je rekao da je pokojna M.Branka, sa njegovim bratom od strica,<br>
prethodnog dana otišla za Crnu Goru, da svoju sestru više nije vidjela, ali su<br>
se sve do njene smrti čule telefonom, da je tokom tih razgovora pitala sestru<br>
da li je neko tuče i maltretira, na koje pitanje pokojna M.Branka nije<br>
odgovarala, već bi samo ćutala, a nekad bi rekla da nema nikakvih proglema,<br>
da bi joj u jednom od ovih telefonskih razgovora, saopštila, da je u drugom<br>
stanju, ali da nije bila kod ljekara, već da joj sve krva daje injekcije.<br>
Iz nalaza i mišljenja sudskog vještaka dr Kuliš Mihajla, i njegovog<br>
neposrednog izjašnjenja na glavnom pretresu, utvrdjeno je da je ovaj<br>
vještak izvršio uvid u medicinsku dokumentaciju na ime M.Branke, istoriju<br>
bolesti br. 7494 psihijatrijske bolnice Kotor, sa otpusnom listom, kao i<br>
izvještaj sepcijaliste interne medicine Opšte bolnice Kotor od 27.09.2002.<br>
godine, u kojoj medicinskoj dokumentaciji je konstatovano da je M.Branka<br>
liječena u bolnici Dobrota od 31.08.2002. godine do 03.09.2002. godine, a<br>
da su na prijemu konstatovane brojne povrede, krvni podlivi oba oka,<br>
povrede lijeve strane grudnog koša, na rukama i koljenima, dok je u istoriji<br>
bolseti broj 749, konstatovano da je liječena u vremenu od 25.09.2002.<br>
godine do 26.09.2002. godine, da bi joj dana 26.09.2002. godine, naglo<br>
pozlilo, kada je oko 12,30 časova umrla, te da je u izvještaju Specijalne<br>
bolnice Risan od 20.09.2002. godine, od strane ljekara konstatovano, da kod<br>
M.Branke postoje razderotine na lijevoj ušnoj školjci, nagnječenje lijeve<br>
nadlaktice, nagnječenje mekih tkiva oba koljena, oguljotine sa upalom oba<br>
koljena, kao i snimci lobanje pokojne M.Branke, na kojima se ne vide<br>
prelomi te da iz navedene medicinske dokumentacije, ni u jednom elementu,<br>
ne može se reći da je pokojna M.Branka duševni bolesnik, niti ima podataka<br>
da je imenovana bolovala od epilepsije.<br>
Iz obdukcionog nalaza Odjeljenja za sudsku medicinu Podgorica<br>
S.br.109/02, sudskog vještaka medicinske struke Šoć Miodraga, utvrdjeno je<br>
da je smrt M.Branke nasilna i da je nastupila usled zatajenja disanja, zbog<br>
preloma rebara i posljedične oslabljene ventilacije plućnog tkiva, te razvoja<br>
zapaljenskog procesa disajnih puteva, te da su prelomi rebara posledica<br>
dejstva tupe, teške i jako zamahnute mehaničke sile i da u vrijeme umiranja,<br>
kod pokojne M.Branke, nije postojalo stanje alkoholisanosti.<br>
Pomenuti vještak, je na glavnom pretresu ostao pri svom obudkcionom<br>
zapisniku, objašnjavajući da su kod pokojne M.Branke ustanovljene povrede<br>
i to: dva otoka sa krvnim podlivom oba tjemena predjela, krvni podlivi u<br>
predjelu jagodice, lijeve butine, lijeve nadlaktice, ledja, lijevog sjedala i<br>
lijeve zapkoljene jame, oguljotine u predjelu korijena nosa lijeve nadlaktice,<br>
lijevog ručnog zgloba, lijeve butine oba koljena, desne lopatice, desnog<br>
lakta, desnog kuka i u predjelu desne potkoljenice, krvni podlivi tkiva<br>
poglavine, krvni podliv potkožnog mekog tkiva ledja, te obostrani višestruki<br>
prelomi rebara, potpuni prelom VI, VII, VIII, IX, X, XI i XII rebra, sa lijeve<br>
strane u unutrašnjoj lopatičnoj liniji, potpuni prelom VIII, IX, X,XI i XII<br>
rebra sa desne strane, u unutrašnjoj lopatičnoj liniji. Povrede u tjemenim<br>
predjelima, u predjelu lijeve jagodice skočnog zgloba, korijena nosa, lijevog<br>
ručnog zgloba, te prelomi rebra, nastali su direktnim višestrukim dejstvom<br>
sile –udarom na te predjele tijela . Povrede u predjelu koljena i lakta, nastale<br>
su mehanizmom pada i udara tih djelova tijela o tvrdu i neravnu podlogu.<br>
Intezitet sile koja stvara prelom rebara je jak i opisani prelomi rebara<br>
predstavljaju tešku tjelesnu povredu, dok su ostale povrede, pojedinačno i u<br>
svom zbiru, laka tjelesna povreda i da su nastale oko 5 do oko 14 dana, prije<br>
smrti. Obdukcijom i naknadnom patološko – histološkom analizom organa ,<br>
ustanovljen je jak otok pluća, gnojno zapaljenje plućne maramice, te<br>
zapaljenje pluća i disajnih puteva, što je i neposredno dovelo do smrtnog<br>
ishoda. Vještak je naveo da su prelomi rebara stari najmanje tri dana, i<br>
uklapaju se u vremenski interval nastanka povreda, koje je dao u svom<br>
mišljenju. Takodje je dodao da su povrede u predjelu lijeve jagodice,<br>
korijena nosa, lijevog ručnog zgloba, kao i povrede tjemenih predjela, nastali<br>
mehanizmom direktne sile –udara, dok se za ostale povrede ne može odrediti<br>
mehanizam njihovog nastanka: udar, pad ili sudar. Vještak je naveo da se ne<br>
može isključiti mogućnost da su ustanovljeni prelomi rebara nastali<br>
mehanizmom višestrukog udara pesnicom u predjelu donje polovine ledja,<br>
objašnjavajući da je teorijski moguće sa više udaraca u predjelu jedne strane<br>
rebara da dodje do linijskog preloma rebara , ali da takodje ne isključuje ni<br>
mogućnost da je do preloma rebara moglo doći i na način, kako su to u svom<br>
nalazu i mišljenju naveli vještaci Instituta za sudsku medicinu u Beogradu.<br>
Iz nalaza i mišljenja Instituta za sudsku medicinu Medicinskog fakulteta<br>
Beograd od 19.02.2006. godine, te na osnovu podataka iz medicinske<br>
dokumentacije na ime pokojne M.Branke, utvrđeno je, da se obzirom na<br>
vrstu, lokalizaciju, raspored i druge karakteristike povreda, koje su<br>
konstatovane, i to lijeve ušne školjke (razderine), lijeve polovine grudnog<br>
koša (krvni podliv), lijeve nadlaktice (nagnječina) i koljena (nagnječina),<br>
može zaključiti, da su sve one posledica dejstva tupine mehaničkog orudja i<br>
mogle su nastati istovremeno, padom nakoljena i lijevu stranu tijela i glave,<br>
a obzirom na njihove opisane karakteristike (zagnojenja u vrijeme pregleda),<br>
može se zaključiti da su nastale nekoliko dana prije pregleda, pa moguće i 3<br>
– 4 dana ranije, kako se to navodi u medicinskoj dokumentaciji. Medjutim,<br>
kako se radilo o povredama koje su zahvatale samo kožu i nijesu bile<br>
praćene bilo kakvim povredama unutrašnjih struktura (kostiju ili unutrašnjih<br>
organa), isključuje se nastanak ovih povreda padom sa visine (sa terase), već<br>
su one mogle nastati jedino padom sa sopstvene visine, ali se ne može<br>
apsolutno isključiti ni mogućnost, da je svaka od ovih povreda nanijeta i sa<br>
najmanje po jednim i to aktivnim dejstvom – udarcem tipinom zamahnutog<br>
mehaničkog orudja, u koji spadaju stisnuta pesnica, lakat, koljeno, stopalo<br>
(sa ili bez obuće) i slično. Krvni podlivi ispod oba oka, zajedno sa povredom<br>
tkiva poglavine u lijevom čeonom predjelu (u obdukcionom zapisniku<br>
opisana kao meko žućkasno prebojenje), obzirom na lokalizaciju i uz<br>
odsustvo povreda na isturenim djelovima lica, su nastali najmanje<br>
jednokratnim aktivnim dejstvom – udarcem tupinom zamahnutog<br>
mehaničkog orudja u predjelu nosa, u koje spada i stisnuta pesnica, lakat,<br>
koljeno, stopalo i slično. Navedenu povredu nosa, praćena krvnom<br>
podlivenošću ispod oba oka, lijeve ušne školjke, lijeve ruke, grudnog koša i<br>
koljena, koje su konstatovane kod M.Branke 31.08.2002. godine, kao i<br>
lijevog čeonog predjela, konstatovano obudkcijom, predstavljaju, kako<br>
pojedinačno, tako i skupno, laku tjelesnu povredu. S obzirom na vrstu,<br>
lokalizaciju i druge karakteristike povrede gornje usne (razderina) koju je<br>
zadobila M.Branka 9.09.2002. godine, uz odsustvo povreda na zubima i<br>
isturenim djelovima lica, može se sa sigurnošću zaključiti, da je ista<br>
nanesena najmanje jednokratnim i to aktivnim dejstvom – udarcem tupinom<br>
mehaničkog orudja, u koje spadaju stisnuta pesnica, lakat, koljeno, stopalo<br>
(sa ili bez obuće), kakav čvrst predmet i slično, pa se isključuje nastanak ove<br>
povrede usljed pada o neku relativno široku površinu, a posebno pada sa<br>
visine. Ova povreda usne predstavljala je laku tjelesnu povredu. Na osnovu<br>
podataka iz medicinske dokumentacije, o liječenju pokojne M.Branke od 25.<br>
do 26.09.2002. godine, kao i na osnovu ustanovljenih opisanih povreda<br>
prilikom obudkcije iste, može se zaključiti da su sve povrede nanesene<br>
najvjerovatnije jednokratno ili u vrlo kratkom vremenskom intervalu, i to<br>
najmanje nekoliko dana prije smrti oštećene,namjanje oko tri dana, a najviše<br>
oko dvije nedelje, te da se na osnovu vrste, lokalizacije i drugih<br>
karakteristika povreda u predjelu desne strane vrata (tri krvna podliva u<br>
veličini zrna kukuruza), nanesene tupinom mehaničkog orudja a<br>
najvjerovatnije usljed stezanja vrata oštećene od strane napadača, pa se<br>
isključuje nastanak ovih povreda usljed pada, dok su iste predstavljale laku<br>
tjelesnu povredu. Na osnovu vrste, lokalizacija rasporeda i drugih<br>
karakteristika povreda lica u vidu krvnog podliva ispod lijevog oka i<br>
oguljotine u predjelu korijena nosa, može se zaključiti da su iste nanesene<br>
najmanje jednokratnim i to aktivnim dejstvom – udarcem tupinom<br>
mehaničkog orudja, u koje bi spadali i udarac stisnutom pesnicom, laktom,<br>
koljenom, stopalom (sa ili bez obuće), drugim riječima, a s obzirom na<br>
odsutnost povreda na isturenim djelovima lica, isključuje se nastanak ovih<br>
povreda usljed pada, a iste su predstavljale lake tjelesne povrede. Sve ostale<br>
povrede, osim na koljenima, i to praktično na zadnjoj strani glave, trupa i<br>
udova (nagnječine i krvni podlivi u oba tjemena predjela, u desnom<br>
lopatičnom predjelu, na ledjima, što je bilo praćeno i simetričnim serijskim<br>
prelomima rebara u zadnjoj liiniji, te u lijevom sjedalnom predjelu, na lijevoj<br>
nadlaktici i lijevom ručnom zglobu, na desnom laktu, lijevoj butini i lijevoj<br>
zapkoljenoj jami, na desnom kuku, desnoj potkoljenici i desnom skočnom<br>
zglobu) M.Branka je mogla zadobiti istovremeno i to prilikom pada na ledja<br>
i udarom zadnjom stranom glave, trupa i udova, o relativno ravnu, široku i<br>
čvrstu površinu, ali ne i na vrlo neravnu džombastu površinu. Pri tome je<br>
pad, mogao biti sa visine od 2 -3 metra, ali se ne isključuje ni pad sa<br>
sopstvene visine, koji je mogao da uslijedi nakon zadobijanja povrede<br>
udarcem u predjelu korijena, nosa i ispod lijevog oka. Povrede na zadnjoj<br>
strani glave, trupu (zajedno sa prelomom rebara ) i udovima, predstavljale su<br>
u vrijeme nanošenja i sve skupa procijenjeno, tešku tjelesnu povredu.<br>
Povrede na koljenima su najvjerovantije natale usljed pada, ali nezavisno od<br>
pada na ledja. Ne može se isključiti mogućnost, i da je neka od navedenih<br>
povreda na rukama i nogama nastala i u ovom aktu, a povrede na koljenima<br>
su predstavljale laku tjelesnu povredu. Na osnovu medicinske<br>
dokumentacije o liječenju M.Branke od 25. do 26.09.2002. godine, zap isnika<br>
o obdukciji i mikroskopskog pregleda organa može se zaključiti, da je smrt<br>
M.Branke nasilna i da je nastupila usled poremećaja disanja, nastalog zbog<br>
zadobijenih povreda grudnog koša (simetrični obostrani serijski prelom<br>
donjih rebara sa nagnječenjem okolnog mekog tkiva, koji je najvjerovatnije<br>
bio praćen nagnječenjem tkiva pluća u predjelu njihove zadnje strane) i<br>
nastalih komplikacija u vidu zapaljenja pluća, dušnica i plućnica.<br>
Nagnječenje pluća, moglo je biti maskirano zapaljenskim procesom i tako<br>
manje vidljivo golim okom na obdukciji, a to prije svega zbog lokalizacije<br>
povrede – zadnja strana plućnih tkiva u projekciji prelomljenih rebara, gdje<br>
se zbog nužnog ležanja pacijenta, istovremeno razvija i zastoj cirkulacije i<br>
smanjuje ventilisanost u plućima i time olakšava razvoj zapaljenja, a sa<br>
druge strane, ovo nagnječenje pluća, mogu da objasne relativno brzi razvoj<br>
zapaljenja i stepen njegove težine u vrijeme umiranja oštećene. U vrijeme<br>
umiranja, u krvi pokojne M.Branke, nije ustanovljeno prisustvo alkohola, što<br>
upućuje na zaključak da je ista u vrijeme umiranja bila u trijeznom stanju.<br>
Iz neposrednog izjašnjenja predstavnika komisije vješaka za sudsku<br>
medicinu specijaliste sudske medicine dr. Aleksandrić Branimira,<br>
utvrdjeno je da se na osnovu podataka iz medicinske dokumentacije od<br>
26.09.2002. godine na ime M.Branke , kao i na osnovu konstatovanih<br>
povreda prilikom obudukcije, može precizno reći da su konstatovane<br>
povrede nastale isto ili jednokratno, u vremenskom intervalu jedna za<br>
drugom, ali da se sa preciznošću ne može govoriti o starosti ovih povreda,<br>
osim da su nastale namjanje tri dana, a najviše dvije nedelje. Povrede u<br>
korijenu nosa i lijevog oka, nastale su usled udarca, a ne usljed pada, dok je<br>
povreda korijena nosa mogla nastati samo udarcem, a isključena je<br>
mogućnost povrede nastale padom ili udarcem u neku čvrstu prepreku. Na<br>
osnovu medicinske dokumentacije, sa sigunošću se može zaključiti , da je<br>
pokojna M.Branka povrijedjena u tri navrata, prvi put nekoliko dana prije<br>
prvog pregleda od 30.08.2002.godine, neposredno prije drugog pregleda od<br>
09.09.2002. godine i treći put na tri dana do oko dvije nedelje , prije<br>
nastupanja smrti. Prilikom prvog povredjivanja, postoje povrede u predjelu<br>
očiju i lijevom čeonom predjelu koje su nastale udarcem, pri drugom<br>
povredjivanju postoji povreda usana, koja je takodje nastala udarcem i<br>
prilikom trećeg povredjivanja, povrede nastale usljed pada, kao i povrede<br>
koje su nastale udarcem, a što je prethodno opisano. Objasnio je da čovjek<br>
koji zadobije ovakve povrede na ledjima, u konkretnom slučaju sa<br>
prelomima rebara, usljed pada sa sopstvene visine, njegovo tijelo je moralo<br>
da dobije jak i iznenadan zamah put unazad, a do toga može doći jedino ako<br>
je osoba odgurnuta ili udarena, pa i u predjelu lica, a u konkretnom slučaju<br>
postoje povrede u predjelu korijena nosa, pa se i došlo do zaključka da je do<br>
ovog pada na ledjima i udara ledjima, o čvrstu i ravnu površinu, moglo doći<br>
i usled udara (ovo važi za pad na ledja sa sopstvene visine). Do ovog<br>
povredjivanja u predjelu ledja, moglo je doći i usljed pada sa visine 2 – 3<br>
metra, što podrazumijeva pad sa manje visine, jer tijelo ka podlozi vuče<br>
njegova masa, pod uticajem zemljine teže. Povrede koje su nastale<br>
prelomom rebara, obično su praćene kontuzijama pluća, a što je dobra<br>
podloga za razvijanje infekcije i zapaljenje pluća. U konrektnom slučaju,<br>
ljekar internista u Kotoru, propisao je odgovarajuću terapiju, koju je pacijent<br>
redovno dobijao u bolnici, no kod primljene iste terapije, neki pacijenti<br>
reaguju povoljno i ozdrave, dok drugi ne reaguju povoljno, što dovodi do<br>
smrtnog ishoda. Vještak nije isključio teoretsku mogućnost zadobijanja<br>
preloma rebara udarcima, tj. da je svaki od ovih preloma mogao nastati<br>
izolovano, nezavisno jedan od drugog, udarcima tupinom kakvog<br>
mehaničkog orudja, ali da se sve povrede koje su konstatovane na ledjima<br>
uklapaju u mogući mehanizam zadobijanja svih ovih povreda, istovremeno<br>
padom i jakim udarom o čvrstu, ravnu podlogu. Teoretski, prelomi rebara su<br>
mogli nastati aktivnim udarcem ali nekom širokom površinom tupog orudja,<br>
i to jedan udrac preko lijevih rebara, a jedan najmanje preko desnih rebara, a<br>
takva široka površina, koja bi odgovarala ovolikom broju prelomljenih<br>
rebara, u istoj vertikalnoj,pravoj liniji, mogla bi da bude udarac djonom<br>
stopala, ali ne vrhom obuće ili laktom, jer ne bi došlo do preloma ovolikog<br>
broja rebara,što je teško povjerovati, tj. da će dva udarca slomiti po tri,<br>
odnosno četiri rebra, a da budu u istoj pravoj liniji, navodeći da se stisnuta<br>
pesnica, kao manja površina, isključuje, obzirom da ona ne može da zahvati<br>
toliko broj rebara.<br>
Iz medicinske dokumentacije o prethodnom liječenju Dj.(M.) Branke,<br>
koja je napisna kada je ista bila u bolnici u Beranama na ispitivanju,<br>
utvrdjeno je,da na osnovu konstatovanih dijagnoza kod nje ne postoji<br>
nesposobnost za rad i privredjivanje, odnosno da je ona bila potpuno<br>
zdravstveno sposobna.<br>
Iz spisa predmeta Osnovnog suda u Kotoru K.br.280/05,utvrdjeno je da<br>
je protiv K.Lj., u toku krivični postupak, zbog krivičnog djela teško djelo<br>
protiv zdravlja ljudi iz čl. 302 st.4 , u vezi čl. 290 st.3 u vezi st.1 KZ -a.<br>
Iz nalaza i mišljenja komisije vještaka KPD Bolnice Beograd, te<br>
neposredno izjašnjenja predstavnika komisije dr. Kovačević RAtka,<br>
utvrdjeno je da je optuženi osoba prosječnih intelektualnih sposobnosti, sa<br>
impulsivnim poremećajem ličnosti, da u vrijeme izvršenja djela , kod<br>
optuženog nijesu otkriveni posebni psiho-patološki sadržaji, koji bi mu<br>
umanjili sposobnost shvatanja značaja djela i mogućnost upravljanja<br>
postupcima, te da psihijatrijsko liječenje optuženog nije potrebno.<br>
Iz izvoda iz kaznene evidencije na ime optuženog Uprave policije PJ<br>
Berane od 5.12.2008.godine, je utvrdjeno da je isti osudjivan presudom<br>
Opštinskog suda Rekovac K.br.62/00 od 3.12.2001. godine zbog krivičnog<br>
djela vanbračna zajednica sa maloljetnim licem iz čl.115 st.1 KZ RS tri<br>
mjeseca zatvora uslovno na jednu godinu, koja je preinačena presudom<br>
Okružnog suda Jagodina Kž.br. 596/02 od 25.09.2003. godine na kaznu<br>
zatvora u trajanju od tri mjeseca.<br>
Cijeneći navode optužbe, provedene dokaze i utvrdjeno činjenično stanje,<br>
Sud je na nesumnjiv način utvrio da je optuženi izvršio krivično djelo teška<br>
tjelesna povreda iz čl. 36 st.3 u vezi st.1 KZ-a RCG, na način, u vrijeme i na<br>
mjestu, kako je to precizirano izrekom presude.<br>
Predmetno krivično djelo je posledica porodičnog nasilja, koje se po svojoj<br>
prirodi, odvija unutar kućnih zidova, bez neposrednih očevidaca, u kom<br>
pravcu je proveden veliki broj dokaza koji su podrazumijevali saslušanje<br>
svih svjedoka koji su imali saznanja o odnosima optuženog i oštećene,<br>
izvršena rekonstrukcija dogadjaja i uvidjaj na licu mjesta, te provedeno više<br>
medicinskih vještačenja, kako od strane vještaka pojedinaca, tako i od<br>
komisije vještaka.<br>
Iz iskaza svjedoka Đ.M., čija se kuća nalazila u blizini kuće M.-ića, je<br>
utvrdjeno, da se u vremenu od mjesec dana, prije smrti pokojne M.Branke,<br>
iz te kuće čula svakodnevna svadja i vika, koja je odavala utisak da se unutar<br>
kuće odvijala tuča, imajući u vidu da je u tim trenucima, ispred kuće, gledala<br>
majku optuženog, M.S., koja bi mu dovikivala „B. zvaću policiju“. Svi<br>
saslušani svjedoci – komšije optuženog M.B., kao i sam optuženi i njegova<br>
majka, su potvrdili, da u njihovoj kući niko drugi nije živio niti ulazio, osim<br>
optuženog, njegove majke i pokojne M.Branke, pa se iz navedenog može<br>
izvući samo jedan jedini zaključak, a to je da je ta svadja, vika i tuča poticala<br>
od optuženog M.B. i bila usmjerena prema pokojnoj M.Branki. Iz iskaza<br>
navedenog svjedoka je utvrdjeno da je pokojnu M. Branku, vidjela nekih 4-<br>
5 dana prije njene smrti, kako se kreće od prizemlja, ka gornjem spratu kuće<br>
optuženog M.B., kako se pok. M.Branka pridržava za zid, da jedva hoda i da<br>
je povijena u ledjima, kada je sustiže optuženi, hvata sa obije ruke u predjelu<br>
grudi, cimajući je prema neogradjenom dijelu stepeništa, govoreći da će je<br>
baciti, da bi nakon toga vidjela kako optuženi pesnicama udara pokojnu M.<br>
Branku u predjelu ledja i uvlači je u kuću, sa kojim dogadjaje je, putem<br>
telefona, upoznala i svoje komšije K.S. i Lj., koji su je savjetovali da o<br>
dogadjaju obavijesti policiju, a koje navode, su naprijed navedeni svjedoci<br>
potvrdili u svojim izjavama. Iskaz svjedoka Đ.M., osim iskazima svjedoka<br>
K.LJ. i K.S., potvrdjen je i iskazom svjedoka V.N., a koji svjedoci su na<br>
istovjetan način iznijeli svoja saznanja o odnosu izmedju optuženog i<br>
pokojne M. Branke, navodeći da su iz kuće optuženog svakodnevno čuli<br>
galamu i svadju i to od momenta kada je optuženi sa svojom pokojnom<br>
suprugom došao u Radoviće, da su njegovu suprugu veoma rijetko vidjali i<br>
da je pokojna M.Branka uvijek išla u pratnji svoga supruga, povijena u<br>
ledjima, jedva hodajući i pridržavajući se za optuženog.<br>
Navode naprijed citiranih svjedoka, potvrdjuju i svjedočki iskazi O.R. i<br>
P.M., a koji svjedoci su posjetili pokojnu M.Branku, nakon sklapanja braka<br>
sa optuženim, dok su ovi boravili u Rekovcu, kada ih je njen izgled<br>
zaprepastio jer je pokojna M.Branka bila u vrlo lošem stanju: blijeda, suviše<br>
mršava i djelovala je izgubljeno i uznemireno, da sa pokojnom M.Brankom<br>
nijesu uspjele da nasamo razgovaraju, jer je optuženi čitavo vrijeme bio uz<br>
nju, kako tada, tako i prilikom telefonskih razgovora koji su uslijedili<br>
kasnije, i na koji način im je bila otežana mogućnost da nasamo kontaktiraju<br>
sa pok. M.Brankom.<br>
Pokojna M.Branka je u periodu, dok je sa optuženim živjela u Radovićima<br>
kraj Tivta, u tri navrata bila dovodjena od strane optuženog, u medicinske<br>
ustanove u Kotoru, a radi pružanja medicinske pomoći, i to prvi put<br>
31.08.2002. godine sa mnogobrojnim povredama po glavi i tijelu, koje su<br>
konstatovane u medicinskoj dokumentaciji, zatim 09.09.2002. godine,<br>
kojom prilikom su konstatovane rasjekotine gornje usne i ušivanje i<br>
25.09.2002. godine, kada je zadržana u bolnici zbog mnogobrojnih povreda,<br>
od kojih je sledećeg dana preminula. U sva tri slučja, objašnjavajući povrede<br>
pokojne M. Branke, optuženi je davao gotovo identična objašnjenja koja se u<br>
bitnom svode na to, da je pok. M.Branka epileptičar, da sama pada i da su te<br>
povrede posljedica padova. Da je pok. M.Branka, u navedenom periodu<br>
konstantno zadobijala povrede, potvrdjen je i svjedočkim iskazima R.M.,<br>
ljekara bolnice u Dobroti, koja je bila dežurni ljekar, kada je dovedena pok.<br>
M.Branka i koja je primijetila da ista ima jedan krvni podliv – modricu ispod<br>
oka, svjedoka S.Lj., koja je kao ljekar Hitne medicinske službe, krajem<br>
septembra 2002.godine, pregledala pokojnu M.Branku, koja nije pokazivala<br>
znake života i koja je bila modra, ali kojoj je uspjelo da povrati njene vitalne<br>
funkcije, te svjedoka M.A. ljakara psihijatrijske bolnice u Dobroti u kojoj je<br>
pokojna M.Branka bila smještena od 31.08. do 3.09.2002. godine, iz kojeg je<br>
utvrdjeno da je pokojna M.Branka po tijelu imala mnogobrojne vidljive<br>
povrede, da je suprug bolesnice bio stalno uz nju i da zbog njegovog<br>
prisustva nisu mogli ostvariti neposrednu komunikaciju sa istom, da bi čim<br>
je pokojna M.Branka postala svjesnija i sposobnija za komunikaciju, njen<br>
suprug – optuženi M.B., izričito tražio da se otpusti iz bolnice, bez<br>
završenog liječenja.<br>
Ovakvo ponašanje optuženog, u sva tri slučaja kada je pok. M.Branki<br>
pružana medicinska pomoć i njegove priče o epilepsiji i povredama<br>
zadobijenih padom, očigledno je ljekare odvodilo na pogrešan put prilikom<br>
uspostavljanja dijagnoze. Ni iz jednog od navedenih pregleda, kao ni iz<br>
medicinske dokumentacije koju je sud pribavio na ime pokojne M.Branke,<br>
dok još nije bila u braku, a i kasnije, nema dokaza da je oštećena bolovala<br>
od bilo koje duševne bolesti i imala epileptične napade. Naprijed navedeni<br>
dokazi, za Sud, dodatno utvrdjuju, da su navedene povrede pokojne<br>
M.Branke, bile posledice fizičkog nasilja i agresivnog ponašanja optuženog<br>
prema njoj i da je njegova priča o epilepsiji i padovima, bila samo način<br>
kako da prikrije to svoje ponašanje.<br>
Iz nalaza i mišljenja sudskih vještaka, te brojne medicinske dokumentacije<br>
na ime pok. M.Branke, nesumnjivo je utvrdjeno da je većina povreda i to<br>
krvni podlivi ispod oba oka sa povredom tijela poglavine u lijevom čeonom<br>
predjelu, povrede gornje usne – razderine, povreda lica u vidu krvnog<br>
podliva ispod lijevog oka i oguljotina u predjelu korijena nosa, nastale<br>
udarcem tupinom mehaničkog orudja u koji spadaju: udarac stisnutom<br>
pesnicom, laktom, koljenom, stopalom i slično, pri čemu je, sa potpunom<br>
sigurnošću, isključen nastanak ovih povreda usljed pada. Iz naprijed<br>
navedenog proizlazi da je odbrana optuženog, u kojoj je iznio da pokojnu M.<br>
Branku nikada nije udario, niti se sa istom svadjao, u cjelosti opovrgnuta<br>
nalazom ovih vještaka. I njegova odbrana, koja se odnosi na povredjivanje<br>
pokojne M.Branke 25.09.2002. godine je takodje u potupnosti opovrgnuta<br>
nalazom Instituta za sudsku medicinu, iz kojeg nalaza je na nesumnjiv način<br>
utvrdjeno da povreda – serijski prelom rebara u zadnjoj liniji ledja, te ostale<br>
povrede: nagnječine, krvni podlivi u tjemenom predjelu, desnom lopatičnom<br>
predjelu, lijevom sjedalnom predjelu, i lijevoj butini i lijevoj nadlaktici, te<br>
desnom kuku i desnoj potkoljenici pokojne M.Branke, nikako nisu mogle<br>
nastati padom na neravnu džombastu površinu, već evenutalno udarom o<br>
ravnu i čvrstu površinu sa visine od najviše 2-3 metra. Osim toga optuženi<br>
je, prilikom rekonstrukcije, neposredno pokazao mjesto sa kojeg je oštećena<br>
pala, a koje predstavlja terasu koja se nalazi na skoro 4 metra visine, iznad<br>
izrazito neravnog i kamenitog predjela, pa je sasvim jasno da navedene<br>
povrede, pok. M.Branka nije mogla zadobiti onako kako je to u svojoj<br>
odbrani naveo optuženi. Osim toga optuženi je naveo da je taj pad bio dva<br>
dana prije Brankine smrti, dok su svi vještaci bili jedinstveni u stavu da su<br>
prelomi rebara nastali najmanje tri dana, a najviše dvije nedelje prije smrti.<br>
Imajući u vidu naprijed utvrdjeno činjenično stanje, Sud zaključuje, da su<br>
navedene povrede, koje su se manifestovale u vidu serijskog loma sedam<br>
rebara sa lijeve i pet rebara se desne strane, nastale na način kako su to<br>
zaključili vještaci Instituta za sudsku medicinu – Medicinski fakultet u<br>
Beogradu, koji objašnjavaju da su povrede, koje je pok. M.Branka zadobila<br>
na zadnjoj strani glave, trupa i udova, nastale isto ili jednokratno, u<br>
vremenskom intervalu jedna za drugom i to prilikom pada na ledja o<br>
relativno ravnu, široku i čvrstu površinu, pa čak i sa sopstvene visine, a koji<br>
pad je mogao uslijediti nakon zadobijanja povreda udarcem u predjelu<br>
korijena nosa i ispod lijevog oka, pri čemu je tijelo zadobilo jak zamah,<br>
usled čega je došlo do preloma lijevih i desnih rebara, simetrično, oko tri<br>
prsta lijevo i desno, od linije kičmenog stuba, a u kojem aktu su nastale i<br>
oguljotine u lopatičnom predjelu, a na što posebno upućuje činjenica da su<br>
rebra upravo polomljena u topografskoj – pravoj liniji, gdje su<br>
najizobočenija, što predstavlja potpuno adekvatan popis nadjenog stanja,<br>
zajedno sa bojom krvnih podliva mekog tkiva oko tih preloma. Sudski<br>
vještak dr.Šoć Miodrag nije isključio mogućnost da su povrede mogle<br>
nastatiti na naprijed opisan način,<br>
Predstavnik Instituta za sudsku medicinu u Beogradu dr. Aleksandrić<br>
Branimir, nije isključio teoretsku mogućnost zadobijanja preloma rebara<br>
udarcima, kako je to u svom nalazu naveo dr. Šoć Miodrag, ali je objasnio<br>
da u tom slučaju mora da se radi o širokoj površini nekog tupog orudja i to<br>
najmanje jedan udarac preko lijevih rebara, a jedan preko desnih, imajući u<br>
vidu njihovu simetričnost, broj polomljenih rebara, te da su prelomi u istoj<br>
pravoj liniji, što je teško povjerovati, tj. da će dva udarca slomiti po tri,<br>
odnosno četiri rebra, a da budu u istoj pravoj liniji, navodeći da se stisnuta<br>
pesnica, kao manja površina, isključuje, obzirom da ona ne može da zahvati<br>
toliko broj rebara.<br>
Imajući u vidu da su vještaci Instituta, utvrdili da su povrede u vidu krvnog<br>
podliva ispod lijevog oka, povrede u predjelu korijena nosa, nastale udarcem<br>
situsnutom pesnicom, laktom ili na sličan način i da su nanijete u istom<br>
vremenskom intervalu kad su i nastale povrede loma rebara, što ni ostali<br>
vještaci nijesu sporili, a u kontekstu svih provedenih dokaza, pri činjenici da<br>
ni sudski vještak dr. Šoć Miodrag ne spori da su povrede mogle nastati na<br>
način kako to u svom nalazu navode vještaci instituta, u cjelosti prihvatio<br>
nalaz i mišljenje Instituta za sudsku medicinu kao i neposredno izjašnjenje<br>
njihovog predstavnika, kao stručan, jasan i objektivan.<br>
Imajući u vidu naprijed utvrdjeno činjenično stanje tj. da je optuženi<br>
maltretirao i tukao pokojnu M.Branku, što je potvrđeno brojnom<br>
medicinskom dokumentacijom na ime pok.M.Branke, da je od strane<br>
svjedoka Đ.M. i vidjen kako udara svoju pokojnu suprugu, to jasno<br>
proizilazi optuženi M.B., pokojnoj M.Branki, najmanje tri dana prije smrti,<br>
jako udario u predjelu lica, usljed čega je oštećena pala i udarila ledjima o<br>
ravnu podlogu, kojom prilikom je zadobila tešku tjelesnu povredu u vidu<br>
loma sedam rebara sa lijeve i pet rebara sa desne strane, sa nagnječenjem<br>
pluća, usljed kojih povreda je i preminula 26.09.2002.godine.<br>
U ovakvoj radnji optuženog koji jako udara oštećenu, i ako je očigledno<br>
znao da je ista lošeg zdravstvenog stanja i nemoćna, uslijed čega je ista pala<br>
i udarila leđima o ravnu i tvrdu podlogu, zadobijajući teške tjelesne povrede,<br>
uslijed kojih je nastupila smrt, stoje svi elementi bića krivičnog djela teška<br>
tjelesna povreda iz čl.36.st.3 u vezi st.1. KZ RCG.<br>
Dakle, smrt kod pokojne M.Branke, nastupila je usljed jedne odredjene<br>
posljedice – teške tjelesne povrede, a ne kao posljedica samog udara u<br>
predjelu lica i glave pokojne Branke, pri čemu je optuženi bio svjestan, kada<br>
je postupao na gore opisan način, da može teško tjelesno povrijediti pok.<br>
M.Branku, imajući u vidu njeno stanje, ali je na to pristao, dok posljedicu<br>
nije htio niti je na nju pristao, iako je mogao biti svjestan mogućnosti njenog<br>
nastupanja, imajući u vidu da je kao muškarac fizički jači od oštećene.<br>
Sud je tokom postupka izvršio uvid u spise predmeta Osnovnog suda u<br>
Kotoru, gdje se vodi krivični postupak protiv dr. K.Lj., zbog krivičnog djela<br>
nesavjesno pružanje ljekarske pomoći na štetu pokojne M.Branke, prilikom<br>
njenog posljednjeg prijema u bolnicu Kotor, pa je našao da vodjenje tog<br>
postupka i ishod istog su bez uticaja i značaja na drugačiju odluku Suda.<br>
Olučujući o kazni koju treba izreći optuženom, Sud je cijenio sve okolnosti<br>
predvidjene članom 41 KZ SRJ, a koje utiču da kazna bude veća ili manja,<br>
pa je kao otežavajuću okolnost na strani optuženog cijenio njegovu raniju<br>
osudjivanost, dok je od olakšavajućih okolnosti cijenio njegovu mladost,tj.<br>
da je u vrijeme izvršenja djela imao 24 godine, njegovo ponašanje nakon<br>
povredjivanja pokojne Branke koje se ogleda u tome da je odveo u bolnicu i<br>
izražavao zabrinutost za njeno zdravstveno stanje, pa mu je u okviru<br>
propisane kazne za predmetno krivično djelo izrekao kaznu zatvora u<br>
trajanju od šest godina, smatrajući da će se sa ovakvom kaznom ostvariti<br>
svrha kažnjavanja i samim tim postići ciljevi generalne i specijalne<br>
prevencije.<br>
Shodno odredbi čl. 50 KZ SRJ, optuženom je u kaznu zatvora uračunato i<br>
vrijeme provedeno u pritvoru počev od 30.01.2004.godine od 23,00 časova,<br>
pa nadalje.<br>
Odluka o troškovima donijeta je shodno odredbi čl. 199 i 202 ZKP-a a isti se<br>
odnose na troškove vještačenja u ukupnom iznosu od 1.661,15 €, dok je<br>
paušal u iznosu od 100 €, odredjen imajući u vidu složenost i dužinu trajanja<br>
postupka, kao i imovinske prilike optuženog.<br>
Na osnovu izloženog odlučeno je kao u izreci presude.
<div style="text-align: center;">
	VIŠI SUD U PODGORICI<br>
	Dana, 09.05.2009.godine<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; PREDSJEDNIK VIJEĆA-SUDIJA</div>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Vesna Moštrokol, s.r.<br>
PRAVNA POUKA:<br>
Protiv ove presude dozvoljena je žalba u roku<br>
od 15. dana od dana prijema pismenog otpravka<br>
iste Apelacionom sudu CG, a preko ovog<br>
Suda.
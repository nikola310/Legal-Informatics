<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{color:#000000;font-family:'Arial'}
.span3{;font-size:12pt;font-family:'Arial'}
.sup1{;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span></span><span class="span1">K. br. 354/16                                                                                                                                                                                         </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">OSNOVNI SUD U PODGORICI, kao prvostepeni, krivični, po sutkinji Željki Jovović, uz učešće samostalnog referenta Danijele Rajković kao zapisničarke, u krivičnom predmetu protiv okrivljenog K. R., iz Podgorice, zbog krivičnog djela kradja iz čl. 239 st. 1 Krivičnog zakonika Crne Gore, </span><span class="span1">rješavajući </span><span class="span1">po optužnom predlogu  ODT Podgorica Kt. 206/16 od 30. 05. 2016. godine, nakon održanog glavnog i javnog pretresa, u prisustvu zastupnika optužbe Biljane Pavličić i okrivljenog K. R., dana 25. 11. 2016. godine, donio je i istog dana javno objavio,</span>
</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1">Okrivljeni:</span>
</p>
<p>
<span class="span1">R. K., JMB xxxxxxxxxxxxx, od oca B. i majke Z., rođene K., rođen xx. xx. 19xx. godine u Podgorici, sa prebivalištem u mjestu rođenja Golubovci bb, državljanina Crne Gore, penzioner, udovac, otac troje djece, pismen, završio osnovnu školu, lošeg imovnog stanja, neosuđivan.</span>
</p>
<p>&nbsp;</p>
<p style="text-align:center;">
<span class="span1">Kriv je</span>
</p>
<p>&nbsp;</p>
<p>
<span class="span1">Što je: </span>
</p>
<p>&nbsp;</p>
<p>
<span class="span1">Dana 03. februara 2016. godine, u Podgorici, u Golubovci, svjestan svog djela čije je izvršenje htio i znajući da je njegovo djelo zabranjeno, tuđu pokretnu stvar-električnu energiju, oduzeo drugom u namjeri da njenim prisvajanjem sebi pribavi protivpravnu imovinsku korist u vrijednost preko 150,00 eura, na način što je u svojoj kući, mimo električnog brojila, kablom presjeka 3x2,5mm</span><sup class="sup1">2</sup><span class="span1">, utičnicu priključio direktrno na elektro mrežu, na koju je, preko produžnog kabla, uključio termoakumulacionu peć, usljed čega se utrošak električne energije, vlasništo oštećenog privrednog društva "Elektroprivreda Crne Gore" AD Nikšić - FC Distribucija Podgorica, nije mogao registrovati, u čemu je otkriven označenog dana, prilikom kontrole radnika navedenog privrednog društva,</span>
</p>
<p>
<span class="span1">- čime je izvršio krivično djelo krađa iz čl. 239 st. 1 Krivičnog zakonika Crne Gore.</span>
</p>
<p>&nbsp;</p>
<p>
<span class="span2">Pa Sud okrivljenom R. K., za navedeno krivično djelo primjenom čl. 4 st. 2, 42 st. 1, 52, 53 i 54 Krivičnog zakonika Crne Gore i čl. 226, 229, 239 i 374 Zakonika o krivičnom postupku, izriče</span>
</p>
<p>&nbsp;</p>
<p style="text-align:center;">
<span class="span2">USLOVNU OSUDU</span>
</p>
<p>&nbsp;</p>
<p>
<span class="span2">Kojom mu utvrđuje kaznu zatvora u trajanju od 3 (tri) mjeseca i istovremeno određuje da se ova kazna neće izvršiti ukoliko okrivljeni u roku od 1 (jedne) godine po pravosnažnosti presude ne izvrši novo krivično djelo.</span>
</p>
<p>&nbsp;</p>
<p>
<span class="span2">Oštećena "Elektroprivreda Crne Gore" AD Nikšić - FC Distribucija Podgorica se radi ostvarivanja imovinskopravnog zahtjeva upućuje na parnični postupak.</span>
</p>
<p>
<span class="span1">Obavezuje se okrivljeni da na ime troškova krivičnog postupka plati iznos od 30,00 eura, u roku od 15 dana po pravosnažnosti presude, pod prijetnjom prinudnog izvršenja. </span>
</p>
<p>
<span class="span1"></span>
</p>
<p style="text-align:center;">
<span class="span1">O b r a z l o ž e n j e</span>
</p>
<p>&nbsp;</p>
<p>
<span class="span1"> Optužnim predlogom ODT Podgorica Kt. br. 206/16 od 30. 05. 2016. godine, stavljeno je na teret okrivljenom K. R. da je izvršio krivično djelo kradja iz čl. 239 st. 1 Krivičnog zakonika Crne Gore. </span>
</p>
<p>
<span class="span1">Zastupnica optužbe je u završnoj riječi navela da u cjelosti ostaje pri podnijetom optužnom predlogu, pa je predložila sudu da okrivljenog oglasi krivim i osudi po zakonu, nalazeći da je tokom postupka nesumnjivo utvrdjeno da je izvršio krivično djelo koje mu se optužnim predlogom stavlja na teret.</span>
</p>
<p>
<span class="span1">Okrivljeni R. K. je u svojoj odbrani u predhodnom postupku na zapisniku  o saslušanju osumnjičenog pred ODT Podgorica Kt. br. 206/16 od 04. 05. 2016. godine, naveo je da je vlasnik kuće koja se nalazi u Golubovcima bb, u kojoj je vršena kontrola od strane radnika Elektrodistribucije Podgorica dana 03. 02. 2016. godine, U toj kući živi sam poslednjih deset godina, tj. od kada su se oženili njegovi sinovi i svako otišao svojoj kući, a supruga mu je preminula prije dvanaest godina. Prije petnaest godina je renovirao kuću i tada mu je elektro radove radio zet M. V., koji je po struci električar i koji mu je tom prilikom predložio da postavi jednu divlju utičnicu. Rekao mu je da ga to ne interesuje i  ne želi da zna ništa o tome, a nije mu poznato da li je V. to učinio. Taj njegov zet je umro nedugo nakon što je završio radove u njegovoj kući, odprilike prije petnaest godina. Upravo u tom renoviranom dijelu kuće su radnici Elektrodistribucije Podgorica vršili predmetnu kontolu i pronašli spornu utičnicu koja se nalazila u kuhinji i na kojoj je bio priključen električni šporet. Odgovorno tvrdi da nije znao da je utičnica divlja, odnosno da se na njoj ne registruje potrošnja eletkrične energije. U kući posjeduje električni šporet, frižider, zamrzivač, televizor, mašinu za veš i klima uredjaj, a za grijanje koristi drva, odnosno posjeduje šporet na drva. U njegovoj kući ne postoji termoakumulaciona peć. Nije prisustvovao predmetnoj kontroli, u to vrijeme je bio u komšiliku, kuću je bio ostavio otključanu, a u istu je došao nakon što je završena kontrola kada su mu radnici Elektrodistribucije rekli da su obavili kontrolu i sačinili zapisnik, koji je potpisao. Nakon izvršene kontrole radnici Elektrodistribucije Podgorica su plombirali brojila, nakon čega je pozvao svog sina B. i saznao da je ta utičnica uključena na konzolu na krovu kuće, pa se popeo na tavan i prekinuo kabal i time isključio struju sa te utičnice, a u isto su se uvjerili radnici Elektrodistribucije Podgorica jer su tinjalicom provjeravali i vidjeli da je utičnica ugašena. B. mu je tada saopštio, da je znao za tu utičnicu i kako je ista instalirana, jer je stalno bio uz svog tetka, a njegovog pokojnog zeta M. V. dok je to radio. Objasnio je da je predmetna utičnica bila povezana od konzole koja se nalazila na krovu od kuće, kablom a kabal se spuštao kroz mali otvor na tavanu, duž zida od kuhinje do utičnice, a bio je provučen kroz zid, nije bio vidljiv. Taj kabal je bio bijele boje a što je vidio nakon što ga je otkinuo. Do toga dana B. mu nikad nije saopštio da utičnica postoji, a koliko mu je poznato, predmetna kontrola je prva kontrola od strane Elektrodistribucije u njegovoj kući. Dalje je naveo, da se na tavanu ne nalazi ništa od stvari i da se na isti nikada ne penje. Oduvijek se grije na drva. Na kraju je izjavio da račune za struju plaća on, a da je dok je bila živa to radila njegova supruga. U kući ima četiri spavaće sobe, ni jednu ne grije, niti ima bilo kakav aparat </span><span class="span1">za grijanje u njima. Na glavnom pretresu je, ponavljajući odbranu, dodao da je sve vrijeme prisustvovao kontroli a ne sjeća se da je kod tužioca naveo da nije prisustvovao kontroli.</span>
</p>
<p>
<span class="span1">Sud je u dokaznom postupku saslušao predstavnika oštećenog preduzeća "Elektrodistribucije" Podgorica N. S. S., svjedoke O. V. i B. B., pročitao zapisnik o kontroli mjernog mjesta FC Distribucije Podgorica br. 33296 od 03. 02. 2016. godine, izvršio uvid u jednu fotografiju koju su sačinili ovlašćeni predstavnika FC Distiribucije Podgorica i pročitao uvjerenje iz kaznene evidencije na ime okrivljenog R. K. Ke. br. 916/16 od 03. 06. 2016. godine.</span>
</p>
<p>
<span class="span1">Ovlašćeni predstavnik Elektrodistribucije Podgorica N. S. S. je navela da se pridružuje </span><span class="span2">krivičnom gonjenju protiv okrivljenog a imovinsko-pravni zahtjev će ostvariti u parničnom postupku. </span>
</p>
<p>
<span class="span1">Svjedok O. V. je u svom iskazu naveo da je dana 03. 02. 2016. godine, sa kolegom B. B. bio u kontroli kod potrošača K. R., čija se kuća nalazi u Golubovcima bb. U kontrolu su pošli po dojavi da isti nelegalno koristi električnu energiju, na način što termo akumulacionu peć povezuje sa utičnicom, na koju se ne registruje utrošak električne energije. Kada su stigli kod potrošača, predstavili su se vlasniku objekta i rekli da su došli radi vršenja kontrole i da moraju pregledati brojilo i instalacije, što im je on i odobrio, pri čemu je vlasnik prisustvovao kontroli. Dok je isljučivao potrošača sa brojila, vidio je da je K. pošao u jednu sobu i da dira produžni kabal. Isključivanjem potrošača sa brojila u kući nije moglo biti struje, sa vlasnikom su ušli u dnevni boravak i primjetili TA peć koja je bila vrela. Tada je vidio da je TA peć bila povezana na produžni kabal koji je išao kroz kuhinju do sobe. Kada su mu rekli da će provjeriti kuda vodi produžni kabal, K. je ušao u sobu u koju vodi produžni kabal prije njih, a kada su došli tu, on je stao na vratima, raširio se, kada ga je kolega B. pitao "što se to tu nalazi", a bila je nabacana neka gomila robe. Tada mu je K. odgovorio da tu nema ništa, a B. ga je zamolio da se pomjeri, kada je rukom pomjerio i robu i tada su vidjeli utičnicu, a pored nje i produžni kabal na koji je priključena TA peć, ali u tom momentu kabal nije bio priključen u utičnicu, ali kako je K. prije njih tamo pošao uspio je da izvuče kabal iz utičnice. Kada su uključili kabal u utičnicu, peć je radila, dakle, ta utičnica je bila pod naponom, iako su na brojilu isključili struju. Nakon toga su isključili potrošača na konzolu, o svemu sačinili zapisnik, koji je K. lično potpisao. U dnevnom boravku gdje se nalazila TA peć je bila utičnica, ali, ista je bila uključena u produžni kabal koji je vodio u sobu. Pored TA peći K. R. je imao i bojler, frižider, zamrzivač, šporet i klimu. </span>
</p>
<p>
<span class="span1">Svjedok B. B. je u svom iskazu naveo da je kao radnik Elektrodistribucije Podgorica dana 03. 02. 2016. godine, sa kolegom O. V. bio u kontroli kod potrošača K. R., čija se kuća nalazi u Golubovcima bb. U kontrolu su pošli po dojavi da isti krade struju, na način što termo akumulacionu peć povezuje sa utičnicom, na koju se ne registruje utrošak električne energije. Kada su stigli kod potrošača, predstavili su se vlasniku objekta i rekli da su došli radi vršenja kontrole i da moraju pregledati brojilo i instalacije, što im je on i odobrio. K. R. - vlasnik je pisustvovao kontroli. Isključili su potrošača sa brojila, tako da u kući nije moglo biti struje, sa vlasnikom su ušli u dnevni boravak i primijetili TA peć koja je bila vrela. Tada je vidio da je TA peć bila povezana na produžni kabal koji je išao kroz kuhinju do sobe. Kada su rekli da će provjeriti kuda vodi produžni kabal, K. je ušao u sobu u koju vodi produžni kabal prije njih, a kada su oni došli, on je stajao na vratima, raširio se, pa ga ja pitao "što se to tu nalazi", jer je vidio da je nabacana neka gomila robe. Tada mu je K. odgovorio da tu nema ništa, pa ga je zamolio da se pomjeri, pomjerio je rukom robu i vidio utičnicu, a pored nje i produžni kabal na koji je priključena TA peć, ali u tom momentu </span><span class="span1">kabal nije bio priključen u utičnicu, ali K. je prije njih tamo pošao i uspio da izvuče kabal iz utičnice. Kada su uključili kabal u utičnicu, peć je radila, dakle, ta utičnica je bila pod naponom, iako su na brojilu isključili struju. Nakon toga su isključili potrošača na konzolu, o svemu sačinili zapisnik, koji je K. lično potpisao. Dok su bili u kući tog potrošača on nije nikoga pozivao telefonom, niti se peo na tavan, niti je on presjekao kabal kojim je struja u utičnicu sprovedena sa konzole, već su oni presjekli dovod struje na konzolu. U dnevnom boravku gdje se nalazila TA peć je bilo utičnica, ali je ista bila uključena u produžni kabal koji je vodio u sobu. Primijetio je da potrošač ima šporet na drva u dnevnom boravku, odnosno u kuhinji koja je sastavni dio dnevnog boravka, ali taj šporet nije radio, odnosno nije bio upaljen. Pored TA peći K. R. je imao i bojler, frižider, zamrzivač i šporet. Kada su ušli u dnevnu sobu, TA peć je izduvavala topli vazduh, bila je na dodir vrela, a kada je K. R. ušao u sobu u kojoj se nalazila utičnica na koju je bila uključena peć, TA  peć je prestala da radi, odnosno da izduvava. Tada mu je postalo jasno da je K. isključio peć sa utičnice. </span>
</p>
<p>
<span class="span1">Iz zapisnika o kontroli mjernog mjesta FC Distribucije Podgorica br. 33296 od 03. 02. 2016. godine, proizilazi da je kod potrošača K. R., sa pretplatničkim brojem 685925 dana 03. 02. 2016. godine, vršena kontrola od strane radnika Elektrodistribucije O. V. i B. B.. Prilikom kontrole konstatovano je da su izvadjeni odvodi iz brojila, te da je pronadjena utičnica, koja je predstavljena i na fotografiji, mimo brojila presjeka kabla 3x2,5 sa kojeg je produžnim kablom uključena termoakumulaciona peć, jačine 3,5 KW, koja nije mogla registrovati utrošak električne energije preko brojila, već mimo brojila. U zapisniku je takodje konstatovano da je potrošač isključen na brojilu i plombiran, uz obavezu da dovede instalaciju u ispravno stanje. Zapisnik je dostavljen potrošaču lično i isti je potpisan od strane K. R.. </span>
</p>
<p>
<span class="span1">Na osnovu naprijed izloženog sud je na nesumnjiv način utvrdio da je okrivljeni dana 03. februara 2016. godine, u Podgorici, u Golubovci, svjestan svog djela čije je izvršenje htio i znajući da je njegovo djelo zabranjeno, tuđu pokretnu stvar-električnu energiju, oduzeo drugom u namjeri da njenim prisvajanjem sebi pribavi protivpravnu imovinsku korist u vrijednost preko 150,00 eura, na način što je u svojoj kući, mimo električnog brojila, kablom presjeka 3x2,5mm</span><sup class="sup1">2</sup><span class="span1">, utičnicu priključio direktrno na elektro mrežu, na koju je, preko produžnog kabla, uključio termoakumulacionu peć, usljed čega se utrošak električne energije, vlasništo oštećenog privrednog društva "Elektroprivreda Crne Gore" AD Nikšić - FC Distribucija Podgorica, nije mogao registrovati, u čemu je otkriven označenog dana, prilikom kontrole radnika navedenog privrednog društva, čime su se u radnjama okrivljenog stekli svi bitni objektivni i subjektivni elementi bića krivičnog djela krađa iz čl. 239 st. 1 Krivičnog zakonika Crne Gore.</span>
</p>
<p>
<span class="span1">Činjenično stanje utvrđeno je iz zapisnika o kontroli mjernog mjesta FC Distribucije Podgorica br. 33296 od 03. 02. 2016. godine, uvidom u fotografiju koju su sačinili ovlašćeni predstavnici FC Distribucije Podgorica, a što je u saglasnosti sa iskazima svjedoka O. V. i B. B., radnika Elektrodistribucije Podgorica, koji su predmetnom prilikom vršili kontrolu utroška električne energije kod okrivljenog K. R., koji su u svojim iskazima na vrlo jasan, precizan i međusobno saglasan način objasnili sudu da  su prilikom vršenja kontrole kod okrivljenog, koji je prisustvovao kontroli, istog isključili sa brojila, tako da u kući nije moglo biti struje, sa vlasnikom ušli u dnevni boravak i primijetili TA peć koja je bila vrela i povezana na produžni kabal koji je išao kroz kuhinju do sobe. Kada su mu rekli da će provjeriti kuda vodi produžni kabal, okrivljeni je ušao u sobu u koju vodi produžni kabal prije njih, a kada su došli, on je stajao na vratima, raširio se, pa su ga pitali "što se to tu nalazi", jer su </span><span class="span1">vidjeli  da je nabacana neka gomila robe, na što je okrivljeni odgovorio da tu nema ništa, ali su kad su pomjerili robu vidjeli utičnicu, a pored nje i produžni kabal na koji je priključena TA peć. U tom momentu kabal nije bio priključen u utičnicu, ali okrivljeni je prije njih tamo pošao i uspio da izvuče kabal iz utičnice. Kada su uključili kabal u utičnicu, peć je radila, dakle, ta utičnica je bila pod naponom, iako su na brojilu isključili struju. Nakon toga su isključili potrošača na konzolu, o svemu sačinili zapisnik, koji je okrivljeni lično potpisao. </span>
</p>
<p>
<span class="span1">Cijeneći subjektivni odnos okrivljenog prema izvršenom krivičnom djelu, sud nalazi da je isti bio svjestan da svojim radnjama čini zabranjenu djelatnost, a što je u konkretnom slučaju i htio, postupajući sa direktnim umišljajem kao oblikom vinosti, pri čemu je po nalaženju Suda umišljaj okrivljenog bio usmjeren na protivpravno oduzimanje električne nergije, na način opisan u izreci presude, sve dok bude u mogućnosti da to čini, a u namjeri da pribavi za sebe protivpravnu imovinsku korist preko 150 eura, pa su se u njegovim radnjama, pored objektivnih, stekli i subjektivni elementi bića krivičnog djela kradja iz čl. 239 st.1 Krivičnog zakonika. </span>
</p>
<p>
<span class="span1">Sud je cijenio navode odbrane okrivljenog u kojoj navodi da nije znao da je predmetna  utičnica divlja, odnosno da se na njoj ne registruje potrošnja eletkrične energije. U kući posjeduje električni šporet, frižider, zamrzivač, televizor, mašinu za veš i klima uređaj, a za grijanje koristi drva, odnosno posjeduje šporet na drva, dok u kući ne postoji termoakumulaciona peć. Nije prisustvovao predmetnoj kontroli, već je u to vrijeme bio u komšiliku, kuću je ostavio otključanu, a u istu je došao nakon što je završena kontrola kada su mu radnici Elektrodistribucije rekli da su obavili kontrolu i sačinili zapisnik, koji je potpisao. Nakon izvršene kontrole radnici Elektrodistribucije su plombirali brojilo, nakon čega je pozvao svog sina B. i saznao da je ta utičnica uključena na konzolu na krovu kuće, pa se popeo na tavan i prekinuo kabal i time isključio struju sa te utičnice, a u što su se uvjerili radnici Elektrodistribucije Podgorica, jer su tinjalicom provjeravali i vidjeli da je utičnica ugašena, pa sud ovakvu odbranu okrivljenog nije prihvatio, nalazeći da je ista sračunata na izbjegavanje krivice, a ovo obzirom da je ista obesnažena iskazima saslušanih svjedoka radnika Elektrodistribucije Podgorica O. V. i B. B., koji su na vrlo jasan i sveobuhvatn način objasnili kako je vršena predmetna kontrola, te koje su nepravilnosti utvrdili, te iste i zapisnički konstatovali, a što je potvrđeno sadržinom zapisnika o kontroli mjernog mjesta, pri čemu po nalaženju suda, svjedoci nisu imali nikakav razlog da zatečeno stanje predstave drugačije od onog kako je zaista i bilo, a samo ponašanje okrivljenog prilikom predmetne kontrole dovodi do zaključka da je isti i te kako znao za kabal i utičnicu, te da je iste i koristio. </span>
</p>
<p>
<span class="span1">Prilikom odlučivanja o krivičnoj sankciji, sud je u smislu čl. 42 Krivičnog zakonika Crne Gore, cijenio sve okolnosti koje utiču da kazna bude manja ili veća, pa je od olakšavajućih okolnosti na strani okrivljenog cijenio, da je </span><span class="span1">penzioner, udovac, otac troje djece, lošeg imovnog stanja, ranije dobro ponašanje i s tim u vezi neosuđivanost, što je sud utvrdio uvidom u </span><span class="span1">uvjerenje iz kaznene evidencije na ime okrivljenog </span><span class="span1">p</span><span class="span1">a je, u odsustvu otežavajućih okolnosti, </span><span class="span1">okrivljenom shodno čl. 53 i 54 Krivičnog zakonika Crne Gore, izrekao uslovnu osudu, kao u izreci presude, nalazeći da će se i sa prijetnjom izvršenja kazne zatvora u trajanju od tri mjeseca  i vremenom provjeravanja u periodu od jedne godine, na okrivljenog u dovoljnoj mjeri uticati da ubuduće ne vrši krivična djela, čime će se sa uspjehom ostvariti svrha uslovne  osude iz čl. 52 st. 2 Krivičnog zakonika Crne Gore, u okviru opšte svrhe izricanja krivičnih sankcija u smislu čl. 4 st. 2 Krivičnog zakonika Crne Gore.</span>
</p>
<p>
<span class="span2">Na osnovu čl. 239 </span><span class="span1">Zakonika o krivičnom postupku, sud je </span><span class="span2">oštećenu "Elektroprivredu Crne Gore" AD Nikšić - FC Distribucija Podgorica, radi ostvarivanja imovinskopravnog zahtjeva uputio na parnični postupak.</span>
</p>
<p>
<span class="span1">Na osnovu čl. 226 Zakonika o krivičnom postupku sud je obavezao okrivljenog da na ime troškova krivičnog postupka - sudskog paušala plati iznos od 30,00 eura,  koji iznos je odmjeren shodno dužin i trajanja postupka, složenosti predmeta i imovinskim prilikama okrivljenog.</span>
</p>
<li>
<span class="span3">           Na osnovu svega izloženog, primjenom čl. 374 Zakonika o krivičnom postupku odlučeno je kao u izreci presude.</span>
</li>
<li>
<span class="span3">           </span>
</li>
<li style="text-align:center;">
<span class="span3">OSNOVNI SUD U PODGORICI, dana 25.11. 2016. godine</span>
</li>
<p>&nbsp;</p>
<p>
</p><table border="1" cellpadding="3" cellspacing="0" style="border-collapse: collapse;">
<tbody><tr style="">
<td style="width:2.7in;vertical-align:top">
<div>
<span class="span1">             ZAPISNIČARKA:</span>
</div>
</td><td style="width:3.75in;text-align:center;vertical-align:top">
<div style="text-align:center;">
<span class="span1">S U T K I NJ A:</span>
</div>
</td>
</tr>
<tr style="">
<td style="width:2.7in;text-align:center;vertical-align:top">
<div style="text-align:center;">
<span class="span1">Danijela Rajković,s.r.</span>
</div>
<p>&nbsp;</p>
</td><td style="width:3.75in;text-align:center;vertical-align:top">
<div style="text-align:center;">
<span class="span1">Željka Jovović,s.r.</span>
</div>
<p>&nbsp;</p>
</td>
</tr>
</tbody></table>
<p></p>
<p>&nbsp;</p>
<p>
</p><table border="1" cellpadding="3" cellspacing="0" style="border-collapse: collapse;">
<tbody><tr style="">
<td style="width:1.95in;vertical-align:top">
<div>
<span class="span1">PRAVNA POUKA:</span>
</div>
</td><td style="width:3.5in;vertical-align:top">
<div>
<span class="span1">Protiv ove presude dozvoljena je žalba u roku od 8 dana od dana prijema pismenog otpravka iste, preko ovog suda Višem sudu u Podgorici. </span>
</div>
<p>&nbsp;</p>
</td>
</tr>
</tbody></table>
<p></p>
<p style="text-align:center;">
<span class="span1">ZTO Danijela Rajković</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
</p><table border="1" cellpadding="3" cellspacing="0" style="border-collapse: collapse;">
<tbody><tr style="">
<td style="width:2.7in;text-align:center;vertical-align:top">
<div style="text-align:center;">
<span class="span1">ZAPISNIČARKA</span>
</div>
</td><td style="width:3.75in;text-align:center;vertical-align:top">
<div style="text-align:center;">
<span class="span1">                                   SUTKINJA</span>
</div>
</td>
</tr>
<tr style="">
<td style="width:2.7in;text-align:center;vertical-align:top">
<div style="text-align:center;">
<span class="span1">Danijela Rajković</span>
</div>
<p>&nbsp;</p>
</td><td style="width:3.75in;text-align:center;vertical-align:top">
<div style="text-align:center;">
<span class="span1">                                   Željka Jovović</span>
</div>
</td>
</tr>
</tbody></table>
<p></p>
<p>
<span class="span1">DN-a: Po primjerak presude dostaviti:</span>
</p>
<p>
<span class="span1">- ODT Podgorica,</span>
</p>
<p>
<span class="span1">- Okrivljenom,  </span>
</p>
<p>
<span class="span1">- Oštećenoj po pravosnažnosti, </span>
</p>
<p>
<span class="span1">- A/A.</span>
</p>
<p>
<span class="span1">Postupljeno dana ______________</span>
</p>
<p>
<span class="span1">Radnik suda __________________</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
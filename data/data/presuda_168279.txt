<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 0.625in 1.0in 1.25in;}
.s1{font-weight:bold;}
.p1{text-align:start;hyphenate:auto;keep-with-next.within-page:always;font-family:Arial;font-size:12pt;}
.p2{text-align:start;hyphenate:auto;font-family:Arial;font-size:12pt;}
.p3{text-align:center;hyphenate:auto;keep-with-next.within-page:always;font-family:Arial;font-size:12pt;}
.p4{text-align:start;hyphenate:auto;font-family:Times New Roman;font-size:12pt;}
.p5{text-indent:0.5in;text-align:justify;hyphenate:auto;font-family:Arial;font-size:12pt;}
.p6{text-align:justify;hyphenate:auto;font-family:Arial;font-size:12pt;}
.p7{text-indent:0.5in;text-align:center;hyphenate:auto;font-family:Arial;font-size:12pt;}
.p8{text-align:center;hyphenate:auto;font-family:Arial;font-size:12pt;}
.p9{text-indent:0.5in;margin-bottom:0.083333336in;text-align:justify;hyphenate:auto;font-family:Arial;font-size:12pt;}
.p10{text-indent:0.375in;text-align:justify;hyphenate:auto;font-family:Arial;font-size:12pt;}
.p11{text-indent:0.25in;text-align:justify;hyphenate:auto;font-family:Arial;font-size:12pt;}
.p12{text-indent:0.5in;text-align:center;hyphenate:auto;keep-with-next.within-page:always;font-family:Arial;font-size:12pt;}
</style>
<meta content="rahmo.banda" name="author">
</head>
<body class="b1 b2">
<p class="p1">
<span class="s1">OSNOVNI SUD U BIJELOM POLJU</span>
</p>
<p class="p2">
<span class="s1">	K.br. 647/2010</span>
</p>
<p class="p2"></p>
<p class="p3">
<span class="s1">U IME NARODA</span>
</p>
<p class="p4"></p>
<p class="p5">
<span> Osnovni sud u Bijelom Polju kao prvostepeni krivični, i to sudija Rahmo Banda kao sudija pojedinac,  uz učešće zapisničara Popović Ljiljane, u krivičnom predmetu protiv okrivljenih B.D.a, R.S., A.M.a i Z.E.a svi iz Mojkovca, da su kao saizvršioci izvršili krivično djelo laka tjelesna povreda iz čl. 152. st. 2. u vezi st. 1. Krivičnog Zakonika CG, po Optužnom predlogu ODT iz B.Polja  Kt.br. 301/09 od 15.12.2009.godine, nakon održanog, usmenog, glavnog i javnog pretresa u prisustvu okrivljenih B.D.a, R.S., A.M.a, Z.E.a i oštećenog R.R.a, a u odsustvu uredno obaviještenog ODT iz Bijelog Polja, donio je i javno objavio dana  25.03.2011. godine,</span>
</p>
<p class="p6"></p>
<p class="p3">
<span class="s1">P R E S U D U</span>
</p>
<p class="p5"></p>
<p class="p5">
<span class="s1">Okrivljeni B.D.O, </span><span>od oca N. i majke D. rodjene B., rodjen ....godine u Mojkovcu, živi u mjestu rodjenja - G.P., Crnogorac, državljanin Crne Gore, psimen, završio SSS, neoženjen, vojsku služio 2001.godine u Podgorici, lošeg imovnog stanja, osudjivan.</span>
</p>
<p class="p5"></p>
<p class="p5">
<span class="s1">Okrivljeni R.S.A, </span><span> od oca M. i majke D. rodjene Dj., rodjen .....godine u Mojkovcu, živi u mjestu rodjenja - Ul. M.D.a, Srbin, državljanin Crne Gore, pismen, završio III stepen stručne spreme, neoženjen, vojsku nije služio - nije regrutovan, srednjeg imovnog stanja, osudjivan.</span>
</p>
<p class="p5"></p>
<p class="p5">
<span class="s1">Okrivljeni A.M., </span><span> od oca P. i majke R. rodjene R., rodjen ...godine u Mojkovcu, živi u mjestu rodjenja - Naselje R.a, Crnogorac, državljanin Crne Gore, pismen, završio Osnovnu Školu, oženjen, otac dvoje maloljetno djece, vojsku služio u Danilovgradu, lošeg imovnog stanja, osudjivan.</span>
</p>
<p class="p5"></p>
<p class="p5">
<span class="s1">Okrivljeni Z.E., </span><span> od oca D. i majke V. rodjene P., rodjen .....godine u Beranama, živi u Mojkovcu - P., Srbin, državljlanin Crne Gore, pismen, završio Osnovnu Školu, neoženjen, vojsku nije služio, srednjeg imovnog stanja, ne osudjivan. </span>
</p>
<p class="p5"></p>
<p class="p7">
<span class="s1">K r i v i   s u </span>
</p>
<p class="p5"></p>
<p class="p5">
<span class="s1">Što  su:</span>
</p>
<p class="p5">
<span>- dana 12.05.2009.godine oko 02,00 h, u Ugosteteljskom objektu '' T.'' u mjestu ''Kraljevo Kolo'' Opština Mojkovac, lako tjelesno povrijedili oštećenog R.R.a, na način što ga je okrivljeni A.M. udario pesnicom u predjelu glave, od kojeg udarca je oštećeni pao, a zatim su ga svi okrivljeni pesnicama više puta izudarali u predjelu glave, kojom prilikom je oštećeni zadobio povrede u vidu preloma krune drugog zuba u gornjoj vilici sa desne strane, rane prskotine gornje usne, krvnog podliva gornje i donje usne, nagnječenja u predjelu potiljka vrata i lijevog donjoviličnog ugla, </span>
</p>
<p class="p5"></p>
<p class="p5">
<span>- čime su kao saizvršioci izvršili krivično djelo laka tjelesna povreda iz čl. 152. st. 1. Krivičnog Zakonika. </span>
</p>
<p class="p5"></p>
<p class="p5">
<span>-pa ih sud primjenom citiranog zakonskog propisa i čl.2, 4, 5, 13, 15, 23, 32, 39, 42. Krivičnog zakonika  kao i čl.199,202, 212 i 364. ZKP-a, </span>
</p>
<p class="p5">
<span> </span>
</p>
<p class="p8">
<span class="s1">O S U DJ U J E</span>
</p>
<p class="p8"></p>
<p class="p6">
<span>	Na novčanu kaznu u iznosu od po 600,00 € ( šesstotina eura),  koje kazne su okrivljeni dužni platiti ovom sudu u roku od 3 / tri / mjeseca po pravosnažnosti presude, ako osudjeni ne plate novčanu kaznu u odredjenom roku, sud će je zamijeniti  tako što će se za svakih započetih 25,00 € ( dvadeset pet eura), odrediti jedan dan zatvora, a ako osudjeni isplate samo dio novčane kazne ostatak će se srazmjerno pretvoriti u zatvor, a ukoliko osudjeni isplate i ostatak novčane kazne izvršenje zatvora će se obustaviti. </span>
</p>
<p class="p5"></p>
<p class="p5">
<span>Obavezuju se okrivljeni da ovom sudu na ime paušala plate iznose od po 60,00 € ( šezdeset eura), kao i na ime troškova krivičnog postupka solidarno iznos od  204,00 € ( dvijestotinečetiri eura ), sve u roku od 15 dana po pravosnažnosti presude.</span>
</p>
<p class="p5"></p>
<p class="p5">
<span>Oštećeni R.R., radi ostvarivanja imovinsko pravnog zahtjeva upućuje se na parnicu.</span>
</p>
<p class="p8">
<span class="s1">O b r a z l o ž e nj e</span>
</p>
<p class="p8"></p>
<p class="p6">
<span class="s1">	</span><span>Optužnim predlogom Osnovnog državnog tužioca iz B.Polja Kt.br.301/09 od 15.12.2009.godine, okrivljenim B.D.u, R.S.i, A.M.u i Z.E.u svi iz Mojkovca, je stavljeno na teret da su kao saizvršioci izvršili  krivično djelo laka tjelesna povreda iz čl. 152. st. 2. u vezi st. 1. Krivičnog Zakonika CG.</span>
</p>
<p class="p6"></p>
<p class="p6">
<span>	Presudom ovog suda K.br. 92/2010 od 19.05.2010.godine okrivljeni B.D.o, R.S.a, A.M. i Z.E., oglašeni su krivim da su kao saizvršioci izvršili kriv. djelo laka tjelena povreda iz čl. 152. st. 2. u vezi st. 1. KZ i osudjeni i to okrivljeni B.D.o, R.S.a i A.M. na novčanu kaznu u iznosu od po 1.500 eura, a okrivljeni Z.E. na novčanu kaznu u iznosu od 1.200. eura. Na navedenu presudu žalbe su izjavili ODT u Bijelom Polju i okrivljeni B.D.o i Z.E., pa je Viši sud u B.Polju ukinuo prvostepenu presudu i predmet vratio istom sudu na ponovno sudjenje. </span>
</p>
<p class="p6"></p>
<p class="p5">
<span>Glavni pretres je održan i zaključen dana 25.03.2011.godine u odsustvu uredno obaviještenog ODT iz Bijelog Polja, shodno čl. 453. ZKP-a. </span>
</p>
<p class="p5"></p>
<p class="p9">
<span>Ošećeni R.R. u završnoj riječi je izjavio,  da se pridružuje krivičnom gonjenju protiv okrivljenih i postavlja imovinsko pravni zahtjev. </span>
</p>
<p class="p5">
<span>Okrivljeni B.D.o, ne priznaje izvršenje krivičnog djela, pa je u svojoj odbrani tokom postupka naveo, da dana 12.05.2009.godine, bio je u društvu sa P.B., R.S.om i pok. D.D.i sjedjeli su u Restoranu B. u Mojkovcu i sjeća se da je u tom lokalu došlo dosvadje izmedju pok. D.a i jednog lica koje se preziva R.. Odmah zatim sa svojim društvom otišao je u Restoran T. u Mojkovcu. Istakao je kako je bio u alkoholisanom stanju te večeri odmah nakon dolaska u Restoran T., društvu je naručio večeru a on je uzeo sobu za spavanje i otišao da spava. Nije mu poznato ništa bliže u vezi predmetnog dogadjaja. Nezna na koji način su R. i V. zadobili povrede. Posebno je kazao da je kritičnom prilikom na nogama imao kaubojke čizme i predložio da se sasluša svjedokinja R.S.a, konobarica iz Kafane '' T.''.  U završnoj riječi je izjavio, da ostavlja sudu da odluči o njegovoj krivici i istakao da oštećeni izmišlja jer on nije bio prisutan. </span>
</p>
<p class="p6"></p>
<p class="p5">
<span>Okrivljeni R.S.a, ne priznaje izvršenje krivičnog djela, pa je u svojoj odbrani tokom postupka naveo, da dana 12.05.2009.godine u 00 h, bio je u Ugostiteljskom objektu T. u Mojkovcu, u društvu sa P.B., B.D.om i pok. D. D.. Istakao je da B.D.o odmah nakon dolaska u Ugostiteljski objekat T. naručio je da mu donesu večeru u sobu i otišao da spava. Za stolom su sjedjeli P., pok.D. D. i On, a za susjednim stolom primijetio je Z.E.a i A.M.a, koji su sjedjeli u M.u T. prije njihovog dolaska. Istakao je i to da u jednom momentu u lokal su došli momci koje poznaje izvidjenja i odmah nakon što su oni ušli u lokal, pok.D. D. prišao je jednom od ovih momaka i udario ga pesnicom u predjelu glave. On je prišao da razvadja i razvadjali su i A.M. i Z.E., a nije primijetio da su A. i Z. udarali ove momke sa kojima je D. došao u sukob, a ni on nikog nije udarao već je samo razdvajao na način što je D.a vukao da ne udara ove momke. Kazao je da je imao na nogama kritične noći neke patike. U završnoj riječi je izjavio, da misli da nije kriv a sud neka odluči. </span>
</p>
<p class="p5"></p>
<p class="p5">
<span>Okrivljeni A.M., ne priznaje izvršenje krivičnog djela, pa je u svojoj odbrani tokom postupka je naveo, u Ugostiteljskom objektu T. u Mojkovcu došlo je do tuče izmedju pok. D. D.a i jednog momka. D. D. i još neko od njegovog društva a nije siguran ko se sve nalazio u M.u T. u momentu kada su V. i R. došli u isti. Istakao je da je on sjedio sa Z.E.om i naručili su večeru. Kada je vidio da je D. D. krenuo ka V.u i udario ga i njih dvojica se počupali i počeli udarati skočio je da razvadja. Razvadjao je na način što je vukao D.a i u momentu razvadjanja dobio je udarac u predjelu lica od R.a i od tog udarca je pao. On nije uzvraćao udarce i nije povrijedio nikog, a kada je ustao sa poda uz pomoć Z.E.a tuča je već bila završena. Kazao da je kritične večeri imao obuvene patike, jer patike stalno nosi. U završnoj riječi je izjavio, da ostavlja sudu da odluči o njegovoj krivici. </span>
</p>
<p class="p5">
<span> </span>
</p>
<p class="p5">
<span>Okrivljeni Z.E., ne priznaje izvršenje krivičnog djela, pa je u svojoj odbrani tokom postupka je naveo, da dana 12.05.2009.godine, sjedio je u M.u T. sa A.M.om. Nakon njihovog dolaska u isti su došli D. D., B.D.o, R.S.a i P. B., a amisli da je u njihovom društvu bilo još lica ali nije siguran. Istakao je da nije primijetio kada su u lokal došli R.R. i njegovo društvo a ovo iz razloga što je bio u WC, i kada se iz WC-a vratio, vidio je A.M.a koji je na licu imao krv, a krv mu je išla iz nosa, a u tom momentu je primijetio i P. B.a, a ostali su se bili razišli. Kada je izašao iz lokala sreo se sa jednom djevojkom, koja je plakala, i koja mu je rekla '' biju mi brata'', a misli da se ta djevojka preziva V.. Nije učestvovao u tuči, nije nikog povrijedio i nije posmatrao dogadjaj kritični. Jedino je pomagao A.M.u da ustane sa poda i da obriše krv iz nosa. Kazao je da je kritične noći bio obuo patike. U završnoj riječi je izjavio, da se ne osjeća krivim i tražio da ga sud oslobodi. </span>
</p>
<p class="p5"></p>
<p class="p9">
<span>Sud je radi utvrdjivanja odlučnih činjenica i krivice okrivljenih  u dokaznom postupku u svojstvu svjedoka saslušao oštećenog R.R.a, saslušao svjedoke R.S.u, B.G.a i vještaka medicinske struke dr. S.M.a, na saglasni predlog stranaka pročitao iskaze svjedoka V. M., dat na zapisniku kod istražnog sudije od 19.10.2009.godine i sa zapisnika o glavnom pretresu od 19.05.2010.godine, V. B.a, dat na zapisniku o glavnom pretresu od 19.05.2010.godine, B.D.a, dat na zapisniku kod istražnog sudije od 19.06.2009.godine i na zapisniku o glavnom pretresu od 19.05.2010.godine i P. B.a zv. B., dat na zapisniku o glavnom pretresu od 19.05.2010.godine, izvršio uvid u medicinsku dokumentaciju izdatu na ime oštećenog R.R.a, pročitao nalaz i mišljenje vještaka prof. dr. M.a Š. - specijaliste za Sudsku medicinu od 19.11.2009.godine, izvršio uvid u izvod iz Kaznene evidencije na ime okrivljenog B.D.a, izdat od strane Uprave Policije - Ispostava Mojkovac od 12.09.2009.godine, izvršio uvid u izvod iz Kaznene evidencije na ime okrivljenog R.S., izdat od strane Uprave Policije - Ispostava Mojkovac od 12.09.2009.godine, izvršio uvid u izvod iz Kaznene evidencije na ime okrivljenog A.M.a, izdat od strane Uprave Policije - Ispostava Mojkovac od 12.09.2009.godine i izvršio uvid u izvod iz Kaznene evidencije na ime okrivljenog Z.E.a, izdat od strane Uprave Policije - PJ Berane  od 17.09.2009.godine.</span>
</p>
<p class="p10"></p>
<p class="p10">
<span>Cijeneći izvedene dokaze pojedinačno i u medjusobnoj vezi, pa ih dovodeći u vezi sa odbranama okrivljenih shodno čl. 360. st. 2.ZKP-a, sud je utvrdio činjenično stanje kao u izreci presude. </span>
</p>
<p class="p10"></p>
<p class="p10">
<span>Naime, iz izvedenih dokaza tačnije iskaza oštećenog - svjedoka R.R.a, i svjedoka V. B.a, V. M. i B.D.a, koje je sud prihvatio kao uvjerljive i tačne, te iskaza svjedoka P. B.a, koji je sud djelimično prihvatio, utvrdjuje se, da dana 11.05.2009.godine i to u večernjim časovima oko 21 - 22 h, u Restoranu B. u Mojkovcu, su došli društvo i to R.R., V. B., V. Milojka i B.D.. U tom restoranu su već bili B.D.o, A.M., Z.E., R.S.a i D. D.. U jednom momentu je došlo do nesporazuma izmedju D.a sa jedne strane a R.a i V.a sa druge strane i to u vezi naručivanja pjesama pjevačici i tu je došlo do nesporazuma i guranja izmedju njih, ali nije došlo do tuče. Nakon čega je društvo D. D.a otišlo u M. T., kada je B.D.o naručio večeru za cijelo društvo a za sebe da mu se ponese večera u sobu M.a T.. Kritične noći oko 01 h, u M. T. su došli R.R. u društvu sa V. B.om, V. M. i B.D. i sjeli su za jedan sto. U M.u su se nalazili D. D., R.S.a, Z.E., A.M. i P. B., a B.D.o, trenutno nije bio u društvu sa njima, već je kasnije došao. Nakon dolaska u M. T. društva R.R.a, odmah je od strane društva D. D.a, počelo dobacivanje prema društvu R.R.a i upućivanje riječi izmedju ostalih '' kako je lepo biti glup'' i sl, a zatim i riječi '' zašto se smiju''. Kada D. više puta kreće prema stolu društva R.a a P. i A. pokušavaju da ga spriječe. Medjutim, D. uspijeva da se otrgne, a onda dolazi do gužve, a potom i do tuče, kada svi iz društva D.a udaraju R.R.a i njegovo društvo. A A.M. zadaje udarac R.u pesnicom u predjelu lica, od kojeg udarca isti pada na pod a tada su počeli da ga udaraju i ostali okrivljeni B.D.o, R.S.a i Z.E., i to  stisnutim pesnicama svuda po glavi i tijelu a najviše po glavi. U jednom momentu u toj gužvi su izašli ispred M.a T., kada je A.M. uputio riječi '' pustite mi R.a'' i istog je potjerao oko M.a, a R. uspio da pobjegne prema Rijeci Tari. A odmah nakon toga dolazi policija na čemu se ovaj dogadjaj i završio. </span>
</p>
<p class="p10"></p>
<p class="p10">
<span>Predhodno izloženo udopunjeno je medicinskom dokumentacijom i nalazom i mišljenjem vještaka med. struke prof.dr. M.a Š. od 19.11.2009.godine, iz kojeg se utvrdjuje, da je u kritičnom dogadjaju R.R. zadobio povrede : - prelom krune drugog zuba u gornjoj vilici sa desne strane, rana prskotina gornje usne, krvni podliv i gornje i donje usne, nagnječenje u predjelu potiljka, vrata i lijevog donjoviličnog ugla. Navedene povrede su posledice višekratnog dejstva tupog, teškog i zamahnutog mehaničkog orudja ( moguće i pesnica), na odgovarajuće predjele tijela. A navedene povrede predstavljaju i pojedinačno i u svom zbiru laku tjelesnu povredu. </span>
</p>
<p class="p10"></p>
<p class="p10">
<span>Neposredno na glavnom pretresu vještak medecinske struke dr. S.M.e se izjasnio, da je u nalazu vještaka Sudske medicine prof.dr. M.a Š., dato mišljenje o kakvim se povredama radi i data kvalifikacija povreda i navedeno na koji način su te povrede mogle biti nanešene oštećenom i slaže se sa datim nalazom. Ovaj vještak je na pitanje kazao, da obzirom da je oštećeni kritičnom prilikom zadobio povrede: prskotinu gornje usne, krvni podliv gornje i donje usne ( bez bližeg opisa) i nagnječenja u predjelu potiljka vrata i lijevog donjoviličnog ugla ( bez bližeg opisa), te navedene povrede spadaju </span><span class="s1">u nespecifične mehaničke povrede.</span><span> I smatra da je mnogo veća vjerovatnoća da su povrede mogle nastati od udarca pesnicom nego od udarca nogom obuvenom u obuću, a taj zaključak zasniva da je oštećeni zadobio više udaraca nogom obuvenom u obuću, da bi povrede s obzirom da se radi o usnama, nosu, očima, da bi povrede bile značajnije a povreda zuba najčešće i nastaje od udarca pesnicom.  Tako da u konkretnom slučaju isključuje kao mogućnost da su navedene povrede kod oštećenog mogle nastati od udarca nogom obuvenom u obuću. Inače sud je nalaze ovih vještaka cijenio kao objektivno i stručno date i istima nije prigovoreno ni od strane oštećenog ni od strane okrivljenih. </span>
</p>
<p class="p10"></p>
<p class="p10">
<span>Sud je posebno cijenio odbrane okrivljenih koji u podpunosti negiraju izvršenje krivičnog djela, ističući i to B.D.o da u vezi kritičnog dogadjaja nije mu ništa bliže poznato, jer je u M.u T. društvu naručio večeru a on u istom uzeo sobu za spavanje i otišao da spava. A okrivljeni R.S.a je istakao da kritične večeri on je pokušavao da razvadja, jer nakon što su u lokal došli momci koje izvidjenja poznaje pok.D. D. je prišao jednom od tih momaka i udario ga pesnicom u glavu. A okrivljeni A.M. je istakao da kritične večeri u M.u T. kada su došli R. i V. a D. D. krenuo ka V.u i udario ga, on skočio da razvadja i u tom momentu zadobio udarac u predjelu lica od R.a i od tog udarca pao i kada je ustao sa poda tuča je bila završena. A okrivljeni Z.E. je istakao da se kritičnom prilikom nalazio u WC-eu i nije posmatrao dogadjaj, jedino je pomagao A.M.u da ustane sa poda i obriše krv sa nosa. Pa iste odbrane nije prihvatio jer su po ocjeni ovog suda usmjerene u cilju izbjegavanja krivice. Pored toga iste su opovrgnute izvedenim dokazima. Tako odbrana okrivljenog B.D.a je demantovana pored ostalih dokaza uvjerljivim i jasnim  iskazom svjedokinje V. M., koja je decidno istakla da B.D.o kada su oni stigli u M. T. nije bio prisutan već je isti došao kasnije i koji kada se pojavio govorio '' probudili ste me, spavao sam na spratu, i vi ste me probudili i došao sam da vidim o čemu se radi''. A odbrana R.S. je opovrgnuta pored ostalih dokaza iskazom svjedoka V. B.a, koji je izmedju ostalog kazao, da se na R.a u Restoranu T., zaletio R., Z. i A. i istog su obalili na patos i udarali ga rukama po glavi i tijelu i da su tom prilikom R.u slomili zub. A odbrana A.M.a demantovana je pored ostalih dokaza i iskazom oštećenog R.R.a, koji je decidno kazao da mu je kritičnom prilikom prvi udarac zadao A.M. i to u predjelu lica i od tog udarca pao na pod, a tada su i ostali počeli da ga udaraju rukama i nogama. A odbrana Z.E.a obezvrijedjena je iskazom svjedokinje V. M., koja je na njegovo pitanje, zna li gdje je on bio, odgovorila, da kada je nastala tuča okrivljeni Z. je bio tu i učestvovao u tuči. Pored toga i svjedok V. B. je izmedju ostalog istakao, da su se na R.a tom prilikom zaletjeli, R., A. i Z. i istog su obalili na patos i udarali ga rukama po glavi i tijelu. </span>
</p>
<p class="p10"></p>
<p class="p5">
<span>Imajući u vidu sve predhodno izloženo ovaj Sud zaključuje, da su okrivljeni B.D.o, R.S.a, A.M. i Z.E., dana 12.05.2009.godine oko 02,00 h, u Ugosteteljskom objektu '' T.'' u mjestu ''Kraljevo Kolo'' Opština Mojkovac, lako tjelesno povrijedili oštećenog R.R.a, na način što ga je okrivljeni A.M. udario pesnicom u predjelu glave, od kojeg udarca je oštećeni pao, a zatim su ga svi okrivljeni pesnicama više puta izudarali u predjelu glave, kojom prilikom je oštećeni zadobio povrede u vidu preloma krune drugog zuba u gornjoj vilici sa desne strane, rane prskotine gornje usne, krvnog podliva gornje i donje usne, nagnječenja u predjelu potiljka vrata i lijevog donjoviličnog ugla, a što znači da su u radnjama okrivljenih sadržani svi elementi bića krivičnog djela  laka tjelesna povreda iz čl. 152. st. 1. KZ, koje su izvršili kao saizvršici. Okrivljeni su postupali  s umišljajem, obzirom da su bili  svjesni  svog djela i htjeli su  njegovo izvršenje.</span>
</p>
<p class="p5"></p>
<p class="p5">
<span>Sud nije prihvatio pravnu kvalifikaciju djela iz Optužnog predloga, ovo zbog toga što izvedenim dokazima tokom postupka nije utvrdjeno da su okrivljeni oštećenom, kritičnom prilikom nanijeli povrede nogama obuvenim u obuću, koje sredstvo je podobno da tijelo teško povrijedi ili zdravlje teško naruši. U prilog čemu govore i nalazi i mišljenja vještaka med.struke, koje je sud u podpunosti prihvatio. </span>
</p>
<p class="p5"></p>
<p class="p5">
<span> Za konkretno krivično djelo u Krivičnom zakoniku, propisano je da će se učinilac kazniti novčanom kaznom ili zatvorom do 1. godine. </span>
</p>
<p class="p11"></p>
<p class="p5">
<span>Prilikom odlučivanja o vrsti i visini kazne za okrivljene sud je imao u vidu sve okolnosti koje su od uticaja da kazna bude veća ili manja u smislu odredbi čl.42. Krivičnog zakonika, pa je od olakšavajućih okolnosti okrivljenom B.D.u našao, da je isti relativno mladji, nezaposlen, lošeg imovnog stanja, izrazio spremnost da se pomiri sa oštećenim, dok mu je kao otežavajuću okolnost cijenio da je isti ranije osudjivan. A za okrivljenog R.S.u od olakšavajućih okolnosti našao da je isti relativno mladji, nezaposlen, lošeg imovnog stanja, dok mu je kao otežavajuću okolnost cijenio da je isti ranije osudjivan. A za okrivljenog A.M.a od olakšavajućih okolnosti našao, da je isti relativno mladji, nezaposlen, lošeg imovnog stanja, koji je izrazio spremnost da se izmiri sa oštećenim, dok mu je kao otežavajuću okolnost cijenio da je isti ranije osudjivan. A za okrivljenog Z.E.a od olakšavajućih okolnosti našao, da se radi o mladjem punoljetnom licu, nezaposlen, koji nije osudjivan, da je izrazio spremnost da se izmiri sa oštećenim, dok mu otežavajućih okolnosti nije našao. Imajući u vidu predhodno utvrdjene okolnosti, ovaj sud je za predmetno krivično djelo iz čl. 152. st. 1. KZ, okrivljene osudio na novčanu kaznu preciziranu izrekom presude, u uvjerenju da će se i sa ovom vrstom i visinom kazne u konkretnom slučaju prema svim okrivljenima u podpunosti ostvariti svrha kažnjavanja predvidjena čl. 32. u okviru opšte svrhe izricanja krivičnih sankcija iz čl. 4. st. 2. KZ, te da okrivljeni ubuduće ne vrše  krivična djela.</span>
</p>
<p class="p5"></p>
<p class="p5">
<span>Ovaj sud je cijenio i  ostale izvedene dokaze - iskaze svjedoka B.G.a i R.S.e, koje nije posebno obrazlagao, nalazeći da isti nemaju karakter odlučnih činjenica za eventualno drugačije presudjenje u ovoj krivičnoj stvari, imajući u vidu ukupno činjenično stanje kao i to da su isti kazali da nijesu očevidci kritičnog dogadjaja. </span>
</p>
<p class="p5"></p>
<p class="p6">
<span>	Sud je u smislu odredbi čl.199 ZKP-a,  obavezao okrivljene da na ime paušala plate  iznose od po 60,00 eura, koji iznos je odmjeren u odnosu na trajanje i složenost krivičnog postupka i imovno stanje okrivljenih, kao i na ime troškova krivičnog postupka  solidarno iznos od 204,00 €, koji iznos je isplaćen vještacima medicinske struke, tokom trajanja krivičnog postupka, shodno čl. 202. ZKP-a. </span>
</p>
<p class="p6"></p>
<p class="p5">
<span>Oštećeni R.R., radi ostvarivanja imovinsko pravnog zahtjeva upućuje se na parnicu, shodno čl. 212. ZKP-a.</span>
</p>
<p class="p5"></p>
<p class="p5">
<span>Sa iznijetih razloga odlučeno je kao u izreci presude, shodno čl. 364. ZKP-a. </span>
</p>
<p class="p5"></p>
<p class="p3">
<span class="s1">OSNOVNI SUD U BIJELOM POLJU</span>
</p>
<p class="p12">
<span class="s1">Dana: 25.03.2011.godine</span>
</p>
<p class="p6">
<span class="s1">Zapisničar,						                          S u d i j a,</span>
</p>
<p class="p6">
<span class="s1"> Ljiljana Popović s.r.   			                                 Rahmo Banda s.r.</span>
</p>
<p class="p2"></p>
<p class="p4"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
.span2{;font-size:12pt;font-family:'Arial';font-weight:800}
.span3{;font-size:12pt}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span></span><span class="span1">K.br.1099/12</span>
</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">OSNOVNI SUD U PODGORICI, po sudiji </span><span class="span1">Đuković Goranu, uz učešće namještenika suda Maraš Ane, kao zapisničara, u krivičnom predmetu protiv okrivljenog R. Đ., zbog krivičnog djela teška tjelesna povreda iz čl. 151 st.1 Krivičnog zakonika Crne Gore </span><span class="span1">u sticaju sa krivičnim djelom nedozvoljeno držanje oružja i eksplozivnih materija iz čl. 403 st.2 Krivičnog zakonika Crne Gore</span><span class="span1">, odlučujući po optužnom predlogu Osnovnog državnog tužilaštva Podgorica Kt.br. 1039/12 od 17.10.2012.godine, nakon održanog glavnog i javnog pretresa dana 06.03.2015.godine, u prisustvu zastupnika optužbe, zamejnika  ODT-a Podgorica, P. J., okrivljenog Đ. R. i njegovog branioca advokata Z. B., donio je, a dana 09.03.2015.godine, javno objavio</span>
</p>
<p>&nbsp;</p>
<p style="text-align:center;">
<span class="span1">P R E S U D U </span>
</p>
<p>
<span class="span1">Okrivljeni:</span>
</p>
<p>&nbsp;</p>
<p>
<span class="span1">Đ. R., JMBG ....., zvani B., od oca H. i majke J., rođene Đ., rođenog .... godine u P., sa prebivalištem u mjestu rođenja u Ul. P.K. br.., državljanin Crne Gore, po zanimanju bravar, oženjen otac dvoje djece, pismen, sa završenom srednjom školom, srednjeg imovnog stanja, osuđivan presudom Osnovnog suda u P. K.br. 703/92 od 04.11.1993.godine, zbog krivičnog djela iz čl. 185 st.1 KZRCG, izrečena uslovna osuda 2 mjeseca zatvora, uslovno na 1 godinu i presudom Osnovnog suda u P. K.br. 98/4231 od 21.10.2007.godine, zbog krivičnog djela iz čl.240 st.1 tač.1 u vezi čl.49 KZRCG, izrečena uslovna osuda 1 godina zatvora, uslovno 3 godine.</span>
</p>
<p>&nbsp;</p>
<p style="text-align:center;">
<span class="span1">KRIV JE</span>
</p>
<p>
<span class="span1">Zato što je:</span>
</p>
<p>&nbsp;</p>
<p>
<span class="span1">1. Dana 08.jula 2012.godine,oko 22,00 časa u P., ispred UO „E.“, teško tjelesno povrijedio oštećenog P. D., na način što je u pravcu nogu oštećenog ispalio dva projektila iz automatske puške, od kojih je jedan pogodio oštećenog u predjelu spoljne strane lijeve pete i kroz prostjelni kanal izašao sa unutrašnje strane lijeve pete, a zatim je udario u betonsku podlogu kojom prilikom se rasprskao pri čemu su djelovi rikošetiranjem pogodili oštećenog u predjelu unutrašnje strane desne pete i tako mu nanio tešku tjelesnu povredu u vidu prosteline lijeve pete sa prelomom petne kosti i više ustrelina desne pete,pri čemu je bio svjestan svog djela čije izvršenje je htio, znajući da je njegovo djelo zabranjeno</span>
</p>
<p>&nbsp;</p>
<p>
<span class="span1">-čime je izvršio krivično djelo teška tjelesna povreda iz čl. 151 st.1 Krivičnog zakonika Crne Gore</span>
</p>
<p>&nbsp;</p>
<p>
<span class="span1">2. Dana 08. jula 2012. godine u P., ispred UO „E.“, pa je suprotno čl. 10. st.2 tač.2, čl. 10a st.1 i čl. 11 Zakona o oružju, nosio na javnom mjestu vatreno oružje – automatsku pušku NN marke kalibra 7, 62 x 39 mm, čije držanje i nošenje je građanima zabranjeno, pri čemu je bio svjestan svog djela čije izvršenje je htio, znajući da je njegovo djelo zabranjeno,</span>
</p>
<p>&nbsp;</p>
<p>
<span class="span1">-čime je izvršio krivično djelo nedozvoljeno držanje oružja i eksplozivnih materija iz čl.403.st.2 Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Pa sud okrivljenom, primjenom citiranih Zakonskih propisa i čl. 48.st.1 Krivičnog zakonika Crne Gore, za svako krivično djelo prethodno utvrđuje kazne zatvora i to: </span>
</p>
<p>&nbsp;</p>
<p>
<span class="span1">- Za krivično djelo teška tjelesna povreda iz čl. 151.st.1 Krivičnog zakonika Crne Gore, kaznu zatvora u trajanju od 6(šest) mjeseci</span>
</p>
<p>&nbsp;</p>
<p>
<span class="span1">- Za krivično djelo nedozvoljeno držanje oružja i eksplozinvih materija iz čl. 403. st.2 Krivičnog zakonika Crne Gore, kaznu zatvora u trajanju od 6 (šest) mjeseci,</span>
</p>
<p>&nbsp;</p>
<p>
<span class="span1">Pa sud okrivljenog, primjenom citiranih Zakonskih propisa i čl. 3, 4, 5, 13, 15, 32, 36, 42, 48.st.2 tač.2 i 51 Krivičnoog zakonika Crne Gore i čl. 226, 229, 239 i 374 Zakonika o krivičnom postupku</span>
</p>
<p>&nbsp;</p>
<p style="text-align:center;">
<span class="span1">Osuđuje</span>
</p>
<p>&nbsp;</p>
<p>
<span class="span1">Na jedinstvenu kaznu zatvora u trajanju od 10 (deset) mjeseci u koju se uračunava vrijeme provedeno na zadržavanju pred Upravom policije PJ Podgorica od 16.07.2012.godine ( 13,20 časova) do 16.07.2012  godine (14,45 časova ).</span>
</p>
<p>&nbsp;</p>
<p>
<span class="span1">Oštećeni P. D. radi ostvarenja imovinsko pravnog zahtjeva, upućuje se na parnični postupak.</span>
</p>
<p>&nbsp;</p>
<p>
<span class="span1">Obavezuje se okrivljeni da ovom sudu na ime troškova postupka uplati novčani iznos od 324,50 eura, kao i 30,00 eura na ime paušala, u roku od 15 dana po pravosnažnosti presude.</span>
</p>
<p>&nbsp;</p>
<p style="text-align:center;">
<span class="span1">Obrazloženje</span>
</p>
<p>&nbsp;</p>
<p>
<span class="span1">Optužnim predlogom Osnovnog državnog tužilaštva u Podgorici Kt.br.1039/12 od 17.10.2012.godine, okrivljenom Đ.R., stavljeno je na teret da je učinio krivično djelo teška tjelesna povreda iz čl. 151 st.1 Krivičnog zakonika Crne Gore i krivično djelo nedozvoljeno držanje oružja i eksplozinvih materija iz čl. 403 st.2 Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Zastupnik optužbe prije davanja završnih riječi promijenio je činjenični opis dispozitiva optužnog akta na način što je pod tačkom 1. u poslednjem redu nakon riječi “pete”</span><span class="span1"> dodao riječi „pri čemu je bio svjestan svog djela čije izvršenje je htio, znajući da je njegovo djelo zabranjeno“ </span><span class="span1">ne mijenjajući pravnu kvalifikaciju</span><span class="span1">, kao i pod tačkom 2. u poslednjem redu nakon riječi „zabranjeno“, dodao riječi „pri čemu je bio svjestan svog djela čije izvršenje je htio, znajući da je njegovo djelo zabranjeno“, </span><span class="span1">ne mijenjajući pravnu kvalifikaciju</span><span class="span1">, dok je u završnoj riječi izjavio da u cjelosti ostaje pri izmijenjenom optužnom predlogu jer iz svih provedenih dokaza na glavnom pretresu, a posebno iz iskaza svjedoka oštećenog, svjedoka P. B. i M. Ž., kao i drugih materijalnih dokaza provedenih na glavnom pretresu, proizilazi da je okrivljeni izvršio krivična djela koja su mu stavljena na teret, predlažući sudu da okrivljenog oglasi krivim i da mu izrekne krivičnu sankciju u granicama zakonom propisanim za ta krivična djela.</span>
</p>
<p>&nbsp;</p>
<p>
<span class="span1">Zastupnik optužbe je u završnoj riječi, takođe odustao od predloga za izricane mjere bezbijednosti – oduzimanje predmeta koja je predložena u optužnom predlogu.</span>
</p>
<p>&nbsp;</p>
<p>
<span class="span1">Punomoćnik oštećenog, adv. B.L. u završnoj riječi je izjavila da ostaje pri krivičnom gonjenju okrivljenog, postavlja imovinsko pravni zahtjev i ukazuje da bi bilo suvišno upućivati oštećenog na parnicu kod dokaza koji postoje u spisima predmeta, predlažući da se okrivljeni oglasi krivim i kazni po zakonu.</span>
</p>
<p>&nbsp;</p>
<p>
<span class="span1">Okrivljeni je u svojoj odbrani datoj u prethodnom postupku pred ODT-om Kt.br.1039/12 od 16.07.2012. godine, izjavio da izdaje stan P.D.koji mu je do januara 2012.godine izmirivao sve dažbine vezane za stan, kao i kiriju, a od tog datuma, mu je plaćao samo kiriju, dok dažbine vezane za struju, vodu, televiziju mu nije plaćao pa je dug za iste dostigao iznos od skoro hiljadu eura. Kada je neposredno pred 1. jul 2012.godine otišao da obiđe stan, vrata od istog su bila zaključana ali je sreo P.D.i njegovog brata kog zna samo pod nadimkom D. pa je tom prilikom primijetio da su stvari iz stana iznešene, a što ga je dovelo do zaključka da P.D.hoće da se iseli i da mu ne plati dugovanja. Dok su razgovarali, on mu je rekao da treba da plati dugovanja a P.D. je rekao da je našao jeftiniji stan, i da mu ništa ne duguje, a tada se u razgovor uključio brat P. D. i rekao da te pare što mu duguje D., ubuduće traži od njega i da dođe kod njega, na šta mu je on odgovorio „nemoj da ti zabranim da izađeš preko ove kapije“, a nakon čega su P. D. i D. sjeli u auto i otišli. Dalje je naveo, da sledećih 7-8 dana, on ništa nije preduzimao, te da je jedan dan dok je radio u svojoj radionici, negdje oko 22,00 časa, odlučio da pođe do kuće P. B., oca P. D., a kako bi situaciju riješili na miran način, pa je tom prilikom iz svoje šupe uzeo automatsku pušku koju je 1995 godine iz B., dobio na poklon i od toga dana istu nije dirao, pa se sa puškom zamotanom u peškir uputio ka kući P.B.. Znao je da se tom prilikom u cijevi puške nalazi jedan manevarski metak, a koliko je municije u okviru bilo nije znao, te da tom prilikom to nije provjeravao. Napomenuo je da je toga dana u radionici pio rakiju a zatim pivo, i da je sa poslom počeo oko 11,00 časova a završio oko 20,00 časova, te da je oko 17,00 časova istog dana popio dvije tablete dijazeprama. Dalje je naveo, da kada je stigao ispred kapije kuće P. B., makao je peškir sa puške i ušao u dvorište kuće, držeći pušku desnom rukom za kundak okrenutu ustima prema dolje, a tada je primijetio P. D. i rekao mu da vrati pare koje mu duguje, zatim je P. D. krenuo da bježi u lijevo od mjesta gdje je bio, dok je P. B., ubrzanim korakom krenuo prema njemu i jednom rukom uhvatio pušku za cijev a drugom njega za desnu ruku i počeo da vuče pušku, dok je on i dalje držeći pušku za rukohvat desnom rukom a lijevom za cijev, vukao pušku ka sebi, u tom trenutku je P.D. prilazio sa njegove lijeve strane i kada se približio na nekih 3-4 metra, puška je opalila. Dodao je da u trenutku kada je puška opalila, P. D. prilazio sa njegovog lijevog boka, a da je puška oko koje su se otimali, bila u visini njegovog stomaka, te da ne zna koliko je puta puška opalila, dva ili tri puta, a kada se to desilo, P. D. je nastavio da se kreće prema njemu, a onda je u jednom trenutku pao u nazad i rekao da je pogođen, u tom trenutku je P. B. pustio pušku, a on je otišao van dvorišta i bacio pušku u blizini prvih kontejnera na koje je naišao. Dalje je naveo da se od toga dana, skrivao narednih osam dana dok se nije sam prijavio policiji. Pojasnio je da se kritičnom prilikom bojao da će ga P. napasti pa je iz tog razloga ponio pušku, te da posjeduje dva motorna vozila i zo „M. ..“ i „r. koji koristi njegova supruga i da kritičnom prilikom nije koristio vozila već je išao pješke. Na kraju je izjavio da mu je žao što se sve to dogodilo i da nije htio da povrijedi nikoga. Na galvnom pretresu održanom dana 19.02.2013. godine, okrivljeni je u svojoj odbrani dodao da je kritičnog dana u radionici popio 5-6 časa rakije, zatim 6-7 piva a kasnije dvije tablete.</span>
</p>
<p>&nbsp;</p>
<p>
<span class="span1">Branilac okrivljenog, adv. Z. B. je u završnoj riječi izjavio da odbrana u stvari ne spori činjenično stanje kako je predstavljeno optužnim aktom, međutim ukazuje sudu na činjenice koje su dovele do reagovanja optuženog dakle, da mu je oštećeni prethodno živio u kući, da mu je ostao dužan stanarinu i komunalije, a po nalazu vještaka psihijatra okrivljeni je bio bitno smanjeno uračunljiv. Predložio je sudu da tu bitnu smanjenu uračunljivost cijeni kao olakšavajuću okolnosti imajući u vidu sve olakšavajuće okolnosti koje stoje na strani okrivljenog i okolnosti pod kojima se događaj desio.</span>
</p>
<p>&nbsp;</p>
<p>
<span class="span1">Okrivljeni je u završnoj riječi u cjelosti prodžao završnu riječ svog branioca.</span>
</p>
<p>&nbsp;</p>
<p>
<span class="span1">Sud je u dokaznom postupku izveo sljedeće dokaze: na saglasan predlog stranaka sud je pročitao: iskaz svjedoka oštećenog P. D. sa zapisnika od 29.05.2014.godine, iskaz svjedoka P. B. sa zapisnika od 19.02.2013.godine, iskaz svjedoka M. Ž. sa zapisnika od 19.02.2013.godine, izjašnjene vještaka medicinske struke dr G.Ž. sa zapisnika od </span><span class="span1">29.11.2013.godine i izjašnjenje sudskog vještaka med.struke dr R. N. sa zapisnika o glavnom pretresu od 23.01.2014.godine, pročitao zapisnik o uviđaju UP PJ Podgorica Ku.br. 578/12 od 16.07.2012.godine, pročitao službenu zabilješku UP PJ Podgorica Ku.br. 578/12 od 16.07.2012.godine, pročitao nalaz i mišljenje vještaka medicinske struke dr R. N. od 25.07.2012.godine, pročitao nalaz i mišljenje vještaka medicinske struke dr R. N. od 09.10.2012.godine, izvršio uvid u fotodokumentaciju broj 20-28-244-1106/1732 od 09.07.2012.godine, pročitao izvještaj o balističkom vještačenju Forenzičkog centra u D. broj 244/13-2-30671 od 04.12.2013. godine, pročitao izvještaj o vještačenju od „daljini pucanja“ Forenzičkog centra broj 244/13-2-3672 od 06.12.2013.godine, izvršio uvid u otpusnu listu za okrivljenog, instituta za kardiovaskularne bolesti, na D., na saglasan predlog stranaka pročitao izjašnjenje sudskog vještaka medicinske struke dr B. B. od 17.10.2014.godine, izjašnjenje sudskog vještaka medicinske struke dr G. Ž. sa glavnog pretresa od 06.03.2015.godine, izvršio uvid u izvod iz KE za okrivljenog Đ. R. izdat od UP PJ 29-245/12-2886/2-4394 od 02.11.2012.godine.</span>
</p>
<p>&nbsp;</p>
<p>
<span class="span1">Svjedok oštećeni P.D. je u svom iskazu datom u prethodnom postupku pred ODT-om Kt.br.1039/12 od 18.07.2012.godine, izjavio da je 11 mjeseci živio kao podstanar kod Đ. R., te da mu je redovno plaćao kiriju i davao određeni novčani iznos da izmiri dažbine. Međutim kako je utvrdio da plaća struju koju on ne troši, tj. da se na brojilu iz stana u kojem je bio podstanar, očitavalo potrošeno stanje iz drugog stana, te je on odlučio da se izseli iz stana pa je krajem juna 2012.godine između njega i Đ. R. došlo do spora, pa je uslijed prepirke, Đ. R. jedan dio njegovih stvari zadržao u stanu, dok je jedan dio stvari uspio da sa svojim bratom preseli u kuću njegovog oca P. B.. Nakon toga, on sa Đ. R. nije imao nikakav kontakt niti ga je gledao. Dalje je naveo da je dana 08.07.2012 godine,negdje između 22,30 i 23,00 sata, širio veš u dvorištu svoga oca, u kom dvorištu je njegov otac sjedjeo za stolom sa svojim poznanikom M. Ž., udaljeni nekoliko metara od njega, a sa toga mjesta gdje je stajao nije mogao vidjeti ulaznu kapiju, a zatim je u jednom trenutku vidio kako je njegov otac otišao prema kapiji i čuo je Đ. R. kako viče „P. jebao sam ti majku crnogorsku za navijek“, tada ga je otac pozvao i rekao da njega neko traži, a zatim je krenuo ka kapiji i sa udaljenosti od nekih 20 metara vidio R. Đ. kod kapije kako u ruci drži automatsku pušku, pa se uputio prema njemu malo bržim hodom, a tada su njegov otac i M.Ž. ponovo ustali i krenuli ka Đ.. Dalje je naveo da u tom trenutku, dok je išao ka Đ., isti je pušku držao okačenu o rame, a usta cijevi uperena ka njemu u visini  njegovih grudi, a potom u pravcu njegovog oca i njegovog prijatelja, što je ponavljao svo vrijeme naizmjenično dok mu je prilazio. Uspio je da mu priđe veoma blizu, na nekih pola metra, a tada je Đ. ispalio nekoliko metaka, možda dva ili tri, a jedan od njih ga je pogodio u lijevu nogu, tačnije u petu, od čega je on pao na zemlju, a zatim je čuo prepoznatljiv zvuk škljocanja puške što je on prepoznao kao repetiranje. Dalje je naveo da se drugih detalja ne sjeća najbolje, jer je bio u šoku, osim da je čuo svog oca kako govorio Đ. „što ćeš to, što ćeš to“, a zatim je Đ. sjeo u svoje auto koje je svo vrijeme bilo upaljeno ispred kapije i otišao. Pojasnio je da se ne može tačno sjetiti gdje su se nalazili njegov otac i prijatelj u trenutku kada je Đ. pucao, ali zna da su bili u njegovoj blizini, jer je dvorište svakako malo, a kada se približavao Đ. koji se nalazio na samoj kapiji, vidio je kako isti repetira pušku. Pa kada je istog vidio sa puškom i upaljenim autom, uplašio se jer je pretpostavio da nije došao ni jednom dobrom namjerom. Nakon ranjavanja je prebačen u blonicu gdje je ostao na liječenju devet dana. Dalje je naveo, da  se ne može sjetiti, kako je, dok je pucao, Đ.R.držao pušku ali dok je išao ka njemu, Đ. je držao pušku uperenu u njegove grudi, te da on nije uhvatio pušku, jer bi mu je u tom slučaju oteo, isto tako njegov otac nije uhvatio pušku niti se otimao oko nje sa Đ.R.. Dalje je naveo da je njega pogodio prvi metak a da je potom čuo još jedan ili dva pucnja. Pridružio se krivičnom gonjenju i postavio je imovisnko pravni zahtjev. Branilac okrivljenog prigovara, ukoliko se iskaz ovog svjedoka razilazi sa navodima odbrane njegovog branjenika.</span>
</p>
<p>&nbsp;</p>
<p>
<span class="span1">Svjedok P. B. u svom iskazu na glavnom pretresu od 19.02.2013.godine, ponovio je u svemu kao na zapisniku u prethodnom postupku Kt.br.1039/12 od 17.07.2012.godine, gdje je u bitnom naveo da se dana 08.07.2012. godine, nalazio u dvorištu svoje kuće sa M. Ž. i svojim </span><span class="span1">sinom D. P., kada je u periodu između 22,30-23,00 časa dok su sjedjeli za stolom, njegov sin otišao u svoj dio kuće dok su za stolom ostali samo on i M.Ž., te se u jednom trenutku, ispred kapije, zaustavilo jedno tamo auto iz kojeg je izašao jedan muškarac sa puškom u rukama, a što je njega iznenadilo i tada je isti pitao đe je . pa je on pomislio da je to neki D.drug i da se šali, pa je pozvao D. da izađe, dok je on nastavio da sjedi za stolom, pa kada je D. izašao iz kuće i izašao ispred zida koji se tu nalazio, taj čovjek je počeo odmah da puca ispalivši četri ili pet metaka, držeći pušku sa obije ruke, i to u visini grudi. Dalje je naveo, da se on, u trenutku kada je taj čovjek počeo da puca, nalazio nekih 7-8 metara od istog, dok je D. tek naišao iza zida, a udaljenost između njih dvojice je bila nekih 5-6 metara u trenutku kada se čuo pucanj, a tada je on krenuo prema tom čovjeku, jer je vidio da je D. pao, i stao je na putanju između D. i tog čovjeka, a isti ga je stalno držao na nišanu i povlačio se nazad prema kapiji. Pojasnio je da tog čovjeka, on nije dodirivao niti mu je prilazio na razdaljini manjoj od 1-2 metra, te da kada je zvao D., i čim se on pojavio, taj čovjek je odmah počeo da puca na D., a u jednom trenutku, nakon što je ispalio 5 ili 6 metaka, učinilo mu se da mu je puška zaglavljena, ali nije mogao da vidi. Posle ovog događaja, sina je poveo u bolnicu, kojom prilikom je vidio da je povrijeđen u noge. Pojasnio je da se kritičnom prilikom, kada se D.pojavio, Đ. mu je rekao „Ubiću te, jebaću ti majku crnogorsku, ubiću te“. Dodao je, da je vozilo u koje se Đ. povukao posle pucanja, svo vrijeme bilo upaljeno. Branilac okrivljenog prigovara, ukoliko se iskaz ovog svjedoka razilazi sa navodima odbrane njegovog branjenika.</span>
</p>
<p>&nbsp;</p>
<p>
<span class="span1">Svjedok M. B. je u svom iskazu datom na glavnom pretresu od 19.02.2013.godine, ponovio je u svemu kao na zapisniku u prethodnom postupku Kt.br.1039/12 od 18.07.2012.godine, u kojem je u bitnom naveo da je dana 08.07.2012.godine u večernjim satima sjedjeo sa P. B. i njegovim sinom D. u dvorištu za stolom, te da je u jednom trenutku D. otišao u kuću, a odmah zatim se na kapiji pojavio jedan mercedes iz kojeg je izašao jedan čovejk i ostavio kola upaljena, isti je krenuo da ulazi na kapiju sa automatskom puškom. Pomislio je da je to šala jer je taj čovjek pitao P. B. đe je D., pa kada je P. B. pozvao D. da izađe, ovaj čovjek se kretao ka njima držeći pušku okačenu o rame, a u trenutku kada je D. izašao, isti mu je rekao „đe si pizdo crnogorska“ i opsovao mu majku, a zatim su se on i P. B. ustali i zajedno sa D. krenuli prema tom čovjeku, krećući se paralelno jedan pored drugog, dok se taj čovjek nalazio unutar dvorišta nekih 5-6 metara po njegovoj procjeni, i držao pušku objema rukama u visini grudi ili stomaka, a usta cijevi je pomjerao lijevo desno čas u D. čas u njega i P. B., a isti se nije kretao unazad dok su mu se oni primicali. Zatim, u jednom trenutku dok se D. nalazio otprilike na nekih 3 metra od napadača, on je čuo pucnje, kojih je bilo dva ili tri, a zatim je D. pao, pa mu je prišao da mu pomogne, vukavši ga ka kući, dok je P. B. išao i dalje ka tome čovjeku, a koji je posle ispaljenih metaka pokušao da repetira pušku koja mu se po njegovom mišljenju zaglavila ali nije siguran, pa kako mu se B. primicao, taj čovjek je išao unazad prema kapiji i vozilu, dok ga je B. psovao. Posle tog događaja oni su zaustavili taksi koji je D. prebacio u bolnicu. Pojasnio je da je u trenutku kada je taj napadač zvao D., isti tada prvi put repetirao pušku. Branilac okrivljenog prigovara, ukoliko se iskaz ovog svjedoka razilazi sa navodima odbrane njegovog branjenika.</span>
</p>
<p>&nbsp;</p>
<p>
<span class="span1">Vještak medicinske struke dr G. Ž. se na glavnom pretresu od 29.11.2013.godine, izjasnio na okolnosti odbrane okrivljenoog da je prije odigravanja predmetnog događaja konzumirao 5-6 čaša lozove rakije i 5-6 nikšićkih piva kao i tablete, pa je u bitnom naveo da je obavio intervju sa okrivljenim Đ. R. i nakon toga došao do mišljenja da je Đ. R. osoba prosječnih intelektualnih sposobnosti, ne pokazuje simptome trajne duševne bolesti niti druge teže duševne poremećenosti. Da se preddeliktan period  u trajanju od 7 do 10 dana ukoliko se prihvati kao istinit, može se opisati da je kod okrivljenog uzrokovao stanje kumulirane afektne napetosti na nivou inteziteta kako bi svaka druga duševno zdrava osoba reagovala, znači uobičajeno. U vrijeme odigravanja kritičnog događaja za koji se tereti od strane tužilaštva a pod pretpostavkom da je okrivljeni popio miješanu količinu alkohola piva i žestokog pića u količini koju je naveo, to je mišljenja da je taj nivo korisnosti mogao uzrokovati uz prethodno kumulirano stanje napetosti stanje kod okrivljenog da je došlo do kvalitativnih poremećaja </span><span class="span1">svijesti na nivou suženja svijesti ali ne i pomućenja i sumračenje svijesti. Usled tih okolnosti odnosno kumuliranog afekta napetosti i stepena alkoholisanosti pod pretpostavkom da je tačna, okrivljeni se u vrijeme kritičnog događaja nalazio u stanju smanjene uračunljivosti bitno. Ukoliko sud ne bi prihvatio okolnost i činjenicu kao tačnu, odnosno da je okrivljeni konzumirao navedenu količinu alkohola to bi se okrivljeni samo usled afekta napetosti u preddeliktnom periodu u momentu izvršenja kritičnog događaja, nalazio u stanju smanjene uračunljivosti ali ne bitno.</span>
</p>
<p>&nbsp;</p>
<p>
<span class="span1">Iz nalaza i mišljenja sudskog vještaka med.struke dr R. N. od 25.07.2012.godine, proizilazi da je uvidom u predmetne spise i obavljenim kliničkim – sudskomedicinskim pregledom, u predmetnom događaju P. D. zadobio povrede u vidu prostreline lijeve pete i više ustrelina desne pete. Rana u predjelu spoljašnje strane lijeve pete, na oko 5 cm iznad ravni tabana, oko 2 cm spolja od zadnje središnje linije noge i oko 3 cm unazad od iste linije, ulazni je otvor prostreline, koja sa kanalom nastavlja kroz pripadajuće potkožno meko tkivo, lomi lijevu petnu kost i završava izlaznom ranom u predjelu unutrašnje strane lijeve pete, na oko 2 cm iznad ravni tabana, oko 1.5 cm unutra od zadnje središnje linije noge i oko 1 cm unazad od iste linije. Ukupna dužina kanala prostreline je oko 5 do 6 cm. Smjer kanala rane je s lijeva udesno odozgo naniže i od naprijed unazad. Opisana prostrelina nanesena je projektilom ispaljenim iz ručnog vatrenog oružja, te da u predmetnim spisima i medicinskoj dokumentaciji, kao i nakon obaljenog kliničkog – sudskomedicinskog pregleda, ne nalaze se elementi na osnovu kojih bi se ekspertizno sudskomedicinski mogla odrediti daljina pucanja. U vrijeme nanošenja, zadobijena povreda poredstavlja tešku tjelesnu povredu. Dalje, na osnovu podataka iz predmetnih spisa, a posebno na osnovu izgleda lica mjesta, više ustrelina u predjelu unutrašnje strane desne pete sa prisutnim „manjim metalnim tijelima“ na krajevima njihovih kanala u mekim tkivima desne pete, nastale su kao posledice ulaska prelomljenih djelova istog projektila koji je prethodno načinio prostrelinu lijeve pete, potom udario u betonsku podlogu gdje se rasprskao na više manjih djelova koji su rikošetiranjem načinili opisane povrede desne pete, a koje u vrijeme nanošenja predstavljaju laku tjelesnu povredu. Dalje je utvrđeno da je ukoliko je u toku opaljenja oštećeni zauzimao uspravan položaj, usta cijevi vatrenog oružja bila su usmjerena ka lijevoj strani tijela oštećenog i to u smjeru odozgo naniže i od naprijed unazad. Zbirno posmatrano, u vrijeme nanošenja, zadobijene povrede P. D. se kvalifikuju kao teška tjelesna povreda. Po pitanju trajnog uništenja, odnosno znatnog oštećenja važnog dijela tijela – što lijevo stopalo jeste, moći će se govoriti tek po završenom liječenju.</span>
</p>
<p>&nbsp;</p>
<p>
<span class="span1">Iz dopunskog nalaza i mišljenja sudskog vještaka med.struke dr R. N. od 09.10.2012.godine, proizilazi, da je u prethodno datom mišljenju od 25.07.2012. godine, navedeno da će se po pitanju trajnog uništenja, odnosno znatnog oštećenja važnog dijela tijela – što lijevo stopalo jeste, moći govoriti tek po završenom liječenju, iz razloga što se na osnovu do tada dostupne medicinsske dokumentacije, nije moglo pouzdano odgovoriti na to pitanje. Iz naknadno dostavljene medicinske dokumentacije vidi se da je P. D. išao na redovne ortopedske kontrole, te da je dana 04.09.2012. godine skinuta gipsana imobilizacija sa lijeve noge, savjetovano je da nastavi hod sa štakama bez oslonca na povrijeđenu nogu i predložena fizikalna rehabilitacija. U naknadno dostavljenoj medicinskoj dokumentaciji o liječenju P. D. ne nalaze se elementi za konačnu procjenu da li je navedena povreda dovela do trajnog i znatnog oštećenja funkcije lijevog stopala, odnosno hoda. Za takvu procjenu, u konkretnom slučaju je potrebno: da prođe godinu dana od povređivanja, što je sudskomedicinski kriterijum za vještačenje trajnosti oštećenja, ili da postoje podaci iz medicinske dokumentaacije, „mlađe“ od godinu dana, koji nesumnjivo opredjeljuju ishod liječenja oštećenog dijela tijela.</span>
</p>
<p>&nbsp;</p>
<p>
<span class="span1">Iz izjašnjenja sudskog vještaka med.struke dr R. N. sa zapisnika o glavnom pretresu od 23.01.2014.godine, proizilazi da je vještak u cjelosti ostao pri osnovnom pismenom nalazu od 25.07.2012.godine i dopunskog nalaza od 09.10.2012.godine.</span>
</p>
<p>&nbsp;</p>
<p>
<span class="span1">Iz zapisnika o uviđaju UP PJ Podgorica Ku.br.578/12 od 16.07.2012.godine, proizilazi da je uviđaj izvršen dana 08.07.2012.godine, u P. u Ul. A. br.. a povodom obavještenja da je došlo do upotrebe vatrenog oružja od strane NN počinioca u kafani „E.“ vlasnika P. B., koja je locirana u Ul. A. br.. u P., kojom prilikom je zadobio teške tjelesne povrede P.D. iz P.. Naime pored same ulice A. koja vodi kroz naselje Z. nalaze se ulazna metalna vrata terase koja su zatečena otvorena. Gledajući pravo od ovih ulaznih vrata tereasa vodi ka ulaznim vratima kafane, a gledajući lijevo od ovih ulaznih vrata terasa vodi ka drugom dijelu kafane. Unutar terase pored ulaznih vrata zatečeni su tragovi nalik na krv, a naspram toga traga na pločicama terase zatečeno je oštećenje od projektila, zatim gledajući desno od ulaza na terasu nalaze se jedan pored drugog dva stola, a pored stola bliže ulaznim vratima terase pronađena je jedna čaura. Ispred samog ulaza u kafanu na pločicama, nalaze se tragovi nalik na krv. Unutar kafane ispred ulaznih vrata zatečeni su tragovi nalik na krv. Naspram ulaza na terasu zatečeni su tragovi nalik na krv. Gledajući lijevo od ulaza na terasu je dio terase koji vodi za drugi dio kafane a na tom dijelu terase zatečeno je oštećenje od projektila, a pored tog oštećenja nalazi se neispaljen metak, pored toga se nalaze i tragovi nalik na krv. Ispred ulaza u drugi dio kafane, a pored ulazne kapije pronađena je jedna čaura. Sa lica mejsta su izuzeti tragovi nalik na krv koji su upućeni na biološko vještačenje u Forenzički centar D., kao i dvije čaure i neispaljeni metak, a koji su upućeni na balističko vještačenje u Forenzički centar D.. Provjerom u UB KC CG utvrđeno je da je kod 08.07.2012. godine u 22.55 h dovedeno lice P. D. koji je primljen i zaveden pod rednim brojem 11967 djelovodnog protokola sa konstatacijom dežurnog doktora da je zadobio prostrelnu ranu u donjem dijelu lijeve noge kao i povredu donjeg dijela desne noge i isti će biti zadržan u KC  CG. U UB KC CG dana 08.07.2012.g skinute su parafinske rukavice sa šaka ruku povrijeđenog P. D., a sa prijemnog odjeljenja KC CG izuzeta je garderoba od istog i to majica kratkih rukava, crne boje, bermude tekasa plave boje, kaiš crne boje i papuče teget plave boje. garderoba i parafinske rukavice su upućene na fizičko-hemijsko vještačenje u Forenzički centar D.. Krim.tehničar je uradio skicu lica mjesta, a koja čini sastavni dio zapisnika.</span>
</p>
<p>&nbsp;</p>
<p>
<span class="span1">Iz službene zabilješke UP PJ P. Ku.br. 578/12 od 16.07.2012.godine, </span><span class="span1">proizilazi da su ovlašćeni službenici UPPJ P., dana 08.07.2012.godine oko 22,55 časova od strane D.S. P.J.P. upućeni u Ul. A. br.1 gdje je došlo do upotrebe vatrenog oružja i da je jedno NN lice prebačeno  UB KBC, te da dolaskom na lice mjesta u UO koje je vlasništvo P. B., a koji nije bio prisutan, nisu zatekli nikoga o čemu su upoznali DS, te da su na licu mjesta zatekli tragove krvi i obezbijedili isto, a zatim su na lice mjesta izašle patrole „M-22“, „M-133“ i „M-441“ koja je izvršila uviđaj.</span>
</p>
<p>&nbsp;</p>
<p>
<span class="span1">Uvidom u fotodokumentaciju broj 20-28-244-1106/1732 od 09.07.2012.godine, utvrđeno je da je ista sačinjena od 40 fotografija na kojima je prikazan širi, bliži izgled lica mjesta, izgled bašte kafe bara, izgled prolaza bašte iz više uglova gledanja, ulaz u dio kafane, unutrašnjost kafane,zatečeni položaj dijela materijalnih tragova, zatim međusoban odnos materijalnih tragova, tragovi crvene boje nalik na krv, oštećenje na podu, položaj čaura, položaj metka.</span>
</p>
<p>&nbsp;</p>
<p>
<span class="span1">Iz izvještaja o balističkom vještačenju Forenzičkog centra u D. broj 244/13-2-30671 od 04.12.2013. godine, proizilazi da na dostavljenim čaurama postoje tragovi ispaljenja iz vatrenog oružja i da iste pripadaju puščanoj municiji kalibra 7,62 x 39 mm, dok dostavljeni metak pripada manevarskoj puščanoj municiji kalibra 7,62 x 39 mm, te da manevarska municija za razliku od standardne bojeve municije nema projektil. U konačnom, predmetni manevarski metak je neispravan.</span>
</p>
<p>&nbsp;</p>
<p>
<span class="span1">Iz izvještaja o vještačenju o „daljini pucanja“ Forenzičkog centra broj 244/13-2-3672 od 06.12.2013.godine, proizilazi, da na dostavljenoj garderobi P. D. nisu  uočena oštećenja, pa se pomoću postojećih metoda ne može odrediti daljina pucanja.</span>
</p>
<p>&nbsp;</p>
<p>
<span class="span1">Uvidom u otpusnu listu za okrivljenog, instituta za kardiovaskularne bolesti, na D., proizilazi da je Đ.R. primljen na liječenje 13.12.2010. godine  a otpušten dana 15.12.2010. godine, sa dijagnozom na latinskom jeziku.</span>
</p>
<p>&nbsp;</p>
<p>
<span class="span1">Na saglasan predlog stranaka, sud je pročitao izjašnjenje sudskog vještaka medicinske struke dr B. B. sa glavnog pretresa od 17.10.2014.godine, a u kojem je izjavio da je nakon što je pregladao otpusnu listu sa epikrizom Instituta za bolesti srca D. u B. – S., proizilazi da je Đ. R. imao srčane probleme, i da je morao biti podvrgnut liječenju odnosno intervenciji. Nakon urađene intervencije a što je decidno navedeno u otpusnoj listi, Đ. R. je nakon obavljenog bolničkog liječenja u trajanju od 2 bolnička dana decembra 2010.godine upućen na dalje liječenje kod kuće u dobrom opšte stanju, odgovarajuće disajne funkcije i poboljšanog rada ritma srca, ali uz napomenu da mora i dalje koristiti ljekove kojima se održava pravilan rad srca. U vezi sa sadašnjim stanjem zdravlja okrivljenog, a nakon kratkotrajnog intervjua sa istim, vještak je mišljenja da je njegovo zdravstveno stanje poboljšano u odnosu na period iz 2010. godine, a što se tiče stanja na srcu, kontinuiranim ili stalnim korišćenjem terapije, njegovo stanje rada srca značajno je poboljšano, ali ne i u cjelini uspostavljeno u onoj mjeri kako je to kod ostalih ljudskih organizama. Nadalje je naveo da okrivljeni i dalje ima povremene nepravilnosti u radu srca što kod njega dovodi do izvjesnog stepena depresije koju sa odgovarajućom terapijom može uspješno da kontroliše. Navedeni poremećaji rada srca u trenucima uzbuđenja ili u trenucima doživljenog stresa iz bilo kog razloga mogu da pogoršaju rad srca i da dovedu do pojave nepravilnosti u radu srca i pored korišćenja odgovarajuće terapije, ali se ne može sa sigurnošću govoriti da li će u takvim situacijama svaki put doživjeti poremećaj rada srca, sa razloga što ovakvi poremećaji rada srca nijesu pod direktnom kontrolom svjesnog djela rada nervnog sistema u cjelini.</span>
</p>
<p>&nbsp;</p>
<p>
<span class="span1">Sudski vještak medicinske struke G. Ž. se na glavnom pretresu od 06.03.2015.godine, izjasnio u vezi sa izjašnjenjem vještaka dr B. B., pa je naveo da se može zaključiti da okrivljeni Đ. R. ima povremene epizode poremećaja ritma srca na nivou tzv. aritmije srca što se ne može povezati sa njegovim vještačenjem u pogledu uračunljivosti i psihičkog stanja okrivljenog u momentu odigravanja događaja za koje se okrivljuje od strane tužilaštva, te da je prilikom prethodnog davanja nalaza i mišljenja pod tačkom 3 naveo da u vrijeme kritičnog događaja, a pod pretpostavkom da je popio miješanu količinu alkohola i to piva i žestokog pića u količini koju je naveo, vještak je mišljenja da je taj nivo alkoholne intoksikacije, mogao uzrokovati uz prethodno kumulirano stanje napetosti kod okrivljenog do kvalitativnih poremećaja svijesti na nivou suženja svijesti ali ne i pomućenja svijesti. Usled tih okolnosti odnosno kumuliranog afekta napetosti i stepena akutne intoksikacije alkoholom pod pretpostavkom da je tačna, a koju je okrivljeni naveo, u vrijeme kritičnog događaja nalazio u stanju smanjene uračunljivosti bitno. Takođe je naveo, da se vještak dr B. izjasnio da u stresnim okolnostima po bilo kom osnovu, osoba pa i okrivljenji može reagovati u smislu da se aritmija srca pojača, pa se i on priklanja takvom nalazu, pa ističe da je takva aritmija prirodna a posebno naglašava da se već izjasnio da u preddeliktnom periodu konfliktna aktivnost između okrivljenog i oštećenog dovela je do kumulirane afetktivne napetosti koju je prethodno opisao a ista je potencirana uticajem alkohola.</span>
</p>
<p>&nbsp;</p>
<p>
<span class="span1">Iz izvoda iz KE za okrivljenog Đ. R. izdatog od UP PJ 29-245/12-2886/2-4394 od 02.11.2012.godine, proizilazi da je isti ranije osuđivan presudom Osnovnog suda u P. K.br. 703/92 od 04.11.1993.godine, zbog krivičnog djela iz čl. 185 st.1 KZRCG, izrečena uslovna osuda 2 mjeseca zatvora, uslovno na 1 godinu i presudom Osnovnog suda u P. K.br. 98/4231 od 21.10.2007.godine, zbog krivičnog djela iz čl.240 st.1 tač.1 u vezi čl.49 KZRCG, izrečena uslovna osuda 1 godina zatvora, uslovno 3 godine.</span>
</p>
<p>&nbsp;</p>
<p>
<span class="span1">Na osnovu rezultata cjelokupnog postupka i savjesne analize svih provedenih dokaza, kako pojedinačno, tako i u njihovoj međusobnoj povezanosti, kao i dovođenjem istih u vezu sa analiziranim navodima optužbe i odbrane, te na osnovu tako utvrđenog činjeničnog stanja, sud </span><span class="span1">je utvrdio da je okrivljeni Đ. R. izvršio krivična djela i to: krivično djelo teška tjelesna povreda iz čl. 151. st.1 KZ-a CG i krivično djelo nedozvoljeno držanje oružja i eksplozivnih materija iz čl. 403 st.2 KZ-a CG, u vrijeme, na mjesto i na način kako je to bliže opisano izrekom ove presude, pa je sud okrivljenog oglasio krivim i osudio kao u izreci presude, sve iz sledećih razloga:</span>
</p>
<p>&nbsp;</p>
<p>
<span class="span1">Naime, u postupku je nesporno utvrđeno da je okrivljeni Đ. R., </span><span class="span1">dana 08.jula 2012.godine, ispred UO „E.“ u P., teško tjelesno povrijedio oštećenog P. D., na način što je u pravcu nogu oštećenog ispalio dva projektila iz automatske puške, od kojih je jedan pogodio oštećenog u predjelu spoljne strane lijeve pete i kroz prostjelni kanal izašao sa unutrašnje strane lijeve pete, a zatim je udario u betonsku podlogu kojom prilikom se rasprskao pri čemu su djelovi rikošetiranjem pogodili oštećenog u predjelu unutrašnje strane desne pete i tako mu nanio tešku tjelesnu povredu u vidu prosteline lijeve pete sa prelomom petne kosti i više ustrelina desne pete i kojom prilikom je suprotno čl. 10. st.2 tač.2, čl. 10a st.1 i čl. 11 Zakona o oružju, nosio na javnom mjestu vatreno oružje – automatsku pušku NN marke kalibra 7, 62 x 39 mm, čije držanje i nošenje je građanima zabranjeno.</span>
</p>
<p>&nbsp;</p>
<p>
<span class="span1">Okrivljeni Đ. R. je u svojoj odbrani( u odnosu na krivično djelo teške tjelesne povrede iz čl. 151. st. 1 Krivičnog zakonika Crne Gore) u bitnom naveo da je bio u sukobu sa P. D., i da je kritičnog dana imao namjeru da situaciju riješe na miran način, pa je tom prilikom iz svoje šupe uzeo automatsku pušku zamotanu u peškir. Kada je stigao ispred kapije od kuće P., makao je peškir sa puške i ušao u dvorište kuće, držeći pušku desnom rukom za kundak okrenutu ustima prema dolje, a kada je primijetio P. D., rekao mu je da vrati pare koje mu duguje, zatim je P. D.krenuo da bježi, dok je P. B., ubrzanim korakom krenuo prema njemu i jednom rukom uhvatio pušku oko koje su se otimali dok se ista nalazila u visini njegovog stomaka, a u tom trenutku je P. D. sa njegove lijeve strane prilazio i kada se približio na nekih 3-4 metra, puška je opalila dva ili tri puta, kojom prilikom je P. D. u jednom trenutku pao i rekao da je pogođen. Ovakvu odbranu okrivljenog ( a u odnosu na krivično djelo teške tjelesne povrede iz čl. 151. st. 1 KZCG), sud je cijenio kao neistinitu, iz razloga što ista opovrgnuta  iskazima svjedoka oštećenog P. D., i svjedoka P. B. i M. Ž., a koji su se na istovjetan, precizan, istinit i decidan način izjasnili da je kritične prilike Đ. R., ušao u dvorište UO „E.“ koji se nalazi u okviru porodične kuće P. B., pa je u trenutku kada se pojavio P. D., odmah zapucao na istog sa razdaljine od nekoliko metara, kojom prilikom mu je nanio predmetne povrede, te je pri ovakvim iskazima, odbrana okrivljenog da je prilikom otimanja oko puške sa P. B., dok mu se puška nalazila u visini stomaka, slučajno opalila dva ili tri puta i pogodila P. D. koji mu je prilazio sa njegovog lijevog boka, neistinita i data u cilju izbjegavanja </span><span class="span1">krivice okrivljenog za predmetno krivično djelo</span><span class="span1">. U vezi sa navedenim, odnosno da su se kritične prilike Đ. R. i P. B. otimali oko puške, u potpunosti opovrgava svjedok P. B. koji je u svom iskazu decidno naveo da je on išao ka Đ. R. ali mu nije prilazio na udaljenosti manjoj od 1 do 2 metra i da ga tom prilikom nije dodirivao, a koji iskaz je potvrđen i iskazom svjedoka oštećenog P. R., koji je je naveo da kritičnom prilikom nije vidio da se P. B. otima oko puške sa Đ. R.. Istina je da su svjedoci kritičnom prilikom krenuli u pravcu Đ. R., što su uradili iz straha jer je okrivljeni imao pušku u rukama, te u cilju da zaustave istog, a ne da ga napadnu, pa je tvrdnja okrivljenog Đ. R. da se bojao da ga P. ne napadnu neprihvatljiva i nelogična, prvenstveno zato što je okrivljeni inicirao kritični događaj dolazeći u porodičnu kuću oštećenog, u sklopu koje je UO „E.“, i to sa puškom u rukama, što nikako ne može upućivati na zaključak da je okrivljeni došao u namjeri da riješe problem na miran način, već upravo suprotno.</span><span class="span2"> </span><span class="span1">Iskaze svjedoka oštećenog P. D., svjedoka P. B. i M. Ž., sud je cijenio kao istinite i poklonio im punu vjeru, a isti su u saglasnosti sa ostalim materijalnim dokazima, a pogotovo sa zapisnikom o uviđaju UP PJ P. Ku.br.578/12 od 16.07.2012.godine, iz kojeg je utvrđeno da su na licu mjesta unutar terase, pored ulaznih vrata UO „E.“ zatečeni tragovi nalik na krv, a naspram kojeg traga na pločicama su uočena oštećenje od projektila, zatim, gledajući desno od ulaza na terasu, pored stola bliže ulaznim vratima terase pronađena je jedna čaura, više tragova nalik na krv, a gledajući lijevo od ulaza na terasu zatečeno je oštećenje od projektila, pored kojeg se nalazi neispaljen metak, </span><span class="span1">kao i tragovi nalik na krv i jedna čaura ispred ulaza u drugi dio kafane, a kako je to sve i prikazano u fotodokumentaciji broj 20-28-244-1106/1732 od 09.07.2012.godine; zatim službenom zabilješkom UP PJ P. Ku.br.578/12 od 16.07.2012.godine iz koje je utvrđeno </span><span class="span1">da su ovlašćeni službenici UPPJ P., kritičnog dana upućeni u Ul. A. br. gdje je došlo do upotrebe vatrenog oružja i da je jedno NN lice prebačeno  UB KBC, te da dolaskom na lice mjesta u UO koji je vlasništvo P. B., nisu zatekli nikoga o čemu su upoznali DS, te da su na licu mjesta zatekli tragove krvi i obezbijedili isto</span><span class="span1">.</span>
</p>
<p>&nbsp;</p>
<p>
<span class="span1">Nadalje, da je kritičnom prilikom svjedok oštećeni P. D. zadobio tešku tjelesnu povredu (bliže opisanu tačkom 1. izreke presude), utvrdjeno je iz nalaza i mišljenja sudskog vještaka dr R. N. koji se izjasnio da je u predmetnom događaju P. D. zadobio povrede u vidu prostreline lijeve pete i više ustrelina desne pete, te da rana predjelu spoljašnje strane lijeve pete, u vrijeme nanošenja, predstavlja tešku tjelesnu povredu, dok više ustrelina u predjelu unutrašnje strane desne pete sa prisutnim „manjim metalnim tijelima“ na krajevima njihovih kanala u mekim tkivima desne pete u vrijeme nanošenja predstavljaju laku tjelesnu povredu. Zbirno posmatrano, u vrijeme nanošenja, zadobijene povrede P. D. se kvalifikuju kao teška tjelesna povreda. Nalaz i mišljenje vještaka sudske medicine dr R. N., </span><span class="span1">na koji stranke nijesu imale primjedbi, sud je cijenio kao jasan, objektivan i zasnovan na pravilima struke i nauke, pa mu je kao takvom poklonio punu vjeru.</span>
</p>
<p>&nbsp;</p>
<p>
<span class="span1">Na navode odbrane okrivljenog i njegovog branioca da je okrivljeni kritičnog dana pio rakiju, pivo i tablete za smirenje, sud je angažovao sudskog vještaka medicinske struke dr G. Ž. da se na navedene okolnosti izjasni u svom nalazu i mišljenju, pa se shodno tome vještak dr G. i izjasnio na okolnosti odbrane okrivljenoog da je prije odigravanja predmetnog događaja konzumirao 5-6 čaša lozove rakije i 5-6 nikšićkih piva kao i tablete, pa je naveo da Đ. R. ne pokazuje simptome trajne duševne bolesti niti druge teže duševne poremećenosti, te da u vrijeme odigravanja kritičnog događaja uslijed kumuliranog afekta napetosti i stepena alkoholisanosti pod pretpostavkom da je tačna, okrivljeni se u vrijeme kritičnog događaja nalazio u stanju smanjene uračunljivosti bitno, ali da u slučaju da sud ne prihvati navedenu količinu alkohola to bi se okrivljeni samo usled afekta napetosti u preddeliktnom periodu u momentu izvršenja kritičnog događaja, nalazio u stanju smanjene uračunljivosti ali ne bitno. S obzirom da ne postoje drugi dokazi, izuzev odbrane okrivljenog da je kritičnog dana pio rakiju, pivo i tablete za smirenje, sud odbranu okrivljenog u tom dijelu nije prihvatio već je cijenio kao sračunato datu u cilju umanjenja krivice, pa sud iz tog razloga dio mišljenja vještaka dr G. Ž. da je kritične prilike okrivljeni konzumirao alkohol i da se nalazio u stanju smanjene uračunljivosti bitno, nije prihvatio, dok je u ostalom dijelu nalaz i mišljenje vještaka sud cijenio kao istinit, </span><span class="span1">objektivan i zasnovan na pravilima struke i nauke</span><span class="span1">. </span><span class="span1">Nadalje, samim nalazom i mišljenjem </span><span class="span1">vještaka medicinske struke dr B. B. od 17.10.2014.godine, utvrđeno je da je sadašnje zdravstveno stanje okrivljenog Đ.R. poboljšano u odnosu na period iz 2010. godine, a što se tiče stanja na srcu, kontinuiranim ili stalnim korišćenjem terapije, njegovo stanje rada srca značajno je poboljšano, ali okrivljeni i dalje ima povremene nepravilnosti u radu srca tj. on može imati poremećaje u radu srca u trenucima uzbuđenja ili u trenucima doživljenog stresa iz bilo kog razloga, a koji mogu da pogoršaju rad srca i da dovedu do pojave nepravilnosti u radu srca i pored korišćenja odgovarajuće terapije, ali se ne može sa sigurnošću govoriti da li će u takvim situacijama svaki put doživjeti poremećaj rada srca, sa razloga što ovakvi poremećaji rada srca nijesu pod direktnom kontrolom svjesnog djela rada nervnog sistema u cjelini. O ovakvom zdravstvenom stanju okrivljenog izjasnio se vještak dr G. Ž. navodeći da se može zaključiti da okrivljeni Đ. R. ima povremene epizode poremećaja ritma srca na nivou tzv. aritmije srca što se ne može povezati sa njegovim vještačenjem u pogledu uračunljivosti i psihičkog stanja okrivljenog u momentu odigravanja predmetnog događaja, te je mišljenja da je takva aritmija prirodna. Sud je nalaz i mišljenje vještaka dr B. i B. cijenio kao stručan, jasan i zasnovan za pravilima struke.</span>
</p>
<p>&nbsp;</p>
<p>
<span class="span1">Sud je prihvatio kao istinit dio odbrane okrivljenog da je kritičnom prilikom iz šupe uzeo uzeo automatsku pušku (znao je da se u istoj nalazi jedan manevarski metak, a da nije znao koliko ima municje) i ponio je sa sobom u UO „E.“ koji se nalazi u  sklopu porodične kuće P. B., i koju je nakon kritičnog događaja odbacio kod prvih kontejnera. Ovakva odbrana okrivljenog (a u odnosu na krivično djelo iz čl. 403. st.2 Krivičnog zakonika Crne Gore potvrđena je izvještajem o balističkom  vještačenju Forenzičkog centra u D. broj 244/13-2-30671 od 04.12.2013. godine, iz kojeg je utvrđeno da na dostavljenim čaurama postoje tragovi ispaljenja iz vatrenog oružja i da iste pripadaju puščanoj municiji kalibra 7,62 x 39 mm, dok dostavljeni metak pripada manevarskoj puščanoj municiji kalibra 7,62 x 39 mm, a koja manevarska municija, za razliku od standardne bojeve municije nema projektil, a predmetni manevarski metak je neispravan. Naime, odbrana okrivljenog u odnosu na krivično djelo nedozvoljeno držanje oružja i eksplozivnih materija iz čl.403 st.2 Krivičnog zakonika Crne Gore, potvrdjena je gore analiziranim personalnim dokazima kojima je sud poklonio vjeru.</span>
</p>
<p>&nbsp;</p>
<p>
<span class="span1">Naime, postupajući na način kao u izreci presude, okrivljeni je prekršio odredbu</span><span class="span3"> </span><span class="span1">čl. </span><span class="span1">10 st. 2 tač. 2 Zakona o oružju, člana 10a st.1 Zakona o oružju i odredbu čl.11 Zakona o oružju. Naime, odredbom čl.10 st.2 tačka 2 Zakona o oružju propisano je da u oružje kategorije A, spada automatsko vatreno oružje(u koju grupu spada i predmetna puška a kako je to utvrđeno </span><span class="span1">iz izvještaja o balističkom vještačenju Forenzičkog centra u D.)</span><span class="span1">, članom 10a st.1 Zakona o oružju, predviđeno je da je </span><span class="span1">zabranjeno nabavljanje, držanje i nošenje oružja kategorije A, osim ako zakonom nije drukčije propisano, dok je članom 11 istog zakona</span><span class="span1"> propisano da je </span><span class="span1">zabranjeno nošenje oružja na javnom mjestu.</span>
</p>
<p>&nbsp;</p>
<p>
<span class="span1">Cijeneći naprijed utvrdjeno činjenično stanje, sud nalazi da su se u radnjama okrivljenog Đ. R. stekli svi subjektivni i objektivni elementi bića krivičnog djela teška tjelesna povreda iz čl.151 st.1 KZ-a CG i krivičnog djela nedozvoljeno držanje oružja i eksplozivnih materija iz čl.403 st.2 KZ-a CG, naime okrivljeni je bio </span><span class="span1">svjestan svojih djela čija izvršenja je i htio, znajući da su ista zabranjena, pa se njegov psihički odnos prema učinjenim krivičnim djelima, manifestuje kao direktan umišljaj.</span>
</p>
<p>&nbsp;</p>
<p>
<span class="span1">Odlučujući o krivičnoj sankciji, sud je cijenio sve okolnosti iz čl. 42 Krivičnog zakonika Crne Gore, koje utiču na to da kazna bude manja ili veća, pa je kao olakšavajuće okolnosti na strani okrivljenog Đ. R. cijenio njegove lične prilike, odnosno da se radi o porodičnom čovjeku – ocu dvoje djece, dok je kao otežavajuću okolnost sud cijenio raniju osuđivanost okrivljenog, a što je utvrđeno iz izvoda iz KE za okrivljenog Đ. R., </span><span class="span1">izdatog od UP PJ 29-245/12-2886/2-4394 od 02.11.2012.godine. </span><span class="span1">Cijeneći naprijed navedene okolnosti, sud je okrivljenom Đ. R., shodno čl.48. st 1 Krivičnog zakonika Crne Gore za krivično djelo</span><span class="span1"> </span><span class="span1">teška tjelesna povreda iz čl.151 st.1 Krivičnog zakonika Crne Gore</span><span class="span1"> </span><span class="span1">činjenično opisano tačkom 1 izreke presude, </span><span class="span1">prethodno utvrdio</span><span class="span1"> </span><span class="span1">kaznu zatvora u trajanju od 6 (šest) mjeseci, </span><span class="span1">a za krivično djelo </span><span class="span1">nedozvoljeno držanje oružja i eksplozivnih materija iz čl.403.st.2</span><span class="span1"> Krivičnog zakonika Crne Gore činjenično opisano tačkom 2 izreke presude, prethodno utvrdio kaznu zatvora u trajanju od 6 (šest) mjeseci, </span><span class="span1">pa je primjenom čl. 48 st.2 tač.2 Krivičnog zakonika Crne Gore, istog osudio na jedinstvenu kaznu zatvora</span><span class="span1"> u trajanju od </span><span class="span1">10 (deset) mjeseci u koju </span><span class="span1">kaznu se, shodno odredbi čl.51 KZ-a</span><span class="span1"> uračunava vrijeme provedeno na zadržavanju pred Upravom policije PJ Podgorica od 16.07.2012.godine (13,20 časova) do 16.07.2012  godine (14,45 časova)</span><span class="span1">, koja kazna je adekvatna stepenu krivice okrivljenog za izvršena krivična djela, a sud je mišljenja da će se istom ostvariti svrha kažnjavanja, shodno čl. 32 KZ-a i da će se istom dovoljno uticati na okrivljenog da ubuduće ne vrši ovakva ili slična krivična djela, u okviru opšte svrhe izricanja krivičnih sankcija iz čl. 4 st.2 Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Sud je odluku o troškovima postupka temeljio na odredbi čl. 229 st.1 Zakonika o krivičnom postupku, pa je obavezao okrivljenog da na ime troškova postupka uplati iznos od </span><span class="span1">324,50 eura</span><span class="span1">, a koji troškovi se odnose na nagradu za rad vještaka medicinske struke psihijatru 126,50 eura, i 198,00 eura na ime nagrade specijalisti sudske medicine i na ime sudskog paušala </span><span class="span1">iznos od 30,00 eura, koji iznos paušala je odmjeren shodno dužini trajanja postupka, njegovoj složenosti i imovinskim prilikama okrivljenog, u roku od 15 dana po pravosnažnosti presude.</span>
</p>
<p>&nbsp;</p>
<li>
<span class="span1">Kako činjenice utvrđene u krivičnom postupku ne pružaju pouzdan osnov ni za potpuno ni za djelimično presuđenje, a njihovo utvrđivanje bi vodilo znatnom odugovlačenju krivičnog postupka sud je oštećenog P. D. radi ostvarivanja imovinskopravnog zahtjeva uputio na parnični postupak, shodno čl. 239 st.2 Zakonika o krivičnom postupku.</span>
</li>
<p>&nbsp;</p>
<li>
<span class="span1">Imajući u vidi navedeno, primjenom čl. 374 Zakonika o krivičnom postupku, odlučeno je kao u izreci presude.</span>
</li>
<p>&nbsp;</p>
<p>&nbsp;</p>
<p style="text-align:center;">
<span class="span1">OSNOVNI SUD PODGORICA</span>
</p>
<p style="text-align:center;">
<span class="span1">Dana </span><span class="span1">09.03.2015</span><span class="span1">.godine</span>
</p>
<p>&nbsp;</p>
<p style="text-align:right">
<span class="span1">S U D I J A</span>
</p>
<p style="text-align:right">
<span class="span1">Goran Đuković s.r.</span>
</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA:</span>
</p>
<p>
<span class="span1">Protiv ove presude može se izjaviti žalba u roku</span>
</p>
<p>
<span class="span1">od 8 dana od dana prijema pismenog otpravka,</span>
</p>
<p>
<span class="span1">Višem sudu u Podgorici a preko ovog suda.</span>
</p>
<p>&nbsp;</p>
<p>
<span class="span1">Z.T.O. Maraš Ana</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
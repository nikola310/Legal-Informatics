<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:justify;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:start;hyphenate:auto;font-family:Times New Roman;font-size:12pt;}
</style>
<meta content="milosav.zekic" name="author">
</head>
<body class="b1 b2">
<p class="p1"></p>
<p class="p2"></p>
<p class="p2"></p>
<p class="p1">
<span>OSNOVNI SUD U ROŽAJAMA</span>
</p>
<p class="p1">
<span>K.br. 109/11</span>
</p>
<p class="p1"></p>
<p class="p2">
<span>U IME CRNE GORE</span>
</p>
<p class="p2"></p>
<p class="p1">
<span>	Sudija Osnovnog suda u Rožajama Milosav Zekić, uz učešće zapisničara Azre Dacić, rješavajući po optužnom predlogu Osnovnog državnog tužilaštva Rožaje Kt.br. 116/11 od 16.06.2011.g. podnijet protiv okrivljenog R. F. iz Donje Lovnice, Opština Rožaje, zbog krivičnog djela laka tjelesna povreda iz čl. 152. st. 2. u vezi st. 1. Krivičnog zakonika, nakon održanog glavnog i javnog pretresa u prisustvu Zamjenika Osnovnog državnog tužioca Kalač Aldina, oštećenog K. S. i okrivljenog, dana 28.09.2011.g. donio je i javno objavio</span>
</p>
<p class="p1"></p>
<p class="p1"></p>
<p class="p2">
<span>P R E S U D U</span>
</p>
<p class="p1"></p>
<p class="p1"></p>
<p class="p1">
<span>	Okrivljeni R. F. JMBG , od oca M. i majke Dž, rodj. K, rodjen u Donjoj Lovnici, Opština Rožaje, gdje i živi, drž. CG, razumije crnogorski jezik, njegov jezik je crnogorski, pismen, završio osnovnu školu, nezaposlen, oženjen, otac 2 maloljetne djece, siromašnog imovnog stanja, osudjivan presudom Osnovnog suda Rožaje K.br. 38/02 od 18.04.2002.g. zbog krivičnog djela iz čl. 76. st. 1. i čl. 77. st. 1. KZ RCG na novčanu kaznu u iznosu od 14.000 dinara i presudom Osnovnog suda Rožaje K.br. 32/06 od 30.01.2007.g. zbog krivičnog djela iz čl. 376/3-1 KZ RCG na kaznu zatvora u trajanju od 6 mjeseca uslovno 1 godina,</span>
</p>
<p class="p1"></p>
<p class="p1"></p>
<p class="p2">
<span>K R I V    J E</span>
</p>
<p class="p1"></p>
<p class="p1">
<span>	Što je,</span>
</p>
<p class="p1">
<span>	dana 05.06.2011.g. oko 19,20 h u mjestu zv. "Podravan-Hajrovača jele", Opština Rožaje, lako tjelesno povrijedio K. S, na način što ga je neidentifikovanim tvrdim predmetom-sredstvom podobnim da tijelo teško povrijedi ili zdravlje teško naruši, udario u predjelu glave, nanoseći mu tom prilikom laku tjelesnu povredu u vidu krvnog podliva ispod lijevog oka,</span>
</p>
<p class="p1">
<span>	-čime je izvršio krivično djelo laka tjelesna povreda iz čl. 152. st. 2. u vezi st. 1. Krivičnog zakonika,</span>
</p>
<p class="p1">
<span>	pa ga sud primjenom pomenutog zakonskog propisa i čl. 4, 13, 15, 32, 36, 42. Krivičnog zakonika i čl. 374. Zakonika o krivičnom postupku</span>
</p>
<p class="p1"></p>
<p class="p1"></p>
<p class="p2">
<span>O S U DJ U J E</span>
</p>
<p class="p1"></p>
<p class="p1">
<span>	NA KAZNU ZATVORA u trajanju od 45 (četrdesetpet) dana.</span>
</p>
<p class="p1">
<span>	Da plati ovome sudu na ime troškova krivičnog postupka iznos od 77,00 eura.</span>
</p>
<p class="p1">
<span>	Da plati ovome sudu na ime paušala iznos od 40,00 eura, sve u roku od 15 dana po pravosnažnosti ove presude.</span>
</p>
<p class="p1">
<span>	Oštećeni K. S. se radi ostvarivanja odštetnog zahtjeva upućuje na gradjansku parnicu.</span>
</p>
<p class="p1"></p>
<p class="p1"></p>
<p class="p2">
<span>O b r a z l o ž e nj e</span>
</p>
<p class="p1"></p>
<p class="p1">
<span>	Osnovno državno tužilaštvo Rožaje, podnijelo je ovome sudu optužni predlog Kt.br. 116/11 od 16.06.2011.g. protiv okrivljenog R. F. iz Donje Lovnice, Opština Rožaje, zbog krivičnog djela laka tjelesna povreda iz čl. 152. st. 2. u vezi st. 1. Krivičnog zakonika (KZ).</span>
</p>
<p class="p1">
<span>	Na glavnom pretresu Zamjenik ODT-a Kalač Aldin je ostao pri podnijetom optužnom predlogu, te je predložio da sud okrivljenog oglasi krivim zbog krivičnog djela koje mu je optužbom stavljeno na teret i da ga osudi na kaznu zatvora u trajanju od 45 (četrdesetpet) dana.</span>
</p>
<p class="p1">
<span>	Oštećeni K. S. je u završnoj riječi istakao da se pridružuje krivičnom gonjenju ODT-a u odnosu na okrivljenog, a odštetni zahtjev će ostvariti posebnom tužbom u gradjanskoj parnici.</span>
</p>
<p class="p1">
<span>	Okrivljeni je u svojoj odbrani istakao: da sa oštećenim K. S. od ranije nije u dobrim odnosima zbog neriješenih imovinskopravnih odnosa. Da je dana 05.06.2011.g. u mjestu zv. "Podravan-Hajrovača jele" oborio nekoliko čamovih stabala u svojoj privatnoj šumi u namjeri da ih iskoristi za svoje potrebe, nakon čega je pozvao R. S. i E. koji su došli na lice mjesta da bi se dogovorili oko izvlačenja trupaca iz šume. Nakon obilaska terena izašli su na livadi iznad šume, kojom prilikom je kod njih došao oštećeni sa R. I. oko 19,20 časova i rekao mu da je stabla oborio u privatnoj šumi njegovog oca, našta mu je odgovorio da je stabla oborio u svojoj šumi, a ne u njihovoj šumi i da oni ne posjeduju šumu na ovom mjestu. Oštećeni je tada pošao prema njemu i dohvatio ga jednom rukom za grlo-vrat i stezao ga. Pokušavao je da se otrgne od njega gurajući ga rukama od sebe, pa je moguće da ga je tada zakačio prstima ispod lijevog oka, a nije ga udarao pesnicama, niti bilo kojim predmetom, jer nikakav predmet, pa ni pištolj, nije imao kod sebe. U tom momentu do njih je prišao R. S. i razdvojio ih, tako da više nije bilo svadje i tuče. Predložio je da ga sud oslobodi od optužbe, jer nije izvršio djelo za koje je optužen.</span>
</p>
<p class="p1">
<span>	Po ovoj krivičnopravnoj stvari, sud je izveo dokaze: saslušao svedoka-oštećenog K. S, svedoke R. I, R. S. i R. E, pročitao pismeni nalaz i mišljenje vještaka medicinske struke Dr M. M. dat na zapisniku Kri.br. 83/11 od 14.06.2011.g., izvještaj ljekara specijaliste JZU Opšta bolnice Berane br. 5107 od 05.06.2011.g., izvještaj ljekara specijaliste JZU Dom zdravlja Rožaje br. 3126 od 06.06.2011.g.,izvještaj ljekara specijaliste Doma zdravlja rožaje br. 1514 od 06.06.2011.g., izvještaj ljekara specijaliste Doma zdravlja Rožaje br. 349. od 13.06.2011.g. i izvršio uvid u izvod iz kaznene evidencije na ime okrivljenog, dok je odbio predlog okrivljenog za izvodjenjem dokaza uvidjajem na lice mjesta, jer je našao da je izvodjenje ovog dokaza suvišno imajući u vidu utvrdjeno činjenično stanje.</span>
</p>
<p class="p1">
<span>	Svedok-oštećeni K. S. je posvedočio da sa okrivljenim od ranije nije u dobrim odnosima zbog neriješenih imovinskopravnih odnosa. Da je dana 05.06.2011.g. njegov otac saznao da je neko u njihovoj privatnoj šumi u mjestu zv. "Podravan-Hajrovača jele" oborio nekoliko stabala, pa mu je rekao da podje i vidi o čemu se radi kada bude išao da dotjera krave sa ispaše. Da je nakon toga pošao da dotjera krave sa ispaše, te je sa R. I. svratio u ovu šumu i vidio da je oboreno 11 čamovih stabala, nakon čega je obavio razgovor sa okrivljenim F. koji je bio sa R. S. i E. na seoskom putu iznad ove šume. Tom prilikom mu je F. kazao da je oborio ova stabla u svojoj šumi, našta mu je odgovorio da je to šuma njegovog oca i zamolio ga da ne izvlači ovu gradju, jer će slučaj da prijavi u policiji i pošao putem da uzme krave, a ispred njega se kretao I. Kada je prošao pored okrivljenog isti ga je dohvatio rukom za desno rame, povukao ga i kada je krenuo da pada udario ga je nekim predmetom u predjelu lijeve strane lica od kojeg udarca je izgubio svijest i pao na put. Nije uspio da vidi sa čim ga je okrivljeni udario, a smatra da ga je udario pištoljem jer mu je isti prethodno vidio za pojasom. Kada ga je S. podigao sa zemlje vidio je da je E. udaljavao okrivljenog od njega da ga ne tuče. Da je tada pozvao svog oca telefonom i rekao mu da slučaj prijavi u policiju što je on i učinio, a zatim je došao u stanicu gdje je dao izjavu i javio se u Dom zdravlja Rožaje gdje mu je ukazana ljekarska pomoć. Istakao je da kritičnog dana nije napao okrivljenog, da ga nije hvatao rukama za grlo, niti ga je udario bilo čime, već je neosnovano napadnut od njega. Sa okrivljenim se nije izmirio i ne želi da se miri.</span>
</p>
<p class="p1">
<span>	Svedok  R. I. je posvedočio da je dana 05.06.2011.g. bio kod oštećenog S. i negdje oko 19,20 ili 19,30 časova pošao je kući, dok je oštećeni pošao da uzme stoku sa ispaše, te su zajedno išli putem. Kada su došli u mjestu zv. "Podravan-Hajrovača jele" primijetio je da je neko obarao stabla u šumi oca oštećenog, gdje su do puta sreli okrivljenog R. F. koji je za pojasom nosio pištolj i R. S. i E. koji je nosio motornu testeru, koji su im kazali da je F. angažovao E. da mu vrši sječu u njegovoj šumi. Da je S. kazao F. da je to njegova šuma i da više ne vrši sječu u istoj, jer će ga prijaviti u policiji, nakon čega su pošli putem, tako što je on išao ispred S. Tada je čuo da je oštećeni zavikao "neka pusti me", te se okrenuo i vidio da je oštećeni ležao na zemlji, a okrivljeni je bio nad njim i držao ga rukama za vrat, pa je do njih prišao E. i odgurnuo okrivljenog, te ga spriječio da više ne tuče oštećenog. Vidio je da je oštećeni povrijedjen ispod lijevog oka, a nije vidio sa čim ga je povrijedio jer nije vidio sam momenat kada je udario oštećenog. Nakon toga oštećeni je pozvao telefonom svoga oca i rekao mu da prijavi slučaj u policiji, a zatim je otišao kući, a nije uzeo stoku. Istakao je da oštećeni nije napadao okrivljenog ni verbalno, ni fizički, tako da mu nije upućivao uvredljive riječi, niti ga je hvatao rukama za vrat ili na bilo koji drugi način pokušavao da ga napadne ili udari.</span>
</p>
<p class="p1">
<span>	Svedok R. S. je posvedočio da je dana 05.06.2011.g. bio sa svojim bratom E. u mjestu zv. "Podravan-Hajrovača jele" gdje se dogovarao sa okrivljenim oko izvlačenja čamovih stabala koja je oborio u njegovoj privatnoj šumi. Nakon što su pogledali ova stabla, oko 19,20 časova i izašli iz šume na livadu došao je oštećeni K. S. i rekao da su stabla oborena u šumi njegovog oca, dok je okrivljeni tvrdio da je to njegova šuma, pa je medju njima došlo do svadje. U tom momentu oštećeni je fizički nasrnuo na okrivljenog i dohvatio ga sa obje ruke za grlo, nakon čega ga je okrivljeni dohvatio za njegove ruke i odgurnuo od sebe, a nije ga udarao ni šakama, ni pesnicama, niti bilo kojim predmetom, pa ni pištoljem koji nije imao kod sebe.</span>
</p>
<p class="p1">
<span>	Svedok R. E. je posvedočio da je dana 05.06.2011.g. oko 19,20 h  bio u mjestu zv. " Podravan-Hajrovača jele" gdje je došlo do svadje izmedju okrivljenog i oštećenog, kojom prilikom je oštećeni kazao okrivljenom da je stabla oborio u njegovoj šumi odnosno u šumi njegovog oca i nasrnuo je na njega, tako što ga je dohvatio rukama za grlo, nakon čega je do njih prišao S. i razvadvojio ih. Nije vidio da je okrivljeni udario oštećenog rukama-šakama, pesnicama ili nekim predmetom, pa ni pištoljem  i da mu je nanio povrede.</span>
</p>
<p class="p1">
<span>	Iz nalaza i mišljenja vještaka medicinske struke dr. M. M. i navoda iz medicinske dokumentacije  proizilazi da je kritičnog dana oštećeni K.S.zadobio laku telesnu povredu u vidu krvnog podliva ispod lijevog oka, koja povreda je mogla nastati dejstvom tupug mehaničkog oruđa u zamahu kao što je stisnuta pesnica, drvena palica, drška od pištolja i sl. </span>
</p>
<p class="p1">
<span>	Cijeneći odbranu okrivljenog i sve izvedene dokaze, kako pojedinačno tako i u međusobnoj vezi u smislu čl. 370.st.3. Zakona o krivičnom postupku (ZKP), sud je nesumljivo utvrdio slijedeće činjenično stanje:</span>
</p>
<p class="p1">
<span>	Da je dana 05.06.2011.g. oko 19 i 20 h u mjestu zv. "Podravan -Hajrovača-jele" Opština Rožaje došlo do svađe između okrivljenog i oštećenog u vezi sječe stabala u ovom mjestu koje je izvršio okrivljeni,  kojom prilikom je okrivljeni tvrdio da je stabla oborio u svojoj privatnoj šumi dok je oštećeni tvrdio da je to šuma njegovog oca i zahtijevao od okrivljenog da ne izvlači stabla iz iste, jer će ga u suprotnom prijaviti nadležnim organima i pošao sa lica mjesta.Tada mu je okrivljeni prišao sa leđa, dohvatio rukom za rame, povukao ga i kada je krenuo da pada,  udario ga  neidentifikovanim tvrdim predmetom u predjelu lijeve strane lica i nanio mu povrede ispod lijevog oka u vidu krvnog podliva, nakon čega ga je R. S. spriječio da ga više ne tuče. </span>
</p>
<p class="p1">
<span>	Ovakvo činjenično stanje utvrđeno je na osnovu iskaza svjedoka - oštećenog K. S, svjedoka R. I. i nalaza i mišljenja vještaka medicinske struke Dr M. M, te navoda iz medicinske dokumentacije na ime oštećenog. </span>
</p>
<p class="p1">
<span>	Naime svjedok-oštećeni K. S. je veoma jasno, objektivno i ubjedljivo posvjedočio da ga je okrivljeni kritičnog dana lako tjelesno povrijedio tako što ga je udario neidentifikovanim tvrdim predmetom u predjelu glave-lijevog oka i nanio mu navedene tjelesne povrede, a dovodeći njegov iskaz u vezi sa iskazom svjedoka R. I. iz kojeg proizilazi da je okrivljeni u kritičnom momentu nanio povrede oštećenom ispod lijevog oka, ali nije vidio sa čim ga je udario jer je u tom momentu bio okrenut leđima prema njima, kao i u vezu sa nalazom i mišljenjem vještaka medicinske struke dr. M. M. iz kojeg se utvđuje da je oštećeni u kritičnom momentu zadobio laku telesnu povredu u vidu krvnog podliva ispod lijevog oka, koja je mogla biti nanijeta i udarom tupotvrdog predmeta kao što je  drvene palice, drška od pištolja i sl., zaista nema sumnje u drugačije činjenično stanje. </span>
</p>
<p class="p1">
<span>	Sud je cijenio iskaze svjedoka R. S. i E, pa je iste prihvatio u dijelu u kojem su njihovi iskazi saglasni sa utvđenim činjeničnim stanjem. Međutim iskaz ovih svjedoka u dijelu u kojem navode da je u kritičnom momentu oštećeni napao okrivljenog i dohvatio ga rukama za grlo, te da je okrivljeni braneći se od njega istog dohvatio za ruke i odgurnuo od sebe i da ga nije udarao ni šakama, ni pesnicama niti bilo kojim predmetom, sud nije prihvatio, obzirom da su njihovi iskazi u ovom dijelu neobjektivni, neuvjerljivi i opovrgnuti ostalim izvedenim dokazima iz kojih se nesumljivo utvrđuje da je okrivljeni u kritičnom momentu udario oštećenog neidentifikovanim tvrdim predmetom i nanio mu povrede tako da je očigledno da imenovani svjedoci sa ovakvim kazivanjem nastoje da pomognu okrivljenom da izbegne krivičnopravnu odgovornost. </span>
</p>
<p class="p1">
<span>	Sa navedenih razloga sud nije prihvatio ni iskaz okrivljenog u dijelu kojem navodi da je kritičnog dana bio napadnut od oštećenog koji ga je stezao rukama za grlo, pa je braneći se od njega istog udario šakama i gurao od sebe tako da je moguće da ga je zakačio prstom ispod lijevog oka,  ali ga nije udarao pesnicama niti nekim tvrdim predmetom, ali njegov iskaz, u ovom dijelu nije prihvatio obzirom da je isti neobjektivan, neuvjerljiv i opovrgnut iskazima svjedoka K. S. i R.I. iz kojih proizilazi da oštećeni u kritičnom momentu nije napao okrivljenog i nije ga hvatao rukama za grlo i gurao od sebe, već je bio napadnut od okrivljenog, koji iskazi nalaze oslonca i u nalazu i mišljenju vještaka medicnske struke iz kojeg proizilazi da je  povreda koju je zadobio oštećeni mogla nastati na način kako su oni naveli, a nije mogla nastati na način kako je naveo okrivljeni, tako da je očigledno da okrivljeni sa ovakvom odbranom smišljeno i sračunato nastoji da izbjegne krivičnopravnu odgovornost.</span>
</p>
<p class="p1">
<span>	Dakle u postupku je utvrđeno da je okrivljeni dana 05.06.2011.g. oko 19,20 h u mjestu zv. "Podravan-Hajrovača jele", Opština Rožaje, lako tjelesno povrijedio K. S, na način što ga je neidentifikovanim tvrdim predmetom-sredstvom podobnim da tijelo teško povrijedi ili zdravlje teško naruši, udario u predjelu glave, nanoseći mu tom prilikom laku tjelesnu povredu u vidu krvnog podliva ispod lijevog oka.</span>
</p>
<p class="p1">
<span>	Cijeneći psihički odnos okrivljenog prema učinjenom djelu, sud je našao da je isti bio svjestan svog djela tj. svjestan da preduzimanjem navedenih radnji nanosi laku telesnu povredu oštećenom tvrdim predmetom-sredstvom podobnim da tijelo teško povrijedi ili zdravlje teško naruši to je htio, pa je postupao sa direktnim umišljajem.</span>
</p>
<p class="p1">
<span>	Pravnom ocenom utvrđenog činjeničnog stanja sud je našao  da su u radnjama okrivljenog sadržani svi bitni elementi krivičnog djela laka telesna povreda iz čl. 152 st. 2. u vezi st. 1.  KZ, za koje djelo je sud istog oglasio krivim i osudio ga na kaznu zatvora u trajanju od 45 (četrdesetpet)  dana.</span>
</p>
<p class="p1">
<span>	Prilikom odlučivanja o  izboru vrste i visine kazne, sud je imao u vidu sve okolnosti koje utiču da kazna bude veća ili manja iz čl. 42. KZ, pa je okrivljenom od olakšavajućih okolnosti cijenio njegovu nezaposlenost i siromašno imovno stanje, porodične prilike-otac dvoje malojletne djece, dok mu je kao otežavajuću okolnost cijenio njegovu raniju osuđivanost.</span>
</p>
<p class="p1">
<span>	Cijeneći navedene okolnosti kao i držanje okrivljenog nakon izvršenog djela, stepen nastupele posledice i okolnosti pod kojima je djelo izvršeno, sud je okrivljenog osudio na kaznu zatvora u naznačenom trajanju, ubijeđen da je izrečena kazna srazmjerna težini učinjenog krivičnog djela i stepenu krivice okrivljenog, te da će se sa istom uticati na okrivljenog da ubuduće ne vrši bilo kakva krivična djela i da će vaspitno djelovati na druge da ne čine ista ili slična djela. </span>
</p>
<p class="p1">
<span>	Na osnovu čl. 229. u vezi čl. 226. st.2. tač. 1. ZKP, sud je obavezao okrivljenog da plati ovome sudu na ime troškova krivičnog postupka iznos od 77,00 eura, koji  troškovi se odnose na ime troškova vještačenja.</span>
</p>
<p class="p1">
<span>	Na osnovu čl. 229 u vezi čl. 226. st. 2. tač. 9. i st. 3. ZKP, sud je obavezao okrivljenog da plati ovome sudu na ime paušala iznos od 40,00 eura.</span>
</p>
<p class="p1">
<span>	Na osnovu čl. 239. st.2. ZKP oštećeni K. S. se radi ostvarivanja oštetnog zahtjeva upućuje na građansku parnicu.</span>
</p>
<p class="p1">
<span>	Sa izloženog odlučeno je kao u dispozitivu ove presude. </span>
</p>
<p class="p1"></p>
<p class="p1"></p>
<p class="p1">
<span>	OSNOVNI SUD U ROŽAJAMA, dana 28.09.2011.g.</span>
</p>
<p class="p1"></p>
<p class="p1"></p>
<p class="p1">
<span>Zapisničar,							S U D I J A,</span>
</p>
<p class="p1">
<span>Azra Dacić s.r.						Milosav Zekić  s.r.</span>
</p>
<p class="p1"></p>
<p class="p1"></p>
<p class="p1">
<span>PRAVNA POUKA: Protiv ove presude može se izjaviti žalba u roku od 8 dana od dana prijema iste i to Višem sudu u Bijelom Polju, a preko ovog suda.</span>
</p>
<p class="p1"></p>
<p class="p1">
<span>	</span>
</p>
<p class="p1"></p>
<p class="p3"></p>
<p class="p3"></p>


</body>
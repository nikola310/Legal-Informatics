<strong>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; K.br. 226/11</strong><br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
&nbsp;<br>
&nbsp;<br>
<strong>&nbsp;&nbsp;&nbsp;&nbsp;&nbsp;&nbsp;&nbsp;&nbsp; U IME CRNE GORE</strong><br>
&nbsp;<br>
<strong>OSNOVNI SUD U BARU</strong>, sudija Goran Šćepanović, kao sudija pojedinac, sa zapisničarom Milijanom Minić, u krivičnom predmetu okrivljenih <strong>D.D. i A.E.</strong>, zbog krivičnog djela krađa iz čl. 239 st. 1 Krivičnog zakonika, po optužnom predlogu Osnovnog državnog tužilaštva u Baru, Kt.br. 110/11 od 01.07.2011. godine, nakon održanog glavnog, javnog pretresa u prisustvu zastupnika optužbe savjetnika Osnovnog državnog tužilaštva Cama Azre i okrivljenih, dana 20.09.2011. godine donio je i javno objavio<br>
&nbsp;<br>
&nbsp;<br>
<strong>&nbsp;&nbsp;&nbsp;&nbsp; PRESUDU</strong><br>
&nbsp;<br>
&nbsp;<br>
<strong>1</strong> Okrivljeni <strong>D.D.</strong>, od oca M.i majke D., rođene D., rođen ..... godine u Plužinama, sa prebivalištem u Baru, ..... Šušanj&nbsp; kod »...«, državljanin Crne Gore, po zanimanju ugostitelj, razveden, otac dvoje maloljetne djece, pismen, završio srednju ugostiteljsku školu, srednjeg imovnog stanja, neosuđivan<br>
&nbsp;<br>
<strong>2.</strong>&nbsp; Okrivljeni <strong>A.E.</strong>, od oca A. i majke I. rođene Z., rođen .... godine u Beranama, sa boravištem u Baru, ...., državljanin Crne Gore, po zanimanju keramičar, neoženjen, pismen, završio osnovnu školu, srednjeg imovnog stanja, neosuđivan;<br>
&nbsp;<br>
<strong>&nbsp; K r i v i&nbsp; s u : </strong><br>
&nbsp;<br>
Što su:<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Dana 13.03.2011. godine, u naselju Veliki pijesak, Opština Bar, po prethodnom dogovoru sa gradilišta, oduzeli pokretne stvari - 15 komada armaturnih mreža, vlasništvo U. O.vrijednosti 805,05 €, na način što su dana 12.03.2011. godine u večernjim časovima angažovali A. I. i A. E.kao fizičke radnike da premjeste armaturne mreže sa mjesta na kome su bile posložene ispred gradilišta bliže putu, nakon čega su dana 13.03.2011. godine angažovali prevoznika E. A. da preveze mreže za naknadu od 50 € u naselje Šušanj (Zeleni Pojas) u Baru, gdje su ih prodali .R. S., u namjeri da njihovim prisvajanjem pribave sebi protivpravnu imovinsku korist.<br>
&nbsp;<br>
- čime su kao saizvršioci učinili krivično djelo - <strong>krađa&nbsp; iz čl. 239 st. 1 u vezi čl. 23 Krivičnog </strong><strong>zakonika. </strong><br>
&nbsp;<br>
&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp; &nbsp;pa im sud primjenom čl. 4, 32, 36, 42, 52, 53 i 54 Krivičnog zakonika i čl. 369, 370 i 374&nbsp; ZKP-a,&nbsp; i z r i č e<br>
&nbsp;&nbsp;&nbsp;&nbsp;&nbsp;<br>
<strong>USLOVNU OSUDU</strong><br>
&nbsp;&nbsp;&nbsp;&nbsp;&nbsp;&nbsp;&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Kojom im utvrđuje kazne zatvora u trajanju od po 60 (šezdeset) dana i istovremeno određuje da se kazna neće izvršiti ukoliko okrivljeni u roku od 2 (dvije) godine, od dana pravosnažnosti, ne učine novo krivično djelo.<br>
&nbsp;<br>
Okrivljeni su dužni da na ime imovinsko pravnog zahtjeva u vidu naknade štete oštećenom U. O.solidarno isplati iznos od 107,34 €. Za višak imovinsko pravnog zahtjeva preko dosuđenog oštećeni se upućuje na parnični postupak.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Okrivljeni su dužni da plate troškove krivičnog postupka u iznosu od po 80,00 € u roku od 15 dana od dana pravosnažnosti, pod prijetnjom izvršenja.<br>
&nbsp;<br>
<strong>O b r a z l o ž e n j e</strong><br>
&nbsp;<br>
Optužnim predlogom Osnovnog državnog tužilaštva u Baru Kt.br. 110/11 od 01.07.2011. godine&nbsp; stavljeno je na teret okrivljenim izvršenje krivičnog djela bliže opisanog u izreci presude.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
Okrivljeni <strong>D.D.</strong> je u svojoj odbrani u prethodnom postupku izjavio da A.E. poznaje od Septembra mjeseca 2010. godine. Sa njim se povremeno družio. Prije otprilike dvadesetak dana E. mu je u razgovoru napomenuo da se u naselju Veliki Pijesak, Ponta, na placu izvjesnog O. čije prezime ne zna, nalaze 15 armiranih mreža za betoniranje dimenzija 9x6 metara. Znao je da su te mreže tuđe vlasništvo, povezao ga je na lice mjesta da vidi te mreže i tom prilikom mu je rekao „ko zna čije je to, hoćeš li da uzmemo ove mreže, prebacimo ih na drugi put, a u međuvremenu ćemo da tražimo kupca da ih prodamo”.&nbsp; Pitao ga je koliko mu daje novca za to obzirom da tvrdi da ne zna čije su mreže, a on mu je rekao da će mu nakon prodaje dati 150 €. Nakon toga obojica su počeli da traže kupce. U subotu 12.03.2011. godine odveo ga je u naselju Šušanj na gradilište u Zelenom Pojasu gdje on radi i tom prilikom mu rekao da se on obrati preduzimačima, sa ponudom za prodaju predmetnih mreža jer nije želio da se vidi da je on umiješan u prodaju tih mreža, a da kaže da je on mreže dobio za dug. On je obavio lično razgovor sa preduzimačem S.misli da se preziva R.i dogovorio da u nedjelju ujutro donesu&nbsp; mreže na to gradilište po cijeni od po 35 € po komadu za jednu mrežu. Zajedno E.ovim vozilom marke „Golf 2” crne boje barskih reg. oznaka pošli su u Ulcinj u namjeri da nađu kamion za prevoz navedenih mreža. Angažovali su izvjesnog Aliju iz Ulcinja i dogovorili se za sjutra dan tj 13.03.2011. godine u 07,00 časova. On je došao kamionom marke „Mercedes” crvene boje ulcinjskih reg. oznaka u 07.00 časova, a za njegovu uslugu dogovorili su 50 €. On i E. su se u subotu veče 12.03.2011 godine u Baru u njegovom stanu koji se nalazi u naselju Šušanj našli po prethodnom dogovoru sa njegovom braćom A. I. i E. i tom prilikom se dogovorili da oni sjutradan pomognu prilikom prebacivanja mreža na kamion uz naknadu od 50 € po osobi koju je obećao E.. Sjutradan su utovarili kamion, povezli u Šušanj i istovarili ga na gradilište kod S. koji oni je dao avans od 100 € od ukupne cijene 525 €, i tom prilikom su se dogovorili da ostatak novca od 425 € da A.E.u. Od 100 € koje je dobio od S. 50 € je platio A.za prevoz, a 50 € je zadržao po prethodnom dogovoru sa E. . Kaje zbog svega i obećava da nikada više u životu to neće napraviti i da je t uradio zbog teškog materijalnog stanja u kome se nalazi. Na glavnom pretresu je dodao da priznaje izvršenje krivičnog djela odnosno da je oduzeo 15 armaturnih mreža, a ne 39 kako je navedeno u optužnom predlogu, sve je to uradio na predlog A.E., a znao je da su u pitanju armaturne mreže koje se nalaze na placu izvesnog O., bez preciziranja ko je vlasnik tih mreža. Dakle, znao je da te mreže imaju vlasnika, ali nije znao ko je vlasnik.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Okrivljeni <strong>A.E.</strong> je u svojoj odbrani u prethodnom postupku izjavio da D.D. poznaje pola godine, sa njim se povremeno družio i istom je prodao svoje PMV Alfa Romeo za koje mu je ostao dužan još 1.700 €. D. ga je zvao prije dva tri dana putem telefona i rekao mu da se u naselju Veliki Pijesak u Baru na placu izvjesnog O., nalazi petnaest armaturnih mreža za betoniranje dimenzija 9x6 metara. Znao je da su mreže tuđe i da poznaje vlasnika tih mreža. D. je dana 12.03.2011. godine došao na gradilište u Šušanju gdje on radi i ponudio je mreže na prodaju L. koga zna po imenu B., a kod koga on radi. L. nije htio da kupi mreže već je D. dao broj telefona od preduzimača S., koga je D. nakon toga telefonom pozvao i ugovorio da mreže prodaju po cijeni od 35 € po mreži pod uslovom da ih dovezu do gradilišta. Nakon toga sa njegovim PMV „Golf 2” otišli su u Ulcinj i angažovali za prevoz autoprevoznika koji se zove A. i koji ima kamion marke „Mercedes” crvene boje ulcinjskih reg. oznaka. Dogovorili su se da za uslugu prevoza plate 50 €. Kada su se vratili iz Ulcinja on je pozvao svoju braću A. I. i E. &nbsp;su to veče navedene armaturne mreže prebacili sa mjesta gdje su se nalazile, a koje je udaljeno od puta, jedno dvjesta metara da budu pored puta. Sjutradan A. je došao oko 07,00 časova gdje su ga čekali on D.i njegova dva brata, koje je prethodno veče angažovao za te usluge za iznos od po 50 €, utovarili su mreže u kamion, odvezli ih na gradilište u naselju Šušanj i istovarili ih. Tom prilikom preduzimač S. je dao D.100 € uz dogovor da mu ostatak od 425 € isplati za tri dana. D. je platio vozača, a ostatak zadržao za sebe. Naročito želi da istakne da se izuzetno kaje zbog svega, da je krivično djelo učinio zbog finansijske situacije i obećava da to nikada više neće uraditi. Na glavnom pretresu je dodao da se ne može sjetiti ko je &nbsp;inicirao da oduzmu armaturne mreže da li on ili D. jer je zbog tog događaja imao probleme od strane svoje porodice, tako da se tog detalja ne može više sjetiti. Upoznat sa svojom odbranom u prethodnom postupku kada je izjavio da mu je u razgovoru D.putem telefona rekao da se na placu izvjesnog O. nalazi 15 armaturnih mreža naveo je da se ne može izjasniti ko je inicirao oduzimanje armaturnih mreža.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; U dokaznom postupku na saglasan predlog stranaka pročitan je iskaz svjedoka oštećenog U. O. i svjedoka R.S. iz prethodnog postupka, pročitani su : potvrda o privremeno oduzetim predmetima&nbsp; UP PJ Bar od 14.03.2011. godine na ime R.S., potvrda o vraćanju privremeno oduzetih predmeta&nbsp; UP PJ Bar od 14.03.2011. godine na ime U.O., nalaz i mišljenje vještaka finansijske struke K.Š. od 28.03.2011. godine, izvod iz kaznene evidencije na ime D.D.&nbsp; ispostava Plužine br.270/11-1323/1 od 27.07.2011. godine i izvod iz kaznene evidencije na ime A.E.&nbsp; PJ Berane br. 03/3-245-5248 od 26.07.2011. godine.<br>
&nbsp;<br>
Svjedok oštećeni <strong>U.O.</strong> je izjavio da u naselju “Ponta” na kat. parceli 3224/77 KO Pečurice njegova porodica gradi kuću. Dvorište nije ograđeno i nalazi se pored puta. U istom su se nalazile armirane mreže dimenzija 9x6 metara i to 40 komada. Sredinom februara 2011. godine sa placa mu je ukradeno 25 komada tih mreža. Događaj nije prijavio policiji jer je bio gotovo ubijeđen da će se krivac ponovo pojaviti te da će doći za preostale mreže. Dana 13. marta 2011. godine oko 06,30 časova izjutra njegov sin je prilikom obilaska placa vidio da su ukradene i preostalih 15 komada armiranih mreža. Cijelom tom događaju prethodilo je i to što je njegova supruga iz kuće u kojoj živi, a koja gleda tačno u pravcu minimarketa “...“ uz magistralu toga jutra primijetila kamion narandžaste boje kako prevozi mreže. Bilo joj je čudno jer se isti kretao suprotnim pravcem od dozvoljenog, pa joj je i to privuklo pažnju, ali tada nisu ni slutili da se može raditi o mrežama sa njihovog placa. Kada su utvrdili da su im mreže ukradene prijavili su cijeli događaj policiji. Njegov sin i on, kako su znali da DOO “....“ i hotel “...“ imaju sigurnosne kamere sa spoljne strane koje gledaju na ulicu, su pošli kod istih i na snimcima vidjeli »Golf II” teget boje sa duplim prednjim farovima od kojih jedan par nije radio, a za njim je išao kamion narandžaste boje marke “Mercedes” sa natovarenim mrežama. U razgovoru sa prijateljima posumnjali su da radnici koji su u blizini njegove kuće, a koji su vozili automobil marke “Golf II” teget boje, su jedni od izvršioca krivičnog djela što su kasnije i priznali. Od strane policije vraćeno mu je 13 mreža, koje su se nalazile na gradilištu u Šušnju. Dok dvije mreže nisu vraćene. Nije se pridružio krivičnom gonjenju, a postavio je imovinsko pravni zahtjev koji će precizirati u toku postupka.<br>
&nbsp;<br>
Svjedok <strong>R.S.</strong> je izjavio da je dana 12. marta 2011. godine izvodio kao preduzimač građevinske radove u naselju Šušanj, a kod nekog ruskog državljanina. Pozvao ga je L.S. kojeg poznaje od ranije jer isti radi sa njim građevinske radove. Tom prilikom mu je rekao da jedan njegov prijatelj ima 10 armiranih mreža fi - 9 x 6 , koje želi da proda jer je istom potreban novac i to za cijenu od 35 € po komadu, On je pristao na to i dogovorili su se da taj njegov prijatelj doveze mreže u naselje Šušanj u Baru. Pitao je S.da slučajno mreže nisu ukradene, što je on negirao i naglasio da on odgovara za to. Sjutradan ujutro kamionom ulcinjskih tablica je dovezao predmetne mreže. Iste je dovezao njemu nepoznat čovjek, imao je brkove i čuo je da ga zovu A.. Bio je u društvu sa L. S.. Naglašava da je on dovezao 15, a ne ugovorenih 10 mreža, preciznije rekli su mu da su dovezli 15 mreža, a on iste nije brojao. Za mreže on mu je dao na ruke iznos od 100 € uz dogovor da ostatak novca da sjutradan i to nekom njegovom prijatelju za kojeg zna da je radio keramiku u Šušnju. Sjutradan policija je došla, obavijestila ga je da se radi o ukradenim mrežama i iste je uz potvrdu o oduzimanju oduzela od njega. Oduzeli su 13 komada jer su dvije bile već ugrađene. On okrivljene ne zna i sa istima je stupio u kontakt preko L. S. koji mu je rekao da se ne radi o ukradenim mrežama. Da je znao svakako iste ne bi ni kupovao.<br>
&nbsp;<br>
Iz potvrde o privremeno oduzetim predmetima&nbsp; UP PJ Bar od 14.03.2011. godine na ime R.S. i potvrde o vraćanju privremeno oduzetih predmeta&nbsp; UP PJ Bar od 14.03.2011. godine na ime U.O. utvrđeno je da je od R.S. oduzeto 13 komada armaturnih mreža 9 x 6, koje su vraćene U.O.u.<br>
&nbsp;<br>
Iz nalaza i mišljenja vještaka finansijske struke K.Š. od 28.03.2011. godine utvrđeno je da vrijednost 15 armaturnih mreža dimenzija 9 x 6 iznosi 805,05 €, a da vrijednost jedne mreže iznosi 53,67 €.<br>
&nbsp;<br>
&nbsp;Iz izvoda iz kaznene evidencije na ime D.D.&nbsp; ispostava Plužine br.270/11-1323/1 od 27.07.2011. godine i izvoda iz kaznene evidencije na ime A.E.&nbsp; PJ Berane br. 03/3-245-5248 od 26.07.2011. godine utvrđeno je da okrivljeni nisu osuđivani.<br>
&nbsp;<br>
Ocjenom izvedenih dokaza, utvrđeno je da su okrivljeni učinili krivično djelo za koje su optuženi. Okrivljeni D.D. je u svojoj odbrani izjavio da jeste sa okrivljenim A.E.om na predlog A. oduzeo 15 armaturnih mreža dimenzija 9 x 6, za koje je znao da su tuđe vlasništvo, iako nije znao ko je njihov vlasnik. Okrivljeni A.E. je u svojoj odbrani u prethodnom postupku izjavio da jeste sa okrivljenim D.D.m na predlog D.oduzeo 15 armaturnih mreža dimenzija 9 x 6, za koje je znao da su tuđe vlasništvo. Na glavnom pretresu se nije mogao da se sjeti ko je inicirao da oduzmu armaturne mreže, a kao razlog je naveo da je zbog prethodnog događaja imao probleme od strane svoje porodice, tako da se tog detalja ne može više sjetiti. Po ocjeni suda okrivljeni je u prethodnom postupku navodeći okrivljenog D.D. kao inicijatora krađe imao namjeru da umanji svoju krivicu, dok na glavnom pretresu navođenjem da se ne sjeća navedenog detalja ima namjeru da umanji krivicu obojice okrivljenih, jer je cijeli događaj opisao sa puno detalja i neuvjerljiva je odbrana okrivljenog da se ne sjeća upravo detalja koji se odnosi na iniciranje krađe, a kada se ima u vidu da je krađa izvršena u naselju u kome okrivljeni ima kuću, očigledno je da je okrivljeni A. predložio da se oduzmu armaturne mreže oštećenog, a u oduzimanju su učestvovala obojica okrivljenih koji su jasno priznali da su angažovali lice uz Ulcinja po imenu A. sa teretnim vozilom marke „Mercedes“ i da su obojica okrivljenih uz pomoć braće okrivljenog A.E., Ag. I. i E.izvršili oduzimanje Armaturnih mreža koje su nakon toga prodali R. S.. Sud je iskaze oštećenog U.O. i svjedoka R.S. cijenio kao jasne i objektivne, zbog čega im je poklonio vjeru. Vrijednost oduzetih stvari utvrđena je iz jasnog i stručnog nalaza i mišljenja vještaka finansijske struke K.Š. &nbsp;&nbsp;<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Okrivljeni su krivično djelo učinili sa direktnim umišljajem, a kod obojice okrivljenih je postojala svijest da oduzimanjem stvari oštećenog pribavljaju sebi protivpravnu imovinsku korist. Okrivljeni su po prethodnom dogovoru zajednički učinili krivično djelo, pa su krivično djelo učinili kao saizvršioci.<br>
&nbsp;<br>
Sud je precizirao optužni predlog navodeći da 15 komada armaturnih mreža, ima vrijednost od 805,05 €, jer je u optužnom predlogu navedeno da su okrivljeni krivično djelo učinili u namjeri da prisvajanjem oduzetih stvari pribave sebi protivpravnu imovinsku korist u iznosu od 805,05. Jezičkim tumačenjem navedenog dispozitiva izveo bi se zaključak da su okrivljeni znali tačnu vrijednost oduzetih stvari, koju je utvrdio vještak. S obzirom da okrivljeni to nisu znali već su o vrijednosti stvari imali samo okvirno saznanje, dispozitiv optužnog predloga je preciziran na gore navedeni način. Takođe je precizirana pravna kvalifikacija. Okrivljeni su oglašeni krivim da su učinili krivično djelo krađa&nbsp; iz čl. 239 st. 1 u vezi čl. 23 Krivičnog zakonika, jer je okrivljenim stavljeno na teret da su učinili krivično djelo krađa&nbsp; iz čl. 239 Krivičnog zakonika, bez navođenja stava čl. 239 i bez navođenja čl. 23, iako je okrivljenim stavljeno na teret da su postupali kao saizvršioci. Ocijenjeno je da se navedenim preciziranjem ne narušava identitet optužnog predloga i presude.<br>
&nbsp;<br>
Odlučujući se za krivičnu sankciju prema okrivljenim sud je cijenio sve olakšavajuće i otežavajuće okolnosti iz čl. 42 Krivičnog zakonika. Na strani okrivljenog D.D. sud je cijenio porodične prilike jer je otac dvoje maloljetne djece, da se oštećeni nije pridružio krivičnom gonjenju i raniji život jer nije osuđivan. Na strani okrivljenog A.E. sud je cijenio lične prilike jer je mlad čovjek, da se oštećeni nije pridružio krivičnom gonjenju i raniji život jer nije osuđivan. Imajući u vidu navedene olakšavajuće okolnosti, u nedostatku otežavajućih okolnosti, ocijenjeno je da prema okrivljenim nije potrebno izricanje efektivne kazne zatvora, da će se izricanjem uslovnih osuda prema okrivljenim u potpunosti postići svrha izricanja uslovne osude i na taj način dovoljno uticati da u buduće ne čine krivična djela.<br>
&nbsp;<br>
Odluka o imovinsko pravnom zahtjevu zasniva se na odredbi čl. 239 st. 2 ZKP. Oštećeni U.O. je postavio imovinsko pravni zahtjev koji nije precizirao. U postupku je utvrđeno da je oštećenom oduzeto 15 armaturnih mreža, da mu je vraćeno 13 armaturnih mreža, a da mu nisu vraćene 2 armaturne mreže u vrijednosti od 107,34 €. Sud je okrivljene obavezao da oštećenom na ime naknade štete solidarno plate iznos od 107,34 €. Za višak imovinsko pravnog zahtjeva preko dosuđenog oštećeni se upućuje na parnični postupak.&nbsp;<br>
&nbsp;<br>
Odluka o troškovima krivičnog postupka zasniva se na odredbi čl. 229 ZKP, a ista se odnosi na troškove finansijskog vještačenja u iznosu od 66 € i troškove rada suda koji su određeni prema trajanju, složenosti krivičnog postupka i imovinskim prilikama okrivljenog.<br>
&nbsp;<br>
Na osnovu izloženog odlučeno je kao u izreci presude.<br>
&nbsp;<br>
<strong>OSNOVNI SUD U BARU</strong><br>
<strong>Dana 20.09.2011. godine</strong><br>
&nbsp;<br>
&nbsp;<br>
<strong>&nbsp;ZAPISNIČAR,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;S U D I J A</strong><br>
<strong>Milijana MInić&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Goran Šćepanović</strong><br>
&nbsp;<br>
&nbsp;<br>
&nbsp;<br>
<strong>PRAVNA POUKA</strong>: Protiv ove presude može se izjaviti žalba<br>
Višem sudu u Podgorici u roku od 8 dana od dana prijema<br>
pismenog otpravka, preko ovog suda u dva primjerka.<br>
&nbsp;<br>
<strong>DNA</strong>:&nbsp; &nbsp; - 1 x ODT<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp; - 1 x okrivljenim<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp; - 1 x oštećenom nakon pravosnažnosti<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp; - u spise<br>

<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:center;hyphenate:auto;font-family:Times New Roman;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{text-align:start;hyphenate:auto;font-family:Arial;font-size:12pt;}
.p5{text-indent:0.5in;text-align:justify;hyphenate:auto;font-family:Arial;font-size:12pt;}
.p6{text-align:start;hyphenate:auto;font-family:Times New Roman;font-size:12pt;}
</style>
<meta content="milosav.zekic" name="author">
</head>
<body class="b1 b2">
<p class="p1"></p>
<p class="p2"></p>
<p class="p2"></p>
<p class="p3">
<span>OSNOVNI SUD U ROŽAJAMA</span>
</p>
<p class="p3">
<span>K.br. 205/12 </span>
</p>
<p class="p3"></p>
<p class="p3"></p>
<p class="p3"></p>
<p class="p2">
<span>U IME CRNE GORE</span>
</p>
<p class="p3"></p>
<p class="p3">
<span>	Sudija Osnovnog suda u Rožajama Milosav Zekić, uz učešće zapisničara Aide Luboder , rješavajući po optužnom predlogu Osnovnog državnog tužilaštva iz Rožaja Kt.br. 214/12  od 05.12.2012.g. podnijeta protiv okrivljenog Hadžije Murića   iz Rožaja, zbog krivičnog djela građenje objekta bez građevinske dozvole iz čl. 326 a. Krivičnog zakonika, nakon održanog glavnog i javnog pretresa u prisustvu Zamjenika Osnovnog državnog tužioca Armina Selmanovića  i okrivljenog, dana   23.01. 2013. donio je i javno objavio</span>
</p>
<p class="p3"></p>
<p class="p2">
<span>P R E S U D U</span>
</p>
<p class="p3"></p>
<p class="p3"></p>
<p class="p3">
<span>	Okrivljeni HADŽIJA MURIĆ, JMB 1803938272017 od oca Murata   i majke  Fate, rodj. Kuč, rodjen 18.03.1938.g.  u selu Jablanica , gdje i  živi,  drž. CG, razumije crnogorski jezik koji je i njegov jezik, pismen, završio SSS, penzioner, prima penziju u iznosu od 160,00 eura,  oženjen , otac devetoro djece   siromašnog imovnog stanja, osudjivan presudom Opštinskog suda Rožaje K.br. 189/72 od 25.10.1972.g., izrečena sudska opomena po čl. 246-a st. 1. KZ, presudom Okružnog suda Bijelo Polje K.br. 21/72 od 10.05.1972.g. osuđen po čl. 135. u vezi čl. 16. KZ, na 1 godinu zatvora, presudom Opštinskog suda Rožaje K.br. 404/71 od 26.05.1972.g., osuđen po čl. 144 KZ, na 4 mjeseca ztvora uslovno 2 godine, presudom Opštinskog suda Rožaje K.br. 172/84 od 06.09.1984.g., osuđen po čl. 48. KZ CG na 8.000,00  dinara, presudom Opštinskog suda Rožaje K.br. 307/86 od 20.01.1988.g., osuđen po čl. 46/2 na 45 dana zatvora, presudom Osnovnog  suda Rožaje K.br. 247/01 od 17.10.2001.g., osuđen po čl. 37. st. 2. tač. 1. na novčanu kaznu u iznosu od 7.200,00 dinara.</span>
</p>
<p class="p3"></p>
<p class="p3"></p>
<p class="p2">
<span>K R I V   J E</span>
</p>
<p class="p4"></p>
<p class="p4">
<span>	Što je:</span>
</p>
<p class="p3">
<span>	neutvrđenog dana avgusta mjeseca 2012.godine, u mjestu zv. Đuranovića luke, Opština Rožaje, protivno propisima o izgradnji objekta planiranju i uređenju prostora i to protivno odredbama čl. 69. i čl. 105. Zakona o uređenju prostora i izgradnji objekta (Sl. list. CG br. 51 od 22.08.2008.g., bez predhodno pribavljene građevinske dozvole, započeo građenje  objekta na katastarskoj parceli  broj 1161/6 KO Kalače, upisane na njegovo ime u listu nepokretnosti br. 370 KO Kalače, horizontalnih gabarita 10x8 m, na način što je izlio ležeću AB ploču, ozidao prizemlje od giter blokova i izlio AB stubove, kao i AB ploču iznad prizemlja, </span>
</p>
<p class="p3"></p>
<p class="p3">
<span>	- čime je izvršio krivično djelo građenje objekta bez građevinske dozvole iz čl. 326a. Krivičnog zakonika.</span>
</p>
<p class="p3"></p>
<p class="p3">
<span>	pa mu sud primjenom pomenutog zakonskog propisa i čl. 4, 13, 15, 32, 36, 42, 45, 46. st.1. tač. 5, čl.  52, 53 i  54 Krivičnog zakonika i 374. Zakonika o krivičnom postupku,   izriče </span>
</p>
<p class="p3"></p>
<p class="p3"></p>
<p class="p3">
<span>					USLOVNU OSUDU </span>
</p>
<p class="p3"></p>
<p class="p5">
<span>Kojom mu utvrđuje kaznu zatvora u trajanju od 3 (tri)  mjeseca i istovremeno odredjuje da se kazna neće izvršiti ukoliko osuđeni u roku od jedne godine ne izvrši novo krivično djelo. </span>
</p>
<p class="p3"></p>
<p class="p5">
<span>Da plati na ime troškova krivičnog postupka paušalni iznos od  30,00 eura, u korist budžeta Crne Gore, u roku od 15 dana po pravosnažnosti ove presude.</span>
</p>
<p class="p5"></p>
<p class="p4">
<span>					</span>
</p>
<p class="p2">
<span>O b r a z l o ž e nj e</span>
</p>
<p class="p3"></p>
<p class="p3">
<span>	Osnovno državno tužilaštvo iz Rožaja, podnijelo je ovome sudu optužni predlog Kt.br. 214/12 od  05.12.2012.g. protiv okrivljenog Hadžije Murića  iz Rožaja zbog krivičnog djela građenje objekta bez građevinske dozvole iz čl.326a.    Krivičnog zakonika (KZ).</span>
</p>
<p class="p3"></p>
<p class="p3">
<span>	Na glavnom pretresu Zamjenik  ODT  Armin Selmanović je precizirao činjenični opis djela,  kao u dispozitivu ove presude, te je predložio da sud okrivljenog oglasi krivim zbog krivičnog djela koje mu je optužbom stavljeno na teret i osudi ga na kaznu zatvora u trajanju od 60 dana. </span>
</p>
<p class="p3"></p>
<p class="p3">
<span>	Okrivljeni je u svojoj odbrani na zapisniku Kt.br. 214/12 od 20.11.2012.g. pred ODT-om istakao, da je prije tri mjeseca kupio zemlju  u mjestu zv. "Luke", Opština Rožaje. Nakon kupovine zemljišta podnio je zahtjev Opštini Rožaje za dobijanje dozvole za građenje objekta  i nakon dobijene  građevinske dozvole  započeo je izgradnju objekta. Tokom izgradnje dolazio je inspektor Ragip Deljanin  izvršio kontrolu i kazao da je sve u redu.</span>
</p>
<p class="p3"></p>
<p class="p3">
<span>	Na glavnom pretresu okrivljeni je ponovio iskaz dat pred ODT-om i objasnio da je negde avgusta-septembra mjeseca 2012.g. započeo izgradnju objekta - kuće u mjestu zv. "Đuranovića Luke", a ne zna da li mu je tada bila izdata građevinska dozvola a misli da bi trebalo da  jeste. Da je izlio temelje, ploču nad zemljom, sazidao blokovima sprat, izlio stubove i ploču iznad  prizemlja. Kada je izlio ovu ploču došao je inspektor i izvršio kontrolu objekta a nije zabranio gradnju, a ne zna da li mu je tada bila izdata građevinska dozvola, a trebalo bi da je bila izdata  ova dozvola. Znao je da  se ne može graditi objekat bez građevinske dozvole ni u gradu ni van grada. Predložio je da ga sud oslobodi od optužbe jer smatra da nije izvršio djelo za koje je optužen. </span>
</p>
<p class="p3"></p>
<p class="p3">
<span>	Po ovoj krivičnopravnoj stvari sud je izveo dokaze, saslušao svedoka Suada Škrijelja,  pročitao  akt uprave za inspekciske poslove - inspekcije zaštite prostora  br. 0401/11 - 103/12  od 30.11.2012.g., zapisnik o inspekciskom pregledu br. 0401/11 - 103/12  od 05.10.2012.g., izvršio uvid u urbanističko tehničke uslove za izradu projeknte dokumentacije Sekretarijata za uređenje prostora Komunalno-stambene poslove i zaštitu životne sredine Opština Rožaje br. 0402-165/1/12 od 05.10.2012.g., uvid u fotodokumentaciju Inspektora  Zaštite prostora, uvid u List nepokretnosti br. 370. KO Kalače i uvjerenje Opštine Rožaje Sekretarijata za uređenje prostora Komunalno-stambene poslove i zaštitu životne sredine br. 0402-262 od 20.11.2012.g.. i uvid u izvod iz kaznene evidencije na ime okrivljenog. </span>
</p>
<p class="p3">
<span>	</span>
</p>
<p class="p3">
<span>	Svedok Suda Škrijelj je  izjavio, da poseduje objekat  u mjestu zv. "Đuranovića Luke", Opština Rožaje. U blizini ovog objekta okrivljeni poseduje plac koji je upisan na njegovo ime. Okrivljeni  je avgusta mjeseca 2012.g.  na tom placu započeo izgradnju kuće, tako što je izlio temelje sa ležećom pločom, nakon čega je sazidao prizemlje, stavio ploču iznad prizemlja i time  mu je zauzeo prilazni put prema njegovom objektu. Da je u Opštini provjerio da li okrivljeni ima građevinsku dozvolu i oni su mu rekli da mu nije izdata građevinska dozvola za ovaj objekat, o čemu je telefonom obavijestio inspektora Deljanin Ragipa, koji mu je tražio da podnese pismenu prijavu u centrali u Podgorici, što je i učinio. Ne zna da li je inspektor izlazio na lice mjesta i koje je radnje preuzeo povodom njegove prijave.	</span>
</p>
<p class="p3"></p>
<p class="p3"></p>
<p class="p3">
<span>	Iz akta uprave za inspekciske poslove - inspekcije zaštite prostora  br. 0401/11 - 103/12  od 30.11.2012.g., vidi se da je inspektor zaštite prostora na inicijativu Suda Škrijelja iz Rožaja, dana 05.10.2012.g. izvršio inspekciski pregled na kat. parcelu br. 1161/6 KO Kalače i utvrdio da je Hadžija Murić započeo gradnju porodične kuće na pomenutoj lokaciji prije nego što je pribavio građevinsku dozvolu o čemu je inspektor sačinio  zapisnik o izvršenoj inspekciskoj kontroli. </span>
</p>
<p class="p3"></p>
<p class="p3">
<span> 	Iz zapisnika o inspekciskom pregledu br. 0401/11 - 103/12  od 05.10.2012.g., vidi se da je inspektor zaštite prostora dana 05.10.2012.g. izvršio inspekcisku kontrolu i utvrdio da je Hadžija Murić u mjestu zv. "Đuranovića Luke, Opština Rožaje započeo radove na izgradnji objektu dim. 10 m x 8m  i da je izlio ležeću AB ploču, prizemlje od giter blokova i AB stubova i AB ploču iznad prizemlja. Za izvedene radove isti poseduje urbanističko tehničke uslove izdate od sekretarijata za uređenje prostora,Komunalno stambene poslove i zaštitu životne sredine od 05.10.2012.g., a ne poseduje građevinsku dozvolu za započeti objekat.  </span>
</p>
<p class="p3"></p>
<p class="p3">
<span> 	Iz urbanističko tehničkih  uslove za izradu projeknte dokumentacije  Sekretarijata za uređenje prostora Komunalno-stambene poslove i zaštitu životne sredine Opština Rožaje br. 0402-165/1/12 od 05.10.2012.g., vidi se da su  dana 05.10.2012.g. okrivljenom Hadžiji Muriću  izdati urbanističko tehnički uslovi za izgradnju stambenog objekta na kat. parceli br. 1161/6 KO Kalače ukupne površine 512 m2 spratnosti P+1,  evidentirane u listu nepokretnosti br. 370 na ime Hadžije Murića  </span>
</p>
<p class="p3"></p>
<p class="p3">
<span>	Iz fotodokumentacije Inspektora  Zaštite prostora,  vidi se da je dana    05.10.2012.g. fotografisan objekat okrivljenog koji se sastoji od prizemlja sa pločom iznad prizemlja.</span>
</p>
<p class="p3"></p>
<p class="p3">
<span>	Iz  Lista nepokretnosti br. 370. KO Kalače, vidi se da je  kat parcela br. 1161/6  upisana na ime  Hadžije Murića. </span>
</p>
<p class="p3"></p>
<p class="p3">
<span> 	Iz uvjerenja Opštine Rožaje Sekretarijata za uređenje prostora Komunalno-stambene poslove i zaštitu životne sredine br. 0402-262 od 20.11.2012.g., vidi se da je uvjerenje izdato 20.11.2012.g. i da se istim potvrđuje da je Hadžija Murić pokrenuo postupak za dobijanje građevinske dozvole za izgradnju stambenog objekta na kat. parceli br. 1161/6 KO Kalače koja je upisana u listu nepokretnosti br. 370 na njegovo ime i da je isti dobio urbanističko tehničke uslove za izradu projektne dokumentacije 05.10.2012.g. </span>
</p>
<p class="p3"></p>
<p class="p3">
<span>	Iz  izvod iz kaznene evidencije na ime okrivljenog, vidi se da je okrivljeni osudjivan presudom Opštinskog suda Rožaje K.br. 189/72 od 25.10.1972.g., izrečena sudska opomena po čl. 246-a st. 1. KZ, presudom Okružnog suda Bijelo Polje K.br. 21/72 od 10.05.1972.g. osuđen po čl. 135. u vezi čl. 16. KZ, na 1 godinu zatvora, presudom Opštinskog suda Rožaje K.br. 404/71 od 26.05.1972.g., osuđen po čl. 144 KZ, na 4 mjeseca ztvora uslovno 2 godine, presudom Opštinskog suda Rožaje K.br. 172/84 od 06.09.1984.g., osuđen po čl. 48. KZ CG na 8.000,00  dinara, presudom Opštinskog suda Rožaje K.br. 307/86 od 20.01.1988.g., osuđen po čl. 46/2 na 45 dana zatvora, presudom Osnovnog  suda Rožaje K.br. 247/01 od 17.10.2001.g., osuđen po čl. 37. st. 2. tač. 1. na novčanu kaznu u iznosu od 7.200,00 dinara. Iz istog izvoda se vidi da je okrivljeni osuđen i presudom Okružnog suda u Ivangradu K.br. 9/64 od 04.03.1964.g. zbog krivičnog djela iz čl. 137. st. 1. KZ na dvije godine zatvora uslovno za dvije godine, koja  osuda je rješenjem Opštinskog suda Ivangrad brisana dana 14.10.1974.g..</span>
</p>
<p class="p3"></p>
<p class="p3">
<span>	Cijeneći odbranu okrivljenog i sve izvedene dokaze kako pojedinačno tako i u međusobnoj vezi, u smislu čl. 370. st. 3. Zakonika o krivičnom postupku (ZKP), sud je nesumljivo utvrdio da je okrivljeni izvršio krivično djelo koje mu je optužbom stavljeno na teret i da je zato kriv i krivičnopravno odgovoran. </span>
</p>
<p class="p3"></p>
<p class="p3">
<span>	Naime, na osnovu  iskaza Svedok Suda Škrijelj utvrđeno je da je okrivljeni avgusta mjeseca 2012.godine  u mjestu zv. "Đuranovića Luke", Opština Rožaje započeo izgradnju kuće, i da je izlio temelje sa ležećom pločom , sazidao prizemlje  i stavio ploču iznad prizemlja. Da su mu nadležni  u Opštini kazali  da okrivljenom  nije izdata građevinska dozvola za ovaj objekat, pa je podnio pismenu prijavu nadležnom organu. Iskaz ovog svedoka, sud je prihvatio kao jasan, objektivan i potkrijepljen ostalim izvedenim dokazima. </span>
</p>
<p class="p3"></p>
<p class="p3">
<span>	Na osnovu  akta uprave za inspekciske poslove - inspekcije zaštite prostora  br. 0401/11 - 103/12  od 30.11.2012.g., utvrđeno je  da je inspektor zaštite prostora na inicijativu Suda Škrijelja iz Rožaja, dana 05.10.2012.g. izvršio inspekciski pregled  na kat. parcelu br. 1161/6 KO Kalače i utvrdio da je Hadžija Murić na ovoj parceli  započeo gradnju porodične kuće prije nego što je pribavio građevinsku dozvolu. Ovaj dokaz sud je prihvatio kao jasan i određen jer je izdat od  nadležnog organa i potkrijepljen ostalim izvedenim dokazima </span>
</p>
<p class="p3"></p>
<p class="p3">
<span>	Na osnovu zapisnika o inspekciskom pregledu br. 0401/11 - 103/12  od 05.10.2012.g., utvrđeno je  da je inspektor Zaštite prostora, dana 05.03.2010.g. kontrolom utvrdio da je  Hadžija Murić u mjestu zv. "Đuranovića Luke, Opština Rožaje započeo radove na objektu dim. 10 m x 8m, da je izlio ležeću AB ploču, prizemlje od giter blokova i AB stubova i AB ploču iznad prizemlja,  te da  ne poseduje građevinsku dozvolu za započeti objekat, već samo  urbanističko tehničke uslove izdate od sekretarijata za uređenje prostora komunalno stambene poslove i zaštitu životne sredine od 05.10.2012.g.. Ovaj dokaz sud je prihvatio kao jasan, određen i potkrijepljen ostalim izvedenim dokazima. </span>
</p>
<p class="p3"></p>
<p class="p3">
<span>	Na osnovu  fotodokumentacije Inspektora  Zaštite prostora,  utvrđeno je  da je fotografisan objekat okrivljenog dana 05.10.2012.g. kada je izvršena kontrola od strane inspektora zaštite prostora i iz fotografije se vidi da je  sazidan objekat koji se sastoji od  prizemlja sa pločom iznad prizemlja.Ovaj dokaz, sud je prihvatio jer isti nalazi oslonca u  zapisniku o izvršenoj inspekciskoj kontroli, i ostalim izvedenim dokazima.</span>
</p>
<p class="p3"></p>
<p class="p3">
<span>	Na osnovu  Lista nepokretnosti br. 370. KO Kalače, utvrđeno je  da je  kat parcela br. 1161/6 na kojoj je okrivljeni  gradi objekat   upisana na ime  okrivljenog. Ovaj dokaz, sud je prihvatio jer je isti izdat od nadležnog organa, a  potkrijepljen je i ostalim izvedenim dokazima .</span>
</p>
<p class="p3"></p>
<p class="p3">
<span> 	Na osnovu urbanističko tehničkih  uslove za izradu projeknte dokumentacije  Sekretarijata za uređenje prostora Komunalno-stambene poslove i zaštitu životne sredine Opština Rožaje br. 0402-165/1/12 od 05.10.2012.g., utvrđeno je  da su  dana 05.10.2012.g. okrivljenom Hadžiji Muriću  izdati urbanističko tehnički uslovi za izgradnju stambenog objekta na kat. parceli br. 1161/6 KO Kalače ukupne površine 512 m2 spratnosti P+1,  evidentirane u listu nepokretnosti br. 370 na ime Hadžije Murića iz čega proizilazi da u vrijeme započete gradnje objekta avgusta mjeseca  nijesu bili izdati urbanističko tehnički uslovi a samim tim ni građevinska dozvola . Ovaj dokaz, sud je prihvatio jer nalazi oslonca u ostalim izvedenim dokazima. </span>
</p>
<p class="p3"></p>
<p class="p3">
<span>	Na osnovu  uvjerenja Opštine Rožaje Sekretarijata za uređenje prostora Komunalno-stambene poslove i zaštitu životne sredine br. 0402-262 od 20.11.2012.g., utvrđeno je  da okrivljenom  u vrijeme početka  gradnje objekta  tj. avgusta mjeseca 2012.godine nije bila izdata građevinska dozvola za izgradnju stambenog objekta na kat. parceli br. 1161/6 KO Kalače koja je upisana u listu nepokretnosti br. 370 na njegovo ime, niti su mu tada bili izdati  urbanističko tehnički uslovi za izradu projektne dokumentacije, već je samo pokrenut postupak  za dobijanje građevinske dozvole, a urbanističko tehnički uslovi su mu izdati 05.10.2012.g.. Ovaj dokaz, sud je prihvatio kao jasan i određen, a dovodeći isti u vezu sa navodima iz urbanističko tehničkim uslovima i ostalim izvedenim dokazima zaista se nesumljivo utvrđuje da okrivljeni u vrijeme započete gradnje objekta nije posedovao ni urbanističko tehničke uslove, ni građevinsku dozvolu.</span>
</p>
<p class="p3">
<span>  </span>
</p>
<p class="p3">
<span>	Na osnovu   izvoda  iz kaznene evidencije na ime okrivljenog, utvrđeno je  da je okrivljeni osudjivan presudom Opštinskog suda Rožaje K.br. 189/72 od 25.10.1972.g., izrečena sudska opomena po čl. 246-a st. 1. KZ, presudom Okružnog suda Bijelo Polje K.br. 21/72 od 10.05.1972.g. osuđen po čl. 135. u vezi čl. 16. KZ, na 1 godinu zatvora, presudom Opštinskog suda Rožaje K.br. 404/71 od 26.05.1972.g., osuđen po čl. 144 KZ, na 4 mjeseca ztvora uslovno 2 godine, presudom Opštinskog suda Rožaje K.br. 172/84 od 06.09.1984.g., osuđen po čl. 48. KZ CG na 8.000,00  dinara, presudom Opštinskog suda Rožaje K.br. 307/86 od 20.01.1988.g., osuđen po čl. 46/2 na 45 dana zatvora, presudom Osnovnog  suda Rožaje K.br. 247/01 od 17.10.2001.g., osuđen po čl. 37. st. 2. tač. 1. na novčanu kaznu u iznosu od 7.200,00 dinara. Iz istog izvoda se vidi da je okrivljeni osuđen i presudom Okružnog suda u Ivangradu K.br. 9/64 od 04.03.1964.g. zbog krivičnog djela iz čl. 137. st. 1. KZ na dvije godine zatvora uslovno za dvije godine, koja  osuda je rješenjem Opštinskog suda Ivangrad brisana dana 14.10.1974.g., te se, u smislu čl. 118. st. 1. KZ,  smatra da okrivljeni nije osuđivan navedenom presudom.  Ovaj dokaz, sud je prihvatio kao jasan i određen jer je izdat od nadležnog organa. </span>
</p>
<p class="p3"></p>
<p class="p3">
<span>	Sud je cijenio iskaz okrivljenog, pa je isti prihvatio u dijelu u kojem ne spori da je u kritičnom periodu započeo gradnju navedenog objekta u mjestu zv. Đuranovića  Luke, Opština Rožaje, te da je izlio temelje, ploču nad zemljom,  sazidao blokovima prizemlje, izlio stubove i ploču iznad prizmelja,  nakon čega je kontrolu izvršio inspektor zaštite prostora, te da je znao da se ne može graditi objekat bez građevinske dozvole, obzirom da  njegov iskaz u ovom dijelu nalazi oslonca u dokazima izvedenim u postupku, tako da nema sumnje u drugačije činjenično stanje. </span>
</p>
<p class="p3"></p>
<p class="p3">
<span>	Međutim iskaz okrivljenog u dijelu u kojem ističe da je izgradnju započeo nakon dobijanja građevinske dozvole, sud nije prihvatio obzirom da je njegov iskaz u ovom dijelu neobjektivan, neuvjerljiv i ne nalazi oslonca dokazima izvedenim u postupku iz kojih nesumljivo proizilazi da je okrivljeni započeo izgradnju objekta bez predhodno pribavljene građevinske dozvole, tako da je očigledno da okrivljeni sa ovakvom odbranom smišljeno i sračunato nastoji da izbegne krivičnopravnu odgovornost. </span>
</p>
<p class="p3"></p>
<p class="p3">
<span>	Imajući u vidu navedene dokaze i iskaz okrivljenog u dijelu u kojem ne spori odlučne činjenice, sud je nesumljivo utvrdio da je okrivljeni neutvrđenog dana avgusta mjeseca 2012.godine, u mjestu zv. Đuranovića luke, Opština Rožaje, protivno propisima o izgradnji objekta planiranju i uređenju prostora i to protivno odredbama čl. 69. i čl. 105. Zakona o uređenju prostora i izgradnji objekta (Sl. list. CG br. 51 od 22.08.2008.g., bez predhodno pribavljene građevinske dozvole, započeo građenje  objekta na katastarskoj parceli  broj 1161/6 KO Kalače, upisane na njegovo ime u listu nepokretnosti br. 370 KO Kalače, horizontalnih gabarita 10x8 m, na način što je izlio ležeću AB ploču, ozidao prizemlje od giter blokova i izlio AB stubove, kao i AB ploču iznad prizemlja.</span>
</p>
<p class="p3"></p>
<p class="p3">
<span>	Cijeneći psihički odnos okrivljenog prema učinjenom krivičnom djelu, sud je našao da je isti bio svjestan svog djela tj. svjestan da na opisani način protivno navedenim propisima gradi objekat  bez građevinske dozvole  i to je htio, pa je postupao sa umišljajem.</span>
</p>
<p class="p3">
<span>	</span>
</p>
<p class="p3">
<span>	Pravnom ocjenom utvrđenog činjeničnog stanja, sud  je našao da su u radnjama okrivljenog sadržani svi bitni elementi krivičnog djela građenje objekta bez građevinske dozvole iz čl. 326a. KZ, za koje djelo  istog oglasio krivim i izrekao mu uslovnu osudu, utvrđujući mu pri tom kaznu zatvora u trajanju od 3 mjeseca i istovremeno odredio da se kazna neće izvršiti ukoliko isti u roku od jedne godine ne izvrši novo krivično djelo. </span>
</p>
<p class="p3"></p>
<p class="p3">
<span>	Prilikom izricanja ovakve vrste krivične sankcije, sud je imao u vidu stepen krivice okrivljenog, stepen nastupjele posledice, okolnosti pod kojima je djelo izvršeno, raniji život okrivljenog, te protek vremena od ranijih osuda, držanje okrivljenog nakon izvršenog djela, cijeneći pri tom kao olakšavajuće okolnosti siromašno imovno stanje okrivljenog i njegovu životnu dob, jer se radi o relativno starijoj osobi, pa je sud imajući pri tom u vidu svrhu uslovne osude iz čl. 52. KZ, u okviru opšte svrhe krivičnih sankcija  iz čl. 4. istog zakona našao da je imalo mjesta izricanju ovakve vrste krivične sankcije, ubijeđen da će upozorenje uz prijetnju kazne u dovoljnoj mjeri uticati na okrivljenog da ubuduće ne vrši bilo kakva krivična djela. </span>
</p>
<p class="p3"></p>
<p class="p3">
<span>	Na osnovu čl. 229. u vezi čl. 226. st. 2. tač. 9. i st.3. ZKP, sud je obavezao okrivljenog da plati na ime troškova krivičnog postupka paušalni iznos od 30,00 eura u korist budžeta Crne Gore, a ovo imajući u vidu trajanje i složenost krivičnog postupka, kao i imovno stanje okrivljenog. </span>
</p>
<p class="p3"></p>
<p class="p3">
<span>	Sa izloženog odlučeno je kao u dispozitivu ove presude.</span>
</p>
<p class="p3">
<span>	</span>
</p>
<p class="p3"></p>
<p class="p3">
<span>	OSNOVNI SUD U ROŽAJAMA, dana  23.01.2013.g.</span>
</p>
<p class="p3"></p>
<p class="p3"></p>
<p class="p3"></p>
<p class="p3">
<span>Zapisničar,							S U D I J A,</span>
</p>
<p class="p3">
<span>Aida Luboder  s.r.						Milosav Zekić  s.r.</span>
</p>
<p class="p3"></p>
<p class="p3"></p>
<p class="p3">
<span>PRAVNA POUKA: Protiv ove presude može se izjaviti žalba u roku od  8 dana od dana prijema iste i to Višem sudu u Bijelom Polju, a preko ovog suda.</span>
</p>
<p class="p3"></p>
<p class="p3"></p>
<p class="p3">
<span>	</span>
</p>
<p class="p3"></p>
<p class="p3">
<span>	</span>
</p>
<p class="p3"></p>
<p class="p6"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.9840278in 0.9840278in 0.9840278in 0.9840278in;}
.p1{text-align:start;hyphenate:auto;font-family:Arial;font-size:11pt;}
.p2{text-align:justify;hyphenate:auto;font-family:Arial;font-size:11pt;}
.p3{text-align:start;hyphenate:auto;font-family:Times New Roman;font-size:12pt;}
</style>
<meta content="raja.joksimovic" name="author">
</head>
<body class="b1 b2">
<p class="p1"></p>
<p class="p1">
<span>									          P broj: 1125/2009-08</span>
</p>
<p class="p1"></p>
<p class="p1"></p>
<p class="p2">
<span>	Osnovni sud u Bijelom Polju, sudija Raja Joksimović, u pravnoj stvari  tužilaca  M.H.i M.E.a iz Bijelog Polja, ul. 3. S.B..., koje zastupa punomoćnik N.M.adv. iz Podgorice, protiv tuženog M.S.a  iz Bijelog Polja, koga zastupa punomoćnik adv. R.Š., radi utvrdjenja, V.S 10.050 €, nakon održane glavne i javne rasprave, zaključene dana 6. 3. 2012 godine u prisustvu  stranaka i njihovih punomoćnika, donio je dana 13. 04. 2012 godine,</span>
</p>
<p class="p2"></p>
<p class="p2"></p>
<p class="p2">
<span>				       P R E S U D U  </span>
</p>
<p class="p2"></p>
<p class="p2"></p>
<p class="p2">
<span>	Odbija se  tužbeni zahtjev tužilaca kojim su tražili da se utvrdi da nepokretnosti – porodična stambena zgrada izgradjena na kat. parceli broj 95 evidentirane u LN br. 774 KO Resnik, spratnosti prizemlje, I i II sprat, dimenzija u osnovi 11,50 mx 11,50 m (površine 132 m2), sa dogradjenim dijelom u dijelu do puta dimenzija 2,90 m x 1,20 m i dogradjenom terasom sa zapadne strane kuće u prizemlju dimenzija 2,90 m x 7,24 m (ukupna površina gabarita objekta 154 m29, te izgradjenim terasama na I i II spratu sa jugoistočne strane kuće dimenzija 7,65 m x 1,20 m kao i zemljište koje čini kat parcela broj 95/2 površine 493 m2 iz naprijed označenog LN predstavlja svojinu, tj. ostavinsku masu iza smrti pok. M.DJ.a I.a, biv. iz Bijelog Polja, što je tuženi dužan priznati i trpjeti da se ta činjenica evidentira kod Uprave za nekretnine CG Bijelo Polje po osnovu ove presude, odmah po njenoj pravosnažnosti, a sve prednje u roku od 15 dana po pravosnažnosti presude pod prijetnjom izvršenja, kao neosnovan.</span>
</p>
<p class="p2">
<span>	Svaka stranka snosi svoje troškove.</span>
</p>
<p class="p2"></p>
<p class="p2">
<span>				    O b r a z l o ž e nj e</span>
</p>
<p class="p2"></p>
<p class="p2"></p>
<p class="p2">
<span>	Tužioci su u tužbi i riječi na raspravi lično kao i  preko punomoćnika u bitnom naveli-da je tužilja majka tužioca E.a, a tuženi polubrat po ocu tužiocu E.u, da je iza smrti sada pok. M. I.a, supruga tužilje i oca tužioca E.a i tuženog proveden ostavinski postupak kod ovog suda O br. 51/95, ali da nije ušla nepokretna imovina koja je predmet ovog spora. Naime, sada pok. M. I. je bio vlasnik parcele koju je kupio od P.V.a koja se nalazi u naselju Resnik ali ista parcela nije upisana na njegovo ime, zbog čega nije ušla u ostavinsku masu.Na predmetnoj parceli I. je izgradio kuću dimenzije 2:12 m2, koja se sastoji od prizemlja i dva sprata. Nakon njegove smrti tuženi je dovršio fine radove na toj kući i u istoj sada živi, kao da je njegova. Međutim, plac za kuću kupio je isključivo svojim sredstvima pok.I. i izgradnju kuće finansirao od svoje uštedjevine, penzije i zarade koju je ostvarivao pružajući usluge svojim traktorom, a tuženi neznatno pomagao u izgradnji kuće kao i tužilja H.a svojim radom. Petitumom tužbe tražili su da se utvrdi da je parcela i kuća koja se nalazi u Resniku zaostavština pok. M. I.a iz Bijelog Polja što je tuženi dužan priznati.Podneskom koji je dostavljen ovom sudu dana  29. 2. 2012 godine punomoćnik tužilaca opredijelio je tužbeni zahtjev, tražeći da sud usvoji tužbeni zahtjev na način što će  utvrditi da nepokretnosti – porodična stambena zgrada izgradjena na kat. parceli broj 95 evidentirane u LN br. 774 KO Resnik, spratnosti prizemlje, I i II sprat, dimenzija u osnovi 11,50 mx 11,50 m (površine 132 m2), sa dogradjenim dijelom u dijelu do puta dimenzija 2,90 m x 1,20 m i dogradjenom terasom sa zapadne strane kuće u prizemlju dimenzija 2,90 m x 7,24 m (ukupna površina gabarita objekta 154 m29, te izgradjenim terasama na I i II spratu sa jugoistočne strane kuće dimenzija 7,65 m x 1,20 m kao i zemljište koje čini kat parcela broj 95/2 površine 493 m2 iz naprijed označenog ln. predstavlja svojinu, tj. ostavinsku masu iza smrti pok. M.DJ.a I.a, biv. iz Bijelog Polja, što je tuženi dužan priznati i trpjeti da se ta činjenica evidentira kod Uprave za nekretnine CG Bijelo Polje po osnovu ove presude, odmah po njenoj pravosnažnosti, tražeći troškove postupka.U završnom izlaganju ostao je pri opredijeljenom tužbenim zahtjevu, tražeći troškove postupka  to na ime sastava tužbe , obrazloženih podnesaka, pristupa na održana i odložena ročišta, saglasno AT uvećanoj shodno tar br. 11 AT tarife, kao i troškove na ime takse tužbu  i odluku suda , vještačenje, kao i izlazak suda na licu mjesta.</span>
</p>
<p class="p2">
<span>	U odgovoru na tužbu i tokom postupka lično i preko punomoćnika tuženi je osporio osnovanost tužbenog zahtjeva, ističući da je plac kupio 1999 godine , nakon čega je i pravio kuću, da se prije i nakon smrti svog oca bavio prevozom šljunka i sve što je stvorio predstavlja rezultat njegovog rada,a ne rada njegovog oca.Dalje je naveo da je teret dokazivanja na tužioce, tj. da su isti dužni da dostave dokaze da li je traktor bio registrovan na I.a, pa do činjenice da li je isti vršio usluge prevoza.U završnom izlaganju predložio je da sud odbije tužbeni zahtjev, jer tokom postupka ni jednim izvedenim dokazom nije utvrdjeno da je M. I. stekao predmetnu imovinu bilo kupovinom, gradnjom ili nekim drugim načinom koji predvidja zakon. Tokom postupka tužioci su tvrdili da je sada pok. M. I. učestvovao u gradnji nepokretnosti koja je predmet tužbenog zahtjeva, ali ni učešće ne može biti osnov usvajanja tužbenog zahtjeva onako kako je opredijeljen , sve prednje imajući u vidu da je pok. M. I. tokom gradnje nadležnim organima ukazao da on nije graditelj, nego tuženi, pa su prema tuženom inspekcijski organi postupali. Niko od saslušanih svjedoka izuzev B.a nije primijetio da tužilja dolazi na plac prilikom gradnje, niti I.a, izuzev onih radova  gdje je bilo normalno da prisustvuje rodbina i komšija. Kako je tuženi tokom postupka dokazao da je imao samostalna sredstva za rad i tim svojim radom, da je stvorio to što je sada predmet tužbenog zahtjeva, to je tužbeni zahtjev neosnovan, jer samim usvajanjem tužbenog zahtjeva, sud bi došao u situaciju da je imovina pok. I.a i ono što je nastalo kao novostvorena vrijednost ili posebni dio nepokretnosti, nakon njegove smrti. Troškove postupka je tražio po AT uvećane 50 % za dva lica na strani tužioca, ističući da u ostavinskom postupku koji nije okončan, niko nije pominjao da I. ima neke imovine, izuzev one koje je naslijedio od svog oca i majke, odnosno koju je dobio poklonom, iako je ova sporna nepokretnost u jednom dijelu postojala.</span>
</p>
<p class="p2">
<span>	Radi donošenja zakonite odluke u ovoj pravnoj stvari sud je proveo predložene dokaze i to: izvršio uvid u posjedovni list – prepis broj 774, pročitao uvjerenje z Zavoda za zapošljavanje od 20.2. 2008 godine, pročitao rješenje Osnovnog suda u Bijelom Polju O br. 51/95, saslušao svjedoka P.V.a, B. DŽ.a, LJ.J.a, M. S., izvršio uvid u rješenje Sekretarijata za privredu br. 03/2-87/1 od 11. 7. 1984 godine, pročitao ugovor o kupoprodaji motornog vozila-traktora i prikolice od 8.7. 1982 godine, pročitao akt koji je dostavljen ovom sudu od PO za prekršaje broj 07-136/10 od 6. 4. 2010 godine, saslušao svjedoka M. H.a, V.M.a, M.M.a, N.R.a, V.M.a, M.R.a, pročitao zapisnik sačinjen od strane Opštine Bijelo Polje-gradjevinske inspekcije , pročitao rješenje SO Bijelo Polje-Komitet za urbanizam , gradj.i stambene poslove Up br. 1 br. 06/23-11/88 od 15.6. 1988 godine, pročitao zapisnik gradjevinske inspekcije od 25. 8. 1988 godine, pročitao zapisnik gradjevinske inspekcije od 25. 9. 1989 godine, pročitao zapisnik gradjevinske inspekcije od 24. 11. 1988 godine, pročitao zahtjev za pokretanje prekršajnog postupka upućen Opštinskom sudu za prekršaje Bijelo Polje od strane komiteta za urbanizam Up br. I br. 06/23-11/2/88 od 24. 11. 1988 godine, pročitao rješenje Opštinskog suda za prekršaje od 13. 12. 1988 godine, pročitao krivičnu prijavu  dostavljenu od strane komiteta za urbanizam, gradjevinsko i stambene poslove dostavljene ODT Bijelo Polje, saslušao svjedoka K.S.a i B. DŽ.a, pročitao rješenje Fonda PIO broj 07-736/1-84 od 26. 10. 1984 godine, pročitao rješenje Direkcije za nekretnine Podgorica- PJ Bijelo Polje, broj 954-105-318/1-99 od 8.10. 1999 godine, pročitao rješenje Fonda PIO broj 07.736/84 od 6. 10. 1984 godine, izvršio uvid u otpremnicu broj II 451/99 od 7.12. 1999 godine, izvršio uvid u izlaz iz magacina br. 292 od 13. 10. 1987 godine, koji glasi na ime M.S.a, izvršio uvid u štednu knjižicu bjelopoljske osnovne banke koja glasi na ime M.S.a, izvršio uvid u original priznanicu broj 39 koja glasi na ime M.S.a na iznos od 64.00 dinara, na ime učešća za priključak od 24. 9. 1986.godine, izvršio uvid u original računa broj 0015/29-02 koji glasi na ime M.S.a izdat od strane RO za proizvodnju, promet i transport usluge „I.“ S.a 2, koji glasi na iznos od 107.906 dinara , izvršio uvid u izlaz iz magacina od 13.10. 10987 godine, koji glasi na ime M.S.a izdat od strane RO T. „O.a“ PJ Bijelo Polje, izvršio uvid u original štedne knjižice koja glasi na ime M. I.a broj 90-N 104303, pročitao zapisnik o uvidjaju od 14. 6. 2011 godine, saslušao tužioce  i tuženog u svojstvu parnične stranke,  pročitao pisani nalaz i mišljenje vještaka gradjevinske struke R.M.a od 15. 7. 2011 godine i saslušao istog vještaka radi pojašnjenja datog nalaza i mišljenja, pročitan nalaz vještaka geometra K.S.a od 29.8. 2011 godine, koji prati skica predmetnog zemljišta</span>
</p>
<p class="p2">
<span>	Nakon ocjene izvedenih dokaza , savjesne i brižljive ocjene svakog dokaza posebno i svih dokaza zajedno, shodno čl. 9 ZPP-a, ovaj sud je odlučio kao u izreci iz sljedećih razloga:</span>
</p>
<p class="p2">
<span>	Nesporno je, da su tužioci  u rodbinskoj vezi majka i sin, da je tuženi polubrat tužiocu II reda, da je tužilja M. H.a bila supruga sada pok. M. I.a koji je bio  otac tužioca II reda, kao i tuženog. Nije sporno ni to da je plac kupljen za vrijeme života sada pok. I.a. </span>
</p>
<p class="p2">
<span>	Sporno je da li predmetna imovina -nepokretnost, kao i kuća predstavljaju zaostavštinu sada pok. I.a, tj. da li je predmetna nepokretnost, kao i izgradjena kuća na njoj kupljena od sredstava tuženog ili ista predstavlja zaostavštinu sada pok. M. I.a.</span>
</p>
<p class="p2">
<span>	Svjedok P.V.o u svojoj izjavi naveo je- da je tuženi od njegovog sina čuo da prodaju placeve, pa je sa ocem sada pok. I.om došao kod njega da se raspita oko placeva, nakon čega su  zajedno i obišli plac.Nakon obilaska placa dogovorili su se oko kupovine placa ,pogodili cijenu i sačinili ugovor koji ne posjeduje, jer je poslije prevoda isti uništio. Ugovor je zaključio sa ocem tuženog  koji mu je isplatio  veći dio novca a preostali dio novca naknadno je donio tuženi. Tom prilikom je napisao i priznanicu koliki iznos je uplatio otac tuženog i kada je uplatio , kao i koliki iznos je platio tuženi, s tim što je prilikom pisanja priznanice, a davanja novca od strane tuženog napisao priznanicu na ime I.a. U to vrijeme nije se mogla prevesti zemlja, ali nakon tog vremena, kada je pružena mogućnost prevoda, dogovorio se sa tuženim da zaključe ugovor, da plati sve troškove vezano za ugovor i prevod, kao kupac što je tuženi i učinio. Sačinjen je ugovor koji je ovjeren kod suda i po primjerak dostavljen Upravi za katastar radi promjene vlasništva. Dalje je naveo da nije znao da je I. imao još  djece, niti da je imao suprugu a što se tiče izgradnje kuće, da je ista počela prije prevoda. Prilikom obilaska  placa sa tuženim i njegovim ocem nije znao ko je htio da kupi plac, jer je to bio njihov odnos, mada su na kraju pristali.</span>
</p>
<p class="p2">
<span>	Svjedok B. DŽ. je naveo- da je tokom 1988 godine njegova tetka-tužilja u ovoj pravnoj stvari  ga pozvala, kao i sada pok. I. da bude pomoćni radnik kod majstora koje su angažovali, a na placu na kojem je  bio izgradjen temelj i coklo  tokom čitavog ljeta je radio.Osim njega bila su još trojica - četvorica radnika, a njegov posao se ogledao u miješanju maltera i radu svih poslova koje obavljaju pomoćni radnici.Dok je radio oko 2-3 mjeseca I. je traktorom dogonio materijal i za taj period nije gledao tuženog na placu. Za to vrijeme ozidan je i  I sprat i prva ploča, a za rad ga je isplatio I.. Tokom rada njegova tetka je donosila stalno hranu za radnike. Što se tiče njegovog posla radio je sve što je trebalo-kopao, prebacivao pijesak sa jednog mjesta na drugo, miješao malter, prebacivao ciglu i dodavao majstorima.</span>
</p>
<p class="p2">
<span>	Svjedok LJ.J. u svojoj izjavi naveo je-da mu je poznato da je predmetni  plac kupljen prije nego što se tužilja  udala za I.a i  temelji za kuću bili naliveni.Sa ocem E. i S., sada pok. I.om, bio je u dobrim odnosima, i poznato mu  je da je I. vršio sve poslove koje su se mogle izvršiti putem traktora, da tuženi u to vrijeme nije bio u vojsci kada je kuća pravljena, da su svi bili u zajednici jer su ulazili na jedna vrata, a i  u tom periodu sestra tuženog , a polusestra tužioca II reda, radila je u fabrici i doprinosila. Nakon smrti I.a kuća je bila ukrovljena i prozori su bili stavljeni, struja je bila uvedena, a to je radio njihov dalji rodjak. Što se tiče doprinosa tužilje  vezano za hranu nije mu poznato šta je ko radio .</span>
</p>
<p class="p2">
<span>	Svjedok M. S.a u svojoj izjavi navela je – da je rodjena sestra tuženom, a polusestra tužiocu II reda, da je tokom 1980 godine počela da radi u fabrici obuće „M.“, da je njen brat kupio plac čijoj kupovini je prethodio odlazak njegov sa zetom P.K.da vide plac ,da se tada ljutio njihov otac, što je tuženi kupio plac, sa razloga što ima dosta žbunja i močvarno je zemljište, da je nakon kupovine placa tuženi iskrčio plac, tj. isti očistio od korova, a što se tiče novca za kupovinu placa, da je S.  to platio u dvije rate. Što se tiče pomaganja od strane nje kao sestre, pomagala je koliko je mogla, a medju njima nije bilo sporno da je plac kupljen i kuća gradjena za tuženog. U početku je otac imao traktor, a kasnije  je i brat-tuženi kupio novi traktor. Što se tiče godine kada je kupljen plac, misli da je plac kupljen 1986 godine, a nakon godinu dana počela je gradnja kuće. Otac sada pok. I. išao je na plac kod S.a, a što se tiče tužilje  i njenog pomaganja na placu vezano za spremanje hrane pomagala je kao i drugi, a majstori koji su gradili kuću bili su albanci, u početku, a za kasnije nije joj poznato. Do smrti I.ove kuća je bila ukrovljena, fini radovi nisu bili uradjeni, izuzev zidina, a što se tiče prozora i stakala, ne sjeća se da li su bili postavljeni.</span>
</p>
<p class="p2">
<span>	Svjedok M. H., rodjeni brat tuženog, polubrat tužiocu II reda, tužilja mu maćeha,naveo je- da je njegov brat S. kupio plac, da je u to vrijeme išao u srednju školu, a traktor koji je vozio  on kupio je njegov brat, da mu je on pomagao jer nisu živjeli imućno, ali se sjeća da je jednog dana došao kući brat i rekao da je pazario plac, da je otac pitao gdje je kupio plac, pa nakon što je saznao gdje je kupio plac, da se ljutio jer je tlo močvarno.Što se tiče godine kada je kupljen plac, misli da je to bilo 1984-1985 godine, mada ne može tačno da se sjeti vremena.Plac je S. kupio preko M.a P.a, koji je na neki način bio posrednik. Za to vrijeme otac je radio u V.K., i primao veoma malu platu, tako da nije bilo njegovog brata oni kao porodica ne bi mogli da se prehrane. Nije mu poznato ko je dao novac za plac, jer nije imao pristup novcu, a u periodu kada je kupljen plac nije bilo sporno da je to S. plac, a tek nakon 2-3 godine, možda i više nastao je problem. Nakon izvesnog vremena nakon kupovine placa počela je gradnja kuće i nije bilo sporno da kuću gradi S., za vrijeme gradnje kuće nikada nije vidio H.u na placu, a može da se zakune u sveti ,,Kuran,, i u ,,Sveto pismo,, da stavi ruku, a ima petoro djece, da H.a nikada nije donijela hranu njemu na plac. Naime, H.a nikada nije donijela hranu, jer bi jeli svi, a za navode ističe da to H.a nikada nije uradila kada je on bio tu prisutan.Bratu S. pomagao je koliko je mogao i što je normalno da brat pomaže bratu, a sestra S.a primala je platu i sav novac išao je za gradnju te kuće. H.a je došla u njihovu kuću nakon što je ozidan prvi sprat, a spor je nastao oko kuće, kada je htio da nastavi gradnju sa još jednim spratom, a S. mu nije dao. Medjutim, i pored te ljutnje on je ozidao sprat i nakon toga su ukrovili kuću zajedno S. i on. Taj sprat je napravljen sa razloga što nije imao sredstava da kupi plac, pa mu je jedina mogućnost bila da ozida sprat na II spratu kuće njemu kao bratu, a H.a odlično zna koliko su finansijski loše živjeli.Nije sporio da je tužiocu E.u nudjena stara kuća, kada postane punoljetan. E.u je bilo ponudjeno da uzme staru kuću, ali on to nije ispoštovao, zato što je polomio vrata. Bratu je pomagao koliko god je mogao , vozio je traktor, mada je imao 16 godina, ali je imao vozačku dozvolu. Što se tiče gradnje sprata na kući tuženog , isti je izgradio jer su bili familija koja se pomaže </span>
</p>
<p class="p2">
<span>	Svjedok V.M.o u svojoj izjavi je naveo-da je sa ocem tužioca II reda, kao i tuženim imao dobre odnose i sve što je trebalo da se odradi sa traktorom, radio mu je kako tuženi, tako i njegov otac. Nije mu poznato ništa oko placa i gradnje kuće, ali se sjeća da ga je jednom prilikom sada pok. I. poveo na plac , pokazao gdje radi kuću i pitao nešto vezano za armiranje ploče. Ništa nije radio na toj kući i nije mu poznato da li je I. kuću pravo za sebe ili je tu kuću gradio tuženi. Što se tiče usluga prevozom traktora najviše usluga mu je činio I., jer mu je prevozio sijeno i drva, a te usluge nije vršio samo njemu nego i  drugima i mnogi ljudi su ga voljeli iz Cerova, tj. svi koji su ga poznavali su ga voljeli i pozivali za prevoz. Prilikom obilaska placa sa I.om niko nije bio prisutan na plac, a što se tiče S.a vršio je usluge kamionom, kao i traktorom.</span>
</p>
<p class="p2">
<span>	Svjedok M.M.o , radnik Sekretarijata za urbanizam opštine Bijelo Polje naveo je- da je bila podnijeta krivična prijava zbog bespravno započete porodične stambene zgrade u naselju Resnik dana 7.12. 1988 godine zato što M.S. nije postupio po rješenju kojim je bilo naredjeno da odmah obustavi dalje radove na gradnji objekta, jer ne posjeduje odobrenje za gradjenje već je nastavio spornu gradnju, a što je inspektor konstatovao na zapisniku 24.11. 1988 godine. Dalje je naveo da S. nije bio investitor isti bi tužio opštinu  a što se nije desilo.Prilikom izlaska na lice mjesta utvrdio je ko je investitor, a stoji iza krivične prijave koju je potpisao i koja se nalazi u spisima predmeta. U to vrijeme obaveza je bila radnika Opštine da se utvrdi ko je investitor,  i svojina na parceli.</span>
</p>
<p class="p2">
<span>	Svjedok N.R. u svojoj izjavi naveo je- da je pokrivao   premetnu kuću – ukrovio i pokrio , da je vozio i odvozio S.a sa „Fapom“, da ga je za taj posao isplatio S. i dok je radio  da je dolazio S., H. kao i ostali radnici koji su pomagali, a što se tiče hrane istu je donosio S., koji im je tada rekao da je to njegova kuća i da je gradio od temelja do krova. Što se tiče kada je kuća ukrovljena misli da je bilo 1990 godine, kada je otišao u penziju .U to vrijeme I. je radio sa traktorom , jer je tjerao drva čitavu jesen, a prilikom izvodjenja radova na placu tužilja H.a nije dolazila. Što se tiče hrane   donosio je S., koja se uglavnom sastajala od ćevapa, kobasice, pa je pretpostavljao da je iz pekare, a što se tiče cijene za posao koji je obavio, platio mu je S.. </span>
</p>
<p class="p2">
<span>	Svjedok V.M. naveo je- da je pomedjaš sa tuženim , da je S. kupio plac, te da je u početku isti plac htio da kupi on, ali se  ponudio plac S., pa ga je kupio Protiv  kupovine  placa bio je I., smatrajući da nije trebao da S. kupi plac da se ne bi poremetili medjuljudski odnosi, ta da je trebao da kupi plac on. Nakon kupovine placa S. je počeo nešto kasnije izgradnju kuće, mada ga nije poznavao, ali je kasnije otišao sa flašom kao kod  komšije.Tokom gradnje I.a nije gledao na plac, možda tokom godine jednom.Kada su se dizali rogovi otišao je na čestitku sa flašom, i čitavo vrijeme mislio  je to S.o sa razloga što kad god bi se vraćao sa posla vidio bi S.a na placu, dok I.a nije gledao. Prilikom pogodbe izmedju P.V.a i S.a nije bio prisutan, ali prilikom razmeravanja placa bio je prisutan S., dok I. nije bio .</span>
</p>
<p class="p2">
<span>	Svjedok M.R. naveo je da živi naspram kuće tuženog, da su mu poznate činjenice vezane za spor, jer je S. htio da kupi  kod njega plac, ali mu se lokacija nije dopala, pa je kupio plac naspram njega, te da ih dijeli medja izmedju njegove kuće i rasovski put. Što se tiče spremanja hrane, spremala je njegova žena, jer je donosila hranu na placu, dok se gradila kuća.Sa njegovog imanja uzeo je priključak za vodu, telefon i tom prilikom dolazili su samo radnici koje je angažovao S..Nije mu poznato da li je S. bio u zajednici, ali zna da je isti kupio plac od V.a P.a, jer je tuženi dolazio sa V.om na plac. H.u nije nikada vidio na plac, ali mu je poznato da je jedan od majstora koji je radio na kući, bio majstor H. iz B.Polja, kao i jedan koji je postavljao parket i pločice.</span>
</p>
<p class="p2">
<span>	Svjedok K.S.naveo je- da je plac kupio tuženi, kao i da je pravio kuću, da je posmatrao dok se gradila kuća, jer je sa kamionom i traktorom radio tuženi . Što se tiče oko  poslova  čišćenja oko kuće angažovao ga je tuženi.Od S.a je kupovao i materijal, a bio je prisutan i kada su se kopali temelji i nalivale ploče. Nije mu poznato da li je imao spor oko kuće i placa, ali je imao spor sa  komšijama oko placa. Sa placa je uzimao i šljunak kada nije bio prisutan tuženi, nakon čega bi mu se javio i nekad platio, nekada ne. Šahtu je pravio za vodu tuženom, koji mu je za rad platio, a zajedno su uvodili kanalizaciju, sa razloga što mu je plac preko puta tuženog. Nije bio prisutan oko pogodbe placa ili isplate novca, ali je čuo, jer se to odmah saznalo. Što se tiče oca tuženog, istog nije poznavao, ali zna da je  plac i kuća tuženog.</span>
</p>
<p class="p2">
<span>	 Svjedok B. DŽ. u svojoj izjavi naveo je- da je bio veliki prijatelj sa sada pok. I.om,da ne zna ko je pravio kuću, ali zna da su tjerali materijal sa kamionom I.ovi sinovi S. i H..Kod I.a dolazio je često i  on je lično upoznao I.a sa H.om, jer je htio njega da oženi dobro, i nju dobro da uda. U  to vrijeme I. je imao traktor a  kuća je počela da se pravi nakon što se H.a udala za sada pok. I.a. U vrijeme izgradnje kuće  tuženi  je bio oženjen.</span>
</p>
<p class="p2">
<span>	Saslušana u svojstvu parnične stranke tužilja je navela-da se udala 3. novembra 1987 godine i da je tada živjela sa suprugom, djecom supruga iz prvog braka, S.m, H.om i S.om. U to vrijeme I. je radio sa traktorom, S. je imao kamion, pa je isti radio sa kamionom,Radili su skupa, jer su bili zajednica, a pare od izvršenih usluga kako traktora, tako i od kamiona bile su kod njenog supruga. Prije nego što se udala plac je kupio I., kada se udala temelj je bio uradjen, a nakon toga radnici su počeli da grade kuću -neki albanci iz Makedonije i prilikom radova na izgradnji kuće najviše je radio njen suprug i to sve poslove vezano za traktor, kao i radnom snagom.Što se tiče pomaganja , pomagala je u spremanju hrane radnicima, išla na plac, prala i čistila ,jer druge ženske radne snage nije bilo izuzev njegove sestre. Dok se gradila kuća njen suprug nije govorio za koga se pravi, kuća ali se ista se pravila iz zajednice. Za života njenog supruga kuća je omaltana unutra, postavljena stolarija na dva sprata, pločice su kupljene iz zajednice, sanitarija kupljena za kupatila, ali ista nije bila postavljena, materijal što je bio kupljen, pločice i sanitarije za kupatilo bilo je smješteno za sinovca, pa nakon toga prebačeno na plac gdje je napravljena kuća. I tuženi je radio, bio na placu, radio sa traktorom, ali  sve što je radjeno rađeno je iz  zajednice .Za života I.a S. i H. su  predlagali da se kuća prevede na njih, ali on nije pristao jer je on najviše uložio truda i sredstava. Za vrijeme gradnje kuće H. je bio u vojsci, a po izlasku iz vojske isti je učestvovao u izgradnji kuće. Što se tiče sestre, ista je bila u zajednici i pomagala-doprinosila svojom platom. Kuća je bila ukrovljena za života I.a, a radi se o kući sa tri sprata, prizemlja i dva sprata. Bez obzira što je I. bio penzionisan kao invalid, mogao je da doprinosi radu na placu Prilikom zidanja kuće nosila je ručak radnicima, nekada je to bilo 5-6 osoba, a nekada i više. Koliko je bilo radnika prilikom izlivanja ploče ne može se sjetiti, ali zna da je radio njen sestrić i albanci iz Makedonije.</span>
</p>
<p class="p2">
<span>	Saslušan u svojstvu parnične stranke tužilac E. je naveo-da je imao 5,5 godina kada mu je otac umro, a nakon toga išao je i pomagao S. na plac, jer su tu postojali djelovi od starog kamiona, pa su išli kada bi god trebalo nešto da se zamijeni. Ne zna ko je napravio kuću, ali je od S.a i H.a čuo da je bila priča da oni predju u novu kuću, a njemu da ostave staru kuću.Kada je S. prešao u kuću stvari  S.e je sve prebacio sa njegovim kolima, a nakon toga je prešao u Rožaje, gdje mu je majka radila.Jednom prilikom kada se vratio iz Rožaja, htio je da udje u staru kuću ali je ista bila zaključana, tj. vrata su bila zaključana od soba koje su koristili, izuzev sobe koju su oni koristili, a ključ od ulaznih vrata je imao.Tada je nazvao Huska da pita što su zaključana vrata, mada je prethodno zvao S.a i tom prilikom mu je H. rekao da je to „babovina svih njih“, a kada ga je pitao za novu kuću da mu je H. rekao da je i to „babovina“, ali da to ne mogu dokazati jer je ista prevedena.  Kako su vrata od kuhinje bila zaključana,  udario je u vrata , izbio bravu i ušao u kuhinju. Prilikom gradnje kada je išao na plac nije bilo pomena kome se gradi kuća, jer se više pričalo o tome da njemu pripadne stara kuća, da se ne bi miješao u novu kuću. Kuća je bila omaltana, postavljena stolarija, pločice u kuhinji i na I i II spratu ko je kupio ne sjeća se, ali se sjeća da su pločice bile postavljene. To mu je poznato jer je tada krenuo u školu, i S. mu kupio knjige i bio je privržen za S.a i smatrao ih je kako S.a, tako i H.a svojom braćom.</span>
</p>
<p class="p2">
<span>	Saslušan u svojstvu parnične stranke tuženi je u svojoj izjavi naveo-da je 1980 godine položio vozački ispit i da je radio mnogo, jer mu je majka bila bolesna, kao i otac. U početku je taksirao da bi izdržavao porodicu i majku, oca i sestru , mada ne može da se sjeti da li je sestra tada radila. Ponekad je pozajmljivao ocu traktor, a u zadnje vrijeme otac je uzimao sam traktor kada bi on bio odsutan na put .Tokom 1985 godine otišao je u vojsku i ostavio je novac od 10.000 maraka kod brata i oca, medjutim, kada se vratio toga nije bilo ništa, zbog čega je odlučio da vodi kuću i troškove.Brata je forsirao da radi, a on je radio svojim kamionom, malo je koristio traktor, a dok su kamione koristili 1990 godine, otac je prodao Ratku bosancu traktor.Prije nego što je kupio plac obavljao je poslove-usluge za M.a  P. koji mu je rekao da prodaje plac.Nakon toga pitao je M.ovog oca V.a za plac kao i za cijenu i isti mu je rekao da prodaje plac da bi opremio kafić sinovima. Pošto je bio zainteresovan za plac pitao ga je pod kojim uslovima bi mogao da kupi obzirom na svoju situaciju i nakon toga otišao kući i rekao ocu za plac, koji se protivio kupovini placa, jer je bilo močvarno zemljište.Nakon toga otišao je sa ocem kod V.a, pa su se dogovorili oko kupovine placa, i dogovor je bio da on kupi plac, jer je imao pare, a ne da se plac kupuje za I.a ili brata. Tom prilikom su bili prisutni  on,njegov otac, i P.K..Nakon izvesnog vremena otišao je sa ocem na plac da ga premjeri, kao i sa V.om i tada su komšije branile da kupi plac on, jer je htio da ga kupi drugi komšija. Tom prilikom za kupljeni plac dao je novac a kojom prilikom je bio prisutan njegov otac i zet, i nakon toga izlio coklo. Svaku ratu isplatio je lično on, a nakon ženidbe svog oca naveo je da nisu bili u zajednici i da se više  hranio po lokala nego kod kuće. Za života njegovog oca kuća je bila ukrovljena, jedan dio stolarije postavljen, drugi dio zastakljen, pločice nisu bile postavljene jer nisu bile kupljene, struja nije bila dovedena, jedino je pod stepenice postojao strujomer. Otac I. nikada nije spavao kod njega kući  a u staroj kući sa sestrom i bratom živio je u kuhinji-prizemlju.H.a je spremala hranu za sebe i I.a na spratu, jer je  tu bio šporet.Plac je kupio od svojih  sredstava, dok mu je otac bio penzioner i nije imao novca ni za kutiju cigara i isti ih je maltretirao, a samo su živjeli pod jednim krovom. Nakon odlaska u invalidsku penziju otac nije mogao da radi, tj.radna sposobnost mu je bila umanjena, a vodio je rasipnički život. U ostavinskom postupku dogovarao se sa bratom da po dio ustupe E.u s tim da polovina stare kuće ostane sestri S.i, a poslije njene smrti da i taj dio pripadne E.u. Medjutim, sestre su se usprotivile, pa ostavinsko rješenje nikada nije donijeto. Što se tiče kuće, kuću je gradio za sebe, jer je njegov brat išao po Rasovu-Loznicama za sebe da kupi plac, a 1995 godine otišao je u Belgiju, nakon čega je kupio kuću od M.a. Zajednica života izmedju njega i njegovog oca prestala je kada je  trebalo da ide u vojsku, to je bilo 1985 godine i za života njegovog oca, otac je boravio u velikoj sobi na spratu. Tuženi je naveo da je bio sačinjen kupoprodajni ugovor izmedju njega i V.a i da su navedene bile tačno rate isplata kupoprodajne cijene, ali da taj dokumenat ne posjeduje. Sa sestrom i bratom živio je u dvije sobe, novčanici su bili odvojeni, a dvije sobe sačinjavala je kuhinja i još jedna soba na spratu.Uglavnom je bio na terenu i smatra  da nisu činili kućnu zajednicu on, brat i sestra, jer su imali svi posebno novčanik. Nakon odlaska u vojsku kućna zajednica prestala je da postoji, a što se tiče pomaganja radom i materijalom, niko mu nije pomagao izuzev  brata H.a. Tokom 1987/1988 godine, oženio se mada je suprugu poznavao prije nego što su se uzeli od 1985 godine.</span>
</p>
<p class="p2">
<span>	Iz pisanog podneska sačinjen od strane područnog organa za prekršaje br. 07-163/10 od 4. 6. 2010 godine proizilazi da je komitet za urbanizam podnio zahtjev za pokretanje prekršajnog postupka protiv M.S.a, zbog prekršaja iz člana 400 stav 1, tačka 4 Zakona o državnoj upravi, zbog čega je kažnjen novčanom kaznom u iznosu od 10.000 dinara sa obavezom plaćanja troškova u iznosu od 1000 dinara, a koja kazna je plaćena 24.10. 1989 godine.</span>
</p>
<p class="p2">
<span>	Iz rješenja sačinjen od strane SO Bijelo polje Sekretarijata za privredu i planiranje od 11. 7. 1984 godine proizilazi  da je M.S.u  odobren prevoz vozilom marke „Fap“ a čije je vozilo vlasništvo tuženog .</span>
</p>
<p class="p2">
<span>	Iz ugovora o kupoprodaji motornog vozila sačinjen dana 8.7.1982 godine izmedju M. S.a i M.S.a proizilazi da je prodavac M. S. prodao M.S.u kao kupcu vozilo marke „traktor“ tip 558 proizvedeno 1972 godine  za cijenu od 40.000 dinara.</span>
</p>
<p class="p2">
<span>	Iz krivične prijave dostavljene ODT a  podnijete od strane komiteta za urbanizam, gradjevinarstvo i stambeno komunalne poslove od 7.12.1988godine proizilazi da je protiv tuženog podnijeta krivična prijava zbog bespravno započete izgradnje porodične stambene zgrade u naselju Resnik koje obuhvaćeno GUP-om.</span>
</p>
<p class="p2">
<span>	Iz rješenja izdatog od strane Opštinskog suda za prekršaj u B.Polju br. 3672/88 od 13.12. 1988 godine proizilazi  da je M.S. prekršajno kažnjavan, što je dana 03.06. 1988 godine nije postupio po rješenju kojim je započeo izgradnju porodične stambene zgrade bez potrebnog odobrenja od strane nadležnog organa SO Bijelo Polje i kažnjen jedinstvenom novčanom kaznom u iznosu od 10.000 dinara.</span>
</p>
<p class="p2">
<span>	Iz rješenja sačinjen od strane Direkcije za nekretnine Podgorica PJ Bijelo Polje od 8.10. 1999 godine proizilazi da je po zahtjevu M.S.a izvršena promjena u kat. operatu na način što u posjedovnom listu br. 556  KO Resnik umjesto dosadašnjeg posjednika P. J. V.a na kat. parceli broj 95/2 po kulturi livada prve klase na M.S.a- tuženog u ovoj pravnoj stvari.</span>
</p>
<p class="p2">
<span>	Iz računa sačinjen od strane PIK „Bjelasica“ proizilazi da je tuženi kupio traktor marke IMT 560-266 proizveden 1983 godine.</span>
</p>
<p class="p2">
<span>	Iz računa izdat od strane Transservisa od 14.8. 1984 godine proizilazi da je tuženi za rashodovano vozilo marke Fap 13 proizvedeno 1977 godine platio porez za prometnu vrijednost motornog vozila.</span>
</p>
<p class="p2">
<span>	Iz rješenja  sačinjen od strane PIO od 26.10.1984 godine proizilazi da je M. I. uživalac invalidske penzije sa 50 % tjelesnog oštećenja i priznaje mu se pravo na novčanu naknadu u iznosu od 739 dinara počev od 11. 9. 1984 godine.</span>
</p>
<p class="p2">
<span>	Iz rješenja direkcije za nekretnine Podgorica PJ Bijelo Polje od 8.10. 1999 godine proizilazi  da je po zahtjevu M.S.a utvrdjena promjena u kat. operatu sa P.V.a na M.S.a.</span>
</p>
<p class="p2">
<span>	Iz otpremnice izdate od strane „M.“ Bijelo Polje broj II451799 od 7.12. 1999 godine proizilazi da je M. S. na ime kupovine bukovog parketa platio iznos od 2.098 maraka, a iz izlaza iz magacina br. 292 da je tuženi kupio armaturu , šesticu za iznos od 69.000 dinara.</span>
</p>
<p class="p2">
<span>	Iz štedne knjižice BOB koja glasi na ime M.S.a proizilazi da je isti imao na računu  iznose koji su mu isplaćivani .</span>
</p>
<p class="p2">
<span>	Iz priznanice br. 39 proizilazi  da je tuženi  o iznosu od 64.000 dinara  platio iznos na ime učešća za priključak .</span>
</p>
<p class="p2">
<span>	Iz ugovora sačinjen izmedju P.V.a i M.S.a o kupoprodaji od 5. 10. 1999 godine, a ovjeren kod Osnovnog suda u Bijelom Polju dana 7. 10. 1999 godine broj 2278/99 proizilazi  daje prodavac P.V.o prodao  M.S.u kat. parcelu br. 95 , podbroj 2, po kulturi livada upisana u PL br. 566 KO Resnik za kupoprodajnu cijenu od 10.000 dinara.</span>
</p>
<p class="p2">
<span>	Iz računa br. 0015 proizilazi da je tuženi platio iznos od 107,906 dinara za armaturu, kao i da   je za armaturu platio i iznos od 69.000 dinara.</span>
</p>
<p class="p2">
<span>	Iz štedne knjižice koja glasi na ime M. I.a proizilazi da je isti imao na štednoj knjižici odredjene novčane iznose koji su mu isplaćivani.</span>
</p>
<p class="p2">
<span>	Neposrednim zapažanjem na licu mjesta  utvrdjeno je da se sporna nepokretnost nalazi u mjestu zv.,,Žabljak,, koja pripada KO Resnik. </span>
</p>
<p class="p2">
<span>           Iz pisanog nalaza vještaka  geodetske struke K.S.a, utvrdjeno je  da spornu nepokretnost čini cjelokupna kat parcela 95/2 koja je upisana po kulturi livada I klase površine 493 m2 zv. Mjesto Žabljak u PL br. 774 KO Resnik na ime M.S.a posjednik 1/1.Na spornoj parceli je izgradjena kuća -porodična stambena zgrada,spratnosti –prizemlje, I i II sprat, dimenzije u osnovi 11.50m puta 11.50m što je površina 132m2 sa naknadnom  dogradnjom sa južne strane kuće u dijelu do puta dimenzije 2.90 puta1.20m2 i dograđenom terasom sa zapadne strane kuće u prizemlju dimenzije 2.50 puts 7.24m što je ukupno površine gabarita 154m2.Predmetna kuća nije upisana u službenu evidenciju katastra zemljišta.Predmetna parcela je obuhvaćena GUP-a Bijelog Polja, tako da je  za izgradnju iste bilo potrebno odobrenje za gradjenje od nadležnog organa opštine Bijelo Polje. Po podacima aerofotogrametrijskog premjera sporna parcela je bila upisana na ime P.V.a a tokom 1992 godine po zahtjevu P.V.a izvršen je premjer predmetne parcele i u spisak prijava evidentirana nova parcela broj 95/2 po kulturi livada prve klase površine 361 m2 i kuća ili zgrada 132 m2   što čini ukupnu površinu 493 m2. Na osnovu ugovora o kupoprodaji Ov br. 2278/99  izmedju P.V.a i M.S.a i rješenjem Direkcije za nekretnine od 27.10. 1999 godine predmetna parcela je sa P.V.a upisana na ime M. I.a S.a. </span>
</p>
<p class="p2">
<span>	Iz pisanog nalaza  i mišljenja vještaka gradjevinske struke  M.a R.a od 15.07.2011godine, utvrdjeno je- da sporni objeka čini porodična stambena zgrada, spratnosti i to: prizemlje, I i II sprat, sa terasom u prizemlju i natkrivenim terasama na oba sprata.Prizemlje objekta je predviđeno za poslovni prostor a oba sprata za stambeni prostor. Vještak je našao da je vrijednost objekta u vrijeme do kada tužioci smatraju da su učestvovali u izgradnji objekta  iznosi 61.300,80 eura, dok je procjena u sadašnjem stepenu dovršenosti   84.774,40 eura.Pojašnjavajući dati nalaz i mišljenje vještak je ostao u svemu pri datom nalazu i mišljenju dodajući da je prilikom  procjene uzeo u obzir cijenu komplet finalno završene svake stavke izvedenih radova, ne vodeći posebno računicu koliko je koštao materijal, a koliko rad jer je  veoma teško utvrditi obzirom  da se  cijene i radna snaga, kao i materijal bitno različiti od slučaja do slučaja.Kako je u građevinarstvu u oblasti visokogradnje kojoj pripada i predmetni objekat  uobičajena praksa da ugrađeni materijal u tim objektima iznosi 60% vrijednosti ukupne cijene a radna snaga 40% to je taj odnos primjenjen i na predmetni objekat.</span>
</p>
<p class="p2">
<span>	Kod ovakvog činjeničnog stanja sud je odlučio kao u izreci presude iz sledećih razloga: </span>
</p>
<p class="p2">
<span>	 Iz izjava saslušanih svjedoka  datih  tokom postupka,a čije izjave je sud u cjelosti prihvatio, izuzev iskaza svjedoka B. DŽ.a ,sud je utvrdio da predmetna parcela ne predstavlja zaostavštinu  sada pok. M. I.a.Naprotiv, iz izvedenih dokaza proizilazi da je predmetna nepokretnost kupljena prije sklapanja braka tužilje H.e sa I.om, a što tužilja nije ni sporila .Iz izjave svjedoka P.V.a kome je sud poklonio puno vjeru proizilazi da se tuženi raspitivao da kupi plac preko njegovog sina, te da je isti došao sa ocem da kupi plac, da je prvu ratu isplatio I., dok je drugi dio isplatio tuženi. Prilikom isplate P.V.o kao prodavac izdao je tuženom priznanicu i na istoj je bilo ime I.a, i to kako kada je I. prvu ratu isplatio, tako i kada je S. platio drugu ratu. Kako prilikom ovjere ugovora i prevoda sve obaveze su ispunjene od strane S.a, kao kupca, sud nalazi da, bez obzira što je otac E.ov i S.ov, a suprug tužilje platio prvu ratu da  predmetna  nepokretnost ne predstavlja zaostavštinu kod činjenice da je i tužilja u svojoj izjavi navela da I. nije  nikada pominjao za koga je kupljen plac, niti za koga se pravi kuća, a što je potvrdio i  i tužilac E..	</span>
</p>
<p class="p2">
<span>        Sud je u potpunosti prihvatio izjave svjedoka, jer nisu u suprotnosti sa pisanim dokazima, a kod činjenice da izuzev B. DŽ.a svi svjedoci su naveli da tužilja nije dolazila na plac,pa čak i  predloženi svjedok od strane tužilaca, B. DŽ., niti je doprinosila svojim radom prilikom izgradnje kuće. Ovo prednje kod činjenice da je i protiv S.a  podnijeta krivična prijava zbog bespravne  gradnje predmetne kuće, da je prekršajno odgovarao, a i kod same činjenice da petitumom tužbe, tužioci traže da se utvrdi da porodična stambena zgrada, kao i nepokretnosti koje čini kat parcela broj 95 /2,  čine svojinu,tj.ostavinsku masu iza sada pok.I.a iz čega proizilazi da tužioci traže  i nešto što je nastalo kao novostvorena vrijednost a što među strankama nije sporno. Tokom postupka nesumljivo je utvrđeno da je tuženi imao traktor i kamion, posjedovao određena novčana sredstva,pa proizilazi da je tuženi  svojim radom i sredstvima stvorio  -  stekao  nepokretnosti koje su predmet tužbenog zahtjeva.</span>
</p>
<p class="p2">
<span>            Sud je cijenio navode tužilje H.e da je kuća građena iz zajednice ali je našao da su isti neosnovani.</span>
</p>
<p class="p2">
<span>            Naime ,odredbom čl. 310 Porodičnog zakona Crne Gore propisano je-da imovina stečena u toku trajanja porodične zajednice, je zajednička imovina svih članova porodične zajednice, koji su učestvovali u njenom sticanju.U konkretnom slučaju sud nalazi da nije postojala namjera da se ista stiče za sve članove porodične zajednice. Naime,tuženi nije imao namjeru da se kupi plac i izgradi kuća za sve članove porodične zajednice, jer iz izvedenih dokaza se vidi da je isti posjedovao traktor i kamion, da je kažnjavan, zbog bezpravne gradnje kuće, i njegovi navodi potkrijepljeni su izjavama svjedoka vezano za kupovinu predmetnog placa, kao i gradnju kuće.Naime, brat  tuženog, kao i sestra naveli su da je S. kupio plac i pravio kuću za sebe a da su mu oni pomagali koliko su mogli i da to nije bilo sporno za koga se gradi kuća. U prilog ovome ide i izjava tužilje da I. nikada nije pominjao čije  je plac i za koga se gradi kuća a sve dovedeno u  kontekst da je I. u drugom braku imao sina pa je bilo logično da ukoliko je  kupio plac i gradio kuću da pomene  kako supruzi tako i sinu iz  drugog braka. To što je učestvovao u kupovini placa plaćenjem prve rate ne znači da nije  htio pomoći sinu  S.u u kupovini istog.Što se tiče gradnje kuće nijednim izvedenim dokazom tokom postupka izuzev izjave tužilje nije dokazano da je I. svojim radom i sredstvima sagradio predmetnu kuću. Sve prednje imajući u vidu da je I. uživalac invalidske penzije od 11.9. 1984 godine, pa proizilazi da kao invalid nije mogao doprinositi  kupovini placa i gradnji kuće kako to navode tužioci tokom postupka. Za istaći je i to  da je I. bio  uživalac invalidske penzije od 1984godine,  da se tužilja udala u novembru 1987godine,pa je isti bio u obavezi da izdržava  suprugu koja nije bila zaposlena kao i mldb. sina E.a.</span>
</p>
<p class="p2">
<span>       Sud nije prihvatio izjavu svjedoka B. DŽ.a da je tužena dolazila na plac,donosila hranu ,kao i da je dolazio I. jer je ista u suprotnosti sa ostalim izvedenim dokazima . Sud nije prihvatio ni izjavu tuženog u dijelu koji se odnosi da je ugovor zaključio sa P.V.om, jer je ista u suprotnosti sa izjavom samog svjedoka, i tuženi iskazu svjedoka u tom dijelu nije prigovorio. 	</span>
</p>
<p class="p2">
<span>	Cijenjeni su i ostali  izvedeni dokazi ali isti nisu od uticaja za drugačije odlučivanje u ovoj pravnoj stvari.</span>
</p>
<p class="p2">
<span>           Kako tokom postupka nije dokazano  da je predmetna nepokretnost –plac i kuća  čine svojinu tj.ostavinsku masu iza smrti pok.M. I.a,jer izvedeni dokazi ne pružaju pouzdan oslonac o tome,pri čemu je teret dokazivanja ove činjenice bio na tužiocima,pa u nedostatku takvih dokaza  nije bilo mjesta usvajanju tužbenog zahtjeva  pa je odlučeno kao u izreci ove presude.</span>
</p>
<p class="p1">
<span>          Odluka o troškovima postupka donijeta je shodno čl.  320 Porodičnog zakona Crne Gore.Naime ,sud je po slobodnoj ocjeni, imajući u vidu  da se radi o porodičnim odnosima pri tom vodeći računa  o razlozima pravičnosti,imajući u vidu da je tužilac E.  nezaposleno lice a tužilja H.a uživalac penzije u iznosu od 81.45€, odlučio  da svaka stranka snosi svoje troškove. </span>
</p>
<p class="p1">
<span>	Sa iznijetih razloga odlučeno je kao u izreci. </span>
</p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2">
<span>				OSNOVNI SUD U BIJELOM POLJU</span>
</p>
<p class="p2">
<span>				     Dana  13. 04. 2012 godine,</span>
</p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2">
<span>								S U D I J A,</span>
</p>
<p class="p2">
<span>							         Raja Joksimović  s.r</span>
</p>
<p class="p2"></p>
<p class="p2"></p>
<p class="p2"></p>
<p class="p2">
<span>	</span>
</p>
<p class="p2">
<span>	</span>
</p>
<p class="p1"></p>
<p class="p3"></p>


</body>
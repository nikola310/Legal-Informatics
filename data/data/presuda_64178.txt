<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.9840278in 0.9840278in 0.9840278in 0.9840278in;}
.p1{text-align:justify;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:end;hyphenate:auto;font-family:Arial;font-size:12pt;}
.p4{text-indent:0.5in;text-align:justify;hyphenate:auto;font-family:Arial;font-size:12pt;}
.p5{margin-bottom:0.083333336in;text-align:start;hyphenate:auto;font-family:Arial;font-size:12pt;}
.p6{text-indent:0.5in;margin-bottom:0.083333336in;text-align:start;hyphenate:auto;font-family:Arial;font-size:12pt;}
.p7{margin-left:0.19652778in;margin-bottom:0.083333336in;text-align:center;hyphenate:auto;font-family:Arial;font-size:12pt;}
.p8{text-indent:0.49166667in;text-align:justify;hyphenate:auto;font-family:Arial;font-size:12pt;}
.p9{margin-bottom:0.083333336in;text-align:start;hyphenate:auto;font-family:Times New Roman;font-size:12pt;}
.p10{text-align:justify;hyphenate:auto;font-family:Times New Roman;font-size:12pt;}
.p11{text-align:start;hyphenate:auto;font-family:Arial;font-size:12pt;}
.p12{text-align:justify;hyphenate:auto;font-family:Times New Roman;font-size:14pt;}
.p13{margin-left:0.5in;text-align:start;hyphenate:auto;font-family:Arial;font-size:12pt;}
.s1{font-weight:bold;}
.s2{font-family:Arial;}
</style>
<title> 
</title>
<meta content="vesna.kovacevic" name="author">
</head>
<body class="b1 b2">
<p class="p1"></p>
<p class="p2">
<!--Image link to '0.jpg' can be here-->
</p>
<p class="p2"></p>
<p class="p2">
<span>U IME CRNE GORE</span>
</p>
<p class="p3">
<span>                                                                K.br. 515/12</span>
</p>
<p class="p1"></p>
<p class="p1">
<span>OSNOVNI SUD U NIKŠIĆU kao prvostepeni krivični,  sudija  Vesna Kovačević, uz sudjelovanje Abramović Milijane kao zapisničara, rješavajući u krivičnom predmetu protiv okrivljenog Dj. B.a, zbog kriv. dijela   zlostavljanje iz čl. 166.a st.1. KZ, po  optužnom predlogu ODT-a u Nikšiću Kt.br.355/11 od 11.05.2012.god. nakon dovršenog  glavnog i javnog pretresa dana  28.02.2013 godine u prisustvu  okrivljenog  Dj. B.a i zamjenika  ODT-a    Sindjić Vanje istog dana donio je a dana 01.03.2013.god. i  javno objavio </span>
</p>
<p class="p4"></p>
<p class="p1"></p>
<p class="p4">
<span>                                         P   R  E   S  U  D  U  </span>
</p>
<p class="p4"></p>
<p class="p1">
<span>Okrivljeni:</span><span class="s1"> </span><span>DJ. B., od oca   M  i majke S , rodj.  Š , rodj. xxxxxx .god. u N , sa prebivalištem u N  – xxxxxx, državljanin CG, oženjen -  otac  dvoje djece, nezaposlen završio srednju školu,  lošeg imovnog stanja, ranije osudjivan  presudama Opštinskog suda u N ikšiću K. br. 477/83 od 17.04.1985. godine zbog krivičnog djela čl. 185 st 3 u vezi st. 1 KZ CG na novčanu kaznu u iznosu od 5.000,00 dinara i presudom Osnovnog suda u Nikšiću K. br. 740/08 od 23.05.2009. godine zbog kriviččnog djela iz čl. 239 KZ CG za koje mu je izrečena uslovna osuda </span>
</p>
<p class="p1"></p>
<p class="p4">
<span>                                              K r  i v   j  e</span>
</p>
<p class="p1"></p>
<p class="p1">
<span>Što je </span>
</p>
<p class="p1"></p>
<p class="p5">
<span>Dana 29.03.2011. godine u Nikšiću u porodičnoj kući koja se nalazi u ulici Vuka Karadžića, zlostavljao oštećene A. N.u i B. S.u, na način što je u razgovoru sa oštećenom B. S.om istoj uputio uvredljive riječi, kada je oštećena A. N.a pozvala policiju a potom tražila od okrivljenog da je pusti da izadje iz kuće, što je okrivljeni odbio, a zatim oštećenu A. N.u sustigao na ulaznim vratima i rukom je stisnuo u predjelu brade i grla a potom je odgurnuo kada je oštećena A. N.a pala preko stola, nakon čega je okrivljeni oštećenu B. S.u koja ga je upozorila na njegovo ponašanje prema oštećenoj A. N.i udario otvorenim dlanom u predjelu lica i odgurnuo na fotelju, nakog čega je oštećena A. N.a pozvala policiju, kada je okrivljeni uhvatio za zglob šake desne ruke i istu joj zavrnuo, a potom oštećenu A. N.u oborio, nakon čega je oštećenim  A. N.i i B. S.i uputio uvrijedljive riječi govoreći im da su kurve. </span>
</p>
<p class="p5"></p>
<p class="p5"></p>
<p class="p5"></p>
<p class="p5">
<span>-    čime je počinio krivično djelo zlostavljanje iz čl.166-a st.1.Krivičnog zakonika </span>
</p>
<p class="p5">
<span> pa  Sud  okrivljenom primjenom čl. 4 st. 2, čl. 42,  čl. 52, čl. 53, čl. 54  Krivičnog zakonika  i čl. 226, 229 i 374 Zakonika o krivičnom postupku i z r i č e</span>
</p>
<p class="p6"></p>
<p class="p7">
<span>USLOVNU OSUDU</span>
</p>
<p class="p7"></p>
<p class="p5">
<span>Sa kojom mu utvrdjuje  kaznu zatvora u trajanju od 4 (četiri) mjeseca i odredjuje da se ista neće izvršiti ukoliko okrivljeni u roku od dvije godine po pravosnažnosti ove presude ne učini novo krivično djelo.				</span>
</p>
<p class="p5">
<span>Obavezuje se  okrivljeni da na ime troškova krivičnog postupka plati iznos od  40,00 ( četrdeset ) EUR-a, u roku od 15 dana od dana pravosnažnosti presude, pod prijetnom prinudnog izvršenja, na žiro račun  ovog Suda br. 832-152-32.</span>
</p>
<p class="p6"></p>
<p class="p2">
<span>O b r a z l o ž e n j e</span>
</p>
<p class="p2"></p>
<p class="p1">
<span>Osnovno državno tužilaštvo u Nikšiću svojim optužnim predlogom   Kt.br. 355/11, od 11.05.2012.god. stavio je na teret  okrivljenom  Dj. B.u izvršenje krivičnih djela koje je  činjenično i pravno opisano izrekom presude, pa je zamjenik ODT-a   Sindjić Vanja zastupajući  optužni predlog na glavnom pretresu u završnoj riječi ostala pri istom i konačno predložila da sud  okrivljenog za počinjeno krivično djelo oglasi krivim i osudi po zakonu. </span>
</p>
<p class="p1"></p>
<p class="p1">
<span>Okrivljeni  Dj. B. nije priznao krivično djelo koje  mu je optužbom stavljeno  na teretu ni krivicu za isto, bliže objašnjavajući u svojoj odbrani da mu se duži vremenski period sestra od tetke B. V.a žalila na svoju kćerku B. S.u sa kojom ima problema zbog ponašanja jer je napustila školu i uvukla se u neko neprimjereno društvo tako da ga je zamolila da porazgovara sa S.om, pa je on dana 29.03.2011. godine bio sasvim slučajno u gradu i sreo S.u u buregdžinici sa jednom djevojkom, istima prišao sa namjerom da porazgovara sa S.om kako bi pomogao svojoj sestri u rješavanju problema sa svojom kćerkom. Tražio je od S.e da porazgovaraju i da podje sa njim kući a što je S.a prihvatila pa su pošli zajedno na njegov stan a sa njima i njena drugarica koju je tog dana prvi put u životu vidio a kasnije je saznao da se zove A. N.a. Kada su došli u stan sasvim normalnim glasom u želji da pomogne počeo je razgovor sa S.om i savjetovao je šta treba da radi a šta ne a zatim je i pozvao svoju sestru V.u i rekao joj da se S.a nalazi kod njega i da dodje u stan po nju. Medjutim u jednom trenutku A. N.a je skočila sa trosjeda i odgurnula jedan sto koji se nalazi u toj dnevnoj sobi govoreći mu » ko si ti da zoveš njene roditelje«, pa je A. N.i kazao da želi da pomogne S.i na šta mu je ona odgovorila zna li uopšte sa kim ima posla i ko je ona tako da ni u jednom trenutku on nije fizički napao niti nasrnuo na A. N.u već je samo tražio da napusti stan a zatim je uzeo lijevom rukom za njenu desnu ruku i pokušao da je odvuče u pravcu ulaznih vrata. Takodje ističe da u razgovoru sa S.om istu ni u jednom trenutku nije udario otovorenom šakom odnosno šamarom upredjelu lica niti je odgurnuo na fotelju i da je A. N.a sama izašla iz stana i iz njegovog džepa oduzela mobilni telefon a što je primjetio obzirom da  je htio da pozove svoju sestru da dodje kod njega u njegov stan, tako da misli da je A. N.a tada pozvala policiju i  tom prilikom nije upućivao nikakve riječi prijetnje niti uvrede ni svojoj sestrični ni A. N.i niti je zaključavao vrata od svog stana već su vrata bila otključana tako da su one mogle slobodno izaći.U završnoj riječi je istakao  da provedenim dokazima nije utvrdjeno da je počinio predmetno kriv.djelo kao na način kako  je  opisano optužnim aktom i predložio je sudu da ga oslobodi od optužbe usled nedostatka  dokaza. </span>
</p>
<p class="p1"></p>
<p class="p1">
<span>U dokaznom postupku sud je neposredno saslušao oštećene -svjedoke  A. N.u i B. S.u, izvršio uvid u medicinsku dokumentaciju na ime okrivljenog   i pročitao izvod iz kaznene evidencije na ime  okrivljenog.</span>
</p>
<p class="p8"></p>
<p class="p1">
<span>Cijeneći navode optužbe i odbrane, te provedene dokaze,kako pojedinačno, tako i u njihovoj međusobnoj povezanosti,Sud nalazi da je okrivljeni počinio krivična djela stavljena mu na teret,na način,vrijeme i mjesto,kako je to bliže predstavljeno izrekom ove presude,pa ga je oglasio krivim i krivično-pravno odgovornim iz sledećih razloga:</span>
</p>
<p class="p1"></p>
<p class="p1">
<span>Saslušana u svojstvu svjedoka oštećena A. N.a u svom iskazu u bitnom je istakla  da je dana  29.03.2011. godine sa svojom drugaricom B. S.om bila u poslastičarnicu Fontana u momentu kada je u istoj ušao njen ujak Dj. B. i pozvao ih da podju do njegove kuće,  kada su stigli u njegovu kuću Dj. je pitao S.u » dje si ti, od čega živiš, s kim se vucaraš« a zatim je nazvao pogrdnim imenima kurvo i slično, da je S.a na te riječi reagovala na taj način što mu je kazala da je ne vredja i da će zvati policiju da bi Dj. kazao »zovi koga hoćeš« a zatim je S.a sa mobilnog telefona pozvala policiju i kazala da je njen ujak zatvorio sa drugaricom u kući. Dj. je u jednom momentu istrgao mobilni i govorio na telefon nekom policajcu » slobono pošaljite policiju«  a zatim kada je završio razgovor obratila se Dj.u i pitala ga da li može da izadje na šta je on reagovao i prijetećim glasom kazao da ne može nigdje da ide, pa kada je pokušala da izadje iz stana on je sustigao na ulaznim vratima, stisnuo je rukom za bradu i grlo i onda odgurnuo tako da je pala preko jednog stola. U jednom trenutku vidjela je da je Dj. udario u predjelu lica S.u koja je počela da plače i govori da je pusti da ide kući a Dj. je odgovorio da neće nigdje ići dok joj majka ne dodje, zatim je i ona pozvala policiju i  kazala da je fizički napao Dj. ali joj je on taj telefon istrgao iz ruku i prekinuo  vezu , a zatim je uhvatio za desnu ruku odnosno za zglob šake i stao da joj zavrće ruku a zatim je oborio, pa pošto je S.a počela da vrišti zbog čega je Dj. i pustio ona  je pobjegla iz stana. Na kraju se pridružila krivičnom gonjenju protiv okrivljenog. </span>
</p>
<p class="p4"></p>
<p class="p1">
<span>Saslušana u svojstvu svjedoka- oštećena B. S.a je u svom iskazu u bitnom istakla  da je prije ovog dogadjaja pobjegla od kuće jer je imala porodičnih problema sa svojom majkom a o čemu je njena majka upoznala i Dj. B.a koji joj je rodjak, pa je dana 29.03.2011. godine dok je bila u gradu sa drugaricom A. N.om u poslastičarnici Fontana naišao Dj. B. i pitao ih da sa njim podju do njegove kuće kako bi porazgovarali o problemu koji je ona imala sa svojom majkom. Sasvim dobrovoljno je pristala i sa njom je pošla drugarica N.a, pa kada su došli kod kuće, Dj. je pitao zašto je pobjegla i zašto sjekira majku našta ona nije htjela da odgovori pa vjerovatno da je to njeno ponašanje iziritiralo B.a a zatim je i povisio ton da bi u jednom trenutku N.a počela da gura neke stolove u dnevnoj sobi i da se ponaša bahato trežeči da izadje iz stana i da joj B. otovori ulazna vrata. Sjeća se  da je njen ujak odgurnuo N.u koja  je  pala na trosjed a kada je ona htjela da upozori B.a da joj ne dira drugaricu B. je udario otvorenim dlanom odnosno šamarom u predjelu obraza i odgurnuo na fotelju. Tada je pozvala policiju ali joj je B  oteo telefon  i počeo da ih vrijedja nazivajući ih kurvama nakon čega je bacio neku drvenu stolicu na pod, a medjuvremenu je došla policija i svi zajedno su pošli u stanicu policije. Na kraju se nije pridružila krivičnom gonjenju protiv okrivljenog. Na glavnom pretresu je dodala da je Dj. konkretnom prilikom udario N.u otvorenim dlanom u predjelu tjela i da je N.a pala preko jedne fotelje i  da je Dj. stisnuo rukom u predjelu miške A. N.u i da su i ona i N.a pokušavale da pobjegnu iz stana ali ih je Dj. spriječavao u tome i na kraju je nju zadržao a N.u puštio da ode. Na kraju se nije pridružila krivičnom gonjenju protiv okrivljenog. </span>
</p>
<p class="p8"></p>
<p class="p1">
<span>Iz medicinske dokumentacije na ime Dj. B.a proizilazi da je isti bio na odaljenju gdje je hospitalizovan u periodu od 6.08. do 15.08.2012. godine, obzirom da je  operisan.</span>
</p>
<p class="p1">
<span>	 </span>
</p>
<p class="p1">
<span>Sud nesporno utvrđuje da je izvršio okrivljeni krivično djelo zlostavljanje iz čl.166-a st.1.Krivičnog zakonika obzirom da isto čini onaj koji zlostavlja drugog ili prema njemu postupa na način kojim se vrijedja ljudsko dostojanstvo. Zlostavljanje podrazumijeva preduzimanje odredjenih radnji koje kod pasivnog subjekta prouzrokuju odredjene tjelesne ili duševne  patnje slabijeg inteziteta a koje ne predstavljaju laku tjelesnu povredu.Imajući u vidu zakonsku definiciju krivičnog djela u pitanju okrivljeni je počinio predmetno krivično djelo jer je dana 29.03.2011. godine u Nikšiću u porodičnoj kući koja se nalazi u ulici Vuka Karadžića, zlostavljao oštećene A. N.u i B. S.u, na način što je u razgovoru sa oštećenom B. S.om istoj uputio uvredljive riječi, kada je oštećena A. N.a pozvala policiju a potom tražila od okrivljenog da je pusti da izadje iz kuće, što je okrivljeni odbio, a zatim oštećenu A. N.u sustigao na ulaznim vratima i rukom je stisnuo u predjelu brade i grla a potom je odgurnuo kada je oštećena A. N.a pala preko stola, nakon čega je okrivljeni oštećenu B. S.u koja ga je upozorila na njegovo ponašanje prema oštećenoj A. N.i udario otvorenim dlanom u predjelu lica i odgurnuo na fotelju, nakog čega je oštećena A. N.a pozvala policiju, kada je okrivljeni uhvatio za zglob šake desne ruke i istu joj zavrnuo, a potom oštećenu A. N.u oborio, nakon čega je oštećenim  A. N.i i B. S.i uputio uvrijedljive riječi govoreći im da su kurve. </span>
</p>
<p class="p1"></p>
<p class="p9">
<span> </span><span class="s2">Prednje sud zaključuje kako iz same odbrane okrivljenog tako  i iz iskaza oštećenih kojim iskazima je sud dao punu vjeru. Naime okrivljeni ne priznaje izvršenje krivičnog djala na način kako mu je stavljeno optužbom na teretu jer u svojoj odbrani u bitnom negira da je zlostavljao oštećene. Sud ne prihvata odbranu okrivljenog kao istinitu već istu ocjenjuje kao konstruisanu u cilju izbjegavanja sopstvene krivice, budući da je  obesmišljena rezultatima dokaznog postupka tako da sud ne prihvata odbranu kao vjerodostojnuz u odnosu na činjenice od odlučnog značaja, obzirom da su  opovrgnute prevashodno uvjerljivim, u bitnom saglasnim i logičnim kazivanjima oštećenih koji na detaljan način predstavljaju tok predmetnog događaja, te podrobno opisuju radnje koje je kritičnom prilikom preduzeo okrivljeni. Naime, iz njihovog svjedočkog iskaza proizilazi da je okrivljeni na način, u mjestu i vremenu kako je to predstavljeno u izreci odluke preduzeo inkriminisanu radnju, jer je konkretnom prilikom pozvao oštećene na svom stanu a nakon kraće prepirke i kritike istima uputio pogrdne riječi a zatim po kazivanju optećenih B. S. i A. N.e, kada je oštećena A.I pokušala da izadje iz stana okrivljeni je sustigao na ulaznim vratima, stisnuo je rukom za bradu i grlo i onda odgurnuo tako da je pala preko jednog stola a zatim je udario u predjelu lica oštećenu B.  i odgurnuo je na fotelju, nakog čega je oštećena A. N.a pozvala policiju, kada je okrivljeni uhvatio za zglob šake desne ruke i istu joj zavrnuo, a potom oštećenu A. N.u oborio, nakon čega je oštećenim  A. N.i i B. S.i uputio uvrijedljive riječi govoreći im da su kurve. </span>
</p>
<p class="p1"></p>
<p class="p1">
<span>Cijeneći subjektivni odnos okrivljenog prema izvršenom krivičnom djelo sud utvrđuje da je ova radnja izvršena sa direktnim umišljajem jer obuhvata svijest kod okrivljenog da sa prednjim radnjama vrši zlostavu oštećenih i da  to hoće što znači da je u konkretnom slučaju bio svjestan svog djela i htjenja izvršenja.</span>
</p>
<p class="p10">
<span>         </span>
</p>
<p class="p1">
<span> Prilikom odlučivanja o krivičnoj sankciji, Sud je na strani okrivljenog , shodno čl. 42 KZ kao olakšavajuće okolnosti cijenio njegove  lične prilike oženjen otac  dvoje djece, loše imovno stanje, loše zdravstveno stanje  dok mu je kao otežavajuću okolnosti sud cijenio raniju osudjivanost  pa je našao da su  ispunjeni uslovi iz čl. 53. i 54. KZ. jer je sud mišljenja da radi krivično – pravne zaštite prema okrivljenom nije nužno primijeniti kaznu, već da će se samim upozorenjem, uz prijetnju kaznom zatvora u trajanju od četiri mjeseci koja se neće izvršiti ako okrivljeni u roku od dvije godine od dana pravosnažnosti ne ponovi isto  krivično djelo  na okrivljenog u dovoljnoj mjeri uticati da ubudeće ne vrši kriv.djela čime će se u potpunosti utvrditi svrha uslovne osude iz čl.52 KZ, a u okviru opšte svrhe izricanja krivičnih sankcija iz čl.4 st.2 KZ.</span>
</p>
<p class="p1"></p>
<p class="p1">
<span> Pošto je okrivljeni oglašen krivim sud ga je obavezao da na ime troškova kriv. postupka plati iznos od   40,00 eura na ime paušala kao dijela troškova kriv. postupka, a koji iznos troškova kriv. postupka je srazmjeran trajanju i složenosti krivičnog  postupka i imovnim prilikama okrivljenog, a ovo shodno čl.226 u vezi čl.229 ZKP-a  i Uredbe o nakN.i troškova u sudskim postupcima.</span>
</p>
<p class="p1"></p>
<p class="p11">
<span>	Sa svega izloženog a primjenom čl.374. ZKP-a  odlučeno je kao u izreci.</span>
</p>
<p class="p11"></p>
<p class="p2">
<span>OSNOVNI SUD U NIKŠIĆU, dana 01.03.2013.godine.</span>
</p>
<p class="p1"></p>
<p class="p1"></p>
<p class="p12"></p>
<p class="p1">
<span>Zapisničar,                                                                SUDIJA</span>
</p>
<p class="p11"></p>
<p class="p11">
<span>                                     D-na: presuda od 1.03.2013 .god.</span>
</p>
<p class="p11">
<span>                                               primerak presude dostaviti;</span>
</p>
<p class="p11">
<span>                                               - ODT,</span>
</p>
<p class="p11">
<span>                                                - okrivljenom</span>
</p>
<p class="p13">
<span>                                    - u spise,</span>
</p>
<p class="p11"></p>
<p class="p11">
<span>                                                                            SUDIJA,	</span>
</p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p11">
<span>Rada Nikolić,s.r.                                              Vesna Kovačević,s.r.</span>
</p>
<p class="p1"></p>
<p class="p1">
<span>	                 Za tačnost otpravka tvrdi i ovjerava</span>
</p>
<p class="p1">
<span>                                    službenik suda</span>
</p>
<p class="p1"></p>
<p class="p1"></p>
<p class="p1">
<span class="s1"> PRAVNA POUKA: </span><span>Protiv ove presude nezadovoljna stranka ima pravo                            			     žalbe u roku od  8 dana od dana prijema iste preko           			     ovog suda, Višem sudu Podgorica.</span>
</p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p10"></p>


</body>
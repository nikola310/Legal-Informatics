<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
.span2{color:#000000;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p>
<span></span>
</p>
<p>
<span class="span1">                             K. br. 421/16</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">Osnovni sud u Podgorici, sudija pojedinac Rade Ćetković, uz učešće Edine Kraje kao zapisničara, u krivičnom postupku protiv optuženog M. T.  iz Podgorice, zbog krivičnog djela utaja iz čl. 243 st. 2 u vezi st. 1 Krivičnog zakonika Crne Gore, nakon javnog glavnog pretresa održanog dana 14.10.2016. godine u prisustvu državnog tužioca I. M., optuženog i njegovog branioca adv. M. P., dana 17.10.2016. godine izrekao je i objavio,</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>&nbsp;</p>
<p>
<span class="span1">Optuženi: M. T. , JMB ............., od oca T. i majke K., rođene M., rođen .. .. 19.. godine u Pg, sa prebivalištem u Pg – ul. V. M. P. br. ..., državljanin Crne Gore, razumije crnogorski jezik, koji je i njegov jezik, po zanimanju privatnik, oženjen, otac troje djece, pismen, završio srednju mašinsku školu, lošeg imovnog stanja, ranije osuđivan presudama Osnovnog suda u Podgorici K. br. 228/05 od 24.09.2008. godine zbog krivičnog djela teška djela protiv bezbjednosti javnog saobraćaja iz čl. 348 st. 1 u vezi čl. 339 st. 1 Krivičnog zakonika (3 mjeseca i 15 dana zatvora), K. br. 7443/00 od 04.10.2005. godine zbog krivičnog djela teška krađa iz čl. 240 st. 1 tač. 1 Krivičnog zakonika (1 godina zatvora) i K. br. 9870/01 od 08.12.2003. godine zbog krivičnog djela prevara iz čl. 149 st. 1 KZ RCG (uslovna osuda), protiv kojeg se ne vodi postupak za drugo krivično djelo, u pritvoru po rješenju sudije za istragu Osnovnog suda u Podgorici Kri. br. 294/16 od 03.06.2016. godine koji se računa od 01.06.2016. godine sa početkom u 12:00 časova.</span>
</p>
<p style="text-align:center;">
<span class="span1">&nbsp;</span>
</p>
<p style="text-align:center;">
<span class="span1">Kriv je</span>
</p>
<p>
<span class="span1">&nbsp;</span>
</p>
<p>
<span class="span1">Što je: </span>
</p>
<p>
<span class="span1">Dana 20. maja 2016. godine, u Pg, svjestan svog djela čije je izvršenje htio, znajući da je njegovo djelo zabranjeno, u namjeri da sebi pribavi protivpravnu imovinsku korist, prisvojio tuđu pokretnu stvar koja mu je povjerena, na način što je neutvrđenog dana u maju 2016. godine od oštećenog V. D.a preuzeo putničko vozilo marke "Opel Astra" bez registarskih oznaka, vrijednosti 3.370,81 eura, kako bi u auto servisu čiji je suvlasnik isto popravio i pripremio za dalju prodaju, koju je trebalo da izvrši oštećeni, da bi dana 20.05.2016. godine bez znanja i saglasnosti oštećenog uzeo ključeve od vozila koji su se nalazili kod njega, i označeno vozilo stavio u pogon i sa istim se odvezao do A. M., kojoj je predmetno vozilo prodao za iznos od 800 eura.</span>
</p>
<p>&nbsp;</p>
<p>
<span class="span1">- čime je izvršio krivično djelo utaja iz čl. 243 st. 2 u vezi st. 1 Krivičnog zakonika Crne Gore. </span>
</p>
<p>
<span class="span1">&nbsp;</span>
</p>
<p>
<span class="span1">Pa ga sud na osnovu čl. 4 st. 2, čl. 32, čl. 36, čl. 42 st. 1 i čl. 51 st. 1 Krivičnog zakonika Crne Gore, te čl. 226, 229 i 374 Zakonika o krivičnom postupku,</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O S U Đ U J E</span>
</p>
<p>&nbsp;</p>
<p>
<span class="span1">Na kaznu zatvora u trajanju od 1 (jedne) godine, u koju kaznu mu se uračunava vrijeme provedeno u pritvoru od 01.06.2016. godine u 12:00 časova, pa nadalje dok pritvor bude trajao.</span>
</p>
<p>&nbsp;</p>
<p>
<span class="span1">Na osnovu člana 71 Krivičnog zakonika Crne Gore prema optuženom se izriče</span>
</p>
<p>&nbsp;</p>
<p style="text-align:center;">
<span class="span1">MJERA BEZBJEDNOSTI</span>
</p>
<p style="text-align:center;">
<span class="span1">OBAVEZNO LIJEČENJE NARKOMANA</span>
</p>
<p>&nbsp;</p>
<p>
<span class="span1">Koja će se izvršiti u ustanovi za izvršenje kazne - Zavodu za izvršenje krivičnih sankcija, s tim što mu se vrijeme provedeno u ovoj ustanovi uračunava u izrečenu kaznu zatvora. Navedena mjera će trajati dok postoji potreba za liječenjem, ali ne duže od tri godine.</span>
</p>
<p>
<span class="span1"></span>
</p>
<p>
<span class="span1">Obavezuje se okrivljeni da plati na ime troškova krivičnog postupka iznos od 266,50 €, u roku od 15 dana po pravosnažnosti presude, pod prijetnjom prinudnog izvršenja, kao i troškove koji se odnose na nagradu braniocu postavljenom po službenoj dužnosti, o čijoj će visini sud odlučiti posebnim rješenjem shodno čl. 227 st. 2 Zakonika o krivičnom postupku.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>&nbsp;</p>
<p>
<span class="span1">Optužnicom Osnovnog državnog tužilaštva Podgorica Kt. br. 716/16 od 30.06.2016. godine optuženom M. T.  stavljeno je na teret izvršenje krivičnog djela teška krađa iz čl. 240 st. 1 tač. 1 Krivičnog zakonika Crne Gore. Državni tužilac je na glavnom pretresu izmijenio činjenični opis i pravnu kvalifkaciju djela na način kako je to predstavljeno u izreci presude, pa je tako optuženom stavljeno na teret izvršenje krivičnog djela utaja iz čl. 243 st. 2 u vezi st. 1 Krivičnog zakonika Crne Gore, a u završnoj riječi je ostajući kod izmijenjene optužnice predložio da sud optuženog oglasi krivim i osudi po zakonu. </span>
</p>
<p>
<span class="span1">Optuženi M. T.  je u odbrani datoj u prethodnom postupku u bitnom naveo da je dana 20.05.2016. godine iz perionice uzeo ključeve od vozila „Opel Astra“, koje je tu ostavio D. V.. Nakon toga sa vozilom je otišao na otpad koji drži M. A. i ponudio joj da kupi vozilo po cijeni od 800,00 eura. Mina mu je dala novac i on se naredna 2-3 dana nije vraćao kući, već je bio po kafanama, konzumirajući alkohol. Nakon toga u perionicu je došao D. V. i kada je vidio da mu nema vozila otišao je u policiju i prijavio ga. Sa M. A. prilikom prodaje vozila „Opel Astra“ nije sačinjavao nikakav ugovor, već su se usmeno dogovorili da joj „Opel Astru“ proda za 800,00 eura, i tada joj je predao dokumenta i ključeve od vozila. Kritičnom prilikom nije kontaktirao D. V. povodom toga da li može da proda njegovo vozilo, već je sam uzeo ključeve od vozila i sam odlučio da ga proda, a sa tim nije bio upoznat ni njegov brat Ž. T.. Na glavnom pretresu je naveo da je kritičnog dana imao velikih porodičnih problema, jer je očekivao da će mu dužnici vratiti novac koji mu je bio potreban, ali su mu oni rekli da neće moći da mu vrate ukupan dug od 5.000 eura, već da će mu za dan - dva dati barem 1000 eura. Očekujući taj novac uzeo je vozilo “Opel Astra” koje je D. V. ostavio u servisu. Oštećeni D. V. mu je drug, a vozilo je ostavio kod njega kako bi se prodalo, a ne kako bi se opralo. Od oštećenog nije tražio dozvolu da uzme vozilo, već je bez njegovog znanja to uradio i isto je ostavio kao garanciju M. A. za iznos od 600 eura koji je tom prilikom uzeo od nje. U poslednjih godinu dana je korisnik tableta buprenorfin koje koristi za odvikavanje od narkotika, a kritičnog dana je konzumirao alkohol i tablete, i popio je dosta alkohola. Nakon predmetnog događaja nekoliko dana nije dolazio kući, pio je alkohol i koristio terapiju, pa se i ne sjeća svih stvari, a upravo u takvom stanju je i priveden kod tužioca gdje nijednom nije rekao da je ukrao predmetno vozilo. </span><span class="span2">Tužilac je diktirao zapisnik, a u tom diktiranju ga je on </span><span class="span2">ispravljao, ali ga je tužilac opominjao i upozoravao da se pristojno ponaša, da bi mu na kraju saslušanja samo rekao da potpiše zapisnik</span><span class="span1">. Tužilac mu je na kraju pročitao zapisnik koji je izdiktirao, koji je bez primjedbi potpisao, a u tom trenutku je bio u takvom stanju da bi potpisao i smrtnu presudu, zbog čega i postoje razlike u iskazima koji je toga dana dao kod tužioca i iskaza koji je dao na glavnom pretresu. Sve što je ispričao na glavnom pretresu je istina, ali je želio da njegova izjava u konačnom ostane kao u iskazu koji je dao kod tužioca, zbog čega je naveo da priznaje sve što mu se stavlja na teret, iako se to nije tako desilo, a sve iz razloga da se više ne bi povlačio po sudovima. Svjestan je da nije smio da uradi to što je uradio, i da uzme tuđe vozilo bez pitanja, zbog čega je kriv, ali mu je pola Podgorice ostalo dužno i zato je toga dana uradio to što je uradio. Ima dva kredita i živi kao podstanar sa ženom i troje maloljetne djece, i velika ga je muka natjerala da učini to što je učinio. Novcem koji je uzeo od M. A. je planirao da izmiri dospjele obaveze po kreditima kojima je zadužen, ali to nije uradio već je kupio neke mašine, a dio novca je popio, dok dužnik koji mu je obećao da će mu dati 1000 eura kasnije nije htio ni vrata da mu otvori. Oštećeni D. V. je vozilo Opel Astra platio u inostranstvu, a on ga je prodavao za račun oštećenog, iako nisu imali konkretan dogovor koliko će novca uzeti od zarade od tog vozila. Predmetno vozilo je stajalo u njegovom i bratovom servisu otprilike 2 mjeseca, i to vozilo je čak i koristio na kraćim relacijama, do prodavnice i slično, jer isto nije imalo tablice. Predmetno vozilo je prvo prodavao po cijeni od 4.500 eura, a zatim je cijena spuštena na 4.200 eura, s tim što je po njegovom mišljenju realna vrijednost tog vozila oko 3.700 ili 3.800 eura. Sa M. A. se dogovrio da mu na dva - tri dana pozajmi 600 eura, i da joj taj isti iznos bez kamate vrati, a kao garanciju joj je ostavio predmetno vozilo, iako ona to nije tražila. Njegov brat i D. V. su mu rekli da im je M. A. za vozilo tražila 800 eura, ali je on sa njom imao dogovor da joj vrati samo 600 eura. Nije joj nudio auto na prodaju, a poznaje bar 20 preprodavaca vozila po Podgorici koji bi mu odmah dali barem 2.000 eura za to vozilo, već je očekivao da će M. A. vratiti novac i preuzeti vozilo prije nego što se D. V. vrati iz Bg. U završnoj riječi je naveo da je kriv za djelo koje mu se stavlja na teret, i da je tačno da je to učinio bez znanja oštećenog, ali je molio sud da ima u vidu razloge zbog kojih je to uradio, odnosno da nije imao namjeru da od bilo koga bilo šta ukrade, već je samo želio da dođe do neophodnog novca koji mu je bio potreban da se premosti dok mu dužnici ne vrate pare. Zamolio je sud da prilikom odluke o krivičnoj sankciji uzme u obzir i njegove porodične prilike i tešku materijalnu situaciju njegove porodice i istakao da se duboko kaje zbog toga što je učinio i da je svjestan da je pogriješio.</span>
</p>
<p>
<span class="span1">Branilac optuženog, adv. M. P., je u završnoj riječi naveo da su navodi optužbe neosnovani i da isti nisu dokazani zbog čega je predložio da sud njegovog branjenika oslobodi od optužbe, a za slučaj da utvrdi odgovornost predložio je da sud prilikom donošenja presude ima u vidu naročito olakšavajuće okolnosti na strani optuženog, prije svega ne pridruživanje oštećenog krivičnom gonjenju, niti postavljanje imovinsko pravnog zatheva, te činjenicu da se radi o roditelju troje maloljetne djece čija egistencija uveliko zavisi od optuženog.</span>
</p>
<p>
<span class="span1">Sud je u dokaznom postupku saslušao svjedoka oštećenog D. V., svjedoke Ž. T. I M. A., saslušao stalnog sudskog vještaka iz oblasti mašinske i saobraćajne struke G. Č., i pročitao njegov pisano izrađeni nalaz i mišljenje od 14.06.2016. godine i dopunu nalaza i mišljenja od 14.10.2016. godine, na saglasan predlog stranaka pročitao nalaz i mišljenje vještaka psihijatra dr Ž. G. od 22.08.2016. godine i istog neposredno saslušao na glavnom pretresu, pročitao potvrdu CB Podgorica o privremeno oduzetim predmetima Ku. br. 410/2016 od 25.05.2016. godine na ime M. A., izvršio uvid u fotodokumentaciju CB Podgorica br. 59-28-244-891/1263 od 25.05.2016. godine i pročitao izvod iz registra kaznenih evidencija Ministarstva pravde KE 1107/2016 od 12.07.2016. godine. </span>
</p>
<p>
<span class="span1">Svjedok oštećeni D. V. je u iskazu datom u prethodnom postupku u bitnom naveo da je dana 19.05.2016. godine ostavio svoje vozilo marke „Opel Astra“ u auto perionici koju drži njegov drug Ž. T.. Tom prilikom je Ž. rekao da ide za Beograd i da neće biti tu par dana, te da će vozilo uzeti kada se vrati, a vozilo je ostavio kako bi se isto opralo i kako bi mu se neke </span><span class="span1">sitnice popravile. Dana 23.05.2016. godine, nakon što se vratio sa puta, otišao je u auto perionicu, a Ž. mu je rekao da nema vozila i da ga je uzeo njegov brat M. T. , za koga nije znao gdje se nalazi. On i Ž. su toga dana išli po gradu da traže M. i došli su do jednog otpada na kojem su od vlasnice saznali da je M. kod nje ostavio vozilo „Opel Astra“, a da će im ona vratiti vozilo kada joj daju 800,00 eura, koje je ona dala M., što su oni odbili i otišli u policiju da prijave događaj. Na glavnom pretresu je dodao da optuženog poznaje već 20 godina i da se sa njim i njegovim bratom Ž. druži od djetinjstva, a kod njih je ostavio predmetno vozilo kada je otišao za Bg. Predmetno vozilo je i prije toga u dva navrata ostavljao u njihovom servisu jer su na istom bile neophodne popravke kako bi isto prošlo tehnički pregled. Servis se nalazi u njihovoj porodičnoj kući i to je njihov zajednički servis, ali se nije mogao sjetiti kome je od njih dvojice ostavio ključ kada je ostavio vozilo, niti sa kim je od njih dvojice dogovorio da odrade popravku. Na tom vozilu je optuženi ranije vršio određene popravke odnosno radio poliranje farova, a već duže vremena je optuženi popravljao i ostala vozila koja je ostavljao u njihovom servisu. Nije mogao sa sigurnošću da se izjasni kome je kritičnom prilikom predao ključ od vozila, jer na to nije obraćao pažnju, s obzirom na to da je u tu kuću ulazio kao prijatelj i postoji mogućnost da su i optuženi i njegov brat kritičnom prilikom bili tu. Vozilo nije ranije registrovano, jer zbog kvara na motoru ranije nije moglo da prođe tehnički pregled, međutim kasnije su svi kvarovi otklonjeni i u ispravnom stanju ga je ostavio u servisu optuženog i njegovog brata. Optuženog nije ovlastio da u njegovo ime proda vozilo Opel Astra, niti mu je obećao da će dobiti nešto novca ako mu to vozilo proda. Kad je Opel Astru ostavio u servisu optuženog i njegovog brata vozilo je bilo u voznom stanju i ispravno, a postojao je samo mali nedostatak što vozilo nije dovoljno dobro primalo gas i trebala mu je zbog toga još sitna opravka. Nije se pridružio krivičnom gonjenju protiv optuženog, i nije postavio imovinsko pravni zahtjev, jer mu je vozilo vraćeno.</span>
</p>
<p>
<span class="span1">Svjedok Ž. T., koji je brat optuženog, je kao privilegovani svjedok iskoristio svoje zakonsko pravo i nije želio da svjedoči u predmetnom krivičnom postupku. </span>
</p>
<p>
<span class="span1">Svjedok M. A. je na glavnom pretresu navela da se sjeća da je optuženi M. T.  došao kod nje i njene svekrve i da im se žalio da ima porodičnih problema. Rekao im je da su njemu i njegovom bratu hitno potrebne mašine u servisu za popravku automobila koji drže na Koniku i da mu je zbog toga hitno potreban novac, pa im je ponudio auto na prodaju. Dogovorili su se da on njima proda vozilo Opel Astra koje je i do tada vozio, za cijenu od 800 eura. Ta cijena joj je odgovarala zato što je to bilo jeftino, a kako je i ranije gledala M. da vozi to auto, nije posumnjala da je to vozilo ukradeno. Predali su mu novac, on im je ostavio auto i ključ, a nakon nekog vremena su došli D. V., brat optuženog M. T.  i još jedan momak čije ime ne zna i na grub način tražili da im to vozilo vrate. Ona to nije htjela da uradi, nakon čega je pozvala policiju, koja je došla i sa specijalnim vozilom "pauk" odnijela predmetno vozilo. Kritičnom prilikom nijesu zaključili ugovor o kupovini vozila, već je dogovor bio da će ga zaključiti u naredna 2 - 3 dana, jer oboje žive tu, pa bi se taj problem lako riješio. U periodu od mjesec dana prije nego što je od M. T.  kupila vozilo konstatno je gledala Mirka kako isto vozi, a ona isto nije koristila niti ga vozila, ali se ključevi i dalje nalaze kod nje.</span>
</p>
<p>
<span class="span1">Iz nalaza i mišljenja sudskog vještaka iz oblasti mašinske i saobraćajne struke G. Č. od 14.06.2016. godine proizilazi da vrijednost predmetnog vozila na dan 20.05.2016. godine iznosi 3.370,81 eura, a ista je utvrđena uz respekciju dva dominantna faktora: novonabavne cijene vozila i kumulativne stope amortizacije koja je utvrđena na osnovu ukupnog vremena ekspolatacije vozila i opšteg stanja shodno Pravilniku o jedinstvenim kriterijumima za procjenu štete na vozilima i štete koja je posljedica nemogućnosti korišćenja vozila. Izjašnjavajući se na glavnom pretresu vještak je naveo da predmetno vozilo nije pregledao, niti je u spisima predmeta konstatovana pređena kilometraža za vrijeme njegove eksploatacije, zbog čega ni u samom nalazu nije uzimao u obzir kod obračuna vrijednosti vozila pređenu kilometražu. Pojasnio je da u slučaju da je postojala precizno utvrđena pređena kilometraža predmetnog vozila vrijednost vozila bi mogla biti veća ili manja za ± 10%. Obično kod utvrđivanja pređene kilometraže za vozila mlađa ili do 10 godina starosti </span><span class="span1">kolometraža se utvrđuje na osnovu očitavanja sa kilometar sata, a kod predmetnog vozila nema mogućnosti za drugačije očitavanje osim sa kilometar sata. U slučaju da je vozilo prešlo 300000 kilometara tada bi vrijednost vozila bila ne 20,3% kako je dato u nalazu nego bi se njegova vrijednost smanjila za još 10%, pa bi iznosila oko 1.660 eura. Ukoliko je računar sa koga se može očitavati kilometraža pređena originalan i nije mijenjan i ukoliko vozilo posjeduje 2 originalna ključa tada bi se mogla očitati kilometraža u ovlašćenom servisu. Na osnovu pravilnika o jedinstvenom kriterijumu za procjenu šteta na vozilima vrijednost vozila se utvrđuje na osnovu kumulativne stope amortizacije koja u sebi sadrži starost vozila, pređenu kilometražu, opšte stanje vozila, ponudu i tražnju vozila na tržištu pa se ukoliko se utvrde precizno svi ti parametri može doći do realne i prave cijene vozila. U konkretnom slučaju vozilo nije pregledao, pa je i svoj nalaz sačinio na osnovu prosječnog stanja vozila bez uzimanja ostalih parametara. </span>
</p>
<p>
<span class="span1">Iz dopune nalaza i mišljenja sudskog vještaka iz oblasti mašinske i saobraćajne struke G. Č. od 14.10.2016. godine proizilazi da je i nakon neposrednog pregleda predmetnog vozila “Opel Astra”, vrijednost istog neizmjenjena u odnosu na vrijednost datu u osnovnom nalazu i mišljenju. Na glavnom pretresu vještak je naveo da je u konuslutacijama sa servisom O. iz Pg, koji je i zvanični servis za proizvodni program Opela dobio informaciju da ukoliko je došlo do "vraćanja" kilometraže na vozilu tada je na tom vozilu i došlo do poremećaja u samom računaru tako da računar ne pamti prethodno stanje automobila već nastavlja dalje memorisanje podataka o daljoj eksploataciji samog vozila. Neposrednim pregledom predmetnog vozila je konstatovao da je isto prešlo 179.043 km i to je prosječno pređena kilometraža za predmetno vozilo na osnovu koje je i utvrđena amortizacija istog. Ukoliko bi se vozilo i podvrglo detaljnom ispitivanju u dijelu pređene kilometraže, ista se ne bi mogla utvrditi izuzev one koja je trenutno očitana i vidljiva na kilometar satu, niti bi se takvim pregledom moglo utvrditi da je kilometraža "vraćana". Takođe, putem interneta je našao da na tržištu vozila iste marke i istog modela, proizovedena 2006. godine, sa istim karakteristikama i pređenih 164.000 km koštaju 4.600 eura ili sa pređenih 160.000 km koštaju 4.799 eura. Kod utvrđivanja vrijednosti vozla, a shodno važećim kriterijumima postoji i korektivni faktor ponude i tražnje automobila na tržištu, a koji se kreće u dijapazonu i do 10%. Naveo je da u nalazu nije uključio taj korektivni faktor ponude i tražnje na tržištu za predmetni automobil, već se samo ograničio na stanje vozila, pa smatra da je utvrđena vrijednost predmetnog automobila u nalazu minimalna u odnosu na tržišnu vrijednost automobila, a da je primjenio korektivni faktor onda cijena ne bi bila manja od 4.200 eura.</span>
</p>
<p>
<span class="span1">Iz nalaza i mišljenja vještaka psihijatra dr Ž. G. od 22.08.2016. godine je utvrđeno </span><span class="span1">da je optuženi M. T.  osoba prosječnih intelektualnih sposobnosti, koja ne pokazuje simptome i znake trajne duševne bolesti ili teže duševne poremećenosti, a prema podacima iz medicinske dokumentacije ispunjava standarde dipsomanske zavisnosti o alkoholu (epizodično ekcesivno pijenje), ali se primarno radi o karakterološkim promjenama u ličnosti, i zavisnosti o heroinu na nivou toksikomanske zavisnosti (konzumirana upotreba narkotika – heroina). U vrijeme izvršenja krivičnog djela nalazio se u stanju akutne intoksikacije alkoholom na nivou srednjeg stepena, pod pretpostavkom da su navodi optuženog u pogledu konzumiranja alkohola tačni. Klinička slika odgovara jednostavnom pijanstvu u vrijeme i nakon odigravanja predmetnog događaja. Krivično djelo za koje se tereti nije psihopataloški motivisano, jer se alkoholna intoksikacija odnosi na neposredni period posle izvršenja krivičnog djela, a prema prezentovanim podacima isti oko osam mjeseci ne konzumira narkotike. U situaciji da je popio sa alkoholom buprenorfin (supstancioni lijek za heroin), to bi isti kod optuženog mogao dovesti do psihomotornog smirenja. Sposobnost optuženog da shvati značaj svoga djela i mogućnost upravljanja svojim postupcima je bila smanjena, ali ne bitno, imajući u vidu ličnost optuženog sa karakterološkim promjenama u ličnosti na nivou – poremećaja ličnosti, te toksikomanske zavisnosti o heroinu, a što se potvrđuje medicinskom dokumentacijom. Vještak je na glavnom pretresu naveo da je pisani nalaz </span><span class="span1">i mišljenje dao imajući u vidu činjenicu da se optuženi u vrijeme izvršenja krivičnog djela nalazio u stanju </span><span class="span1">akutne intoksikacije alkoholom srednjeg stepena kao i uticajem supstitucionalnog lijeka buprenorfina koji se daje za rješavanje apstinencionalnih kriza od nedozvoljenih psihoaktivnih supstanci. U tim okolnostima je cijenio da su sposobnosti okrivljenog da shvati značaj svoga djela i upravlja svojim postupcima bile smanjene, ali ne bitno. Mišljenje je zasnovao između ostalog i na činjenici da se u sudskom spisu jasno prikazuje da je u vrijeme kritičnog događaja optuženi vozio automobil, da ga je prodao na auto otpadu, što jasno ukazuje da se u momentu izvršenja krivičnog djela nije nalazio u stanju teškog ili težeg stepena alkoholne opijenosti i eventualno dejstvo lijeka nije dovelo do teže ometenosti u koordinaciji pokreta i motorike, jer da je to bilo optuženi ne bi mogao upravljati motornim vozilom i isto prodati na auto otpadu. Budući da se kod </span><span class="span1">optuženog, osim što ispunjava standarde dipsomanske zavisnosti o alkoholu, prevashodno radi o</span><span class="span1"> toksikomanskoj zavisnosti, prevashodno o heroinu, a zbog njegove kontinuirane upotrebe, mišljenja je da je sa medicinske strane potrebno primijeniti mjeru bezbjednosti obaveznog liječenja od zavisnosti o heroinu, iz preventivnih i medicinskih razloga, da slična djela eventualno ne bi vršio u budućnosti, odnosno da bi se otkonila ta ozbiljna društvena opasnost, a ista se može sprovesti ili u Specijalnoj Psihijatrijskoj bolnici u Kotoru ili u zdravstvenoj ustanovi u penalnim uslobima, a shodno stavu suda.</span>
</p>
<p>
<span class="span1">Iz potvrde CB Podgorica o privremeno oduzetim predmetima Ku. br. 410/2016 od 25.05.2016. godine izdate na ime M. A. se utvrđuje da je ovlašćeni policijski službenik Uprave policije CB Podgorica od M. A. privremeno oduzeo putničko motorno vozilo marke „Opel Astra“, tamno sive boje, bez registarskih oznaka.</span>
</p>
<p>
<span class="span1">Uvidom u fotodokumentaciju UP CB Podgorica br. 59-28-244-891/1263 od 25.05.2016. godine je utvrđeno da je na šest fotografija prikazan bli</span><span class="span1">ži</span><span class="span1"> izgled putničkog motornog vozila </span><span class="span1">„Opel Astra“</span><span class="span1">. </span>
</p>
<p>
<span class="span1">Nakon savjesne ocjene svakog dokaza pojedinačno i u vezi sa ostalim dokazima, dovodeći ih u vezu sa odbranom optuženog, sud je utvrdio da je optuženi </span><span class="span1">dana 20. maja 2016. godine, u Pg, u namjeri da sebi pribavi protivpravnu imovinsku korist, prisvojio tuđu pokretnu stvar koja mu je povjerena, na način što je neutvrđenog dana u maju 2016. godine od oštećenog D. V. preuzeo putničko vozilo marke "Opel Astra" bez registarskih oznaka, vrijednosti 3.370,81 eura, kako bi u auto servisu čiji je suvlasnik isto popravio i pripremio za dalju prodaju, koju je trebalo da izvrši oštećeni, da bi dana 20.05.2016. godine bez znanja i saglasnosti oštećenog uzeo ključeve od vozila koji su se nalazili kod njega, i označeno vozilo stavio u pogon i sa istim se odvezao do M. A., kojoj je predmetno vozilo prodao za iznos od 800 eura</span><span class="span1">. </span>
</p>
<p>
<span class="span1">Činjenično stanje sud je utvrdio iz iskaza </span><span class="span1">svjedoka oštećenog D. V., koji je naveo da je prije nego što je otišao za Bg ostavio svoje vozilo marke „Opel Astra“ u auto servisu optuženog i njegovog brata Ž. T., sa kojima je u prijateljskim odnosima. Vozilo je ostavio kako bi se isto opralo i kako bi se izvršile sitne popravke, koje je i ranije na tom vozilu radio optuženi. Kada se vratio iz Bg, otišao je po vozilo, međutim Ž. mu je rekao da nema vozila i da ga je uzeo optuženi, za koga nije znao gdje se nalazi. On i Ž. su toga dana išli po gradu da traže optuženog i došli su do jednog otpada na kojem su od vlasnice saznali da je optuženi kod nje ostavio vozilo „Opel Astra“ i da će im vratiti vozilo kada joj daju 800,00 eura, koje je ona dala optuženom, što su oni odbili, nakon čega su otišli u policiju da prijave događaj. Sud je prihvatio iskaz svjedoka oštećenog imajući u vidu da je isti potvrđen iskazom svjedoka M. A. koja je navela da je optuženi M. T.  došao kod nje i njene svekrve i da im se žalio da ima porodičnih problema i rekao im da su njemu i njegovom bratu hitno potrebne mašine u servisu za popravku automobila koji drže na K. i da mu je zbog toga hitno potreban novac, pa im je ponudio na prodaju vozilo Opel Astra koje je i do tada vozio u proteklih mjesec dana, za cijenu od 800 eura, što su one prihvatile i predale su mu novac, a on im je ostavio auto i ključ. Sud je prihvatio iskaz svjedoka M. A., jer je isti, osim što je saglasan sa iskazom svjedoka oštećenog, u saglasnosti i sa materijalnim dokazima, odnosno sa potvrdom CB Podgorica o privremeno oduzetim predmetima Ku. br. 410/2016 od 25.05.2016. </span><span class="span1">godine koja je izdata na ime svjedoka M. A. i </span><span class="span1">fotodokumentacijom UP CB Podgorica br. 59-28-244-891/1263 od 25.05.2016. godine. Prilikom ocijene vjerodostojnosti iskaza svjedoka oštećenog D. V. i svjedoka M. A. sud je posebno imao u vidu i činjenicu da ni optuženi u odbrani koju je dao u prethodnom postupku nije sporio da je </span><span class="span1">dana 20.05.2016. godine iz auto servisa koji drži zajedno sa bratom Ž. T., uzeo ključeve od vozila „Opel Astra“, koje je kod njih ostavio D. V., dok je na glavnom pretresu naveo i da je to vozilo svjedok oštećeni ostavio kod njega kako bi se to vozilo prodalo, da je to vozilo i ranije bilo u njihovom servisu i da je isto vozio na kraćim relacijama. Nakon toga sa vozilom je otišao na otpad koji drži M. A. i ponudio joj da kupi vozilo po cijeni od 800,00 eura. Sa M. A. prilikom prodaje vozila „Opel Astra“ nije sačinjavao nikakav ugovor, već su se usmeno dogovorili da joj „Opel Astru“ proda za 800,00 eura, nakon čega mu je ona dala taj novac, a on je njoj predao dokumenta i ključeve od vozila. Kritičnom prilikom nije kontaktirao D. V. povodom toga da li može da proda njegovo vozilo, već je sam uzeo ključeve od vozila i sam odlučio da ga proda, a sa tim nije bio upoznt ni njegov brat Ž. T.. Nakon toga u perionicu je došao D. V. i kada je vidio da mu nema vozila otišao je u policiju i prijavio ga.</span><span class="span1"> Ovakva odbrana optuženog u svemu potvrđuje navode svjedoka oštećenog i svjedoka M. A., pa sud nije imao razloga da sumnja u njihovu istinitost. Vrijednost predmetnog vozila sud je utvrdio kako iz osnovnog, tako i iz dopunskog nalaza i mišljenja stalnog sudskog vještaka mašinske struke G. Č.</span><span class="span1"> i njegovog izjašnjenja datog na glavnom pretresu, koje je sud prihvatio u cjelosti, imajući u vidu da su isti identični u pogledu vrijednosti predmetnog vozila koju je vještak proračunao na iznos od 3.370,81 €, i to nakon što je predmet vještačenja neposredno pregledao i u obzir uzeo sve relevantne faktore, pa je njegovo mišljenje sud ocijenio kao potpuno, logično, objektivno i u svemu dato shodno pravilima mašinske struke. Pritom je sud imao u vidu i da optuženi nije imao primjedbi na vrijednost koju je našao vještak, navodeći da je po njegovom mišljenju, a imajući u vidu da se i sam ranije bavio trgovinom vozila, realna vrijednost predmetnog vozila oko 3.600,00 €.</span>
</p>
<p>
<span class="span1">Cijeneći subjektivni odnos optuženog prema izvršenom djelu, imajući u vidu rezultate cjelokupnog dokaznog postupka, a posebno ponašanje optuženog prilikom preduzimanja radnje izvršenja djela kao i njegovu odbranu da je bio svjestan da ne smije da uradi to što je uradio i da uzme tuđe vozilo bez pitanja, te dovodeći ih u vezu sa nalazom i mišljenjem sudskog vještaka </span><span class="span1">psihijatra dr Ž. G. </span><span class="span1">da je kod optuženog u vrijeme kritičnog događaja, sposobnost da shvati značaj svog djela i mogućnost da upravlja svojim postupcima bila smanjena, ali ne bitno, sud je izveo logičan zaključak da uračunljivost optuženog u vrijeme izvršenja djela nije bila isključena, već da je optuženi izvršio krivično djelo u uračunljivom stanju. Navedeni nalaz i mišljenje </span><span class="span1">dr Ž. G. </span><span class="span1">sud je u cijelosti prihvatio ocijenivši ga kao potpun, jasan, objektivan i stručan. Dakle, kod činjenice da uračunljivost optuženog u vrijeme izvršenja djela nije bila isključena, sud nalazi da nema osnova da se isključi ni vinost optuženog, koja se u konkretnom slučaju po nalaženju suda manifestuje kao direktni umišljaj. Ponašanje optuženog prilikom izvršenja krivičnog djela, ukazuje da je isti bio svjestan da svojim radnjama čini zabranjenu djelatnost, odnosno da postupajući na predhodno opisani način, predmetno vozilo, koje mu je povjereno i čije vrijednosti je bio svjestan, prisvaja radi pribavljanja za sebe protivpravne imovinske koristi, raspolažući sa njim iako za to nije bio ovlašćen i prisvajajući za sebe cijenu dobijenu prodajom vozila, zbog čega se izvodi zključak da je optuženi postupao sa direktnim umišljajem, pa su se po mišljenju suda u njegovim radnjama, pored objektivnih, ostvarili i subjektivni elementi bića krivičnog djela utaja iz čl. 243 st. 2 u vezi st. 1 Krivičnog zakonika Crne Gore.</span>
</p>
<p>
<span class="span1">Sud je cijenio i odbranu okrivljenog koji je na glavnom pretresu naveo da predmetno vozilo nije prodao svjedoku M. A., već da joj je isto ostavio kao garanciju za iznos od 600,00 eura koji je uzeo od nje, ali je našao da osim što je ovakva odbrana protivrječna sa odbranom koju je optuženi dao u prethodnom postupku kada je jasno naveo da je vozilo prodao svjedoku M. A. za iznos od 800,00 eura, ista je pored toga i u cjelosti opovrgnuta jasnim i decidiranim iskazom svjedoka M. A. koja je na glavnom pretresu navela da joj je optuženi </span><span class="span1">zbog porodičnih problema ponudio na prodaju predmetno vozilo za iznos od 800,00 eura, pa je ona prihvatila da isto kupi jer joj je tako jeftina cijena odgovarala, a na koji iskaz optuženi na glavnom pretresu nije imao bilo kakvih primjedbi, niti je imao bilo koje pitanje za svjedoka. Takođe, sud nalazi i da su nelogični navodi odbrane optuženog da je ostavio vozilo svjedoku M. A. kao garanciju za pozajmljeni novčani iznos, iako to ona nije tražila, jer po nalaženju suda nije logično da lice koje traži i dobije pozajmicu samoinicijativno ostavlja kao garanciju stvar nekoliko puta vrijedniju od iznosa pozajmljenog novca, a da mu pritom lice koje mu pozajmljuje novac ne traži nikakvu garanciju. Sud nije prihvatio ni navode odbrane optuženog da mu je svjedok oštećeni povjerio predmetno vozilo u cilju dalje prodaje, jer takvi navodi nisu potvrđeni nijednim dokazom, već su naprotiv opovrgnuti iskazom svjedoka oštećenog koji je jasno naveo da nije ovlastio optuženog za prodaju predmetnog vozila, niti mu je za to obećao nagradu. Sud nije prihvatio ni objašnjenje optuženog u pogledu razlika u odbrani koju je dao u prethodnom postupku i na glavnom pretresu, u kojem je naveo da je kod državnog tužioca još uvijek bio pod uticajem alkohola i buprenorfina i da je zbog toga bez primjedbi potpisao zapisnik koji mu je državni tužilac prethodno pročitao, jer je po nalaženju suda ovakvo objašnjenje optuženi sračunato dao ne bi li uspio da ublaži svoju krivicu.       </span>
</p>
<p>
<span class="span2">Prilikom odmjeravanja kazne, a imajući u vidu svrhu kažnjavanja, sud je u smislu čl. 42  st. 1 Krivičnog zakonika Crne Gore, cijenio sve okolnosti koje su od uticaja da kazna bude manja ili veća, pa je na strani optuženog kao olakšavajuće okolnosti cijenio činjenicu da se oštećeni nije pridružio krivičnom gonjenju, zatim lične prilike optuženog, odnosno da se radi o licu koje je lošeg imovnog stanja, njegove porodične prilike, odnosno da oženjen i otac troje maloljetne djece, dok je od otežavajućih okolnosti cijenio njegovu raniju osuđivanost koju je sud utvrdio iz </span><span class="span1">izvoda iz registra kaznenih evidencija Ministarstva pravde KE 1107/2016 od 12.07.2016. godine, iz kojeg proizilazi da se radi o povratniku u vršenju krivičnih djela protiv imovine, zbog kojih je do sada već dva puta pravosnažno osuđivan presudama označenim u izreci ove presude. </span><span class="span2">Imajući u vidu sve navedene okolnosti sud je optuženog shodno čl. 36 Krivičnog zakonika Crne Gore osudio na </span><span class="span1">kaznu zatvora u trajanju od 1 (jedne) godine</span><span class="span2">, nalazeći da je i minimalna propisana kazna za predmetno krivično djelo srazmjerna težini učinjenog krivičnog djela i ličnosti optuženog kao učinioca, te da će se sa ovako odmjerenom kaznom zatvora na optuženog u dovoljnoj mjeri uticati da ubuduće ne čini krivična djela, kao i uticati na druge da ne čine krivična djela, čime će se sa uspjehom ostvariti ciljevi kako specijalne, tako i generalne prevencije, a time i svrha kažnjavanja iz čl. 32 Krivičnog zakonika Crne Gore, u okviru opšte svrhe propisivanja i izricanja krivičnih sankcija iz čl. 4 st. 2 Krivičnog zakonika Crne Gore. Sud nije prihvatio stav branioca optuženog da se u konkretnom slučaju olakšavajuće okolnosti koje su cijenjene na strani optuženog trebaju cijeniti kao naročito olakšavajuće, jer iste po nalaženju suda to nisu niti pojedinačno, niti u svojoj ukupnosti, pa iz tog razloga nije bilo osnova za primjenu instituta ublažavanja kazne, posebno kod činjenice da je optuženi i ranije osuđivan, te da ranije kazne evidentno nisu na istog uticale u dovoljnoj mjeri da više ne čini krivična djela. </span>
</p>
<p>
<span class="span1">Na osnovu čl. 71 Krivičnog zakonika Crne Gore, sud je optuženom M. T.  izrekao mjeru bezbjednosti obavezno liječenje narkomana, koja će se izvršiti u ustanovi za izvršenje kazne - Zavodu za izvršenje krivičnih sankcija, s tim što mu se vrijeme provedeno u ovoj ustanovi uračunava u izrečenu kaznu zatvora. Navedena mjera će trajati dok postoji potreba za liječenjem, ali ne duže od tri godine. Ovo iz razloga što je iz nalaza i mišljenja vještaka psihijatra dr Željka Golubovića utvrđeno </span><span class="span1">da kod </span><span class="span1">optuženog postoji</span><span class="span1"> toksikomanska zavisnost, prevashodno o heroinu, zbog čije kontinuirane upotrebe kod optuženog postoji ozbiljna opasnost da će usljed ove zavisnosti i dalje da vrši krivična djela, pa je sud našao da je </span><span class="span1">izricanje ove mjere bezbjednosti u konkretnom slučaju neophodno.</span>
</p>
<p>
<span class="span1">Saglasno čl. 51 Krivičnog zakonika Crne Gore, optuženom je u izrečenu kaznu uračunato i vrijeme provedeno u pritvoru, kako je to određeno u izreci presude.</span>
</p>
<p>
<span class="span2">S obzirom na to da je optuženi oglašen krivim sud ga je obavezao da na ime troškova krivičnog postupka plati iznos od 266,50 eura, i to iznos od 104,50</span><span class="span1"> eura, koji se odnosi na </span><span class="span1">ime vještačenja po vještaku mašinske struke, iznos od 132,00 eura, na ime vještačenja po vještaku psihijatru i iznos od 30,00 eura, koji se odnosi na ime sud</span><span class="span2">skog paušala kao dijela troškova krivičnog postupka, koji je odmjeren srazmjerno trajanju postupka, složenosti predmeta i imovinskim prilikama optuženog, shodno čl. 226 i čl. 229 Zakonika o krivičnom postupku, </span><span class="span1">kao i troškove koji se odnose na nagradu braniocu postavljenom po službenoj dužnosti, o čijoj će visini sud odlučiti posebnim rješenjem shodno čl. 227 st. 2 Zakonika o krivičnom postupku.</span>
</p>
<p>
<span class="span2">Na osnovu navedenog, a shodno čl. 374 Zakonika o krivičnom postupku, odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U PODGORICI</span>
</p>
<p style="text-align:center;">
<span class="span1">Dana, 17.10.2016. godine</span>
</p>
<p>&nbsp;</p>
<p>&nbsp;</p>
<p>
<span class="span1"> ZAPISNIČAR                                                                                        S U D I J A</span>
</p>
<p>
<span class="span1">  Edina Kraja                                                                                       Rade Ćetković</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">Po primjerak presude dostaviti:</span>
</p>
<p>
<span class="span1">- ODT Podgorica</span>
</p>
<p>
<span class="span1">- Optuženom</span>
</p>
<p>
<span class="span1">- Braniocu optuženog</span>
</p>
<p>
<span class="span1">- Oštećenom po pravosnažnosti</span>
</p>
<p>
<span class="span1">- a/a</span>
</p>
<p>
<span class="span1">Postupljeno dana ________________</span>
</p>
<p>
<span class="span1">Namještenik suda_________________</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; <strong>Posl.br.K. 461/10/10 </strong><br>
<strong>U IME NARODA!</strong><br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
<strong>Osnovni sud u Kotoru</strong>, kao nadležni prvostepeni krivični sud, u vijeću sastavljenom od Predsjednika vijeća-sudije Momirke Marović i članova vijeća-sudija porotnika Vukašina Vujovića i Petra Mršulje, uz učešće zapisničara Ane Marije Petković, u krivičnom predmetu protiv okrivljenog H.M., kojeg po službenoj dužnosti brani adv. Slavic Ilić iz Kotora zbog krivičnog djela razbojništvo iz čl.242. st.1. KZ i okrivljenog M.D. kojeg po službenoj dužnosti brani adv. Dejan Vukšić iz Kotora zbog krivičnog djela razbojništvo pomaganjem iz čl. 242.st.1 u vezi čl.25 Krivičnog zakonika, koji se vodi po optužnici ODT Kotor, Kt.br.577/10 od 16.09.2010 godine, nakon održanog glavnog i javnog pretresa dana 13.12.2010 godine, prisustvu okrivljenih, te njihovih branilaca i zamjenika ODT Kotor Tanje Čolan, donio je i javno objavio istog dana sledeću:<br>
<strong>P R E S U D U</strong><br>
&nbsp;<br>
<strong>1.Okr. H.M</strong> od oca A. i majke S. rođ. S., rođen ______ god. u _______, stalno nastanjen u _____, ______, državljanin CG, neoženjen, bez djece, sa završenom osnovnom školom, lošeg imovnog stanja, osudjivan presudom Opštinskog suda u H. Novom K. 59/78 od 29. 10. 1978. godine za krivično djelo iz čl. 159. KZ SRCG, na kaznu zatvora od 120 dana, presudom Okružnog suda u Titogradu K. 171/77 od 14. 09. 1978. godine za krivično djelo iz čl. 159. st. 1. KZ SRCG uslovnom osudom, presudom Opštinskog suda u Mladenovcu K. 171/79 od 15. 06. 1979. godine za krivično djelo iz čl. 166. st. 1. KZ SRS, na kaznu zatvora u trajanju od 9 mjeseci, Okružnog suda u Titogradu K. 09/80 od 21. 10. 1980. godine zbog krivičnog djela iz čl. 153. KZ SRCG na kaznu zatvora u trajanju od tri godine i šest mjeseci, Okružnog suda u Titogradu K. 125/81 od 27. 01. 1983. godine zbog krivičnog djela iz čl. 165. KZ SRS na kaznu zatvora u trajanju od 1 godine i 4 mjeseca, Opštinskog suda u Banja Luci K. 1295/84 od 23. 01. 1985. godine zbog krivičnog djela iz čl. 148. st. 1. tač. 1. KZ SR BH na kaznu zatvora u trajanju od jedne godine, presudom Osnovnog suda u Kotoru K. 266/91 od 21. 01. 1992. godine za krivično djelo iz čl. 202. st. 3. u vezi st. 1. i 2. KZ RCG, na kaznu zatvora u trajanju od tri mjeseca, presudom Osnovnog suda u Kotoru K. 286/98 od 19. 10. 1998. godine za krivično djelo iz čl. 145. st. 1. KZ RCG, na kaznu zatvora u trajanju od jedne godine, presudom Osnovnog suda u Kotoru K. 108/98 od 14. 09. 1998. godine za krivično djelo napada na službeno lice iz čl. 190. st. 1. KZ RCG, na kaznu zatvora u trajanju od 6 mjeseci, presudom Osnovnog suda u Kotoru K. 57/06&nbsp; za krivično djelo iz čl. 240. st. 1. tač. 1. u vezi sa čl. 20. KZ na kaznu zatvora u trajanju od 7 mjeseci, presudom Višeg suda u Podgorici K. 185/07 od 30. 09. 2008. godine za krivično djelo iz čl. 300. st. 1. KZ na kaznu zatvora u trajanju od dvije godine i presudom Osnovnog suda u Kotoru K. 94/07 od 21. 09. 2007. godine za krivično djelo iz čl. 240. st. 1. tač. 1. i 2. KZ na kaznu zatvora u trajanju od 8 mjeseci, protiv kojeg se vodi postupak za drugo krivično djelo, proveo u pritvoru po rješenju istražnog sudije ovog suda Ki broj 256/10 od 13.09.2010 godine od 13.09.2010&nbsp; godine, a koji pritvor traje od 11.09.2010 godine i dalje<br>
&nbsp;<br>
<strong>2.Okr.M.D. </strong>od oca G. i majke V., rođene A., rođen _______ godine u _______, stalno nastanjen u _____, ________, državljanin Crne Gore, neoženjen, pismen, sa završenom SSS, lošeg imovnog stanja, osuđivan presudom Osnovnog suda u Kotoru K.br. 435/06 od 08.08.2007 godine zbog krivičnog djela iz čl.152 st.1. KZ uslovnom osudom 2 mjeseca uslovno na godinu dana, presudom Osnovnog suda u Kotoru K.br. 384/07 od 29.11.2007 godine zbog krivičnog djela iz čl.240 stav 1 KZ na kaznu zatvora u trajanju od 3 mjeseca i 7 dana i presudom Osnovnog suda u Kotoru K.br. 550/07 od 27.05.2008 godine zbog krivičnog djela iz čl. 248 stav 1 KZ na kaznu zatvora u trajanju od 30 dana<br>
&nbsp;<br>
<strong>&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; <em>K&nbsp; r i v i&nbsp;&nbsp; s u </em></strong><br>
&nbsp;<br>
<strong><em>Što su</em></strong> dana 11.9.2010 godine oko 21,10 časova u Tivtu, okrivljeni H.M. u namjeri da prisvajanjem tudjih pokertnih stvari za sebe pribave protivpravnu imovinsku korist, prijetnjom da će napasti na život oštećene K.N. iz Tivta, oduzeo novac u iznosu od 190 eura, na štetu sporetske kladionice Kasablanca iz Tivta, na način što je sa maskom na glavi ušao u kladionicu i obratio se oštćenoj koja je zaposlena u istoj riječima "Daj pare, gdje su pare", nakon čega je iz ladice uzeo novac a zatim se ponovo obratio oštećenoj koja ga je upozorila da to ne radi rječima " nemoj slučajno da zoveš nekoga jer ću te upucati", odgurnuvši istu, a pri tom se mašio za pojas iz kojeg razloga je oštećena pomislila da će izvući pištolj, nakon čega se obratila za pomoć okrivljenom M. koji je bio u objektu i koji nije reagovao dok mu je okrivljeni H. uputio rječi " Nemoj da se miješaš" , nakon čega je H. napustio objekat u koji je ušao nakon što mu je okrivljeni M. D. sa umišljajem pomogao u izvršenju krivično djela na način što je provjerio da u kladionici osim radnice nema drugih lica i dao mu znak da može ući u objekat,<br>
&nbsp;<br>
- čime je okrivljeni H.M. učinio krivično djelo razbojništa iz čl. 242. st. 1. krivičnog zakona a okrivljeni M.D. krivično djelo razbojništva pomaganjem iz čl. 242. st. 1 . u vezi sa čl.25 Krivičnog&nbsp; zakonika.<br>
&nbsp;<br>
Sud <strong>okrivljenog</strong> <strong>H.M.</strong> na osnovu naprijed navedene krivičnopravne odredbe i čl.3,5,8,13,15,32,33,36,42 i 51 Krivičnog zakonika i čl.358 i 364 ZKP-a<br>
&nbsp;<br>
<strong>O S U D J U J E </strong><br>
&nbsp;<br>
Na kaznu zatvora u trajanju od dvije godine koje će izdržati nakon pravosnažnosti presude, a u koju se uračunava vrijeme provedeno u pritvoru po rješenju ovog suda od 11.09.2010 godine i dalje.<br>
&nbsp;<br>
Sud <strong>okrviljenog M.D.</strong> na osnovu naprijed navedene krivično pravne odredbe i čl.3,5,8,13,15,32,33,36,42,45 i 46 Krivičnog zakonika i čl.358 i 364 ZKP-a<br>
&nbsp;<br>
<strong>O S U D J U J E</strong><br>
&nbsp;<br>
Na kaznu zatvora u trajanju od šest mjeseci koje će izdržati nakon pravosnažnosti presude.<br>
&nbsp;<br>
Dužni su okrivljeni na ime sudskog paušala uplatiti iznos od po 55,00 eura i na ime troškova krivičnog postupka i to okrivljeni H.M. iznos od 421,75 eura, a okrivljeni M.D. iznos od 300 eura u roku od tri mjeseca od dana pravosnažnosti presude na žiro račun Osnovnog suda u Kotoru br. 832-16-52 i dokaz o uplati dostaviti ovom sudu s pozivom na br. K 461/10/10.<br>
&nbsp;<br>
<strong><em>O b r a z l o ž e nj e</em></strong><br>
&nbsp;<br>
ODT iz Kotora je podnio ovom sudu optužnicu Kt.br. 577/10 dana 16.09.2010 godine protiv okrivljenog H.M. i M.D. stavljajući &nbsp;na teret okrivljenom H.M. &nbsp;krivično razbojništva iz čl.242. st.1. Krivičnog zakonika a okrivljenom M. krivično djelo razbojništva pomaganjem iz čl. 242 st.1. u vezi čl.25 Krivičnog zakonika<br>
&nbsp;<br>
Postupajući po podignutoj optužnici sud je zakazao i održao glavni pretres dana 13.12.2010.g. u prisustvu zastupnika tužbe Tanje Čolan, zamjenika ODT Kotor, okrivljenih, njihovih branilaca i oštećene K.N., te istog dana nakon vijećanja i glasanja donio odluku u ovoj krivičnopravnoj stvari.<br>
&nbsp;<br>
<strong>U završnoj riječi zamjenik ODT Kotor</strong> izjavila je da ostala pri podignutoj optužnici smatrajući dokazanim da su okrivljeni učinili krivično djelo kao prema optužnom aktu. &nbsp;Odbranu okrivljenog H.M. datu na zapisnik istražnom sudiji ovog suda i na glavnom pretresu smatrala je neprihvatljivom i očigledno smišljenom na oslobođenje od krivice okrivljenog M. jer je u odbrani datoj pred polcijom u prisustvu branioca opisao na koji način se odigrao kritičan događaj. Smatrala je da je odbrana okrivljenog H.M. data pred policijom u saglasnosti sa iskazom oštećene-svjedoka K.N.. Predložila je da ih sud oglasi krivim i kazni po zakonu.<br>
&nbsp;<br>
<strong>U završnoj rječi branilac okrivljenog H.M. &nbsp;adv. Slavica Ilić</strong> je navela da smatra da nema dokaza da je njen branjenik učinio krivično djelo razbojništva jer iz iskaza svjedoka K.N. proizilazi da u konkretnom slučaju okrivljeni H. nije upotrebio bilo kakvu silu prema istoj već da se u konkretnom slučaju okrivljenom H.M. može staviti ne teret krivično djelo iz čl.240 stav 3 Krivičnog zakonika. Predložila je da sud uzme u obzir činjenicu da je njen branjenik bio u posebnom psihičkom tj. u depresiji zbog smrti majke.<br>
&nbsp;<br>
<strong>U završnoj rječi okrivljeni H.M. </strong>je izjavio da ostaje kod navoda svoje odbrane i završen rječi svog branioca.<br>
&nbsp;<br>
U odbrani datoj u pretkrivičnom postupku u prisustvu advokata okrivljeni H.M. je naveo da je kritičnog dana u dogovoru sa okrivljenim M. otišao do kladionice Kazablanka u nasleju Seljanovo. U kladionicu je ušao M. da provjerio imali nekogaa i nakon nekoliko minuta izašao je iz iste i saopštio mu da može ući i objasnio mu gdje se nalazi radnica. Ušao je u kladionicu, ne noseći nikakvo oružje, prošao iza pulta i iz ladice oduzeo novac u iznosu od oko 140 eura. Nakon što je oduzeo novqac M. je ostao kladionicu a on je otišao u pravcu svoga stana. Jaknu i kapu koju je nosio kritične prilike bacio je u neporednoj blizini zgrade gdje stanuje a novac je sakrio ispod kupatila u svom stanu. U odbrani datoj na zapsinik istražnom sudiji ovog suda i na glavnom pretresu okrivljeni H. je naveo da je kritične prilike sam izvršio krivično djelo i da se kaje zbog učinjenog. Stavio je čarapu na glavu sa otvorima za oči, preko kapu i obukao je tamno zelenu jaknu i u momentu kada u kladionici nije bilo nikoga ušao je u istu, prišao pultu i oduezo papirni novac iz ladice i izašao iz kladionice. Tvrdio je da M. sa izvršenjem djela nema ništa, da je M., koliko se sjećao, bio u kladionici kada je izvršeno krivično djelo ali da on na njega nije obraćao pažnju. Naveo je da nije kod sebe imao oružje, da nije prijetio radnici niti bio drzak prema njoj, i da je odmah nakon što je uzeo novac napustio lice mjesta. Izrazio je kajanje zbog učinjenog, naveo je daje bio potresen zbog smrti majke i bio pod dejstvom narktoika a da mu je novac bio potreban da bi platio struju. Kada se saznalo za djelo, sve je objasnio policiji i vratio novac.<br>
&nbsp;<br>
<strong>U završnoj riječi branilac okrivljenog M.D. adv. Dejan Vukšić </strong>je naveo da u konkretnom slučaju ne postoje nikakvi elementi u radnjama njegovog branjenika koji bi ukazivali a kamoli upućivali da je isti izvršio krivično djelo razbojništva pomaganjem koje mu je stavljeno na teret. Jedini dokaz je iskaz prvookrivljenog dat pred policijom u prisustvu branioca a koji iskaz je opovrgnuo provookrivljeni u izjavi datoj na glavnom pretresu međutim na osnovu tog jednog dokaza ne može se njegov branjenik oglasiti krivim a pogotovo imajući u vidu iskaz oštećene K.N. koja je navela da je kritične prilike njegov branjenik čak i sačekao policiju i pomogao rasvjetljenju kritičnog događaja. Oštećena je takođe navela da u radnjama njegovog branjenika kritične prilike nije primjetila ništa neuobičajeno i ništa čudno nego mu se čak prvookrivljeni obratio u negativnom kontekstu. U konačnom je predložio da sud njegovog branjenika oslobodi od optužbe.<br>
&nbsp;<br>
<strong>U završnoj riječi okrivljeni M.D.</strong> je izjavio da ostaje kod navoda svoje odbrane i završne riječi svog branioca.<br>
&nbsp;<br>
U svojoj odbrani datoj u pretkvičnom postupku u prisustvu branioca okrivljeni M.D. je naveo da je kritične prilike bio u sportskoj kladionici Kazablanka u naselju Seljanovo u Tivtu i gledao utakmicu kada je u objekat ušao maskirani muškarac, njemu nepozbat, i tražio da mu radnica da novac. Rekao je tom muškarcu „nemoj“ a on mu je odgovrio „nemoj slučajno, puca ću na tebe“. U odbrani datoj pred istražnim sudijom ovog suda i nan glavnom pretresu okrivljeni M. je naveo da je dok je gledao utakmicu u kladionici čuo neku buku oko pulta i kada se okrenuo vidio je maskiranog muškarca kako govori radnici „daj pare, daj pare“, ruke su mu bile ispružene pa je pomislio da ima oružje u ruci međutim kada se nagnuo da pogleda ima li nešto u ruci vidio je da nema ništa. Povikao je „nemoj, nemoj“ a maskirani muškarac mu je na to odgovorio „što nemoj“ i nakon toga izašao. Radnica se prepala pa je on ostao do dolaska policije. Tvrdio je da on kritične prilike nije ulazio u kladionciu pa onda izašao već je došao da gledao utakmicu i nije izlazio do dolaska maskiranog muškarca, koji&nbsp; kritične prilike nije imao oružje i nije primjenio silu. &nbsp;<br>
&nbsp;<br>
Sud je u dokaznom postupku radi utvrđivanja činjeničnog stanja i krivice okrivljenih proveo sledeće dokaze: saslušao oštećenu-svjedoka N.K., pročitao potvrdu o privrmenom oduzimanju predmeta Uprave policije Ispostave Tivat od 11.09.2010.godine na ime H.M., potvrdu UP Ispostave Tivat od 11.09.2010 godine na ime S.R. o vraćanju predmeta, izvještaj o kriminalističko tehničkom pregledu lica mjesta KU br. 104/10 UP Ispostave Tivat, izvod iz kaznene evidencije za okrivljengo H.M. od 13.09.2010 godine, izvod iz kaznene evidencije za okrivljenog M.D. Uprave policije spostave Tivat od 13.09.2010 godine, &nbsp;zapisnik o uvidjaju Uprave policije Ispostave Tivat od 13.09.2010 godine te na saglasan predlog stranaka pročitao iskaz ovlaštenog predstavnika oštećene kladionice "Kazablanka"&nbsp; S.R.&nbsp; sa zapisnika pred istražnim sudijom ovog suda od 13.09.2010.godine.<br>
Svjedok-oštećena N.K. je izjavila da je zaposlena u predmetnoj kladionici i da je kritične večeri 15 minuta prije kritilnog događaja ,u istu došao visoki, mršavi momak plavih očiju, čudnog ponašanja i pitao je može li da gleda košarku a ona mu je rekla da može. Ostao je da gleda košarku nekih desetak minuta i ubrzo nakon njegovog izlaska, mada ona nije čula kada je izašao, uletio je razbojinik, maskirani muškarac, sa čarapom na glavi i kapom preko nje, obučen u tamno zelenu jaknu, i gurnuo vrata pulta i viknuo „daj pare, đe su pare“ i mašio se za ladicu pulta. Stavio je ladicu na pult a ona mu je još ne shvaćajući ozbiljnost situacije rekla „ne radi do“ na šta joj je on odgovorio „nemoj slučajno da zoveš nekoga, upucaću te“, odgurnuo je sa rukom istovremeno se mašući za pojas u smislu da će da izvadi pištolj, mada ona nije vidjlea pištolj i tada je počela da osjeća strah. U tom trenutku je ušao momak koji je gledao košarku i ona mu je rekla da joj pomogne jer će razbojnik odnijeti novac međutim on nije reagovao a razbojnik mu se obratio rječima „nemoj ti da se mješaš“ i pojegao je preko vrata. Ostala je zbunjena a momak koji je gleda košarku takođe je ostao na svome mjestu ukopan. Pozvala je šefa R. i policiju. Objasnila je da se sve brzo odigralo tako da je na pitanje suda da li je imala utisak da su razbojnik i momak koji je gledao košarku djelovali po dogovoru odgovorila da ne zna. Nakon što je razbojnik napustio kladionicu dok nije došla policija momak koji je gledao košarku tj. M. normalno se ponašao. Navela je i da nije znala da je M. izlazio uopšte vani kritične prilike, a možda je ušao 10 minuta prije događaja, i tek kada je M. ušao u kladionicu H. je istu napustio. Dodala je i da H. nije primjenjivao silu kritične prilike&nbsp; prema njoj, a bio je maskiran imao je čarapu preko glave i crnu kapu zimsku.<br>
Ovlašćeni predstavnik oštećene kladionice „Kazablanka“ S.R. je izjavio da&nbsp; je zadužen za preuzimanje pazara iz kladionica u Tivtu i Kotoru i prosliježivanje novca u Nikšić. Kritične prilike pozvala ga je radnica N. i uplašeno mu rekla da je izvršeno razbojništvo u kladionici pa je otišao do iste. U kladionici je zatekao uplakanu N., vidno uzbuđenu i jednog nepoznatog momka, čudnog ponašanja. Objasnio je da je momak koga je zatekao visok, mršav, usporen i da mu je djelovao nekako rasijan kao da je pijan ili drogiran. N. mu je rekla da je momak bio prisutan kad je izlazio razbojnik i da mu je ona rekla da sečeka polciju. U ime oštećene kladionice izjavio je da se ne pridružuju krivičnom gonjenju i ne postavljaju imovinsko pravni zahtjev obzirom da im je vraćeno 110 eura od 190 eura koliko im je ukradeno.<br>
Iz potvrda o privremeno oduzetim predmetima utvrđeno je da je ovlašćeni službenik UP I Tivat dana 11.09.2010 godine od okrivljenog H.M. privremeno oduzeo novac u iznos od 110,00 eura (1x50eura, 2x20 eura, 1x10 eura i 2x5 eura).<br>
Iz potvrde o vraćanju predmeta je utvrđeno da je ovlašćeni službenik UP I Tivat dana 11.09.2010 godine S.R. privremeno vratio novac u iznosu od 110,00 eura.<br>
Iz izvještaja o kriminalističko tehničkom pregledu lica mjesta Ku 104/10 je utvrđeno da je isti sastavljan povodom pronalaska stavri koje je izvršilac koristio prilikom razbojništva izvršenog na štetu sportske kladionice Kazablanka. Širim pregledom lica mjesta i terena oko kladionice u naselju Seljanovo iza zgrade u kojoj živi H.M. u kontenjeru je pronažen kaput zelene boje a pored kontenjera rukavice crne boje koje je izvršilac odbacio nakon izvršenog razbojništva.<br>
Iz zapisnika o uviđaju UP Ispostave Tivat od 11.09.2010 godine je utvrđeno da je isti sastavljan od strane ovlašćenih policiskih službenika a povodom izvršenog razbojništva u sportskoj kladionici Kazablanka Tivat. &nbsp;&nbsp;&nbsp;<br>
Iz izvoda iz kaznene evidenvije utvrđeno je da je okr. H.M. ranije osudjivan i to presudom Opštinskog suda u H. Novom K. 59/78 od 29. 10. 1978. godine za krivično djelo iz čl. 159. KZ SRCG, na kaznu zatvora od 120 dana, presudom Okružnog suda u Titogradu K. 171/77 od 14. 09. 1978. godine za krivično djelo iz čl. 159. st. 1. KZ SRCG uslovnom osudom, presudom Opštinskog suda u Mladenovcu K. 171/79 od 15. 06. 1979. godine za krivično djelo iz čl. 166. st. 1. KZ SRS, na kaznu zatvora u trajanju od 9 mjeseci, Okružnog suda u Titogradu K. 09/80 od 21. 10. 1980. godine zbog krivičnog djela iz čl. 153. KZ SRCG na kaznu zatvora u trajanju od tri godine i šest mjeseci, Okružnog suda u Titogradu K. 125/81 od 27. 01. 1983. godine zbog krivičnog djela iz čl. 165. KZ SRS na kaznu zatvora u trajanju od 1 godine i 4 mjeseca, Opštinskog suda u Banja Luci K. 1295/84 od 23. 01. 1985. godine zbog krivičnog djela iz čl. 148. st. 1. tač. 1. KZ SR BH na kaznu zatvora u trajanju od jedne godine, presudom Osnovnog suda u Kotoru K. 266/91 od 21. 01. 1992. godine za krivično djelo iz čl. 202. st. 3. u vezi st. 1. i 2. KZ RCG, na kaznu zatvora u trajanju od tri mjeseca, presudom Osnovnog suda u Kotoru K. 286/98 od 19. 10. 1998. godine za krivično djelo iz čl. 145. st. 1. KZ RCG, na kaznu zatvora u trajanju od jedne godine, presudom Osnovnog suda u Kotoru K. 108/98 od 14. 09. 1998. godine za krivično djelo napada na službeno lice iz čl. 190. st. 1. KZ RCG, na kaznu zatvora u trajanju od 6 mjeseci, presudom Osnovnog suda u Kotoru K. 57/06&nbsp; za krivično djelo iz čl. 240. st. 1. tač. 1. u vezi sa čl. 20. KZ CG na kaznu zatvora u trajanju od 7 mjeseci, presudom Višeg suda u Podgorici K. 185/07 od 30. 09. 2008. godine za krivično djelo iz čl. 300. st. 1. KZ CG na kaznu zatvora u trajanju od dvije godine i presudom Osnovnog suda u Kotoru K. 94/07 od 21. 09. 2007. godine za krivično djelo iz čl. 240. st. 1. tač. 1. i 2. KZ CG na kaznu zatvora u trajanju od 8 mjeseci .<br>
Iz izvoda iz kaznene evidencije za okrivljenog Miljenović Dragana je utvrđeno da je isti ranije osuđivan i to presudom Osnovnog suda u Kotoru K.br. 435/06 od 08.08.2007 godine zbog krivičnog djela iz čl.152 st.1. KZ uslovnoomosudom 2 mjeseca uslovno na godinu dana, presudom Osnovnog suda u Kotoru K.br. 384/07 od 29.11.2007 godine zbog krivičnog djela iz čl.240 stav 1 KZ na kaznu zatvora u trajanju od 3 mjeseca i 7 dana i presudom Osnovnog suda u Kotoru K.br. 550/07 od 27.05.2008 godine zbog krivičnog djela iz čl. 248 stav 1 KZ na kaznu zatvora u trajanju od 30 dana.<br>
&nbsp;<br>
Cijeneći provedene dokaze pojedinačno i u uzajamnoj povezanosti, sud je utvrdio činjenično stanje opisano u izreci odluke. Krivično pravno ocjenjujući ovako utvrdjeno činjenično stanje sud je našao da su okrivljeni H.M. učinio krivično djelom razbojništvo iz čl. 242. st. 1. Krivičnog zakonika a okrilvjeni M.D. krivično djelo razbojništvo pomaganjem iz čl. 242. st.1. u vezi čl.25 Krivičnog zakonika.<br>
&nbsp;<br>
Za krivično djelo razbojništvo potrebno je da neko u namjeri da prisvajanjem tužih pokretnih stvari za sebe pribavi protivpravnu imovinsku korist, prijetnjom da će napasti na život ili tijelo nekog lica pa kako je utvrđeno da je okrivljeni H. kritične prilike iz kladionice Kazablanka iz Tivta oduzeo novac u iznosu od 190 eura, prijetnjom da će napasti na život oštećene K.N. na način što joj se kritične prilike obratio riječima „nemoj sluačjno da zoveš nekoga jer ću te upucati“ nakon čega se mašio za pojas, time je ostvario sve buitne elemente bića krivičnog djela stavljenog mu na teret. Okrivljeni H. je u svojoj odbrani priznao da je oduzeo novac na štetu oštečene kladionice međutim naveo je da on kritične prilike nije ništa rekao oštećenoj, nije joj prijetio i nije se prema njoj nasilno ponašao niti imao oružje . Odbranu okrivljenog H. u djelu da nije prijetio oštećenoj sud nije prihvatio jer je ista u suprotnosti sa izjavom oštećene a koju izjavu je sud prihvatio. U svojoj izjavi oštećena je navela da joj se kritične prilike maskirani muškarac, okrivljeni H., obratio riječima „nemoj slučajno da zoveš nekoga, upucaću te“ i pri tom se mašio za pojas, što je kod nje izazvalo strah jer je pomislila da će izvući pištolj.<br>
&nbsp;<br>
Okrilvjeni M. je tvrdio da naveo da nije izvršio krivično djelo, da je bio prisutan prilikom pljačke kaldionici ali da on sa istom nije imao nikakve veze te da nije tačno da je izlazio pa ponovo ulazio u kladionicu kritične prilike. Ovakvu odbranu okrivljenog M. sud nije prihvatio jer smatra da je ista data u cilju izbjegavanja krivice, a prije svega što je ista u suprotnosti sa izjavom svjedoka-oštećene K.N., koja je navela da je okrivljeni M. ušao u objekat &nbsp;10-ak minuta ranije, pa iako nije videjla kada je izašao, vidjela je kada je isti ponovo ušao i to u momentu kada je okrivljeni H. stavio ladicu na pult a ona mu rekla „ne radi to“ na šta joj je on odgovorio „nemoj slučajno da zoveš nekoga, upucaću te“, odgurnuo je sa rukom i istovremeno se mašući za pojas, kada je od M. zatražila da joj pomogne, ali on nije reagovao a H. mu se obratio rječima „nemoj ti da se mješaš“ i pojegao je preko vrata. Takođe je odbrana okrivljenog M. u suprotnosti i sa odbranom okrivljenog H. datoj u pretkrivičnom postupku, u prisustvu branioca u kojoj je okrivljeni H. naveo da mu je u izvršenju djela pomogao M..<br>
Okrivljeni M. je kritične prilike izvršio krivično djelo razbojništva pomaganjem i to zbog toga što je &nbsp;pomogao okrivljenom H. u izvršenju krivičnog djela razbojništva na način što je provjerio da li osim radnice u kladionici ima drugih lica pa kada je vidio da nema da mu&nbsp; znak da može ući u objekat. Okrivljeni M. je bio svjestan da ovim radnjama čini krivično djelo, a što mu je i bila namjera.<br>
&nbsp;<br>
Sud je tako našao da su okrivljeni djelovali umišljajno, jer su bili svjesni da navedenim postupanjem čine krivično djelo, a čije izvršenje su htjeli.<br>
&nbsp;<br>
Odlučujući o vrsti i visini kazne koju treba izreći okrivljenima sud je imao u vidu da je za predmetno krivično djelo razbojništva u Zakoniku propisana kazna zatvora od dvije do deset godina. U konkretnom slučaju sud je okr. H.M. izrekao kaznu zatvora u trajanju od dvije godine, a okr. M. D. kaznu zatvora u trajanju od šest mjeseci. Sud je prilikom određivanja kazne okrivljenom M. primjenio odredbe čl.45 i 46 KZ, o ublažavanju, smatrajući da će se i ovom efektivnim kaznama ostvariti svrha kažnjavanja, a to znači da će ona dovoljno uticati na okrivljenog da u buduće ne čine ovakva i slična krivična djela,&nbsp; kao i na buduće učinioce krivičnih djela.<br>
Kao olakšavajuće okolnosti na strani okrivljenih sud je cijenio da je dio novca vraćen oštećenom preduzeću, da se oštećeni nisu pridružili krivičnom gonjenju dok je na strani okrivljenog M. kao naročito olakšavajuću okolnost cijenio njegovo ponašanje nakon učinjenog krivičnog djela tj da je nakon što je vidjeo kako je oštećena potresena, ostao sa njom da sačeka policiju. &nbsp;Kao otežavajuću okolnost na strani okrivljenih sud je cijenio njihovu raniju osuđivanost.<br>
Imajući u vidu napred navedeno te primjenom čl.3,5,8,13,15,32,33, 36, 42,45,46 i 51 KZ, te čl. 358 i 364 ZKP-a&nbsp; riješeno je kao u izreci. Sud je u izrečenu kaznu zatvora, shodno čl.51 Krivičnog zakonika, okrivljenom H.M. uračunao vrijeme provedeno u pritvoru u periodu od 11.09.2010. godine i isti mu produžio do pravosnažnosti presude a najduže do izrečene kazne zatvora.<br>
&nbsp;<br>
Sud je obavezao okrivljene na plaćanje troškova krivičnog postupka uplate i to okrivljeni M. iznos od po 300 eura a koji troškovi se odnose na troškove branioca po službenoj dužnosti, a okrivljeni H. u iznosu od 421,75 eura i to na ime troškova branioca po službenoj dužnosti i sprovođenja pritvorenika, kao i na plaćanje&nbsp; sudskog paušala u znosu od po 55,00 eura imajući u vidu imovinske prilike orkivljenih te složenost i trajanje postupka. Okrilvjeni su obavezani da navedene iznose uplate u roku od tri mjeseca od dana pravosnažnosti presude na žiro račun ovog suda br. 832-16-52 i da dokaz o uplati dostave sudu s pozivom na broj K 461/10/10.<br>
&nbsp;<br>
<strong>OSNOVNI SUD U KOTORU</strong><br>
<strong>Dana &nbsp;13.12.2010.godine</strong><br>
&nbsp;<br>
<strong>ZAPISNIČAR,&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;PREDSJEDNIK VIJEĆA-SUDIJA,</strong><br>
<strong>Ana Marija Petković s.r.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Momirka Marović&nbsp; s.r.</strong><br>
&nbsp;<br>
&nbsp;<br>
&nbsp;<br>
<strong>PRAVNA POUKA:Protiv ove presude ima se pravo žalbe u roku od 15 dana od dana prijema iste, Višem sudu u Podgorici, a preko ovog suda.</strong>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span class="span1">K.br. 16/18</span>
</p>
<p>&nbsp;</p>
<p style="text-align:right">
<span></span><span class="span1">                                                                                                                        </span><span class="span1"> </span><span class="span1">                                                                                                                    </span>
</p>
<p>
<span class="span1">                                                        </span>
</p>
<p>
<span class="span1">                                                       </span>
</p>
<p>
<span class="span1">                                                                                  </span>
</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">OSNOVNI SUD U CETINJU, prvostepeni, krivični, sudija Jelena Perović, uz učešće Popivoda Marije kao zapisničara, u krivičnom predmetu protiv okrivljenog V. J. iz B., zbog krivičnog djela navođenje na ovjeravanje neistinitog sadržaja iz člana 415 stav 2 u vezi stava 1 Krivičnog zakonika Crne Gore u sticaju sa krivičnim djelom davanje lažnog iskaza iz člana 389 stav 2 u vezi stava 1, a u vezi člana 48 Krivičnog zakonika Crne Gore, odlučujući o optužnom predlogu Osnovnog državnog tužilaštva u Cetinju Kt.br. 58/17 od 27.10.2017. godine, koji je na glavnom pretresu zastupala Sanja Radunović, državni tužilac u Osnovnom državnom tužilaštvu u Cetinju, nakon održanog glavnog i javnog pretresa dana 28.05.2018. godine u prisustvu stranaka, donio je, a dana 30.05.2018. godine  javno objavio </span>
</p>
<p>&nbsp;</p>
<p style="text-align:center;">
<span class="span1">PRESUDU</span>
</p>
<p>&nbsp;</p>
<p>
<span class="span1">Okrivljeni: </span><span class="span1">V. J., JMBG ., od oca R. i majke V., rođene V., rođen .. godine u C., sa prebivalištem u B., državljanin C. G., pismen, sa završenom Osnovnom školom, nekvalifikovani radnik, oženjen, otac dvoje djece, srednjeg imovnog stanja, neosuđivan</span>
</p>
<p style="text-align:center;">
<span class="span1">Kriv je</span>
</p>
<p>
<span class="span1">Zato što je:</span>
</p>
<p>&nbsp;</p>
<p>
<span class="span1">Dana 10. februara 2014. godine, u služebnim prostorijama Ministarstva unutrašnjih poslova-Filijala za upravne unutrašnje poslove u C., svjestan svog djela čije je izvršenje htio i svjestan da je njegovo djelo zabranjeno, u stanju bitno smanjene uračunljivosti, usled psihoorganskog sindroma na nivou srednjeg do teškog stepena, dovođenjem u zabludu ovlašćeno službeno lice Filijale za upravne unutrašnje poslove u C</span><span class="span1">.</span><span class="span1">, G. A., kao predstavnika nadležnog organa, naveo istu da u javnoj ispravi smrtovnici 11 UPI br. 204-645/14/2 od 10.02.2014. godine, sačinjenoj iza smrti njegove tetke, pok. V. M. iz C., službenim pečatom Ministarstva unutrašnjih poslova, ovjeri neistinite podatke, a odnose se na srodnika koji bi mogli biti pozvani na nasleđe iza smrti pok. V. M., na način što, prilikom sačinjavanja predmetne smrtovnice, kao srodnike koji bi mogli biti pozvani na nasljeđe, nije naveo potomke rođene sestre preminule V. V., i to: M. D., M. I., P. O., svi iz B., M. M., M. Đ., M. V., M. Z., M. S., svi iz B. i M., rođ. M. G., iz F., već je sebe naveo kao jedinog srodnika pozvanog na nasleđe iza smrti pok. V. M., koja javna isprava može da služi kao dokaz u pravnom saobraćaju, te je istu upotrijebio iako je znao da je njena sadržina neistinita, tako što je dana 11.02.2014. godine, predmetnu smrtovnicu predao Osnovnom sudu u Cetinju, prilikom pokretanja ostavinskog postupka iza smrti njegove tetke pok. V. M., a potom dana 12. marta 2014. godine, svjestan svog djela čije je izvršenje htio i svjestan da je njegovo djelo zabranjeno, u stanju bitno smanjene uračunljivosti, usled psihoorganskog sindroma na nivou srednjeg do teškog stepena, pred sudijom Osnovnog suda u Cetinju, u postupku raspravljanja zaostavštine pok. V. M., O.br.17/14, u svojstvu stranke-nasljednog učesnika, dao </span><span class="span1">lažan iskaz, da mu nije poznato da ima drugih zakonskih nasljednika, koji mogu polagati pravo na nasleđe, na kojem iskazu je sud potom zasnovao svoju odluku-rješenje O.br.17/2014 od 12.03.2014. godine, donijeto u tom postupku, kojim rješenjem se on oglašava za nasljednika na zaostavštini pok. V. M.</span>
</p>
<p>&nbsp;</p>
<p>
<span class="span1">- čime je izvršio </span><span class="span1">krivično djela navođenje na ovjeravanje neistinitog sadržaja iz člana 415 stav 2 u vezi stava 1 Krivičnog zakonika Crne Gore u sticaju sa krivičnim djelom davanje lažnog iskaza iz člana 389 stav 2 u vezi stava 1, a u vezi člana 48 Krivičnog zakonika Crne Gore</span>
</p>
<p>&nbsp;</p>
<p>
<span class="span1">Pa mu sud primjenom citiranog zakonskog propisa te odredbi čl. 3,4,5,15,36,42 i 48 Krivičnog zakonika Crne Gore, prethodno utvrđuje</span>
</p>
<p>&nbsp;</p>
<p>
<span class="span1">za krivično djelo  navođenje na ovjeravanje neistinitog sadržaja iz člana 415 stav 2 u vezi stava 1 Krivičnog zakonika Crne Gore kaznu zatvora u trajanju od 3 (tri) mjeseca</span>
</p>
<p>&nbsp;</p>
<p>
<span class="span1">za krivično djelo davanje lažnog iskaza iz člana 389 stav 2 u vezi stava 1, a u vezi člana 48 Krivičnog zakonika Crne Gore kaznu zatvora u trajanju od 2 (dva) mjeseca</span>
</p>
<p>&nbsp;</p>
<p>
<span class="span1">Pa mu sud primjenom citiranih zakonskih propisa, te odredbi člana 48 Krivičnog zakonika Crne Gore, te članova 226,229 i 374 Zakonika u krivičnom postupku izriče</span>
</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">Kojom</span><span class="span1"> mu </span><span class="span1">predhodno</span><span class="span1"> </span><span class="span1">utvrđuje</span><span class="span1"> </span><span class="span1">jedinstvenu</span><span class="span1"> </span><span class="span1">kaznu</span><span class="span1"> </span><span class="span1">zatvora</span><span class="span1"> u </span><span class="span1">trajanju</span><span class="span1"> </span><span class="span1">od</span><span class="span1"> 4 (</span><span class="span1">četiri</span><span class="span1">) </span><span class="span1">mjeseca</span><span class="span1"> </span><span class="span1">i</span><span class="span1"> </span><span class="span1">istovremeno</span><span class="span1"> </span><span class="span1">određuje</span><span class="span1"> da se </span><span class="span1">ista</span><span class="span1"> </span><span class="span1">neće</span><span class="span1"> </span><span class="span1">izvršiti</span><span class="span1"> </span><span class="span1">ako</span><span class="span1"> </span><span class="span1">okrivljeni</span><span class="span1"> u </span><span class="span1">roku</span><span class="span1"> od 2 (</span><span class="span1">dvije</span><span class="span1">) </span><span class="span1">godine</span><span class="span1"> </span><span class="span1">po</span><span class="span1"> </span><span class="span1">pravosnažnosti</span><span class="span1"> </span><span class="span1">presude</span><span class="span1"> ne </span><span class="span1">izvrši</span><span class="span1"> novo </span><span class="span1">krivično</span><span class="span1"> </span><span class="span1">djelo</span><span class="span1">.</span>
</p>
<p>&nbsp;</p>
<p>
<span class="span1">Obavezuje se okrivljeni da na ime troškova krivičnog postupka uplati na račun budžetskih sredstava iznos od 198,00 eura, kao i iznos od 50,00 eura na ime sudskog paušala, sve u roku od 15 dana po pravosnažnosti presude, pod prijetnjom prinudne naplate.</span>
</p>
<p style="text-align:center;">
<span class="span1">Obrazloženje</span>
</p>
<p>&nbsp;</p>
<p>
<span class="span1">Optužnim predlogom </span><span class="span1">Osnovnog državnog tužilaštva u Cetinju Kt.br. 58/17 od 27.10.2017. godine okrivljenom V. J. stavljeno je na teret izvršenje krivičnog djela navođenje na ovjeravanje neistinitog sadržaja iz člana 415 stav 2 u vezi stava 1 Krivičnog zakonika u sticaju sa krivičnim djelom davanje lažnog iskaza iz člana 389 stav 2 u vezi stava 1, a u vezi člana 48 Krivičnog zakonika Crne Gore. Zastupnik optužbe je u završnoj riječi ostao pri podnijetom optužnom predlogu i predložio sudu da okrivljenog oglasi krivim i osudi po zakonu.</span>
</p>
<p>&nbsp;</p>
<p>
<span class="span1">Okrivljeni je u svojoj odbrani naveo da je V. M. bila sestra od strica njegovog oca, odnosno đed okrivljenog i M. otac su bili braća, te da se ne sjeća kada je tačno M. umrla, ali misli da je to bilo prije 3 godine, te da je sa suprugom O. pokrenuo ostavinski postupak iza M. smrti vađenjem smrtovnice u Ministarstvu unutršanjih poslova-Filijali C</span><span class="span1">.</span><span class="span1">, dok se V. M. nije udavala. Dalje je naveo da poslednje dvije godine ima problema sa sjećanjem, pa se ne može sjetiti zašto je sa suprugom pokrenuo </span><span class="span1">ostavinski postupak, ali se sjeća da su M. držali i sahranili je, a  M. je živjela u naselju .., u C. i ostavila je testament, po kojem stan ostavlja okrivljenom, te da je M. imala sestre K., V., J., te jednog brata, koji je umro mlad, dok u momentu kada je M. umrla, njene sestre nijesu bile žive, te da je V. imala pet sinova: Đ., V., S., D. i M., te dvije ćerke: Z. i G., te da su svi bili živi kada je M. umrla, ali to okrivljeni nije naveo u smrtovnici jer se toga nije sjetio, dok ga pred sudom niko ovo nije pitao, te da ne zna šta je bilo juče, a ne prije 2,3 godine, ali zna da je stan ostao njemu, a ostala imovina na selu M. Dodao je da je M. S. sin pokojne V. M., rođene V., da posjeduje medicinsku dokumentaciju o svom stanju, te da ne smatra da je učinio krivično djelo jer nije namjerno prećutao naslednike, već ih se nije sjetio, što je ponovio i u završnoj riječi.</span>
</p>
<p>&nbsp;</p>
<p>
<span class="span1">Radi razjašnjenja ove krivično-pravne stvari sud je u dokaznom postupku: saslušao svjedoke V. O. i G. A., na saglasan predlog stranaka pročitao iskaze svjedoka M. S., dat na zapisniku pred ODT Cetinje Kt.br. 58/17 od 20.04.2017. godine i K. O.,  dat na zapisniku pred ODT Cetinje Kt.br. 58/17 od 29.05.2017. godine, izvršio uvid u spise predmeta Osnovnog suda u Cetinju O.br. 17/14, pročitao izvod iz matičnog registra rođenih za opštinu B., 18 UPI broj 202/17/3921 od 21.02.2017. godine za M. S., pročitao izvod iz matičnog registra rođenih za opštinu C., 18 UPI broj 202/14/10101 od 20.11.2014. godine za M. V., pročitao izvod iz matičnog registra umrlih za opštinu B., 18 UPI broj 204/14/10102 od 20.11.2014. godine za M. V., pročitao izvod iz matičnog registra rođenih za opštinu P., 11 UPI broj 202/15/318 od 27.02.2015. godine za V. M., pročitao izvod iz registra umrlih  za opštinu C., 11 UPI broj 204/15/2017 od 27.02.2015. godine za V. M., pročitao izvod iz područne jedinice C. iz lista nepokretnosti broj .. KO .. za kat. parcelu broj .. i .., pročitao izvod iz područne jedinice C. iz lista napokretnosti broj .. KO .. na ime sada pokojne V. M., pročitao rješenje Uprave za nekretnine PJ C. broj 954-119-UPI-26/2/14 od 20.03.2014. godine, pročitao nalaz i mišljenje vještaka medicisnke struke dr G. Ž. sa dopunskim nalazom i mišljenjem i pratećom medicinskom dokumentacijom za okrivljenog V. J. i pročitao izvod iz kaznene evidencije na ime okrivljenog.</span>
</p>
<p>&nbsp;</p>
<p>
<span class="span1">Svjedok V. O. je u svom iskazu navela da njen suprug V. J. već 2,3 godine ima svakodnevnih problema sa pamćenjem, o čemu postoji i medicinska dokumentacija, te da je pokojna V. M. bila sestra od strica njenog svekra V. R., nije se udavala i imala je četiri sestre: K., V., J. i S., te brata M., koji je mlad umro, te da je od M. sestra udata bila K., koja nije imala potomostvo, te pokojna V., koja je imala pet sinova: Đ., V., S., D. i M., te dvije ćerke: Z. i G., dok se J. i S. nijesu udavale, a u momentu M. smrti nije bila živa nijedna njena sestra. Dalje je navela da je sa suprugom pokrenula ostavinski postupak, jer su  M. pazili 20 godina, a M. je insistirala da za života napravi testament, što je i uradila, a testament je sudsksi ovjeren i čuvan, a tim testamentom je stan koji je imala u naselju .., u C.  pripao suprugu svjedoka J., dok je imovina u selu R. pripala djeci od njene pokojne sestre V., koja je nikako nijesu obilazila, osim M., koji je živio u B., a umro je prije M., te da su vadili smrtovnicu u MUP-u Cetinje, a na pitanje službenice Filijale u C. saopštili da je M. imala sestre i đecu samo od jedne sestre i rekli da je M. ostavila testament, pa su službenici MUP-a napisali da je jedini nasljednik samo V. J., njen suprug. Dalje je navela da se ne sjeća da li je postupajući sudija Osnovnog suda u Cetinju nju i supruga pitao za M. potomstvo, dok je na sudu otvoren testament, kojim testamentom je stan ostao njenom suprugu, a imovina koja je M. ostala od oca pripala unucima M. Đ. V., te da je na sudu održano samo jedno ročište, a ne zna jesu </span><span class="span1">li djeca V. M. pozivana na sud, te da njen suprug ima pokojnog brata M., koji ima dva sina:</span><span class="span1"> </span><span class="span1">D. i B. i suprugu M., te dvije sestre: O. J. i O. G., ali nikoga od njih nijesu pominjali, zbog pomenutog testamenta, te da su M. nudili da V. R. prepiše stan jer nije imao svoj, ali je ona navela da stan prepisuje onom ko će je gledati i paziti, te da je svjedokov suprug tokom 2014. godine imao mnogo bolje pamćenje nego sada, ali su i tad postojali problemi, a sve ovo joj teško pada jer dok se M. raspadala niko nije došao da je vidi, od podnosilaca prijave, osim Đ., koji je došao jednom i dao joj 50,00 eura.</span>
</p>
<p>&nbsp;</p>
<p>
<span class="span1">Svjedok G. A. je u svom iskazu navela da je zaposlena u Ministarstvu unutrašnjih poslova, tačnije Filijali za upravne i unutrašnje poslove C. i u okviru svog posla sačinjava smrtovnice, te da se ne sjeća konkretno okrivljenog V. J.niti da je sačinjavla smrtovnicu povodm smrti nekog njegovog rođaka. Dodala je da je procedura za svako izdavanje smrtovnice ista i da na isti način postupa, dakle uz izvod iz matične knjige umrlih se dostavlja kopija lične karte, a svjedok upozorava lica da su dužna da dostave sva dokumenta za imovinu, pokretnu i nepokretnu, te podatke za nasljednike, te da pitanje kruga zakonskih nasljednika i ko ima pravo na nasljeđivanje prepuštaju sudu, dok se konstatuje i eventualno postojanje testamenta.</span>
</p>
<p>&nbsp;</p>
<p>
<span class="span1">Svjedok M. S. je u svom iskazu naveo da mu je pokojna V. M. bila tetka, rođena sestra njegove pokojne majke V. M., dok su otac V. J. i V. djeca od dva rođena brata, te da se M. nije udavala, a  imala je pet sestra: V., K., J., M. i još jednu, koja je izvršila samoubistvo, te brata, koji je umro kao mali, te da se od tetki udavala samo K., koja nije imala poroda, dok je svjedokova majka imala šest sinova, i to: pokojnog M., od koga su ostali sin D., kćerke I., udata M. i O., udata P., potom M., Đ., V., pokojni D., koji nije ostavio porod, kćerku Z., koja se nije udavala i G., udatu M., te svjedoka, kao i da je V. M. posjedovala stan u naselju .., u C. i imovinu u G.-R. Dalje je naveo da je ostavinski postupak poslije smrti V. M. pokrenuo V. J., ali samo za taj stan, koji je bio ostavljen J., te da je od suda dobio fotokopiju zapisnika sa ročišta, iz kojeg je vidio da je V. J. na zapisniku pred sudom naveo da su svjedokovi đed i baba M. i S. imali samo dvije kćerke, i to: pokojnu V. M. i pokojnu V. K., zvanu K., udatu P., te da je V. J. naveo da mu nije poznato da ima još zakonskih nasljednika, a isto je navedeno u smrtovnici od 10.12.2015. godine, te da se ostavinsko rješenje O.br. 17/2014 od 12.03.2014. godine, koje je donijeto u postupku iza smrti V. M. odnosi samo na stan, te da je dana 24.03.2015. godine pokrenuo ostavinski postupak na ostaloj imovini, koji postupak je u toku, pod poslovnom oznakom O. 39/2015. Dodao je da mu nije jasno zašto V. J. u izjavi pred sudom 12.03.2014. godine nije naveo svjedokovu majku, koja ima šest sinova i dvije kćerke, kao naslednike, a pogotvo jer je prisustvovao njenoj sahrani 01.05.19.. godine, te da je sa bratom mijenjao stan M. V. B. P. 1992. godine, za stan u Z., pa stan u Z. za stan u B., da bi M. tek 1993. ili 1994. godine taj stan zamijenila za stan u C., te da je tada svjedokov brat V. prestao kontaktirati sa M., a svjedok je prestao 1994. godine, kada je došao u posjetu M. sa sinom, te da mu je poznato da je stan testamentom ostavljen J., što nije sporno, ali je uložio dosta truda da se stan zamijeni,a ne zna kakva bi bila odluka suda da je J. naveo sve naslednike u smrtovnici.</span>
</p>
<p>&nbsp;</p>
<p>
<span class="span1">Svjedok K. O. je u svom iskazu navela da obavlja poslove šefice Filijale za izdavanje ličnih isprava i građanskih stanja, čija je nadležnost i izdavanje smrtovnica, a tu funkicju obavlja od 2011. godine, te da se u matični registar unose podaci o smrti lica, uglavnom na osnovu potvrde o smrti, koju dostavlja bolnica, dok vrše i prenos </span><span class="span1">knjiga u elektronskoj formi, dok se u smrtovnicu unose podaci o lice koje imaju u registru ili po kazivanju srodnika. Dalje je navela da obaveza organa nije da provjerava da li su podaci istiniti, ali pretpostavljaju da jesu, te da se desi da notar traži dopunu smrtovnice, te da službeno lice, koje izdaje smrtovnicu pita podnosioca zahtjeva ko su nasjlednici  iza smrti nekog lica i te podatke unosi u smrtovnicu, kao i podatke o pokretnoj i nepokretnoj imovini, smatrajući da su ti podaci tačni, te da se za starija lica u ranijim matičnim knjigama nije unosio matični broj roditelja, tako da se teško moglo povezati da li je imao djecu, a to je moguće u novim registrima, jer se prilikom unosa unosi i matični broj roditelja, dok misli da je predmetnu smrtovnicu potpisala službeno lice A. G..</span>
</p>
<p>&nbsp;</p>
<p>
<span class="span1">Iz spisa predmeta Osnovnog suda u Cetinju O.br. 17/14 proizilazi da u smrtovnici </span><span class="span1">11 UPI br. 204-645/14/2 od 10.02.2014. godine, na ime V. M. stoji da je jedini srodnik, koji bi mogao biti pozvan na nasljeđe V. J., koji je i potpisao predmetnu smrtovnicu, te da</span><span class="span1"> je isti pokrenuo ostavinski postupak nakon smrti V. M., prilažući smrtovnicu, umrlicu, posjedovni list i fotokopiju saobraćajne dozvole, te da je dana 12.03.2014. godine na ročištu V. J. naveo da je V. M. preminula .. godine, da se nije udavala i imala poroda, da su njeni roditelju M. i S. davno preminuli, a da je M. imala sestru K., zvanu K., koja je bila udata za P. K., ali nije imala poroda, kao i da mu nije poznato da postoji bilo ko od drugih zakonskih naslednika, koji može polagati pravo na imovinu pokojne V. M.. Dalje proizilazi da je na glavnom ročištu otvoren testament pokojne V. M., u kojem se navodi da V. M. svoj stan, koji se nalazi u naselju .., u C., zgrada broj 3, ulaz III, na prvom spratu, površine 56,88 m2, katasatarska parcela br. .., nakon svoje smrti ostavlja svom brataniću V. J., na osnovu kojeg testamenta je donijeto rješenje, kojim se u obimu prava 1/1, za testamentalnog naslednika pokojne V. M. oglašava V. R. J.</span>
</p>
<p>&nbsp;</p>
<p>
<span class="span1">Iz izvoda iz matičnog registra rođenih za opštinu Bar, 18 UPI broj 202/17/3921 od 21.02.2017. godine za M. S. proizilazi da je isto lice rođeno .. godine, od oca D. i majke V., rođene V.</span>
</p>
<p>&nbsp;</p>
<p>
<span class="span1">Iz izvoda iz matičnog registra rođenih za opštinu Cetinje, 18 UPI broj 202/14/10101 od 20.11.2014. godine za M. V. proizilazi da je isto lice rođeno .. godine, od oca M. i majke S., rođene P.</span>
</p>
<p>&nbsp;</p>
<p>
<span class="span1">Iz izvoda iz registra umrlih za opštinu B., 18 UPI broj 204/14/10102 od 20.11.2014. godine za M. V. proizilazi da je M. V., od oca M. i majke S., rođene P. preminula dana .. godine.</span>
</p>
<p>&nbsp;</p>
<p>
<span class="span1">Iz izvoda iz matičnog registra rođenih za opštinu Podgorica, 11 UPI broj 202/15/318 od 27.02.2015. godine za V. M. proizilazi da je isto lice  rođeno .. godine, od oca M. i majke S., rođene P.</span>
</p>
<p>&nbsp;</p>
<p>
<span class="span1">Iz izvoda iz matičnih registra umrlih za opštinu Cetinje, 11 UPI broj 204/15/2017 OD 27.02.2015. godine za V. M. proizilazi da je V. M., od oca M. i majke S., rođene P.  preminula dana .. godine.</span>
</p>
<p>&nbsp;</p>
<p>
<span class="span1">Iz izvoda iz područne jedinice Cetinje iz lista nepokretnosti broj .. KO .. za kat. parcelu broj .. i .. proizilazi da se stambeni prostor , koji se nalazi u naselju .., broj 3, spratnosti P1, površine 57 m2 nalazi u svojini V. J., u obimu 1/1.</span>
</p>
<p>&nbsp;</p>
<p>
<span class="span1">Iz izvoda iz područne jedinice C. iz lista napokretnosti broj .. KO .. na ime sada pokojne V. M. proizilazi da je pokojna V. M. upisana kao jedini vlasnik parcela, objekata i posebnih djelova objekata, koji se nalaze u KO ..</span>
</p>
<p>&nbsp;</p>
<p>
<span class="span1">Iz rješenja Uprave za nekretnine PJ Cetinje broj 954-119-UPI-26/2/14 od 20.03.2014. godine proizilazi da se, na osnovu pravosnažnog rješenja Osnovnog suda u Cetinju O.br. 17/2014 od 12.03.2014. godine dozvoljava uknjižba prava svojine na nepokretnosti označenoj kao stambeni prostor površine 57 m2, spratnost P1 PD18, koji se nalazi u objektu broj 4, na kat. parceli br. .., iz lista nepokretnosti br. .. KO .., u korist V. R. J.JMBG .. iz B..</span>
</p>
<p>&nbsp;</p>
<p>
<span class="span1">Iz nalaza i mišljenja vještaka medicinske struke dr G. Ž. sa dopunskim nalazom i mišljenjem i pratećom medicinskom dokumentacijom za okrivljenog V. J.proizilazi da je okrivljeni V. J. osoba prosječnih intelektulanih sposobnosti, ne ispoljava simptome i znakove trajnog duševnog oboljenja ili druge teže duševene poremećenosti, te da blagi deformitet na krvnim sudovima vrata u vidu kliničkog „kinkinga“ nije doveo do bitnijih suženja ili ometenosti protoka krvi, pa samim tim ni do pada efikasnosti na intelektualnom i afektivno emotivnom nivou, te kognitivno amnestičkog oštećenja srednjeg ili težeg stepena, dok se amnezija odnosno zaboravnost ne može povezati sa postojanjem bioloških fakotra, odnosno ne prikazuje se postojanje psihopatologije kod okrivljenog. Iz nalaza i mišljenja dalje proizilazi da su u opisanim okolnostima deliktne situacije, sposobnost shvatanja značaja djela i mogućnost upravljanja svojim postupcima kod okrivljenog u vrijeme izvršenja krivičnog djela bili očuvani. Vještak je u svom dopunskom nalazu i mišljenju naveo da se radi o osobi koja je liječena od duševnog poremećaja u vidu psihoorganskog sindroma na niovu smetnje srednjeg do teškog stepena, a prema pravnoj kvalifikaciji ovaj poremećaj se svrstava u teži duševni poremećaj, te da je psihoorganski sindrom doveo do pada efikasnosti na intelektualnom i afektivno emotivnom nivou, te kognitivno amnestičkog oboljenja koji oscilira od srednjeg do težeg stepena, a manifestuje se u vidu poremećaja pažnje, pamćenja, upamćivanja, shvatanja, logičkog mišljenja, dok se amnezija odnosno zaboravnost može povezati sa postojanjem biološkog faktora, odnosno promjena u mozgu, a što se prikazuje snimanjem glave i psihijatrijsko psihološkim ispitivanjem u vidu jasne psihopatologije psihoorganksog sindroma kod okrivljenog. Vještak dalje navodi da su u opisanim okolnostima deliktne situacije, sposobnost shvatanja značaja djela i mogućnost upravljanja svojim postupcima kod okrivljenog bile bitno smanjene. Takođe dodaje da se radi o duševnom poremećaju hroničnog toka, koji nastaje postepeno, a početak poremećaja je obično neprimijetan ili jedva primjetan za okolinu i sa vremenom se intezivira klinička slika u vidu pada kognitivno amnestičkih kapaciteta sa poremećajem pažnje, pamćenja, upamćivanja, mišljenja i shvatanja, a prema medicinskoj dokumentaciji početak ovog poremećaja je unazad više godina, a klinička slika se intezivirala dvije do tri godine unazad.</span>
</p>
<p>&nbsp;</p>
<p>
<span class="span1">Iz izvoda iz kaznene evidencije na ime okrivljenog proizilazi da je isti ranije neosuđivan.</span>
</p>
<p>&nbsp;</p>
<p>
<span class="span1">Sud je nakon ocjene navoda optužbe, odbrane okrivljenog, te ostalih provedenih dokaza, kako pojedinačno tako i u njihovoj ukupnosti, utvrdio da je okrivljeni V. učinio krivično djelo stavljeno mu na teret. </span>
</p>
<p>&nbsp;</p>
<p>
<span class="span1">U postupku je nesumnjivo utvrđeno da je okrivljeni dana 10. februara 2014. godine, u služebnim prostorijama Ministarstva unutrašnjih poslova-Filijala za upravne unutrašnje poslove u C., svjestan svog djela čije je izvršenje htio i svjestan da je njegovo djelo zabranjeno, u stanju bitno smanjene uračunljivosti, usled psihoorganskog sindroma na nivou srednjeg do teškog stepena, dovođenjem u zabludu ovlašćeno službeno lice Filijale za upravne unutrašnje poslove u C.,    G. A., kao predstavnika nadležnog organa, naveo istu da u javnoj ispravi smrtovnici 11 UPI br. 204-645/14/2 od 10.02.2014. godine, sačinjenoj iza smrti njegove tetke, pok. V.M. iz C., službenim pečatom Ministarstva unutrašnjih poslova, ovjeri neistinite podatke, a odnose se na srodnika koji bi mogli biti pozvani na nasleđe iza smrti pok. V. M., na način što, prilikom sačinjavanja predmetne smrtovnice, kao srodnike koji bi mogli biti pozvani na nasljeđe, nije naveo potomke rođene sestre preminule V.V., i to: M. D., M. I., P. O., svi iz B., M. M., M. Đ.., M. V., M. Z., M. S., svi iz B. i M., rođ. M. G., iz F., već je sebe naveo kao jedinog srodnika pozvanog na nasleđe iza smrti pok.  V. M., koja javna isprava može da služi kao dokaz u pravnom saobraćaju, te je istu upotrijebio iako je znao da je njena sadržina neistinita, tako što je dana 11.02.2014. godine, predmetnu smrtovnicu predao Osnovnom sudu u Cetinju, prilikom pokretanja ostavinskog postupka iza smrti njegove tetke pok. V. M., a potom dana 12. marta 2014. godine, svjestan svog djela čije je izvršenje htio i svjestan da je njegovo djeo zabranjeno, u stanju bitno smanjene uračunljivosti, usled psihoorganskog sindroma na nivou srednjeg do teškog stepena, pred sudijom Osnovnog suda u Cetinju, u postupku raspravljanja zaostavštine pok. V. M., O.br.17/14, u svojstvu stranke-nasljednog učesnika, dao lažan iskaz, da mu nije poznato da ima drugih zakonskih nasljednika, koji mogu polagati pravo na nasleđe, na kojem iskazu je sud potom zasnovao svoju odluku-rješenje O.br.17/2014 od 12.03.2014. godine, donijeto u tom postupku, kojim rješenjem se on oglašava za nasljednika na zaostavštini pok. V. M. Prednje činjenično stanje je utvrđeno iz izvedenih dokaza,  a najprije spisa predmeta </span><span class="span1">Osnovnog suda u Cetinju O.br. 17/14, odnosno smrtovnice </span><span class="span1">11 UPI br. 204-645/14/2 od 10.02.2014. godine, u kojoj stoji da je jedini srodnik koji bi mogao biti pozvan na nasleđe pokojne V. M. V. J., a predmetnu smrtovnicu je potpisao V. J., podnosilac zahtjeva, dok iz iskaza svjedoka G. A. i K. O. proizilazi da </span><span class="span1">službeno lice, koje izdaje smrtovnicu pita podnosioca zahtjeva ko su naslednici iza smrti nekog lica i te podatke unosi u smrtovnicu, kao i podatke o pokretnoj i nepokretnoj imovini. Takođe, svjedok M. S. je u svom iskazu naveo da mu nije jasno zašto V. J. u izjavi pred sudom 12.03.2014. godine nije naveo svjedokovu majku, koja ima šest sinova i dvije kćerke, kao naslednike. Iskaze svjedoka  G., K. i M. sud je cijenio kao jasne, saglasne i istinite. Dalje, iz istih spisa je utvrđeno da je okrivljeni 11.02.2014. godine pokrenuo ostavinski postupak</span><span class="span1"> </span><span class="span1">nakon smrti V. M., prilažući smrtovnicu, umrlicu, posjedovni list i fotokopiju saobraćajne dozvole, te na ročištu održanom dana 12.03.2014. godine naveo da je V. M. preminula .. godine, da se nije udavala i imala poroda, da su njeni roditelju M. i S. davno preminuli, a da je M. imala sestru K., zvanu K., koja je bila udata za P. K., ali nije imala poroda, kao i da mu nije poznato da postoji bilo ko od drugih zakonskih naslednika, koji može polagati pravo na imovinu pokojne V. M.. Takođe, iz rješenja O.br. 17/14 od 12.03.2014. godine utvrđeno je da je V. J. oglašen kao jedini naslednik pokojne V. M., a u obrazloženju stoji da je u postupku utvrđeno da ostavilja iza sebe nije ostavila zakonske naslednike I naslednog reda, a da je ostavila testament. Činjenica da </span><span class="span1">da je M. V. rođena sestra pokojne V. M. utvrđena je iz izvoda  </span><span class="span1">matičnog registra rođenih za opštinu C., 18 UPI broj 202/14/10101 od 20.11.2014. godine i izvoda iz matičnog registra rođenih za opštinu P., 11 UPI broj 202/15/318 od 27.02.2015. godine, činjenica da je M. V. preminula utvrđena je iz </span><span class="span1">izvoda iz registra umrlih za opštinu B., 18 UPI broj 204/14/10102 od 20.11.2014. godine, činjenica da je M. S. sin M. V. utvrđena je iz izvoda iz matičnog registra rođenih za opštinu B., 18 UPI broj 202/17/3921 od 21.02.2017. godine, dok je datum smrti V. M. utvrđen iz izvoda iz matičnog registra umrlih za opštinu C., 11 UPI broj 204/15/2017 OD 27.02.2015. godine. Činjenica da je okrivljeni stekao pravo svojine na stambenom prostoru površine 57 m2, spratnost P1 PD18, koji se nalazi u objektu broj 4, na kat. parceli br. .., a na osnovu pravosnažnog rješenja Osnovnog suda u Cetinju O.br. 17/2014 od 12.03.2014. godine (isto rješenje je donijeto na osnovu iskaza V. J.) utvrđena je iz izvoda iz područne jedinice C. iz lista nepokretnosti broj .. KO .. i rješenja Uprave za nekretnine PJ C. broj 954-119-UPI-26/2/14 od 20.03.2014. godine. Dalje, činjenica da je pokojna V. M. upisana kao jedini vlasnik napokretnosti broj .. KO .., utvrđena je iz izvoda iz područne jedinice C. list napokretnosti broj .. KO .. </span>
</p>
<p>&nbsp;</p>
<p>
<span class="span1">Sud je cijenio i odbranu okrivljenog koji je negirao krivicu, navodeći da nije namjerno prećutao naslednike već ih se nije sjetio. Konkretni navodi odbrane okrivljenog da se prilikom sastavljanja smrtovnice nije sjetio svih naslednika pokojne M., a da ga na sudu niko ovo nije ni pitao, opovrgnuti su uvidom u spise predmeta O.br. 17/14, odnosno iskazom okivljenog na ročištu održanom dana 12.03.2014. godine, gdje je naveo da je V. M. preminula .. godine, da se nije udavala i imala poroda, da su njeni roditelji M. i S. davno preminuli, a da je M. imala sestru K., zvanu K., ali nije naveo ostale sestre i brata pokojne M., a konkretno ni pokojnu M. V., koja je imala šest sinova i dvije kćerke, koji bi bili eventualni naslednici, pa je za sud jasno da se ne može govoriti da je isto učinio zbog lošeg pamćenja, odnosno okrivljeni je namjerno izostavio određene naslednike kako bi doveo sebe u privilegovan položaj-položaj jedinog naslednika. Takođe, sud je imao u vidu da je okrivljeni u svojoj odbrani tokom postupka detaljno opisao ko je sve mogao biti naslednik pokojne M. i koga je imala od srodnika u trenutku smrti, što znači da je itekako bio svjestan porodičnih veza i linija srodstva, pa je sud cjelokupnu odbranu cijenio kao sračunatu u cilju izbjegavanja krivično-pravne odgovornosti. </span>
</p>
<p>&nbsp;</p>
<p>
<span class="span1">Sud nije prihvatio iskaz svjedoka V. O. koja je navela da su na pitanje službenice Filijale u C. saopštili da je M. imala sestre i đecu samo od jedne sestre i rekli da je   M. ostavila testament, pa su službenici MUP-a napisali da je jedini nasljednik samo V. J. jer je ovakav iskaz u suprotnosti sa iskazima svjedoka G. i K., koje su detaljno objasnile proceduru prilikom sastavljanja smrtovnice odnosno da je obaveza ovlašćenog lica da unese sve podatke koje dobije od podnosioca zahtjeva, a iz predmetne smrtovnice se jasno utvrđuje da je jedini naslednik V. J., pa je sud iskaz svjedoka V.O. cijenio kao dat u smislu pomoći svom suprugu, ovdje okrivljenom u postupku. </span>
</p>
<p>&nbsp;</p>
<p>
<span class="span1">Okrivljeni je bio svjestan svog djela, čije je izvršenje htio, svjestan da dovođenjem u zabludu ovlašćećno službeno lica Filijale za upravne i unutrašnje poslove u C., G. A., kao predstavnika nadležnog organa, navodi istu da u javnoj ispravi-smrtovnici ovjeri netačne podatke, te upotrebom iste, iako je znao da je njena sadržina neistinita, a potom i davanjem lažnog iskaza pred sudijom Osnovnog suda u Cetinju u postupku raspravljanja zaostavštine pokojne V. M., O.br. 17/14,  a na kojem iskazu je zasnovana odluka u tom postupku, čini krivična djela, pa se njegove radnje mogu podvesti pod direktni umišljaj</span><span class="span1"> kao oblik krivice. Takođe, sud je prihvatio nalaz i mišljenje vještaka medicinske struke dr G. Ž., te dopunu istog nalaz i mišljenja </span><span class="span1">(prilikom izrade dopunskog nalaza i mišljenja vještak je imao naknadno priloženu medicinsku dokumentaciju) iz koje proizilazi da su usled psihoorganskog sindroma na nivou srednjeg i teškog stepena </span><span class="span1">sposobnost okrivljenog da shvati značaj svog djela i mogućnost upravljanja svojim postupcima bile bitno smanjene, ali takvo stanje nije isključilo umišljaj okrivljenog da izvrši krivično djelo, čime su se pored objektivnih stekli i svi subjektivni elementi bića krivičnog djela stavljenog mu na teret. Zbog navedenog, sud je izmjenio činjneniči opis dospozitvia optužnog akta dodajući i da je okrivljeni bio bitno smanjeno uračunljiv,</span><span class="span1"> usled psihoorganskog sindroma na nivou srednjeg do teškog stepena, </span><span class="span1">nalazeći da time ne povrijeđuje objektivni identitet optužbe.</span>
</p>
<p>
<span class="span1">Prilikom izbora vrste i visine krivične sankcije sud je, u smislu čl.42 Krivičnog zakonika Crne Gore, cijenio sve okolnosti koje utiču da kazna bude manja ili veća (olakšavajuće i otežavajuće) pa je sud od olakšavajućih okolnosti na strani okrivljenog cijenio činjenicu da se radi o ocu dvoje djece, </span><span class="span1">činjenicu da je djelo izvršeno u stanju bitno smanjene uračunljivosti,</span><span class="span1"> </span><span class="span1">u smislu člana 14 stav 2 Krivičnog zakonika Crne Gore,</span><span class="span1"> te raniju neosuđivanost, što je utvrđeno uvidom u izvod iz kaznene evidencije na ime okrivljenog, dok otežavajućih okolnosti nije bilo, pa je cijeneći stepen krivice za izvršena krivična djela prethodno u smislu člana 48 Krivičnog zakonika Crne Gore, za krivično djelo navođenje na ovjeravanje neistinitog sadržaja iz člana 415 stav 2 u vezi stava 1 Krivičnog zakonika Crne Gore utvrdio kaznu zatvora u trajanju od 3 (tri) mjeseca, a za krivično djelo davanje lažnog iskaza iz člana 389 stav 2 u vezi stava 1 kaznu zatvora u trajanju od 2 (dva) mjeseca, pa ga je primjenom člana 48 Krivičnog zakonika Crne Gore osudio na jedinstvenu kaznu u trajanju od 4 (četiri) mjeseca i istovremeno odredio da se ova kazna neće izvršiti ukoliko okrivljeni u roku od 2 (dvije) godine po pravosnažniosti presude ne izvrši novo krivično djelo. Imajući uz navedeno i stepen krivice okrivljenog za izvršeno krivično djelo, sud je našao da će se uslovnom osudom, kao mjerom upozorenja, u dovoljnoj mjeri uticati na okrivljenog da ubuduće ne vrši krivična djela, odnosno da će se u svemu ostvariti svrha kažnjavanja iz čl. 52 Krivičnog zakonika Crne Gore, a u okviru opšte svrhe krivičnih sankcija iz čl. 4 st.2 Krivičnog zakonika Crne Gore.</span>
</p>
<p>
<span class="span1">Kako je okrivljeni oglašenim krivim, sud je shodno čl. 226 i čl. 229 Zakonika o krivičnom postupku odlučio o troškovima krivičnog postupka, pa je obavezao okrivljenog da na ime troškova postupka uplati na račun budžetskih sredstava Crne Gore iznos od 198,00 eura, koji iznos se odnosi na ime izrade osnovnog i dopunskog nalaza i mišljenja sudskog vještaka</span><span class="span1"> </span><span class="span1">medicinske struke dr G. Ž.</span><span class="span1">, kao i 50,00 eura na ime sudskog paušala, koji iznos je određen shodno složenosti predmeta, trajanju postupka i imovinskim prilikama okrivljenog, sve u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p>
<span class="span1">Imajući u vidu izvedene dokaze tokom glavnog pretresa, sud je ocijenio da u dokaznom postupku nije potrebno u svojstvu svjedoka saslušavati </span><span class="span1">M. D., M. I., P. O., M. M., M. Đ., M. V., M. Z., M. rođ. M. G. i G. A., jer je stanje stvari rasvijetljeno ostalim izvedenim dokazima, pa bi obezbjeđenje prisustva svjedoka glavnom pretresu dovelo do odugovlačenja postupka, a ne bi doprinijelo drugačijem utvrđivanju činjeničnog stanja.</span>
</p>
<p>&nbsp;</p>
<p>
<span class="span1">Na osnovu izloženog, a shodno čl.374 ZKP-a, odlučeno je kao u izreci presude.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">OSNOVNI SUD U CETINJU</span>
</p>
<p style="text-align:center;">
<span class="span1">Dana 30.05.2018.  godine</span>
</p>
<p>&nbsp;</p>
<p>
<span class="span1">ZAPISNIČAR</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">                              SUDIJA</span>
</p>
<p>
<span class="span1">Popivoda Marija                                                                               Jelena Perović,s.r. </span>
</p>
<p>&nbsp;</p>
<p>
<span class="span1">PRAVNA POUKA: </span>
</p>
<p>&nbsp;</p>
<p>
<span class="span1">Protiv ove presude dozvoljena je </span>
</p>
<p>
<span class="span1">žalba u roku od 8 dana od dana prijema pismenog</span>
</p>
<p>
<span class="span1">otpravka presude, Višem sudu u Podgorici, a preko</span>
</p>
<p>
<span class="span1">ovog suda</span>
</p>
<p>&nbsp;</p>
<p>
<span class="span1">ZTO: Popivoda Marija</span>
</p>
<p>&nbsp;</p>
<p>&nbsp;</p>
</div>
</div>


</body>
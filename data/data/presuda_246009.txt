<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.p1{text-align:justify;hyphenate:auto;keep-with-next.within-page:always;font-family:Verdana;font-size:11pt;}
.p2{text-align:justify;hyphenate:auto;font-family:Verdana;font-size:11pt;}
.p3{text-align:center;hyphenate:auto;font-family:Verdana;font-size:11pt;}
.p4{text-align:center;hyphenate:auto;keep-with-next.within-page:always;font-family:Verdana;font-size:11pt;}
.p5{text-align:start;hyphenate:auto;font-family:Verdana;font-size:11pt;}
.p6{text-indent:0.5in;text-align:justify;hyphenate:auto;font-family:Verdana;font-size:11pt;}
.p7{text-align:justify;hyphenate:auto;font-family:Times New Roman;font-size:14pt;}
.p8{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
.s2{font-family:Verdana;font-size:11pt;}
.s3{font-family:Times New Roman;font-size:14pt;}
</style>
<meta content="svetlana.nacic" name="author">
</head>
<body class="b1 b2">
<p class="p1">
<span>OSNOVNI SUD U BIJELOM POLJU</span>
</p>
<p class="p2">
<span>	K. br. 210/10</span>
</p>
<p class="p2"></p>
<p class="p2"></p>
<p class="p3">
<span class="s1">U IME NARODA</span>
</p>
<p class="p2"></p>
<p class="p2"></p>
<p class="p2">
<span>	Osnovni sud u Bijelom Polju, kao krivični prvostepeni sud,  sudija Svetlana Načić kao sudija pojedinac, uz učešće zapisničara Zorice Šćekić, rješavajući po optužnom predlogu Osnovnog državnog tužioca u Bijelom Polju, Kt. br. 866/09 od 09.03.2010. godine,  podnijetom protiv okrivljene Č.N., iz Bijelog Polja, zbog krivičnog djela skidanje i povreda službenog pečata i znaka iz čl. 381 st. 1 Krivičnog zakonika CG, nakon održanog glavnog i javnog pretresa, u prisustvu okrivljene Č.N.a u odsustvu uredno obaviještenog ODT-a iz Bijelog Polja, donio je i javno objavio, dana 27.04.2010. godine</span>
</p>
<p class="p2"></p>
<p class="p2"></p>
<p class="p4">
<span class="s1">P R E S U D U</span>
</p>
<p class="p5"></p>
<p class="p2"></p>
<p class="p2">
<span class="s1">	</span><span>Okrivljena </span><span class="s1">Č.N.A, </span><span>rodjena Ž., JMBG  .., od oca M. i majke S., rodjene S., rodjena ... godine u Bijelom Polju, sa prebivalištem u mjestu N., opština Bijelo Polje, državljanka Crne Gore, penzioner, udovica, majka jednog djeteta, završila osnovnu školu, lošeg imovnog stanja, neosudjivana,</span>
</p>
<p class="p2"></p>
<p class="p4">
<span class="s1">K r i v a   j e</span>
</p>
<p class="p5"></p>
<p class="p2">
<span>	Što je:</span>
</p>
<p class="p2"></p>
<p class="p2">
<span>	Neutvrđenog dana u periodu od 14.09.2009. godine do 14.10.2009. godine, u mjestu Nikoljac, opština Bijelo Polje u svom stambenom objektu, povrijedila službeni znak, na način što je sa električnog brojila marke "Iskra" serijskog broja 1529976 prekinula plombu E. br. BP001969, koju je ovlašćeno službeno lice postavilo radi osiguranja brojila,</span>
</p>
<p class="p2"></p>
<p class="p2">
<span>	-čime je izvršila krivično djelo skidanje i povreda službenog pečata i znaka iz čl. 381 st.1 Krivičnog zakonika CG,  </span>
</p>
<p class="p2"></p>
<p class="p6">
<span>-pa joj sud,  primjenom navedenog zakonskog propisa i čl. 2, 4, 5, 13, 15, 32, 36, 42, 52, 53 i 54 KZ CG,  i čl. 199  i 364 ZKP CG,    </span><span class="s1">i z r i č e,</span>
</p>
<p class="p6"></p>
<p class="p6"></p>
<p class="p4">
<span class="s1">USLOVNU OSUDU</span>
</p>
<p class="p5"></p>
<p class="p2">
<span>	Kojom joj utvrdjuje kaznu zatvora od 45 (četrdesetpet)  dana,  i istovremeno odredjuje da se ista neće izvršiti, ukoliko okrivljena u roku od jedne godine ne izvrši novo  krivično djelo.</span>
</p>
<p class="p2"></p>
<p class="p6">
<span>Okrivljena se obavezuje na plaćanje paušala u iznosu od 30,00€, koji iznos će uplatiti na Depozit novčanih kazni, troškova postupka i paušala ovog suda,  na žiro račun br. 530-4149-79, u roku od 15 dana, po pravosnažnosti presude, pod prijetnjom prinudnog izvršenja.</span>
</p>
<p class="p4">
<span class="s1">O b r a z l o ž e nj e</span>
</p>
<p class="p2"></p>
<p class="p2">
<span>	Optužnim predlogom Osnovnog državnog tužilaštva u Bijelom Polju, Kt. br. 866/09 od 09.03.2010. godine optužena je Č.N.a, Bijelog Polja, da je izvršila krivično djelo skidanje i povreda službenog pečata i znaka, iz čl. 381 Krivičnog zakonika  CG.</span>
</p>
<p class="p2"></p>
<p class="p2">
<span>	Glavni pretres je održan i zaključen u prisustvu okrivljene, a u odsustvu ODT-a u B.Polju, shodno čl. 453 ZKP CG.</span>
</p>
<p class="p2"></p>
<p class="p7">
<span>	</span><span class="s2">Okrivljena Č.N.a u svojoj odbrani u bitnom je istakla da priznaje navode iz optužnog predloga. Naime, negdje u septembru mjesecu, u njenom domaćinstvu od strane ovlašćenih radnika E., isključena joj je električna energija zbog neplaćanja, kojom prilikom je na brojilu postavljena disributivna plomba. S obzirom da živi sa nepokretnom majkom, a pri tom je i ona bolesna i liječi se, bila je prinudjena da prekine plombu E. navedenu u optužnom predlogu, a koju su ovlašćena službena lica, odnosno električari postavili poslije isključenja električne energije. Dana 14.10.2009.godine radnici E. su izvršili kontrolu mjernog mjesta i ustanovili da je disitributivna plomba prekinuta o čemu su sačinili zapisnik br.01936 koji je ona potpisala. </span>
</p>
<p class="p2"></p>
<p class="p2">
<span>	U završnoj riječi okrivljena Č.N.a je izjavila da se osjeća krivom, žao joj je što je prekinula distributivnu plombu, navodi da je bila prinudjena sa razloga što je bolesna i liječi se, pri tom živi sa nepokretnom majkom koja je takodje bolesna i električna energija im je bila potrebna. </span>
</p>
<p class="p6"></p>
<p class="p2">
<span>	Radi utvrdjivanja odlučnih činjenica i donošenja pravilne i zakonite odluke, sud je izveo dokaze: saslušao svjedoke P.V.a i K.B.a; pročitao zapisnik o kontroli mjernog mjesta br. 01936 od 14.10.12009. godine, te  pribavio i pročitao izvod iz KE za okrivljenu. </span>
</p>
<p class="p2"></p>
<p class="p2">
<span>	Cijeneći odbranu okrivljene i dokaze pojedinačno i u medjusobnoj vezi, a shodno čl. 360  st. 2 Zakonika o krivičnom postupku CG, sud je utvrdio činjenično stanje i na osnovu istog zaključio da je okrivljena izvršila krivično djelo koje joj  je stavljeno na teret, za koje je kriva. </span>
</p>
<p class="p2"></p>
<p class="p2">
<span>	Naime, sud je odbranu okrivljene cijenio kao potpuno jasno i nedvosmisleno priznanje izvršenog krivičnog djela a koje je u potpunosti potvrđeno ostalim izvedenim dokazima.</span><span class="s3"> </span><span>Tako, svjedoci P.V. i K.B.o, u svojim međusobno saglasnim iskazima su istakli da su dana 14.10.2009. godine, vršili kontrolu mjernog mjesta ranije isključenog domaćinstva Č.N. u mjestu Nikoljac, kojom prilikom su utvrdili da se potrošač Č.N.a koja je ranije bila isključena samovoljno priključila. O tome su sačinili zapisnik o kontroli mjernog mjesta u kome su naveli da je prekinuta distributivna plomba br. BP 001969 na električnom brojilu marke "Iskra" serijskog broja 1529976, te da su postavili distributivnu plombu br.12. Sud je u potpunosti prihvatio iskaze ovih svjedoka, jer se radi o licima koji su iskaze dali po osnovu neposrednog zapažanja sa lica mjesta, prilikom kontrole, a radi se o stručnim licima – elektromonterima koji su pri tom iskaze dali u jasnom i ubjedljivom izlaganju, a potvrdjeni sadržinom izvedenog pismenog dokaza tokom postupka – zapisnika o kontroli mjernog mjesta E. br. 01936 od 14.10.2009. godine, iz koga se utvrđuje da je dana 14.10.2009. godine vršena kontrola mjernog mjesta ranije isključenog domaćinstva Č.N. u mjestu Nikoljac, kojom prilikom su utvrdili da se potrošač Č.N.a koja je ranije bila isključena samovoljno priključila na električnu mrežu, na način što je prekinula distributivnu plombu koja je stavljena radi osiguranja brojila, a koji dokaz je sud prihvatio kao vjerodostojan, jer ničim nije doveden u pitanje. </span>
</p>
<p class="p2">
<span>		</span>
</p>
<p class="p2">
<span>	S toga, imajući u vidu navode iz odbrane okrivljene koja predstavlja potpuno priznanje izvršenog krivičnog djela, po ocjeni suda, a koje je potvrđeno, kako iskazima saslušanih svjedoka, tako i pismenim dokazom tokom postupka sud je iz istog, kao nesporno,  utvrdio da je okrivljena neutvrđenog dana u periodu od 14.09.2009. godine do 14.10.2009. godine, u mjestu Nikoljac, opština Bijelo Polje u svom stambenom objektu, povrijedila službeni znak, na način što je sa električnog brojila marke "Iskra" serijskog broja 1529976 prekinula plombu E. br. BP001969, koju je ovlašćeno službeno lice postavilo radi osiguranja brojila, čime je izvršila krivično djelo skidanje i povreda službenog pečata i znaka iz čl. 381 st.1 Krivičnog zakonika CG.</span>
</p>
<p class="p2"></p>
<p class="p6">
<span>Prema odredbi čl. 381 st. 1 Krivičnog zakonika CG, ko skine i povrijedi službeni pečat i znak, koji je stavljen radi osiguranja predmeta, kazniće se novčanom kaznom, ili zatvorom do jedne godine. Iz navedene odredbe proizilazi da je objekat ovog krivičnog djela  službeni pečat ili znak, koji se, radi redovne upotrebe odredjenog predmeta, stavlja od strane ovlašćenog lica, a bez značaja je kakav je materijal i izgled službenog znaka, tako da prema tumačenju ove odredbe službeni znak predstavlja u konkretnom slučaju- plomba na električnom brojilu, koju je okrivljena prekinula,  a ista je kao službeni znak stajala na brojilu, radi osiguranja brojila, pa se konkretno radi o radnji povređivanja službenog znaka,  te je na taj način okrivljena ostvarila obilježja krivičnog djela u pitanju.</span>
</p>
<p class="p2"></p>
<p class="p6">
<span>Skidajući distributivnu plombu na električnom brojilu u svojoj kući , okrivljena je izvršila krivično djelo stavljeno joj  na teret, a kako je bila svjesna da ova radnja – povreda službenog pečata, predstavlja krivično djelo, jer se ista ne može izvršiti   bez odobrenja, a isto je htjela,  to  je samim tim  krivično djelo izvršila s umišljajem. </span>
</p>
<p class="p2"></p>
<p class="p6">
<span>Prema izvodu iz kaznene evidencije okrivljena Č.N.a nije osudjivana.</span>
</p>
<p class="p6"></p>
<p class="p6">
<span>Prilikom odlučivanja o vrsti i visini kazne, sud je cijenio sve okolnosti iz čl. 42 KZ RCG, koje se odnose na odmjeravanje kazne, pa okrivljenoj od olakšavajućih okolnosti uzeo da se radi o starijoj i porodičnoj osobi, majci jednog djeteta, lošeg imovnog stanja, koja je priznala izvršenje krivičnog djela i izrazila kajanje zbog istog, pri tom  koja nije osudjivana, što govori o licu koje nije sklono izvršenju krivičnih djela. Otežavajućih okolnosti nije bilo. </span>
</p>
<p class="p6"></p>
<p class="p6">
<span>Imajući u vidu navedene olakšavajuće okolnosti, u odsustvu otežavajućih, sud  je okrivljenoj utvrdio kaznu zatvora od 45 dana, s tim da se ista neće izvršiti, ako u roku od godine dana ne izvrši novo krivično djelo.  Uslovnu osudu sud je okrivljenoj izrekao u smislu čl. 52, 53 i 54 Krivičnog zakonika CG, smatrajući da će se uslovnom osudom ostvariti svrha izricanja krivičnih sankcija shodno čl. 4 st. 2 i 32 Krivičnog zakonika CG. Istovremeno okrivljenoj je ukazano na značaj uslovne osude i mogućnost njenog opoziva. </span>
</p>
<p class="p6"></p>
<p class="p2">
<span>	Shodno čl. 199 st. 2 Zakonika o krivičnom postupku CG, odlučeno je u pogledu paušala u iznosu od 30,00 €, imajući u vidu složenost i trajanje krivičnog postupka i imovinske prilike okrivljene. </span>
</p>
<p class="p2"></p>
<p class="p2"></p>
<p class="p2"></p>
<p class="p6">
<span>Iz iznijetih razloga shodno čl. 364 Zakonika o krivičnom postupku CG, odlučeno je kao u izreci presude.</span>
</p>
<p class="p2"></p>
<p class="p2"></p>
<p class="p2"></p>
<p class="p4">
<span>OSNOVNI SUD U BIJELOM POLJU</span>
</p>
<p class="p3">
<span>Dana 27.04.2010. godine </span>
</p>
<p class="p3"></p>
<p class="p2"></p>
<p class="p2">
<span>ZAPISNIČAR,								S U D I J A,</span>
</p>
<p class="p2">
<span>Zorica Šćekić,s.r.				                                 Svetlana Načić,s.r.</span>
</p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p5"></p>
<p class="p8"></p>


</body>
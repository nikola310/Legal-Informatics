<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-size:14pt;font-family:'Arial Narrow';font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span></span><span class="span1">K.br.20/16</span>
</p>
<p style="text-align:center;">
<span class="span2"></span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>&nbsp;</p>
<p>
<span class="span1">OSNOVNI SUD U PODGORICI, po sudiji Goranu Đukoviću, uz učešće namještenika suda Maraš Ane, kao zapisničara, u krivičnom predmetu protiv okrivljenog P. R., zbog krivičnog djela nedozvoljeno držanje oružja i eksplozivnih materija iz čl.403 st.1 Krivičnog zakonika Crne Gore, odlučujući po optužnom predlogu Osnovnog državnog tužilaštva Podgorica Kt.br.1258/15 od 13.01.2016.godine, koji je zastupala savjetnica kod ODT-a Podgorica P. B., nakon glavnog i javnog pretresa, održanog dana 08.03.2016.godine, u prisustvu stranaka, donio je i istog dana javno objavio:</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">PRESUDU</span>
</p>
<p>&nbsp;</p>
<p>
<span class="span1">Okrivljeni:</span>
</p>
<p>&nbsp;</p>
<p>
<span class="span1">P. R., JMB ..., od oca Đ. i majke S., rođene J., rođen ...godine u P., sa prebivalištem u C. D. kraj bb, državljanin Crne Gore, po zanimanju portir u D. U. i s. C., oženjen, otac dvoje djece, pismen, sa završenom srednjom školom, lošeg imovnog stanja, neosuđivan</span>
</p>
<p>&nbsp;</p>
<p style="text-align:center;">
<span class="span1">KRIV JE</span>
</p>
<p>&nbsp;</p>
<p>
<span class="span1">Zato što je:</span>
</p>
<p>&nbsp;</p>
<p>
<span class="span1">Dana 10.12.2015. godine, oko 12,30 časova u P., svjestan svog djela čije je izvršenje htio, znajući da je njegovo djelo zabranjeno, neovlašćeno držao oružje - pištolj čehoslovačke proizvodnje marke „ČZ“, model 50, kalibar 7,65 mm, za koje oružje i municiju shodno čl.5 st.1 i čl.23 Zakona o oružju (Službeni list Crne Gore broj 10/15), nije imao odobrenje izdato od strane nadležnog državnog organa, koje oružje i municija su pronadjeni od strane službenika Uprave policije Crne Gore u vozilu okrivljenog, prilikom kontrole saobraćaja,</span>
</p>
<p>&nbsp;</p>
<p>
<span class="span1">- čime je izvršio krivično djelo nedozvoljeno držanje oružja i eksplozivnih materija iz čl.403 st.1 Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Pa sud okrivljenom primjenom citiranih zakonskih propisa te čl. 3, 4, 5, 13, 15, 32, 42, 51, 52, 53 i 54 Krivičnog zakonika Crne Gore, te čl.226 i 374 Zakonika o krivičnom postupku, i z r i č e,</span>
</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">Kojom mu prethodno utvrdjuje kaznu zatvora u trajanju od 3 (tri) mjeseca i istovremeno odredjuje da se utvrdjena kazna neće izvršiti ukoliko okrivljeni u roku od 2 (dvije) godine po pravosnažnosti presude ne izvrši novo krivično djelo.</span>
</p>
<p>&nbsp;</p>
<p>
<span class="span1">Ukoliko dodje do opoziva uslovne osude sud će okrivljenom u izrečenu kaznu zatvora uračunati vrijeme provedeno na zadržavanju pred Upravom policije PJ Podgorica od 10.12.2015. godine od 12,30 časova do 11.12.2015. godine do 09,00 časova.</span>
</p>
<p>&nbsp;</p>
<p>
<span class="span1">Za ovim sud okrivljenom, na osnovu čl.75 st.1 Krivičnog zakonika Crne Gore, i z r i č e</span>
</p>
<p>&nbsp;</p>
<p style="text-align:center;">
<span class="span1">MJERU BEZBJEDNOSTI</span>
</p>
<p>&nbsp;</p>
<p>
<span class="span1">Oduzimanje predmeta - pištolja č. proizvodnje marke „ČZ“, model 50, calibra 7,65 mm, fabričkog broja B... sa okvirom navedenog pištolja i 8 metaka kalibra 7,65 mm.</span>
</p>
<p>&nbsp;</p>
<p>
<span class="span1">Obavezuje se okrivljeni da ovom sudu na ime paušala uplati novčani iznos od 30,00 eura u roku od 15 dana po pravosnažnosti presude. </span>
</p>
<p>&nbsp;</p>
<p style="text-align:center;">
<span class="span1">Obrazloženje</span>
</p>
<p>&nbsp;</p>
<p>
<span class="span1">Optužnim predlogom Osnovnog državnog tužilaštva u Podgorici Kt.br. 1258/15 od 13.01.2016.godine, stavljeno je na teret okrivljenom P. R. izvršenje krivičnog djela </span><span class="span1">nedozvoljeno držanje oružja i eksplozivnih materija iz čl.403 st.1 Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Zastupnik optužbe je u završnoj riječi predložio sudu da okrivljenog oglasi krivim i osudi po zakoonu i da mu izrekne mjeru bezbjednosti oduzimanje pištolja, okvira i metaka. </span>
</p>
<p>&nbsp;</p>
<p>
<span class="span1">Okrivljeni P. R. je u prethodnom postupku izjavio da priznaje izvršenje krivičnog djela koje mu je stavljeno na teret i da je tačno da  je u svom vozilu marke ,,P." reg.oznaka PG ... držao pištolj češke proizvodnje i da se radi o pištolju ,,Č. Z. V..." kalibra 7,65 mm. Naveo je da je pištolj bio vlasništvo njegovog oca, da je nakon očeve smrti držao pištolj u svojoj kući, da je pištolj bio u potpunosti ispravan i da je pištolj bio prethodno dao svome drugu kako bi ga on očistio, i da se sa njim se sreo u mjestu M. dok je išao prema P., kada mu je on rekao da je pištolj očišćen i kada mu je isti predao. Dalje je naveo da je torbicu u kojoj je bio pištolj stavio ispod vozačevog sjedišta svog automobila, da su ga u P. legitimisali službenici policije i to na B. I. C. br.. i da je na pitanje policajca odgovorio da u svom automobilu imao pištolj koji se nalazi u torbici ispod sjedišta vozača, nakon čega je otvorio vrata automobila i ispod svog vozila dohvatio torbicu u kojoj se nalazio pištolj, sa okvirom i 8 metaka koje je predao službenicima policije. Istakao je da nije imao nikakvu namjeru da zloupotrijebi oružje i da je svjestan da za to oružje nije imao dozvolu za njegovo držanje i nošenje i da je znao da je to zabranjeno, ali je da ga je ipak to prilikom držao u automobilu. Na glavnom pretresu je izjavio da u svemu ostaje pri navodima svoje odbrane iz prethodnog postupka.</span>
</p>
<p>&nbsp;</p>
<p>
<span class="span1">U završnoj riječi je izjavio da ostaje pri navodima svoje odbrane na glavnom pretresu. </span>
</p>
<p>&nbsp;</p>
<p>
<span class="span1">Sud je u dokaznom postupku pročitao potvrdu UP CB Podgorica o privremeno oduzetim predmetima Ku.br.920/2015 od 10.12.2015.godine, pročitao izvještaj o balističkom vještačenju broj Forenzičkog centra u Danilovgradu broj 3834-1/15 od </span><span class="span1">28.12.2015.godine i pročitao izvod iz KE za okrivljenog izdat od Osnovnog suda u Podgorici Ke.br.153/2016.</span>
</p>
<p>&nbsp;</p>
<p>
<span class="span1">Iz potvrde UP CB Podgorica o privremeno oduzetim predmetima Ku.br.920/2015 od 10.12.2015.godine proizilazi da su policijski službenici M. M. i K. G. dana 10.12.2015.godine u 12,30 časova od građanina P.R. privremeno oduzeli pištolj marke V... - cal 7.65 mm fab.br.B... i okvir sa 8 (osam) metaka cal 7.65 mm.</span>
</p>
<p>&nbsp;</p>
<p>
<span class="span1">Iz izvještaja o balističkom vještačenju broj Forenzičkog centra u Danilovgradu broj 3834-1/15 od 28.12.2015.godine proizilazi da je izvještaj uradio M. M., Viši policijski inspektor, da se vizuelnim pregledom dostavljenog pištolja ne uočavaju nedostaci koji bi uticali na njegovu funkcionalnost, da su na probnom pucanju ispaljena i tri od dostavljenih osam metaca i to meci sa najstarijim datumom proizvodnje, da je probno pucanje proteklo bez problema, da je mehanička kočnica ispravna i da u šaržeru staje 8 metaka i da je dostavljeno 8 metaka na kojima su oznake proizvođača ,,P..." - na jednom metku, ,,P..." - na tri metka, ,,P..." - na dva metka ,, S. 7,65 B." - na dva metka i da su na osnovu vizuelnog pregleda ovi meci fabrički proizvod. Dalje proizilazi zaključak da je iz rezultata balističkog vještačenja dostavljeni pištolj funkcionalan tj. ispaljuje odgovarajuću municiju bez problema i da na je na osnovu vizuelnog pregleda i probnog pucanja dostavljena municija ispravna. </span>
</p>
<p>
<span class="span1"> </span>
</p>
<p>
<span class="span1">Iz izvoda iz KE za okrivljenog izdat od Osnovnog suda u Podgorici Ke.br.153/2016 proizilazi da za okrivljenog R. P. u kaznenoj evidenciji ne postoje podaci.  </span>
</p>
<p>&nbsp;</p>
<p>
<span class="span1">Ocjenom navoda optužbe i odbrane, te svih provedenih dokaza kao pojedinačno tako i u njihovoj međusobnoj povezanosti, sud je utvrdio da je okrivljeni izvršio krivično djelo stavljeno mu na teret na način, mjesto i u vrijeme kako je to bliže opisano izrekom presude, pa ga je sa tih razloga oglasio krivim i izrekao mu uslovnu osudu (kao u izreci presude), sve iz sljedećih razloga: </span>
</p>
<p>&nbsp;</p>
<p>
<span class="span1">Naime, provedenim dokazima nesumnjivo je utvrđeno da je okrivljeni P. R. </span><span class="span1">dana 10.12.2015. godine, oko 12,30 časova u P., svjestan svog djela čije je izvršenje htio, znajući da je njegovo djelo zabranjeno, neovlašćeno držao oružje - pištolj č. proizvodnje marke „ČZ“, model 50, kalibar 7,65 mm</span>
</p>
<p>&nbsp;</p>
<p>
<span class="span1">Okrivljeni P. R. je u svojoj odbrani tokom postupka izjavio </span><span class="span1">da priznaje izvršenje krivičnog djela koje mu je stavljeno na teret i da je tačno da je u svom vozilu marke ,,P." reg.oznaka PG ... držao pištolj češke proizvodnje i da se radi o pištolju ,,Č. Z. V..." kalibra 7,65 mm. Dalje se branio navodima da su ga u P. legitimisali službenici policije i to na B.I. C. br.. i da je na pitanje policajca odgovorio da u svom automobilu imao pištolj koji se nalazi u torbici ispod sjedišta vozača, nakon čega je otvorio vrata automobila i ispod svog vozila dohvatio torbicu u kojoj se nalazio pištolj, sa okvirom i 8 metaka i koje je predao službenicima policije,  ističući da nije imao nikakvu namjeru da zloupotrijebi oružje i da je svjestan da za to oružje nije imao dozvolu za njegovo držanje i nošenje i znao da je to zabranjeno, ali je ga je ipak to prilikom držao u automobilu.</span><span class="span1"> </span><span class="span1">Priznanje okrivljenog sud je cijenio kao jasno, potpuno i istinito, jer je okrivljeni u svojoj odbrani nedvosmisleno objasnio sve odlučne činjenice koje se odnose na  predmetno krivično djelo, koje je u cjelosti potvrđeno </span><span class="span1">potvrdom UP CB Podgorica o privremeno oduzetim predmetima Ku.br.920/2015 od 10.12.2015.godine iz koje proizilazi da su policijski službenici M. M. i K. G. dana 10.12.2015.godine u 12,30 časova od građanina P. R. privremeno oduzeli pištolj marke V. - cal 7.65 mm fab.br.B. i </span><span class="span1">okvir sa 8 (osam) metaka cal 7.65 mm, koju sud cijeni kao vjerodostojnu, a da je </span><span class="span1">predmetno oružje ispravno i funkcionalno, sud je utvrdio iz </span><span class="span1">izvještaja o balističkom vještačenju broj Forenzičkog centra u Danilovgradu broj 3834-1/15 od 28.12.2015.godine u kojem je Viši policijski inspektor M. M. na osnovu rezultata balističkog vještačenja zaključio da je dostavljeni pištolj funkcionalan tj. ispaljuje odgovarajuću municiju bez problema i da na je na osnovu vizuelnog pregleda i probnog pucanja dostavljena municija ispravna. Izvještaj o balističkom vještačenju broj Forenzičkog centra u Danilovgradu broj 3834-1/15 od 28.12.2015.godine, sud cijeni kao jasan, stručan, objektivan i zasnovan na pravilima struke. </span>
</p>
<p>&nbsp;</p>
<p>
<span class="span1">U postupku je nesporno utvrđeno da je okrivljeni postupao suprotno odredbi </span><span class="span1">čl.5 st.1 i čl.23 Zakona o oružju (Službeni list Crne Gore broj 10/15), gdje je u čl.5 st.1 propisano da je </span><span class="span1">zabranjena nabavka, držanje i nošenje oružja i municije kategorije A i hladnog oružja kojem je osnovna namjena napad ili nanošenje povreda, kao i predmeta pogodnih za nanošenje povreda kad se nose na javnom mjestu, a način i okolnosti njihovog nošenja ukazuju da se nose kako bi bili trenutno upotrijebljeni za uznemiravanje, napad ili nanošenje povrede i u čl.23 propisano da za oružje koje je nabavljeno na osnovu odobrenja za nabavku oružja fizičko lice podnosi zahtjev za izdavanje oružnog lista za držanje oružja, odnosno oružnog lista za držanje i nošenje oružja, a pravno lice za izdavanje odobrenja za držanje oružja Ministarstvu u mjestu prebivališta ili boravišta, odnosno sjedištu podnosioca zahtjeva, u roku od osam dana od dana nabavke, da se zahtjev podnosi se na propisanom obrascu, da se oružni list za držanje oružja kategorije B izdaje se fizičkom licu za oružje za ličnu bezbjednost, oružni list za držanje i nošenje oružja za lovačko i sportsko oružje, a pravnom licu odobrenje za držanje oružja,na propisanom obrascu, da se oružni list za držanje oružja izdaje sa rokom važenja od deset godina, da se oružni list za držanje i nošenje oružja i odobrenje za držanje oružja izdaju se sa rokom važenja od deset godina, da za jedno lovačko ili sportsko oružje može se izdati oružni list za držanje i nošenje oružja za zajedničke korisnike, za najviše tri lica, i da sadržaj propisuje Ministarstvo.</span>
</p>
<p>
<span class="span1"></span>
</p>
<p>
<span class="span1">Pravno kvalifikujući utvrđeno činjenično stanje, ovaj sud nalazi da su se naprijed preduzetim radnjama okrivljenog ostvarili svi bitni subjektivni i objektivni elementi bića krivičnog djela </span><span class="span1">nedozvoljeno držanje oružja i eksplozivnih materija iz čl.403 st.1 Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Cijeneći subjektivni odnos okrivljenog prema izvršenom krivičnom djelu, sud je utvrdio da je okrivljeni postupajući na prethodno opisani način bio svjestan da neovlašćeno drži oružje čije je držanje bez uredno izdatog oružanog lista od strane nadležnog državnog organa zabranjeno, te svjestan da time čini krivično djelo, čije izvršenje je i htio,</span><span class="span1"> iako je znao da je njegovo djelo zabranjeno pa se njegov odnos prema učinjenom krivičnom djelu kao oblik vinosti definiše kao direktan umišljaj.</span>
</p>
<p>&nbsp;</p>
<p>
<span class="span1">Prilikom izbora vrste i visine krivične sankcije sud je cijenio sve okolnosti iz člana 42 Krivičnog zakonika Crne Gore, koje utiču da kazna bude manja ili veća, pa je u odsustvu otežavajućih okolnosti,  kao olakšavajuće okolnosti na strani okrivljenog cijenio činjenicu njegove ranije neosuđivanosti, koju je ovaj sud utvrdio iz izvoda kaznene evidencije na ime okrivljenog P.R. </span><span class="span1">izdatog od Osnovnog suda u Podgorici Ke.br.153/2016</span><span class="span1"> i da je oženjen i otac otac dvoje djece. Primjenom čl.52 i čl.53 i 54 Krivičnog zakonika Crne Gore, sud je okrivljenom izrekao uslovnu osudu kojem mu je prethodno utvrdio kaznu zatvora u trajanju od 3 (tri) mjeseca i istovremeno odredio da se utvrđena kazna neće izvršiti ukoliko okrivljeni u roku od 2 (dvije) godine po </span><span class="span1">pravosnažnosti presude ne izvrši novo krivično djelo. Sud je stanovišta da nije nužno da okrivljeni prethodno utvrđenu kaznu zatvora i efektivno izdržava, a radi krivičnopravne zaštite, već da se izrečenom krivičnom sankcijom ima ostvariti kako svrha uslovne osude iz čl.52 st.2 Krivičnog zakonika Crne Gore, tako i svrha propisivanja i izricanja krivičnih sankcija iz čl.4 st.2 Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Ukoliko </span><span class="span1">dodje do opoziva uslovne osude sud će okrivljenom u izrečenu kaznu zatvora uračunati vrijeme provedeno na zadržavanju pred Upravom policije PJ Podgorica od 10.12.2015. godine od 12,30 časova do 11.12.2015. godine do 09,00 časova, osnovom čl.51 st.1 Krivičnog zakonika Crne Gore. </span>
</p>
<p>&nbsp;</p>
<p>
<span class="span1">Sud je okrivljenom shodno čl. 75 st.1 Krivičnog zakonika Crne Gore, izrekao mjeru bezbijednosti oduzimanje predmeta – vatrenog oružja, i to </span><span class="span1">pištolja č. proizvodnje marke „ČZ“, model 50, calibra 7,65 mm, fabričkog broja B... sa okvirom navedenog pištolja i 8 metaka kalibra 7,65 mm, u cilju zaštiti društva od kriminaliteta.</span>
</p>
<p>&nbsp;</p>
<p>
<span class="span1">Visinu paušala u iznosu od 30,00 eura, sud je odmjerio na osnovu čl.226 Zakonika o krivičnom postupku shodno imovnom stanju okrivljenog, dužini trajanja i složenosti krivičnog postupka.</span>
</p>
<p>&nbsp;</p>
<p>
<span class="span1">Na osnovu čl.374 Zakonika o krivičnom postupku, odlučeno je kao u izreci presude.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">OSNOVNI SUD U PODGORICI</span>
</p>
<p style="text-align:center;">
<span class="span1">Dana, 08.03.2016.godine</span>
</p>
<p>
<span class="span1"></span><span class="span1">    </span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"> </span>
</p>
<p>
<span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">SUDIJA </span>
</p>
<p>
<span class="span1">Đuković Goran s.r.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA:</span>
</p>
<p>
<span class="span1">Protiv ove presude može se izjaviti žalba u roku</span>
</p>
<p>
<span class="span1">od 8 dana od dana prijema pismenog otpravka,</span>
</p>
<p>
<span class="span1">Višem sudu u Podgorici a preko ovog suda.</span>
</p>
<p>&nbsp;</p>
<p>
<span class="span1">Z.T.O. Maraš Ana</span>
</p>
<p>&nbsp;</p>
<p>&nbsp;</p>
<p>
<span class="span1">DN-a: Po primjerak presude dostaviti:</span>
</p>
<p>&nbsp;</p>
<p>
<span class="span1">- ODT Podgorica</span>
</p>
<p>
<span class="span1">- Okrivljenom P. R.</span>
</p>
<p>&nbsp;</p>
<p>
<span class="span1">Postupljeno dana _________________</span>
</p>
<p>
<span class="span1">Namještenik suda _________________</span>
</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:justify;hyphenate:auto;font-family:Times New Roman;font-size:12pt;}
.p2{text-align:justify;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:start;hyphenate:auto;font-family:Times New Roman;font-size:12pt;}
</style>
<meta content="milosav.zekic" name="author">
</head>
<body class="b1 b2">
<p class="p1"></p>
<p class="p2">
<span>OSNOVNI SUD U ROŽAJAMA</span>
</p>
<p class="p2">
<span>K.br. 81/11</span>
</p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p3">
<span>U IME CRNE GORE</span>
</p>
<p class="p2"></p>
<p class="p2">
<span>	Sudija Osnovnog suda u Rožajama Milosav Zekić, uz učešće zapisničara Aide Luboder, rješavajući po optužnici Osnovnog državnog tužilaštva iz Rožaja Kt.br.75/11 od 10.05.2011.g. podnijeta protiv okrivljenog P. R. iz Rožaja, zbog krivičnog djela falsifikovanje isprave iz čl. 412. st. 2. u vezi st. 1.  Krivičnog zakonika nakon održanog glavnog i javnog pretresa u prisustvu Zamjenika Osnovnog državnog tužioca Armina Selmanovića, branioca okrivljenog adv. B. Š.  i okrivljenog, dana 03.02.2012.g. donio je i javno objavio</span>
</p>
<p class="p2"></p>
<p class="p3">
<span>P R E S U D U</span>
</p>
<p class="p2"></p>
<p class="p2"></p>
<p class="p2">
<span>	Okrivljeni P. R., JMB .,  od oca S. i majke S.rodj. B. , rodjen ..g. u Rožajama gdje i živi, drž. CG, razumije crnogorski jezik, njegov  jezik je srpski, pismen, završio SSS, zaposlen-preduzetnik, ostvaruje mjesečnu zaradu u iznosu od 300,00 eura oženjen , otac  jednog  maloletnog djeteta,  srednjeg  imovnog stanja, osudjivan presudom Osnovnog suda Rožaje K.br. 34/07 od 26.03.2007.g., zbog krivičnog djela iz čl. 412. st. 1. KZ RCG, na kaznu zatvora u trajanju od 30 dana uslovno za jednu godinu ( uslovna osuda brisana rješenjem Osnovnog suda Rožaje Kv. br. 73/11 od 12.05.2011.g.).</span>
</p>
<p class="p2"></p>
<p class="p2">
<span>					K R I V   J E </span>
</p>
<p class="p2"></p>
<p class="p2"></p>
<p class="p2">
<span>	Što je:</span>
</p>
<p class="p2">
<span>	dana  23.01.2011.godine, oko 14,55 h u mjestu zv. "Rudeš" , Opština Berane, upotrijebio kao pravu, lažnu javnu ispravu i to vozačku dozvolu br. 347950723, koju je napravio na neautentičnom obrascu koji ne sadrži elemente zaštite, tako što je originalnu vozačku dozvolu koja je izdata od strane MUP i JU Filijala Rožaje na njegovo ime, skenirao, odštampao u boji i plastificirao u namjeri da se takva isprava upotrijebi kao prava, a zatim je takvu lažnu ispravu pokazao službenicima policije prilikom kontrole. </span>
</p>
<p class="p2"></p>
<p class="p2"></p>
<p class="p2">
<span>	- čime je izvršio krivično djelo falsifikovanje isprave iz čl. 412. st. 2. u vezi st. 1. Krivičnog zakonika. </span>
</p>
<p class="p2"></p>
<p class="p2">
<span>	pa mu  sud  primenom pomenutog zakonskog propisa i čl. 4,13, 15, 32, 36, 42, 52, 53 i 54 Krivičnog zakonika i čl. 374. Zakonika o krivičnom postupku izriče </span>
</p>
<p class="p2"></p>
<p class="p2"></p>
<p class="p3">
<span>USLOVNU OSUDU</span>
</p>
<p class="p2"></p>
<p class="p2">
<span>	Kojom mu utvrđuje kaznu zatvora 4 (četiri) mjeseca i istovremeno određuje da se kazna neće izvršiti ukoliki osuđeni u roku od jedne godine ne učini novo krivično djelo. </span>
</p>
<p class="p2">
<span>	Da plati ovome sudu na ime troškova krivičnog postupka paušalni iznos od  50,00 eura. </span>
</p>
<p class="p2">
<span>	Od  okrivljenog  se oduzma vozačka dozvola broj 347950723 napravljena na neautentičnom obrascu,  kao  predmet izvršenja krivičnog djela. </span>
</p>
<p class="p2"></p>
<p class="p2">
<span>							</span>
</p>
<p class="p3">
<span>O b r a z l o ž e nj e</span>
</p>
<p class="p2"></p>
<p class="p2">
<span>	Osnovno državno tužilaštvo iz Rožaja, podnijelo je ovome sudu optužnicu  Kt.br.75/11 od 10.05.2011.g. protiv okrivljenog  P. R. iz Rožaja  zbog krivičnog djela falsifikovanje isprave iz čl. 412. st. 2. u vezi st. 1.    Krivičnog zakonika (KZ).</span>
</p>
<p class="p2">
<span>	Na glavnom pretresu  Zamjenik ODT   Armin Selmanović  je ostao pri podnijetoj optužnici te je predložio da sud okrivljenog oglasi krivim zbog krivičnog djela koje mu je optužbom stavljeno na teret i da mu izrekne uslovnu osudu kojom će mu utvrditi kaznu zatvora u trajanju od četiri mjeseca i istovremeno odrediti da se kazna neće izvršiti ukoliko isti u roku od jedne godine ne izvrši novo krivično djelo.</span>
</p>
<p class="p2">
<span>	Branilac okrivljenog advokat B. Š. u završnoj riječi je predložio da sud njegovog branjenika oslobodi od optužbe ,jer u postupku nije utvrđeno da je napravio i upotrijebio lažnu vozačku dozvolu, već  fotokopiju orginalne vozačke dozvole, a fotokopija  prema sudskoj praksi nije isprava odnosno predmet koji je podoban da služi kao dokaz kakve činjenice koja ima vrijednost za pravne odnose. Osim toga okrivljeni u konkretnom slučaju  nije postupao sa umišljajem a pošto se djelo koje mu se stavlja na teret može izvršiti samo sa umišljajem, to u ovom slučaju nema ni krivičnog djela .</span>
</p>
<p class="p2">
<span>	Okrivljeni je u svojoj odbrani istakao da poseduje dva putnička vozila i to:jedno marke "Audi A6" koje uglavnom koristi preko ljeta a drugo marke "Fit Kroma-benzinac koje koristi u toku zime zbog manje potrošnje i boljeg paljenja.Živi u Rožajama a poseduje stan u Beranama, te pošto svakog vikenda putuje za Berane, odlučio je da orginalnu vozačku dozvolu fotokopira u boji, da fotokopiju plastificira  i ostavi u vozilu "Fiat-Kroma" da bi imao identifikacioni dokument u ovo vozilo ukoliko zaboravi da uzme orginalnu dozvolu iz drugog vozila. Da je dana 23.01.2011.g. upravljao  vozilom marke "Fiat Kroma" iz  pravca Berana prema Rožajama i  u mjestu zv. "Rudeš" ga je zaustavila patrola policije i tražila mu dokumenta. Da je  službeniku  policije  predao ovu fotokopiranu  vozačku dozvolu i orginalnu saobraćajnu dozvolu i  kazao  mu   da mu predaje  fotokopiju vozačke dozvole jer mu se orginalna dozvola nalazi u Rožajama u drugom vozilu, te ako treba pozvaće nekog od članova porodice da mu istu donese, što policajac nije prihvatio, već je priveden u stanicu policije gdje je dao izjavu. Nije znao da je zabranjeno fotokopiranje vozačke dozvole bez namjere da je  falsifikuje, tim prije što  su se podaci u fotokopiranoj  dozvoli u potpunosti podudarali sa podacima u orginalnoj dozvoli. Predložio je da ga sud oslobodi od optužbe, jer nije izvršio djelo za koje je optužen.</span>
</p>
<p class="p2">
<span>	Po ovoj krivičnopravnoj stvari sud je izveo dokaze, saslušao svedoka M. Č. i izvršio suočenje između ovog svjedoka i okrivljenog, po saglasnosti stranaka pričitao iskaz svjedoka  D. Š.  dat na zapisniku sa  pretresa od 26.10.2011.g., pročitao zapisnik o suočenju ovog svjedoka sa okrivljenim dat na istom zapisniku sa pretresa, pročitao  potvrdu o privremeno oduzetim predmetima Uprave policije-PJ Berane br. 03/2-sl. od 23.01.2011.g., službenu zabilješku od 23.01.2011.g., nalaz i mišljenje vještaka grafologa Popović Ivane br. 1729/11 od 18.04.2011.g., izvršio uvid u fotokopiju fozačke dozvole br. 347950723, uvid u orginalnu vozačku dozvolu  br. 347950723  izdata MUP  i JU  - Filijala Rožaje, uvid u izvod iz kaznene evidencije na ime okrivljenog i rješenje Osnovnog suda u Rožajama Kv. br. 73/11 od 12.05.2011.g., dok nije, na ovom pretresu, neposredno saslušao svjedoka D. Š. jer je njegov iskaz sa ranijeg pretresa pročitan na ovom pretresu, te bi se odlaganjem pretresa radi njegovog neposrednog saslušavanja samo nepotrebno odugovlačio postupak a činjenično stanje bi ostalo neizmijenjeno.</span>
</p>
<p class="p2">
<span>	Cijeneći odbranu okrivljenog i sve izvedene dokaze kako pojedinačno tako i u međusobnoj vezi u smislu čl. 370. st. 3. Zakonika o krivičnom postupku (ZKP), sud je nesumljivo utvrdio činjenično stanje kao u dispozitivu ove presude.</span>
</p>
<p class="p2">
<span>	Utvrđeno činjenično stanje proizilazi iz dokaza izvedenih u postupku.</span>
</p>
<p class="p2">
<span>	Naime iz iskaza svjedoka M. Č. proizilazi da radi u Upravi policije - PJ Berane kao policajac. Da  je dana  23. 01.2011.g. sa svojim kolegom D. Š.  vršio kontrolu saobraćaja u mjestu zv. "Rudeš" kada je iz pravca Berana naišlo putničko vozilo marke "Fiat" koje je zaustavio, dok je njegov kolega bio na suprotnoj strani ulice kod službenog vozila. Vozilom je upravljao P. R. koji mu je predao vozačku i saobraćajnu dozvolu. Da je odmah posumnjao u verodostojnost vozačke dozvole koja ni po izgledu nije bila kao orginalna, pa je pošao kod svog kolege da ga upozna sa tom činjenicom i da on pogleda da li je dozvola validna . Da su zatim pozvali okrivljenog da dođe do službenog vozila, da bi mu saopštili da dozvola  nije u redu i da mu uzmu podatke, te kada im je prilazio rekao je da ima orginalnu vozačku dozvolu koju drži u drugom vozilu a ovu nosi sa sobom da  nebi prebacivao orginalnu dozvolu iz jednog u drugo vozilo, a ne sjeća se da je  tom prilikom govorio da može nekog da pozove da donese orginalnu vozačku dozvolu, već je to govorio u stanici policije. Da su okrivljenom zatražili ličnu kartu te pošto im je kazao  da nema nikakv drugi identifikacioni dokumenat priveli su ga u stanicu polcije gdje je dao izjavu. </span>
</p>
<p class="p2">
<span>	Iz iskaza svjedoka D. Š. proizilazi da radi u Upravi policije- PJ Berane kao policajac. Da je  dana 21.03.2011.g. sa svojim kolegom M. Č. vršio saobraćajnu kontrolu u mjestu zv. "Rudeš", Opština Berane. U jednom momentu iz pravca Berana naišlo je  vozilo koje je zustavio i kontrolisao njegov kolega M., dok je on bio  u službenom  vozilu, kao vođa patrole. Nakon toga M. mu je donio vozačku dozvolu  koja je glasila na P. R. i rekao mu da je pogleda da li je ista validna. Vidio je da je dozvola kopirana i plastificirana pa su obavili razgovor sa okrivljenim kojem je ukazao da dozvola nije validna,  nakon čega mu je on kazao da ima više vozila i da ponekad zaboravi  isprave u drugo  vozilo, te je zbog toga kopirao i plastificirao ovu dozvolu koju je držao u ovom vozilu.</span>
</p>
<p class="p2">
<span>	Iz nalaza i mišljenja vještaka grafologa  I. P.  proizilazi da je upoređivanje spornog obrasca vozačke dozvole br. 347950723 koja glasi na ime P. R. sa nespornim obrascem utvrdila da je spoljni obrasac napravljen od materijala koji svojim karakteristikama ne odgovara materijalu od kojeg se izrađuje ova vrsta dokumenta (slojevi polikarbonata). Kvalitet štampe i mikro štampe spornog obrasca nezadovoljava norme kvaliteta orginalnih obrazaca. Sporni obrazac neposeduje color UV štampu, ne poseduje OVI i CLI, ne poseduje ni jedan od elemenata zaštite i dimenzije istog ostupaju od dimenzija orginalnog obrasca (8,6 x 5,4 cm) . Na spornom obrascu su uočeni tragovi karakteristični za  štampanje na inkyet štampaču. Vještak je istakao da na osnovu konstatovanog sporna vozačka dozvola br. 347950723 koja glasi na ime P. R., se ne može smatrati autentičnim, već ista predstavlja falsifikat. </span>
</p>
<p class="p2">
<span>	Imajući u vidu nalaz i mišljenje ovog vještaka koji je sud prihvatio kao jasan, objektivan, uvjerljiv i stručan, te dovodeći isti u vezu sa iskazima svjedoka M. Č. i D. Š.kojima je sud poklonio punu vjeru, tim prije što su i prilikom suočenja sa okrivljenim bili veoma ubjedljivi u svom kazivanju, kao i u vezi sa navodima iz ostalih izvedenih dokaza, zaista se nedvosmisleno utvrđuje da je okrivljeni na neautentičnom obrascu napravio lažnu javnu ispravu-vozačku dozvolu, tako što je orginalnu dozvolu koja mu je legalno izdata od strane MUP-a Filijala Rožaje skenirao  i odštampao u boji a zatim je plastificirao u namjeri da je upotrijebi kao pravu nakon čega ju je kritičnog dana i upotrijebio kao pravu, tako što ju je pokazao službenicima policije prilikom vršenja kontrole.</span>
</p>
<p class="p2">
<span>	Sud je cijenio iskaz okrivljenog,pa je isti prihvatio u dijelu u kojem ne spori odlučne činjenice, jer je njegov iskaz u tom dijelu potvrđen dokazima izvedenim u postupku. Međutim iskaz okrivljenog u dijelu u kojem ističe da je službeniku policije u momentu  predaje  sporne vozačke dozvole kazao da mu predaje fotokopiju dozvole i da mu se orginalana dozvola nalazi u drugom vozilu u Rožajama,sud nije prihvatio obzirom da je njegov iskaz u ovom dijelu opovrgnut iskazima svedoka M. Č. i D. Š. iz kojih se nesumljivo utvrđuje da im je okrivljeni ove činjenice saopštio nakon što su oni posumnjali da je dozvola falsifikovana i upoznali ga sa tom činjenicom, tako da je očigledno da okrivljeni sa ovakvom odbranom smišljeno i sračunato nastoji da izbjegne krivičnopravnu odgovornost ili pak olakša sebi položaj u postupku. </span>
</p>
<p class="p2">
<span>	Takodje sud nije prihvatio iskaz okrivljenog i tezu odbrane njegovog branioca da se u konkretnom slučaju ne radi o falsifikovanoj tj. lažnoj vozačkoj dozvoli, već o fotokopiji orginalne vozačke dozvole, koja prema sudskoj praksi ne predstavlja javnu ispravu ukoliko nije ovjerena, a sporna fotokopija nije bila ovjerena, obzirom da je u postupku utvrđeno da se u konkretnom slučaju radi o falsifikovanoj tj. lažnoj vozačkoj dozvoli koja predstavlja javnu ispravu,koja nije izdata od organa koji je u njoj označen kao izdavalac i nije izdata na autentičnom obrascu, već je izdata od strane neovlašćene osobe-okrivljenog na neautentičnom obrascu  koji je plastificirao i takvu ispravu  upotrijebio kao pravu, te se tako sačinjeni i plastificirani  obrazac vozačke dozvole ne može smatrati kao fotokopija orginalne isprave, već napravljena lažna javna isprava koja ne potiče od izdavaoca  jedino ovlašćenog za pravljenje i izdavanje ovakvih isprava - MUP-a Crne Gore. Naime, lažna isprava je ona isprava  koja ne potiče od osobe ili organa koji su u njoj označeni kao izdavaoci. U konkretnom slučaju navedena vozačka dozvola nije izdata od strane organa - MUP-a CG JU Filijala Rožaje, koji je u njoj naveden kao izdavalac, niti je izdata na autentičnom obrascu u propisanom obliku u kojem  se može izdati ovakva dozvola, već je  ista sačinjena od strane okrivljenog  na neautentičnom obrascu koji se razlikuje od orginalnog obrasca po elementima zaštite, kvalitetu štampe, dimenzijama i dr. koji je plastificiran,  tako da se u konkretnom slučaju ne radi o fotokopiji orginalne dozvole, već o falsifikovanoj  dozvoli tj. napravljenoj lažnoj, javnoj ispravi  od strane lica koji nije njen izdavalac, tj. od strane okrivljenog koji je istu i upotrijebio za dokazivanje pravno relevante činjenice da ima položen vozački ispit i da je  dozvola izdata od strane Uprave policije na propisanom obrascu.</span>
</p>
<p class="p2">
<span>	Dakle u postupku je utvrđeno  da je okrivljeni  dana  23.01.2011.godine, oko 14,55 h u mjestu zv. "Rudeš" , Opština Berane, upotrijebio kao pravu, lažnu javnu ispravu i to vozačku dozvolu br. 347950723, koju je napravio na neautentičnom obrascu koji ne sadrži elemente zaštite, tako što je originalnu vozačku dozvolu koja je izdata od strane MUP i JU Filijala Rožaje na njegovo ime, skenirao, odštampao u boji i plastificirao u namjeri da se takva isprava upotrijebi kao prava, a zatim je takvu lažnu ispravu pokazao službenicima policije prilikom kontrole.   </span>
</p>
<p class="p2">
<span>	Cijeneći psihički odnos okrivljenog prema učinjenom djelu, sud je našao da je isti bio svjestan svog djela tj. svjestan da je na opisani način napravio navedenu lažnu javnu ispravu u namjeri da je upotrijebi kao pravu i  da je istu  upotrijebio kao pravu  i to je htio, pa je postupao sa direktnim umišljajem.</span>
</p>
<p class="p2">
<span>	Pravnom ocjenom utvrđenog činjeničnog stanja, sud je našao da su u radnjama okrivljenog sadržani svi bitni elementi krivičnog djela falsifikovanje isprave iz čl. 412. st. 2. u vezi st. 1. KZ za koje djelo je sud istog oglasio krivim i izrekao mu uslovnu osudu, utvrđujući mu pritom kaznu zatvora u trajanju od četiri mjeseca i istovremeno odredio da se kazna neće izvršiti ukoliko isti u roku od jedne godine ne izvrši novo krivično djelo. </span>
</p>
<p class="p2">
<span>	Prilikom izricanja ovakve vrste krivične sankcije, sud je imao u vidu težinu učinjenog krivičnog djela, stepen krivice okrivljenog, stepen nastupjele posledice, okolnosti pod kojima je djelo izvršeno, držanje okrivljenog nakon izvršenog djela, cijeneći pri tom kao olakšavajuću okolnost njegove porodične prilike-otac jednog maloletnog djeteta, pa je sud vodeći pri tom računa i o ranijoj osudi okrivljenog  koja nije uzeta kao otežavajuća okolnost,  jer je ista brisana,  našao da je imalo mjesta  izricanju  ovakve vrste krivične sankcije, ubijeđen da će upozorenje uz prijetnju kazne u dovoljnoj mjeri uticati na okrivljenog da u buduće ne vrši bilo kakva krivična djela i da će vaspitno djelovati na druge da ne čine ista ili slična djela. </span>
</p>
<p class="p2">
<span>	Na osnovu  čl. 229. u vezi čl. 226. st. 2. tač. 9 i st. 3.,ZKP,  sud je obavezao okrivljenog da plati ovome sudu na ime troškova krivičnog postupka paušalni iznos od 50,00 eura. </span>
</p>
<p class="p2">
<span>	Na osnovu čl. 75. st. 1. KZ od okrivljenog se oduzima vozačka dozvola broj 347950723 napravljena na neautentičnom obrascu,  kao  predmet izvršenja krivičnog djela. </span>
</p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2">
<span>	OSNOVNI SUD U ROŽAJAMA, dana 03.02.2012.g.</span>
</p>
<p class="p2"></p>
<p class="p2"></p>
<p class="p2"></p>
<p class="p2">
<span>Zapisničar,							S U D I J A,</span>
</p>
<p class="p2">
<span>Aida Luboder  s.r.						Milosav Zekić  s.r.</span>
</p>
<p class="p2"></p>
<p class="p2"></p>
<p class="p2">
<span>PRAVNA POUKA: Protiv ove presude može se izjaviti žalba u roku od 15 dana od dana prijema iste i to Višem sudu u Bijelom Polju, a preko ovog suda.</span>
</p>
<p class="p2"></p>
<p class="p2"></p>
<p class="p2">
<span>	</span>
</p>
<p class="p2"></p>
<p class="p2">
<span>	</span>
</p>
<p class="p2"></p>
<p class="p4"></p>
<p class="p4"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;}
.p1{text-align:justify;hyphenate:auto;keep-with-next.within-page:always;font-family:Arial;font-size:12pt;}
.p2{text-align:justify;hyphenate:auto;font-family:Arial;font-size:12pt;}
.p3{text-align:center;hyphenate:auto;keep-with-next.within-page:always;font-family:Arial;font-size:12pt;}
.p4{text-indent:0.5in;text-align:justify;hyphenate:auto;font-family:Arial;font-size:12pt;}
.p5{text-indent:0.5in;text-align:center;hyphenate:auto;keep-with-next.within-page:always;font-family:Arial;font-size:12pt;}
.p6{text-indent:0.5in;margin-bottom:0.083333336in;text-align:justify;hyphenate:auto;font-family:Arial;font-size:12pt;}
.p7{text-indent:0.375in;text-align:justify;hyphenate:auto;font-family:Times New Roman;font-size:12pt;}
.p8{text-indent:0.375in;text-align:justify;hyphenate:auto;font-family:Arial;font-size:12pt;}
.p9{text-indent:0.375in;margin-bottom:0.083333336in;text-align:justify;hyphenate:auto;font-family:Arial;font-size:12pt;}
.p10{text-align:start;hyphenate:auto;font-family:Times New Roman;font-size:12pt;}
.p11{text-indent:0.5in;margin-bottom:0.083333336in;text-align:start;hyphenate:auto;font-family:Arial;font-size:12pt;}
</style>
<meta content="rahmo.banda" name="author">
</head>
<body class="b1 b2">
<p class="p1">
<span class="s1">OSNOVNI SUD U BIJELOM POLJU</span>
</p>
<p class="p2">
<span class="s1">	K.br.  566/2010</span>
</p>
<p class="p2"></p>
<p class="p3">
<span class="s1">U IME NARODA</span>
</p>
<p class="p2"></p>
<p class="p4">
<span>Osnovni sud u Bijelom Polju, kao prvostepeni krivični, u vijeću sastavljenom od sudije Rahma Bande, kao presjednika vijeća, i sudija porotnika Pešić Miljana i Bećirović Gana, kao članova vijeća, uz učešće zapisničara P. Ljiljane, u krivičnom predmetu protiv optuženog G.P.a iz Bijelog Polja, zbog krivičnog djela nedozvoljeno držanje oružja i eksplozivnih materija iz čl. 403. st. 2. Krivičnog Zakonika, postupajući po Optužnici ODT iz B.Polja Kt.br.688/2010 od 20.10.2010. godine, nakon održanog usmenog, glavnog i javnog pretresa u prisustvu Zamjenika ODT iz Bijelog Polja Perović Cmiljane, optuženog G.P.a i  branioca  optuženog J.S.a adv. iz Bijelog Polja, donio je i javno objavio dana  09.02.2011.  godine, </span>
</p>
<p class="p2"></p>
<p class="p3">
<span class="s1">P R E S U D U</span>
</p>
<p class="p2"></p>
<p class="p4">
<span class="s1">Optuženi G.P., </span><span> od oca M.i majke M. rodjene M., rodjen ..godine u Dobrinje Opština Bijelo Polje, živi u Bijelom Polju - Ul. M.Š., Srbin, državljanin Crne Gore, pismen, Saobraćajni tehničar, zaposlen u TV Crne Gore, oženjen, otac troje punoljetno djece, vojsku služio 1973/74.godine u Osijeku i Danilovgradu,  srednjeg imovnog stanja, ne osudjivan. </span>
</p>
<p class="p4"></p>
<p class="p5">
<span class="s1">K r i v   j e</span>
</p>
<p class="p4"></p>
<p class="p4">
<span class="s1">Što je :</span>
</p>
<p class="p4">
<span>- Do 08.03.2010.godine u svom stanu u Ul. M.Š. bb u Bijelom Polju, protivno odredbi čl. 12. Zakona o oružju ( Službeni list RCG br. 49/94), neovlašćeno nabavio i držao vatreno oružje - pušku nepoznate marke i kalibra, čije držanje je gradjanima zabranjeno. </span>
</p>
<p class="p4"></p>
<p class="p4">
<span>- čime je izvršio krivično djelo nedozvoljeno držanje oružja i eksplozivnih materija iz čl. 403. st. 2. Krivičnog Zakonika.</span>
</p>
<p class="p4"></p>
<p class="p4">
<span>-pa mu sud primjenom citiranih zakonskih propisa i čl. 2, 4,5,13,15,32,36,42, 52,53,54, 66 i 75. KZ, te čl. 199,202 i 364. ZKP-a, </span><span class="s1">i z r i č e :</span>
</p>
<p class="p4"></p>
<p class="p3">
<span class="s1">USLOVNU OSUDU</span>
</p>
<p class="p4"></p>
<p class="p4">
<span>Kojom mu utvrdjuje kaznu zatvora u trajanju od  6 / šest / mjeseci i istovremeno odredjuje da se kazna neće izvršiti ukoliko optuženi u roku od 1 /  jedne / godine ne izvrši neko  novo  krivično djelo.</span>
</p>
<p class="p4">
<span>Obavezuje se optuženi da plati ovom sudu na ime paušala iznos od 40,00 € / četrdeset eura/, kao i na ime troškova krivičnog postupka u iznosu od 55,00 ( pedeset pet eura ) sve u roku od 15. dana po pravosnažnosti presude. </span>
</p>
<p class="p4"></p>
<p class="p4">
<span>Optuženom se izriče mjera bezbjednosti trajnog oduzimanja predmeta - puške, sa bližim podacima kao u izreci presude, shodno čl. 66 i 75. KZ. </span>
</p>
<p class="p4"></p>
<p class="p5">
<span class="s1">O b r a z l o ž e nj e</span>
</p>
<p class="p4"></p>
<p class="p4">
<span>Optužnicom ODT iz B.Polja Kt.br.688/2010 od 20.10.2010.godine, optuženom G.P.u iz Bijelog Polja, stavljeno je na teret izvršenje krivičnog djela nedozvoljeno držanje oružja i eksplozivnih materija iz čl. 403. st. 2. Krivičnog Zakonika.</span>
</p>
<p class="p4"></p>
<p class="p6">
<span>Zamjenik ODT Perović Cmiljana prije davanja završnih riječi je izjavila, da želi da iz dispoziva optužnice izbaci riječ </span><span class="s1">'' preradio''</span><span>, dok u ostalom dijelu optužba ostaje nepromijenjena kako u činjeničnom opisu tako i pravnoj kvalifikaciji krivičnog djela. U završnoj riječi je ostala u svemu pri pismenim razlozima jer je izvedenim dokazima utvrdjeno, da je optuženi protivno odredbi čl. 12. Zakona o oružju ( ''Sl. list RCG br. 49/94''), neovlašćeno nabavio i držao vatreno oružje - pušku nepoznate marke i kalibra, čije držanje gradjanima je zabranjeno. Naime, i prema čl. 3. Zakona o oružju puška se smatra vatreno oružje, a što je potvrdio i vještak - balističar B.B., koji je na glavnom pretresu pojasnio da je iz iste pucano, tako da ista predstavlja oružje koje je u funkciji. Predložila je da ga sud za krivično djelo oglasi krivim i osudi na kaznu po zakonu. </span>
</p>
<p class="p4">
<span>Optuženi G.P. u svojoj odbrani tokom postupka je naveo, da vezano za Optužnicu može da kaže to, da je bio angažovan 1992.godine kao komandir minobacačke baterije na Hercegovačkom ratištu u Popovom Polju. Ističe da je jednom prilikom dok su sjedjeli na jednom zidu primijetio jednu veću cijev - cjevčinu oko 50 cm, koju je prvi put u životu vidio i tada je pitao pok. Desimira Kneževića koji je bio načelnik brigade, ''mogu li to uzeti'', i isti mu je rekao ''šta će ti, ali uzmi ako voliš''. On je to donio kada se vratio u Bijelo Polje i može da kaže da je to bilo neobičnog izgleda i otišao je kod R.a P.a B.a i tada mu tražio da mu na isti napravi neki rukohvat - kundak, a to je tražio iz razloga što je on sakupljač starih stvari i u kući ima puno toga. Tada je R.u P.u objasnio da bi mu to trebalo da stavi na zidu i da isto bude izgledno tj. da liči na pušku, što mu je on i uradio. Tu tako napravljenu pušku je od tada držao u kuću pa sve do pretresa dok nije pronadjena u njegovom stanu. Može da kaže da iz te takve puške nije nikada pucano a misli da nije moglo iz nje ni da se puca, jer za nju nema ni metaka, a istu je držao kao suvenir, pa ako je to oružje neka ga sud osudi. Posebno je istakao, da su se na ratištu tada zadržali oko mjesec ipo dana, a pošto je on tu pušku uzeo zato što je neobičnog izgleda on je mještane u Popovom Polju pitao o kakvoj se to pušci radilo i oni su mu tada rekli da je to iz Dubrovnika i da se to radilo o nekoj paradnoj pušci i da je bilo malo proizvedeno tih pušaka tog tipa. Takodje je istakao, da ja tu pušku nije krio jer je istu držao u stanu kao što je naveo iz razloga što je bila neobična a on voli da skuplja stare stvari a inače je kolekcionar starih stvari. </span>
</p>
<p class="p6"></p>
<p class="p6">
<span>Branilac optuženog u završnoj riječi je izjavio, da izvedenim dokazima a posebno iskazom optuženog nesporne su dvije činjenice: - jedna, da je kod njega u kući prilikom pretresa koji je obavljen u odnosu na drugo krivično djelo nadjen metalni predmet nalik na pušku. Optuženi je fascionirani sakupljač starina u koje podpada i staro neupotrebljivo oružje koje svjedoči o vremenu prošlom a nikako se ne može u vremenu sadašnjem ono tretirati kao vatreno oružje.  Čl. 12. Zakona o oružju definisan je pojam vatrenog oružja pa se izmedju ostalog kaže, parafraziram ''da je vatreno oružje ono oružje koje je putem mehanizma za okidanje podobno da kroz cijev usled dejstva pritiska barutnih gasova proturi projektil''. Šta smo stim u vezi saznali od vještaka - balističara B.a B.a. Saznali smo da ova puška ima cijev i da ima podpuno neispravan mehanizam za okidanje, te da bi u teorijskom smislu do ispaljenja metka moglo doći s tim što vještak nije izvršio probu pa za konkretan slučaj se i nije izjasnio dali ova puška podobna za ispaljenje projektila. Zakonom o oružju rekao sam propisano je šta je to oružje. Krivičnim zakonikom propisano je krivično djelo koje je blanketnog obilježja i postoji jedino uz uslov da je neko neovlašćeno držao opasnu stvar - oružje, koja je podobna za ispaljenje projektila. Optuženi nije držao oružje u smislu predhodno iznijete zakonske odredbe, ovo obzirom da je bio nedostupan jedan dio od oružja a to je mehanizam za okidanje odnosno mehanizam za aktiviranje kapisle na projektilu. Kada je to tako onda predmet koji je on držao možemo označiti kao metalni predmet nalik na oružje a nikako se ne radi o oružju.  Istina, vještak je našao tragove nitrata na unutrašnjosti cijevi ovog predmeta. Tom prilikom vještak je istakao da se ne može izjasniti od kad potiču ti tragovi i kad je poslednji put puška bila funkcionalna. Tragovi nitrata odnosno nitrat to je element i nije razgradljiv u okolnostima kada je zaštićen od spoljnih hemijskih uticaja ili mehaničkog gradiranja, tako da on ne može sam od sebe da nestane, pa može da potiče i unazad 10,20 i više godina. Takodje, je moguće da usled upotrebe manevarske municije da ostanu tragovi nitrata, što je vještak u svom nalazu i potvrdio. Kada se imaju u vidu iznijete činjenice, posebno činjenica da se radi o starom i nekompletnom oružju, ono nema karakter kako sam istakao oružja u krivično pravnom smislu. Kada je to tako onda i nema nikakvog elementa bića krivičnog djela u pitanju, sa kog razloga i predlažem da sud oslobodi od optužbe optuženog, jer radnja za koju je optužen u sebi ne sadrži biće krivičnog djela niti ovog iz optužbe niti bilo kojeg drugog. Za istaći je i činjenica da je optuženi pokušavao odnosno da je predao zahtjev da mu se izda odobrenje da ovaj predmet drži kao staro oružje i postupak donošenja odluke s tim u vezi je u toku kod MUP-a - PJ Bijelo Polje. Ukoliko sud ne prihvati tezu odbrane, moli da iznijete okolnosti uzme u obzir prilikom odlučivanja o stepenu eventualne krivice i tome primjeri odluku o kazni. </span>
</p>
<p class="p6">
<span>Optuženi G.P. u završnoj riječi je izjavio, da prihvata završnu riječ svog branioca i nema šta da doda. </span>
</p>
<p class="p7"></p>
<p class="p8">
<span>Radi utvrdjivanja odlučnih činjenica i krivice optuženog, sud je u dokaznom postupku na glavnom pretresu saslušao vještaka - balističara B.a B.a, na saglasni predlog stranaka pročitao izvještaj o vještačenju br. 1003/10 - nalaz i mišljenje balističara dipl. ing. B.a B.a, pročitao zapisnik o pretresanju stana i drugih prostorija okrivljenog, pročitao potvrdu br.02 Sl. od 08.03.2010.godine o oduzimanju predmeta - puške  od okrivljenog i izvršio uvid u izvod iz KE na ime optuženog G.P.a, izdat od strane Uprave Policije – PJ Bijelo Polje br. 2889 od 24.12 .2010.godine. </span>
</p>
<p class="p4"></p>
<p class="p4">
<span>Cijeneći odbranu optuženog i dokaze pojedinačno i u medjusobnoj vezi shodno čl. 360. st. 2. ZKP-a, sud je utvrdio činjenično stanje kao u izreci presude. </span>
</p>
<p class="p4"></p>
<p class="p4">
<span>Naime, odbranu okrivljenog u kojoj je naveo, tj. nije sporio da je predmetnu pušku našao i uzeo kad je bio angažovan 1992.godine na Hercegovačkom ratištu u mjestu Popovo Polje. Tu takvu pušku kad je donio u Bijelo Polje je ponio kod izvjesnog R.a P.a i objasnio mu da će to da drži na zidu </span><span class="s1">i da hoće da izgleda</span><span>, da liči na pušku, te mu je on uradio rukohvat - kundak i istu je držao u stanu i nije je krio, Sud je prihvatio. Medjutim, njegovu odbranu u dijelu u kojem tvrdi da se radi o cijevi dužine oko 50 cm, i da je istu držao kao suvenir u svom stanu, jer je neobičnog izgleda. Obzirom da voli da sakuplja stare stvari i da on smatra da takva puška nije oružje, Sud je cijenio da je usmjerena u izbjegavanju ili pak umanjenju sopstvene krivice. Pored toga ista je opovrgnuta izvedenim dokazima. </span>
</p>
<p class="p4"></p>
<p class="p9">
<span>Prije svega pisanim nalazom i mišljenjem vještaka - balističara B.a B.a, i koji se na glavnom pretresu izjasnio, da je na vještačenje  dostavljena jedna puška nepoznatog proizvodjača. Prilikom pregleda na pušci nijesu uočeni tragovi od proizvodjača, a u katalogu nije pronašao adekvatnu pušku da bi mogao utvrditi proizvodjača. Na pušci su uočene pojedine brojčane i slovne oznake, tako da najvjerovatnije fabrički broj puške je 5346, ovo iz razloga što prva i poslednja cifra nijesu jasno uočljive. Takodje, na pušci postoji broj 1909, koji najvjerovatnije predstavlja godinu proizvodnje. Postoji i broj 8,4, što može predstavljati oznaku za kalibar puške s obzirom da sam izmjerio prečnik ležišta metka u cijevi puške koji iznosi 9 mm, a na ustima cijevi 8,5 mm. Dužina cijevi je 59,5 cm. S obzirom da nije tačno utvrdio kalibar puške nije mogao izvršiti ni probna ispaljenja. Funkcionalnost mehanizma je ispitana bez municije i tom prilikom je uočeno da se zatvarač ne zadržava u zadnjem položaju već prilikom tzv. '' repertiranja '', on se sam vraća u prednji položaj. Na osnovu ovoga može se konstatovati da je predmetna puška djelimično neispravna. Pregledom brisa cijevi konstatovano je prisustvo barutne gareži odnosno da je iz predmetne puške pucano. Vrijeme kad je pucano se ne može utvrditi, to može da bude neposredno prije pregleda , a može da bude i duži vremenski period prije nego što je uzet i tretiran bris cijevi puške.Na pitanje dali se radi o prepravljanom oružju i dali se radi o oružju, odgovorio je  kod predmetne puške izmijenjen je samo drveni kundak, a nikakva druga prepravka nije radjena, što znači da se ne radi o oružju koje je prepravljano. Dalje na pitanje dali je mehanizam za ispaljivanje neispravan, odgovorio je, kao što je rekao u pismenom nalazu i pred sudom ističe, udarni mehanizam odnosno mehanizam za okidanje kod predmetne puške je neispravan. A na pitanje dali manevarskom municijom  može da se puca,  odgovorio je prilikom ispaljenja manevarske municije dolazi do detonacije - praska slično kao i kod ispaljenja bojeve municije sa projektilom. Manevarski metak nema projektil već se sastoji od čaure u kojoj se nalazi barutno punjenje, a čaura je na vrhu zatvorena ili mehanički ili sa nekom plastičnom masom, zavisno od vrste municije. Dakle, prilikom ispaljenja manevarske municije dolazi do sagorijevanja baruta iz čaure naglog širenja sagorelih barutnih gasova što proizvodi prasak ali nema projektil, što znači da unutar cijevi ostaju tragovi od sagorelih barutnih gasova, isto kao i prilikom ispaljenja bojeve municije. Posebno na pitanje može li se iz predmetne puške pucati, se izjasnio,  da on nije imao probnu municiju niti utvrdio kalibar predmetne puške, samo je na osnovu pomjeranja djelova mehanizma uvidio da se udarni mehanizam ne zadržava u zadnjem položaju već spuštanjem ide prema naprijed. Predpostavka je ako bi se metak nalazio u ležištu da bi u tom slučaju moglo doći do aktiviranja kapisle na dnu čaure odnosno ispaljenja prjektila. Inače, sud je nalaz ovog vještaka cijenio kao objektivno i stručno dat. </span>
</p>
<p class="p9">
<span>Predhodno izloženo udopunjuju i ostali pisani dokazi. Tako, se iz zapisnika Uprave Policije PJ B.Polje od 08.03.2010.godine o pretresanju stana i drugih prostorija, vidi da su ovlašćeni policijski službenici tog dana oko 15 h, u stanu G.P.a oduzeli jednu pušku, nepoznate marke i kalibra. A potvrdom iste Uprave br.02/SL od 08.03.2010.godine, se potvrdjuje da je ovlašćeno službeno lice izvršilo privremeno oduzimanje od G.P.a jednu pušku ručne izrade, na kojoj se nalazi oznaka P34, hromirane cijevi, drvenog kundaka, jednometka. </span>
</p>
<p class="p4">
<span>Dakle, na osnovu izvedenih dokaza i odbrane optuženog od strane ovog suda utvrdjuje se da je optuženi G.P., do 08.03.2010.godine u svom stanu u Ul. M.Š. bb u Bijelom Polju, protivno odredbi čl. 12. Zakona o oružju ( Službeni list RCG br. 49/94), neovlašćeno nabavio i držao vatreno oružje - pušku nepoznate marke i kalibra, čije držanje je gradjanima zabranjeno. </span>
</p>
<p class="p4"></p>
<p class="p4">
<span>Prema čl. 403. st. 2. KZ, je propisano, da ko neovlašćeno izradjuje, prodaje, nabavlja, vrši razmjenu, nosi ili drži vatreno oružje, municiju ili eksplozivne materije, kazniće se zatvorom od 6. mjeseci do 5.godina. Krivično djelo se sastoji u neovlašćenoj prodaji, nabavljanju, nošenju ili držanju i razmjeni vatrenog oružja, municije ili eksplozivnih materija, a predmet krivičnog djela su vatreno oružje, municija i eksplozivne materije. Izvršilac djela može biti svako lice, a u pogledu vinosti potreban je umišljaj, koji treba da obuhvati kako svijest o djelatnosti tako i svijest da se to čini neovlašćeno. Djelo je sa blanketnom dispozicijom tako da se njegovo postojanje mora utvrditi s obzirom na propise sadržane u Zakonu o oružju. U konkretnom slučaju okrivljeni je postupao protivno odredbama čl. 12. Zakona o oružju,  jer je neovlašćeno nabavio i držao u svom stanu vatreno oružje - pušku nepoznate marke i kalibra. Optuženi je bio svjestan da je to zabranjeno, ali je isto činio i na taj način krivično djelo izvršio s umišljajem. </span>
</p>
<p class="p4"></p>
<p class="p4">
<span>Prilikom odlučivanja o vrsti i visini kazne, sud je imao u vidu sve okolnosti predvidjene čl. 42 KZ, koje utiču da kazna bude veća ili manja, pa je na strani optuženog od olakšavajućih okolnosti našao da se radi o relativno starijem porodičnom čovjeku – ocu troje djece, da isti nije osudjivan, što ukazuje da isti do sada nije dolazio u sukob sa Zakonom, dok otežavajućih okolnosti nije našao, zbog čega mu je utvrdio kaznu zatvora u trajanju od 6. mjeseci i shodno čl. 53, KZ, istovremeno odredio da se ista neće izvršiti pod uslovom da okrivljeni u roku od 1.godine, ne izvrši neko novo krivično djelo. Sud je stanovišta da u konkretnom slučaju prema optuženom radi krivično pravne zaštite, nije nužno primijeniti kaznu da se može osnovano očekivati da će se i samim upozorenjem uz prijetnju kazne ( uslovnom osudom ) dovoljno uticati na optuženog da više ne vrši krivična djela, odnosno da će se postići svrha izricanja uslovne osude iz čl. 52. u vezi čl. 4. st. 2. KZ. </span>
</p>
<p class="p4"></p>
<p class="p4">
<span>Shodno čl. 199. ZKP-a, sud je obavezao optuženog da na ime paušala plati ovom sudu iznos od 40,00 €, pri čemu je sud vodio računa o trajanju postupka i imovinskim prilikama okrivljenog, kao i na ime troškova krivičnog postupka u iznosu od 55,00 eura, koji troškovi se odnose na ime vještačenja od strane vještaka - balističara, shodno čl. 202. ZKP-a. </span>
</p>
<p class="p4"></p>
<p class="p4">
<span>Optuženom je izrečena mjera bezbjednosti trajnog oduzimanja predmeta - puške, sa bližim podacima kao u izreci presude, shodno čl. 66 i 75. KZ. </span>
</p>
<p class="p4"></p>
<p class="p4">
<span>Sa iznijetih razloga odlučeno je kao u izreci presude shodno čl. 364. ZKP-a.</span>
</p>
<p class="p3">
<span class="s1">OSNOVNI SUD U BIJELOM POLJU</span>
</p>
<p class="p5">
<span class="s1">Dana: 09.02.2011.godine</span>
</p>
<p class="p10"></p>
<p class="p4">
<span class="s1">Zapisničar,				               Predsjednik vijeća - sudija, </span>
</p>
<p class="p4">
<span class="s1">Ljiljana P. s.r.     		                        Rahmo Banda s.r.</span>
</p>
<p class="p4"></p>
<p class="p4"></p>
<p class="p4"></p>
<p class="p11"></p>
<p class="p11"></p>
<p class="p4"></p>
<p class="p4"></p>
<p class="p10"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p>
<span></span>
</p>
<li>
<span class="span1">                                  K.br. 644/14 </span>
</li>
<p>&nbsp;</p>
<p>&nbsp;</p>
<li style="text-align:center;">
<span class="span1">U IME CRNE GORE</span>
</li>
<p>&nbsp;</p>
<p>&nbsp;</p>
<li>
<span class="span1">OSNOVNI SUD U PODGORICI, kao prvostepeni, krivični, po sudiji Larisi Mijušković-Stamatović, uz učešće Vukašinović Valentine, kao zapisničara, u krivičnom predmetu protiv okrivljenog Beriša Vajta, iz Podgorice, zbog krivičnog djela nedozvoljeno držanje oružja i eksplozivnih materija iz čl.403 st.2 Krivičnog zakonika Crne Gore, odlučujući po optužnom predlogu ODT-a Podgorica Kt.br.876/13 od 16.10.2013.godine, kojeg je na glavnom pretresu zastupao Milić Siniša, savjetnik na radu kod ODT-a Podgorica, nakon glavnog i javnog pretresa, održanog dana 28.10.2014 godine u prisustvu zastupnika optužbe i okrivljenog, donio je, a dana 29.10.2014 godine i javno objavio,</span>
</li>
<p>&nbsp;</p>
<p>&nbsp;</p>
<li style="text-align:center;">
<span class="span1">P R E S U D U</span>
</li>
<p>&nbsp;</p>
<li>
<span class="span1">Okrivljeni:</span>
</li>
<p>&nbsp;</p>
<li>
<span class="span1">B. V., od oca R. i majke Z., rođene M., rođen ******.godine u P., sa prebivalištem u P., Ul. A. P. ***, crnogorski državljanin, razumije crnogorski jezik, govori romskim jezikom, privatnik, razveden, otac jednog djeteta, pismen, sa završenom visokom školom, srednjeg imovnog stanja, ranije osuđivan i to:</span><span class="span1"> presudom Osnovnog suda u Podgorici, K.br.06/316 od 23.05.2006.godine zbog krivičnog djela iz čl.412 st.2 u vezi st.1 KZ-a na kaznu zatvora u trajanju od 3 mjeseca, zatim presudom Višeg suda u Podgorici, K.br.101/08 od 26.03.2009.godine zbog krivičnog djela iz čl.300 st.1 na kaznu zatvora u trajanju od 3 godine, zatim presudom Višeg suda u Podgorici K.br.3/08 od 25.02.2010.godine zbog krivičnog djela iz čl.300 st.1 i čl.301 st.1 KZ-a na kaznu zatvora u trajanju od 3 godine i 6 mjeseci i presudom Osnovnog suda u Podgorici K.br. 09/261 od 17/11/2011 zbog krivicnog djela iz čl.240 st.2 u vezi stava 1 KZ-a na kaznu zatvora u trajanju od 1 godine,</span>
</li>
<p>&nbsp;</p>
<p>&nbsp;</p>
<li style="text-align:center;">
<span class="span1">K R I V   J E</span>
</li>
<p>&nbsp;</p>
<li>
<span class="span1">Zato što je:</span>
</li>
<p>&nbsp;</p>
<li>
<span class="span1">Dana 07.maja 2013.godine, u Podgorici, u ugostiteljskom objektu „Ribnica“, svjestan svog djela čije je izvršenje htio znajući da je njegovo djelo zabranjeno, suprotno čl. 11 Zakona o oružju, na javnom mjestu, neovlašćeno nosio oružje kategorije A-eksplozivno oružje, i to ručnu odbrambenu bombu „M52“ i ručnu odbrambenu bombu „M93“, čije nabavljanje i držanje građanima je zabranjeno shodno čl.10 a st.1 Zakona o oružju</span>
</li>
<p>&nbsp;</p>
<li>
<span class="span1">-čime je izvršio krivično djelo nedozvoljeno držanje oružja i eksplozivnih materija iz čl.403 st.2  Krivičnog zakonika Crne Gore,</span>
</li>
<p>&nbsp;</p>
<li>
<span class="span1">Pa ga Sud, primjenom citiranih zakonskih odredbi, te čl. 3, 4, 5, 13, 15, 32, 36 i 42 Krivičnog zakonika Crne Gore, </span>
</li>
<li style="text-align:center;">
<span class="span1">O S U Đ U J E</span>
</li>
<p>&nbsp;</p>
<li>
<span class="span1">Na kaznu zatvora u trajanju od 6 (šest) mjeseci.</span>
</li>
<p>&nbsp;</p>
<li>
<span class="span1">Obavezuje se okrivljeni da na račun budžetskih sredstava Crne Gore na ime sudskog paušala uplati iznos od 50,00€ (pedeset eura) u roku od 15 (petnaest) dana od dana pravnosnažnosti presude pod prijetnjom prinudnog izvršenja.</span>
</li>
<p>&nbsp;</p>
<li>
<span class="span1">Na osnovu člana 75 Krivičnog zakonika prema okrivljenom se izriče</span>
</li>
<p>&nbsp;</p>
<p>&nbsp;</p>
<li style="text-align:center;">
<span class="span1">MJERA BEZBJEDNOSTI</span>
</li>
<p>&nbsp;</p>
<p>&nbsp;</p>
<li>
<span class="span1">ODUZIMANJE PREDMETA - </span><span class="span1">ručne odbrambene bombe „M52“ i ručne odbrambene bombe „M93“, </span><span class="span1">kao predmeta izvršenja krivičnog djela.</span>
</li>
<p>&nbsp;</p>
<p>&nbsp;</p>
<li style="text-align:center;">
<span class="span1">O b r a z l o ž e nj e</span>
</li>
<p>&nbsp;</p>
<p>&nbsp;</p>
<li>
<span class="span1">Optužnim predlogom ODT-a Podgorica Kt.br.876/13 od 16.10.2013.godine kojeg je na glavnom pretresu zastupao Milić Siniša, savjetnik na radu kod ODT-a Podgorica, okrivljenom B. V. stavljeno je na teret izvršenje dva krivična djela nedozvoljeno držanje oružja i eksplozivnih materija iz čl.403 st.2  Krivičnog zakonika.</span>
</li>
<p>&nbsp;</p>
<li>
<span class="span1">Zastupnik optužbe je prije davanja završne riječi precizirao pravnu kvalifikaciju krivičnog djela na način kao u izreci presude, ostajući u završnoj riječi pri tako preciziranom optužnom aktu i završnim riječima datim u ranijem postupku, na glavnom pretresu od 01.07.2014 godine. </span>
</li>
<p>&nbsp;</p>
<li>
<span class="span1">Okrivljeni u odbrani iz prethodnog postupka pred ODT-om Podgorica je sporio navode krivične  prijave da je izvršio predmetno krivično djelo ističući da je te večeri bio u prodavnici i da je nakon izlaska iz iste bio zaustavljen i pretresan od policajaca koji nijesu ništa pronašli te da predmetne bombe nađene na ulici nijesu njegove i ne zna čije su, da bi, nakon što mu je prezentovana fotografija br. 6 fotoelaborata Uprave policije br.12-28-244-438/847 od 07.05.2013.godine, na kojoj se vidi jedan ključ označen brojem 3, izjavio da ne spori da je predmetni ključ njegov pritom neznajući da objasni kako je dospio tu, u neposrednu blizinu dvije ručne bombe.</span>
</li>
<p>&nbsp;</p>
<li>
<span class="span1">Na glavnom pretresu je ostao pri navodima odbrane iz prethodnog postupka, te pri završnim riječima datim u ranijem postupku, sa zapisnika o glavnom pretresu od 01.07.2014 godine, iz kojeg proizilazi da nije kriv i da nema šta drugo dodati.</span>
</li>
<p>&nbsp;</p>
<li>
<span class="span1">Sud je u dokaznom postupku: na saglastan predlog stranaka pročitao svjedočke iskaze Š. B. i Š. I. sa zapisnika o glavnom pretresu od 01.07.2014 godine, pročitao potvrdu UP PJ Podgorica od 07.05.2013.godine na ime B. V., izvještaj o PEH vještačenju Forenzičkog centra u Danilovgradu br.1512-1/13, pročitao izvod iz KE za okrivljenog, izdat od UP PJ Podgorica pod br.29-245/13-12506/2-3450 od 28.10.2013.godine i izvršio uvid u fotodokumentaciju UP PJ Podgorica od 07.05.2013.godine. </span>
</li>
<p>&nbsp;</p>
<li>
<span class="span1">Nakon provedenog dokaznog postupka, ocjenom navoda optužbe, odbrane okrivljenog, te svih provedenih dokaza, kako pojedinačno, tako i u njihovoj ukupnosti, sud je utvrdio da je okrivljeni izvršio krivično djelo stavljeno mu na teret, na načn, vrijeme i u mjestu  </span><span class="span1">kako je to bliže opisano dispozitivom presude, sa kojih razloga je  istog oglasio krivim i osudio na kaznu zatvora kao u  izreci.  </span><span class="span1"></span><span class="span1"></span><span class="span1"></span><span class="span1"></span>
</li>
<p>&nbsp;</p>
<li>
<span class="span1">Svjedok Š. B. je,  u iskazu datom u prethodnom postupku,  posvjedočio da je zaposlen u Upravi policije CB Podgorica te da se predmetnog dana nalazio na radnom mjestu sa kolegom Š. I. obavljajući patrolnu dužnost u reonu naselja Konik i Stari aerodrom. Dalje je naveo da  su,  te večeri, otprilike oko 22,00 časa, dobili informaciju da se u kafani „Ribnica“, koja se nalazi u okviru nekadašnjeg stradiona FK „Ribnica“ </span><span class="span1">nalazilice B.V.</span><span class="span1">, </span><span class="span1">ina</span><span class="span1">č</span><span class="span1">e njemu od ranije poznat kao lice sklono vr</span><span class="span1">š</span><span class="span1">enju krivi</span><span class="span1">č</span><span class="span1">nih djela te da isti kod sebe ima dvije ru</span><span class="span1">č</span><span class="span1">ne bombe</span><span class="span1"> pa su postupili po istoj i odmah se uputili na navedenu lokaciju.  Objasnio je da je, nakon što su ušli u pomenuti ugostiteljski objekat, vidio B. V. koji je sjedio za jednim stolom u društvu R. M. i da se sjeća da je isti vikao i  prijetio da će nekoga da ubije i da baci bombu. Istakao je da su oni sjeli za jedan sto nedaleko od stola za kojim se nalazio B., kako bi čuli o čemu priča pa su nakon toga odlučili da izađu iz kafane te sjeli u patrolno vozilo i parkirali se pored iste kako bi sačekali da B. V. izađe. Izjavio je da je poslije nekih 20-ak minuta isti izašao i da je tada upalio svjetla od vozila i osvijetlio ga jer sa mjesta gdje su bili parkirani, mogli su dobro da vide izlaz a B. V. je bio udaljen svega 5-6 metara od njihovog vozila koji je, kada ih je ugledao, iz desnog džepa trenerke izvadio dvije ručne bombe i odbacio ih sa strane pored jednog vozila „Golf“.  Izjavio je da su on i kolega tad izašli iz vozila, prišli mu i legitimisali ga kako bi precizno utvrdili njegove lične podatke, a nakon toga je on prišao do vozila gdje je B. V. odbacio ručne bombe i vidio je u travi dvije bombe i ključ od motora sa crvenom trakom, pa je, kada se uvjerio da su u pitanju bombe, zajedno sa kolegom odmah o tome obavijestio Dežurnu službu a ovo lice su priveli i predali nadležnom inspektoru. Dodao je da je B. V. na licu mjesta negirao da su to njegove bombe ali je istakao da je vidio trenutak kada ih je ovaj odbacio od sebe i naveo da je vjerovatno i tom prilikom odbacio pomenuti ključ, koji je kasnije tražio da mu on vrati, jer je tvrdio da je to ključ od njegovog motocikla. Pojasnio je i to da su po izlasku iz kafane on i kolega parkirali patrolno vozilo na mjestu odakle su mogli da vide izlaz iz kafane i trenutak kada B. izađe vani. </span>
</li>
<li>
<span class="span1">Na glavnom pretresu ovaj svjedok je u cjelosti ponovio iskaz iz prethodnog postupka.</span>
</li>
<p>&nbsp;</p>
<li>
<span class="span1">Svjedok Š. I. je u prethodnom postupku posvjedočio da se predmetnog dana, kao službenik Uprave policije CB Podgorica, zajedno sa kolegom Š. B., nalazio na radnom mjestu, na patrolnom reonu koji obuhvata naselja Konik i Stari Aerodrom. Dalje je naveo da su, negdje oko 22,00 časa, dobili informaciju da se u kafani „Ribnica“, koja se nalazi u okviru nekadašnjeg stadiona FK „Ribnica“ , nalazi B. V., inače njemu od ranije poznat kao interesantan za njihovu službu i da isti kod sebe ima dvije ručne bombe pa se sa kolegom odmah uputio na navedenu lokaciju. Pojasnio je da su ušli u navedeni ugostiteljski objekat nakon čega je vidio B. V. koji je sjedio za jednim stolom u društvu R. M.. Obzirom da su pretpostavljali da isti očekuje dolazak policije, vjerovali su da je negdje sklonio od sebe te bombe, pa su ušli i sjeli za jedan sto kako bi osmotrili situaciju. Istakao je da je, dok su sjedjeli , čuo da B. viče i prijeti da će nekoga da ubije i baci bombu, a nakon izvjesnog vremena je zajedno sa kolegom odlučio da izađu iz kafane. Objasnio je da su sjeli u patrolno vozilo i parkirali se pored kafane gdje su čekali da B. V. izađe koji je i izašao nakon nekih 20-ak minuta, te  je  njegov kolega Š. B. tada upalio svjetla od vozila i osvijetlio B. koji je u tom trenutku bio udaljen nekih 5-6 metara od njihovog patrolnog vozila, a sa  mjesta gdje su bili parkirani, mogli su dobro da vide izlaz iz kafane i tu  su ostali upravo sa ciljem da sačekaju da isti izađe. Istakao je da, nakon što ih je ugledao, B. je iz desnog džepa trenerke izvadio dvije ručne bombe i odbacio ih sa strane pored jednog vozila „Golf“, a on je sa kolegom izašao iz vozila, te su mu prišli i legitimisali ga kako bi precizno utvrdili njegove podatke. Naveo je da je nakon toga Škatarić Bojan prišao vozilu gdje je B. odbacio ručne bombe, te da su, kada se isti uvjerio da se zaista radi o bombama, o navedenom odmah obavijestili Dežurnu službu a ovo lice su priveli i predlali nadležnom inspektoru. Dodao je da je kasnije vidio da je pored bombi bio jedan </span><span class="span1">ključ sa crvenom trakom, a B. je tvrdio da to nijesu njegove bombe iako je on lično vidio da ih je izvadio iz džepa i bacio pored pomenutog vozila „Golf“ da bi kasnije tražio da mu vrate predmetni ključ jer je tvrdio da je to ključ od njegovog motocikla. Pojasnio je i to da su po izlasku iz kafane on i kolega parkirali patrolno vozilo na mjestu sa kojeg su mogli vidjeti izlaz iz kafane i trenutak kada B. izađe vani  a takođe su vrlo dobro pod svjetlima farova njihovog vozila mogli vidjeti B. V. i trenutak kada je iz džepa izvadio i odbacio bombe od sebe. </span>
</li>
<li>
<span class="span1">Na glavnom pretresu ovaj svjedok je ostao pri svom iskazu iz prethodnog postupka koji je u cjelosti ponovio. </span>
</li>
<p>&nbsp;</p>
<li>
<span class="span1">Iz potvrde UP PJ Podgorica od 07.05.2013.godine proizilazi da je ovlašćeni policijski službenik Uprave policije PJ Podgorica, na osnovu čl.85 stav 9 ZKP od lica B. V. iz Podgorice, dana 07.05.2013.godine u 22.30 časova privremeno oduzeo predmete-dvije ručne bobme i ključ sa crvenom trakom (privjeskom).</span>
</li>
<p>&nbsp;</p>
<li>
<span class="span1">Iz izvještaja o PEH vještačenju Forenzičkog centra u Danilovgradu br.1512-1/13 proizilazi da je Forenzičkom centru dostavljena naredba ODT-a u Podgorici Kt.br.876/13, u krivičnom predmetu protiv osumnjičenog B. V., zbog krivičnog djela nedozvoljeno držanje oružja i eksplozivnih materija iz čl.403 st.2 u vezi st.1 Krivičnog zakonika, a na osnovu čl.137 st.1 ZKP, te da je istom traženo izjašnjenje o vrsti i ispravnosti dviju ručnih bombi, koje su dostavljene na vještačenje, a prethodno oduzete od osumnjičenog lica. Dalje proizilazi da je primjenom optičke metode u vještačenju, a na osnovu geometrijskih karakteristika i literaturnih podataka utvrđeno da predmetne bombe spadaju u grupu rasprskavajućih odbrambenih bombi vremenskog dejstva, kojom prilikom je konstantovano da je jedna ručna bomba M52 zelene boje sa brojem na ručici upravljača 8503 i ćiriličnim slovima i brojčanim oznakama na tijelu bombe BR,M52P3;RZK8707,R žute boje dok druga ručna bomba je M93 crne boje sa brojem na ručici upravljača 8030, na kojoj su oznake žute boje koje se ne mogu jasno očitati. Navedene bombe se sastoje od tijela, eksplozivnog punjenja i upaljača. Iz bezbjedonosnih razloga nije izvršeno odvajanje upravljača od tijela bombe, zbog toga što je tijelo korodiralo. Vizuelnim pregledom nisu uočeni nedostaci na dostavljenim ručnim bombama, imaju sve sastavne djelove. U konačnom, centar je mišljenja  da dostavljeni uzorci predstavljaju ručne odbrambene bombe M52 i M93 koje spadaju u grupu rasprskavajućih odbrambenih bombi vremenskog dejstva te da imaju sve sastavne djelove tako da su ispravne i mogu se aktivirati predviđenim postupkom.</span>
</li>
<p>&nbsp;</p>
<li>
<span class="span1">Iz izvoda iz KE za okrivljenog, izdatog od UP PJ Podgorica pod br. 29.245/13-12506/2-3450 od 28.10.2013.godine proizilazi da je je B. V. ranije osuđivan i to: presudom Osnovnog suda u Podgorici K.br.06/316 od 23.05.2006.godine zbog krivičnog djela iz čl.412 st.2 u vezi st.1 KZ-a na kaznu zatvora u trajanju od 3 mjeseca, zatim presudom Višeg suda u Podgorici, K.br.101/08 od 26.03.2009.godine zbog krivičnog djela iz čl.300 st.1 na kaznu zatvora u trajanju od 3 godine,  presudom Višeg suda u Podgorici K.br.3/08 od 25.02.2010.godine zbog krivičnog djela iz čl.300 st.1 i čl.301 st.1 KZ-a na kaznu zatvora u trajanju od 3 godine i 6 mjeseci i presudom Osnovnog suda u Podgorici K.br. 09/261 od 17/11/2011 zbog krivicnog djela iz čl.240 st.2 u vezi stava 1 KZ-a na kaznu zatvora u trajanju od 1 godine. </span>
</li>
<p>&nbsp;</p>
<li>
<span class="span1">Uvidom u fotodokumentaciju UP PJ Podgorica od 07.05.2013.godine sud je utvrdio da je ista sačinjena povodom pronalaska dvije ručne bombe koje je odbacilo lice B. V.prilikom kontrole od strane patrole M-64 , u ulici A. P. **, te da je u istoj evidentiran bliži izgled bombi označenih pod brojevima 1 i 2, kao i ključeva, naznačenih pod brojem 3, te da se navedeni predmeti na fotografijama nalaze u neposrednoj blizini, a  u blizini vozila marke „Volkswagen“.</span>
</li>
<p>&nbsp;</p>
<li>
<span class="span1">Sud je, cijeneći odbranu okrivljenog koji je tokom cijelog postupka negirao izvršenje predmetnog djela, našao da je ista u suprotnosti sa provedenim dokazima, prvenstveno iskazima svjedoka Š. I. i Š. B., zaposlenih u Upravi policije CB Podgorica, ujedno očevidaca predmetnog događaja koji su na istovjetan način posvjedočili, da su predmetne noći, nalazeći se na radnom zadatku, postupili po dojavi da se okrivljeno lice nalazi u ugostiteljskom objektu „Ribnica“ i koji kod sebe ima dvije ručne bombe, te su se odmah uputili u navedeni objekat. Dalje su naveli da su u istom vidjeli okrivljenog koji je vikao i prijetio da će baciti bombe, da bi, nakon što su izašli iz kafane, sjeli u patrolno vozilo i parkirali se pored, sa kojeg mjesta su mogli dobro vidjeti okrivljenog, a nakon njegovog izlaska , istog su osvijetlili  svjetlima od vozila, koji je, nakon što ih je ugledao, iz desnog džepa trenerke izvadio dvije bombe i odbacio ih sa strane pored jednog vozila „Golf“. Nakon toga su izašli  iz vozila kako bi ga legitimisali, a Š. B. je prišao vozilu gdje je B. bacio bombe i vidio u travi dvije bombe i ključ sa crvenom trakom pa su o navedenom obavijestili Dežurnu službu i priveli okrivljenog koji im je na licu mjesta negirao da su to njegove bombe, a kasnije je tražio navedeni ključ jer je tvrdio da je to ključ od njegovog motocikla.  Kako su iskazi svjedoka međusobno saglasni, a riječ je o licima zaposlenim u Upravi policije, te su na nepristrasan način mogli posvjedočiti o predmetnom događaju, koji su pritom neposredno čulno opazili i na istovjetan način reprodukovali, a povodom obavljanja radnog zadatka, postupajući po dojavi da  okrivljeni kod sebe ima dvije ručne bombe i da se nalazi u ugostiteljskom objektu „Ribnica“ , to sud nije našao razlog da sumnja u istinitost njihovih iskaza, te ih je cijenio kao vjerodostojne i kao takvima im poklonio punu vjeru. Da je riječ o ručnim bombama koje su svjedoci predmetnom prilikom opazili, sud je utvrdio iz nalaza i mišjenja Forenzičkog centra Uprave policije Crne Gore, koji nalaz je cijenio kao stručan i precizan, i iz kojeg je takođe utvrdio da predmetne bombe predstavljaju ručne odbrambene bombe M52 i M93 te da imaju sve sastavne djelove tako da su ispravne i mogu se aktivirati predviđenim postupkom. Nadalje, izjavu svjedoka očevidaca da su se bombe i ključ sa crvenom trakom nalazili u neposrednoj blizini, a pored vozila „Golf“, sud je potvrdio uvidom u fotodokumentaciju PJ Podgorica od 07.05.2013.godine. Kako okrivljeni u odbrani nije sporio da je predmetni ključ od motocikla njegov i nije mogao objasniti kako to da se isti nalazio u neposrednoj blizini bombi, to je sudu nametnuo logičan zaključak kojim je potvrđen iskaz svjedoka i u ovom dijelu, da je bombe bacio okrivljeni  istovremeno sa ključem jer zašto bi se u njegovoj blizini nalazile predmetne bombe ako ne na način opisan svjedočkim iskazima. Osim toga iz potvrde o privremeno oduzetim predmetima od 07.05.2013.godine sud je utvrdio da je ovlašćeni policijski službenik od okrivljenog privremeno oduzeo navedene predmete, tačnije dvije ručne bombe i ključ sa crvenom trakom (priveskom), iz čega se nedosmisleno zaključuje da je iz naprijed navedenih materijalnih dokaznih sredstava okrivljeni B. izvršio krivično djelo koje mu se stavlja na teret. </span>
</li>
<p>&nbsp;</p>
<li>
<span class="span1">Imajući u vidu ovako utvrđeno činjenično stanje, sud je našao da je odbrana okrivljenog nelogična i neuvjerljiva te na taj način usmjerena isključivo na izbjegavanje krivične odgovornosti i olakšavanje sopstvenog položaja u krivičnom postupku te je cijenio kao irelevantnu u konkretnom slučaju.</span>
</li>
<p>&nbsp;</p>
<li>
<span class="span1">Pravno kvalifikujući utvrđeno činjenično stanje, Sud nalazi da su se u naprijed preduzetim radnjama okrivljenog, ostvarili svi subjektivni i objektivni elementi bića krivičnog djela nedozvoljeno držanje oružja i eskplozivnih materija iz čl.403 st.2 Krivičnog zakonika Crne Gore, pa je okrivljeni na subjektivnom planu postupao sa direktnim umišljajem kao oblikom krivice, obzirom da je bio svjestan svog djela i htio je njegovo izvršenje.</span>
</li>
<p>&nbsp;</p>
<li>
<span class="span1">Prilikom odlučivanja o vrsti i visini krivične sankcije Sud je cijenio sve okolnosti iz čl.42 Krivičnog zakonika Crne Gore koje su od uticaja da kazna bude manja ili veća, pa je od olakšavajućih cijenio njegove lične i porodične prilike, odnosno činjenicu da je razveden i otac jednog djeteta, dok je njegovu raniju osuđivanost utvrđenu izvodom iz KE vrednovao </span><span class="span1">kao otežavajuću okolnost, obzirom da je riječ o višestrukom povratniku, pa je sud, imajući u vidu navedene okolnosti i njihov međusobni odnos, okrivljenog osudio na kaznu zatvora u trajanju od šest mjeseci, nalazeći da je navedena kazna neophodna i dovoljna kako sa aspekta generalne, tako i sa stanovišta specijalne prevencije, te će se istom ostvariti svrha kažnjavanja iz čl. 32 Krivičnog zakonika Crne Gore, a u okviru opšte svrhe propisivanja i izricanja krivičnih sankcija iz čl. 4 st. 2 Krivičnog zakonika Crne Gore. Dakle, Sud se prilikom odmjeravanja kazne za okrivljenog rukovodio principom individualizacije krivične sankcije, pa je kod činjenice višestruke osudjivanosti okrivljenog, našao da navedena kazna zatvora za okrivljenog predstavlja pravedan balans izmedju preduzimanja inkriminisanih aktivnosti okrivljenog koji je ostvario subjektivne i objektivne elemente bića krivičnog djela stavljenog mu na teret, sa jedne strane, te prirode, značaja i karaktera, te medjusobne uslovljenosti olakšavajućih i otežavajućih okolnosti, sa druge strane. </span>
</li>
<p>&nbsp;</p>
<li>
<span class="span1">Kako stvarnih troškova krivičnog postupka nije bilo, Sud je okrivljenog, primjenom čl. 226, 227 i 229 Zakonika o krivičnom postupku, obavezao da na ime sudskog paušala, a koji je odmjeren shodno dužini trajanja postupka, složenosti predmeta, kao i imovnim prilikama okrivljenog, uplati iznos od 50,00 eura na račun Budžetskih sredstava Crne Gore.</span>
</li>
<p>&nbsp;</p>
<li>
<span class="span1">Sud je prema okrivljenom B. V., shodno članu 75 Krivičnog zakonika izrekao i mjeru bezbjednosti </span><span class="span1">oduzimanje predmeta - </span><span class="span1">ručne odbrambene bombe „M52“ i ručne odbrambene bombe „M93“,</span><span class="span1">obzirom da su iste predmet izvršenja krivičnog djela, a u uvjerenju da će se izrečenom mjerom bezbjednosti otkloniti stanja i uslovi koji su od uticaja da učinilac ubuduće ne vrši krivična djela, te da i razlozi bezbjednosti nalažu njihovo oduzimanje. </span>
</li>
<p>&nbsp;</p>
<li>
<span class="span1">Na osnovu izloženog, a u smislu čl.374 Zakonika o krivičnom postupku, odlučeno je kao u izreci presude.</span>
</li>
<p>&nbsp;</p>
<li style="text-align:center;">
<span class="span1">OSNOVNI SUD U PODGORICI</span>
</li>
<li style="text-align:center;">
<span class="span1">Dana, 29.10.2014 godine</span>
</li>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">       ZAPISNIČAR                                                                       SUDIJA  </span>
</p>
<p>
<span class="span1">Valentina Vukašinović</span><span class="span1">                                        Larisa Mijušković-Stamatović</span>
</p>
<p>&nbsp;</p>
<li>
<span class="span1">DN-a</span>
</li>
<li>
<span class="span1">Primjerak presude dostaviti:</span>
</li>
<li>
<span class="span1">- ODT-u Podgorica</span>
</li>
<li>
<span class="span1">- Okrivljenom</span>
</li>
<li>
<span class="span1">     S u d i j a, </span>
</li>
<li>
<span class="span1">___________________</span>
</li>
<li>
<span class="span1">Postupljeno dana______________</span>
</li>
<li>
<span class="span1">Namještenik__________________</span>
</li>
<p>&nbsp;</p>
<p>&nbsp;</p>
<p>&nbsp;</p>
<li>
<span class="span1"></span>
</li>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
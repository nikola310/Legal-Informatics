<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.p1{text-align:justify;hyphenate:auto;font-family:Verdana;font-size:11pt;}
.p2{text-align:center;hyphenate:auto;font-family:Verdana;font-size:11pt;}
.p3{text-align:center;hyphenate:auto;keep-with-next.within-page:always;font-family:Verdana;font-size:11pt;}
.p4{text-indent:0.5in;text-align:justify;hyphenate:auto;font-family:Verdana;font-size:11pt;}
.p5{margin-bottom:0.083333336in;text-align:justify;hyphenate:auto;font-family:Verdana;font-size:11pt;}
.p6{text-align:start;hyphenate:auto;font-family:Verdana;font-size:11pt;}
.p7{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
</style>
<meta content="svetlana.nacic" name="author">
</head>
<body class="b1 b2">
<p class="p1">
<span>											K. br. 259/10</span>
</p>
<p class="p1"></p>
<p class="p1"></p>
<p class="p2">
<span class="s1">U IME NARODA</span>
</p>
<p class="p1"></p>
<p class="p1"></p>
<p class="p1">
<span>	Osnovni sud u Bijelom Polju, kao krivični prvostepeni sud,  sudija Svetlana Načić kao sudija pojedinac, uz učešće zapisničara Zorice Šćekić, rješavajući po optužnom predlogu Osnovnog državnog tužioca u Bijelom Polju, Kt. br. 13/10 od 13.04.2010. godine,   podnijetom protiv okrivljenog G.B.a, iz Bijelog Polja, zbog krivičnog djela kradja iz čl. 239 st. 1 Krivičnog zakonika, nakon održanog glavnog i javnog pretresa, u prisustvu okrivljenog G.B.a, a u odsustvu uredno obaviještenih ODT-a iz Bijelog Polja i predstavnika oštećene E. iz Bijelog Polja, </span>
</p>
<p class="p1">
<span>donio je i javno objavio, dana 13.05.2010. godine</span>
</p>
<p class="p1"></p>
<p class="p1"></p>
<p class="p3">
<span class="s1">P R E S U D U</span>
</p>
<p class="p1"></p>
<p class="p1"></p>
<p class="p1">
<span class="s1">	</span><span>Okrivljeni  </span><span class="s1">G.B.O, </span><span>od oca V. i majke J., rodjene  M., rodjen .... godine u Bijelom Polju, sa prebivalištem  u mjestu LJ.a, opština Bijelo Polje, državljanin  CG, oženjen, završio srednju školu, lošeg imovnog stanja, neosudjivan,</span>
</p>
<p class="p1"></p>
<p class="p3">
<span class="s1">K r i v    j e</span>
</p>
<p class="p1"></p>
<p class="p1">
<span>	Što je:</span>
</p>
<p class="p1"></p>
<p class="p1">
<span>	U periodu od 12.09.2009. godine do 12.12.2009. godine u Bijelom Polju u ul. Slobode u svom poslovnom objektu "T.G.", u namjeri da sebi pribavi protivpravnu imovinsku korist, neovlašćeno vršio potrošnju električne energije, na način što se od jedne utičnice kablom presjeka PGP 3 x 2,5 mm2 priključio, mimo električnog brojila, direktno na tablu - uspravni vod, tako da se potrošnja električne energije sa ove utičnice nije registrovala i time nanio štetu E. Bijelo Polje u iznosu od 305,44€, </span>
</p>
<p class="p1"></p>
<p class="p1">
<span>	-čime je izvršio krivično djelo kradja iz čl. 239 st. 1 Krivičnog zakonika CG,</span>
</p>
<p class="p4"></p>
<p class="p4">
<span>-pa mu sud, primjenom citiranih zakonskih propisa, te čl. 2, 4, 5, 13, 15, 32, 36, 52,53,54 Krivičnog zakonika CG i čl. 199 st. 2, 202 i 212 st. 2 i 364 ZKP CG,  </span><span class="s1">i z r i č e</span>
</p>
<p class="p1"></p>
<p class="p1"></p>
<p class="p3">
<span class="s1">USLOVNU OSUDU</span>
</p>
<p class="p1"></p>
<p class="p1"></p>
<p class="p1">
<span>	Kojom mu utvrdjuje kaznu zatvora u trajanju od 3 /tri/ mjeseca i istovremeno određuje da se ista neće izvršiti ako u roku od jedne godine ne učini novo krivično djelo.</span>
</p>
<p class="p1"></p>
<p class="p1">
<span>	Okrivljeni se obavezuje da ovom sudu na ime paušala plati iznos od 30,00 /trideseteura/, a na ime troškova krivičnog postupka iznos od 55,00 €, koje iznose će uplatiti na račun br. 530-4149-79, u roku od 15 dana, po pravnosnažnosti presude.</span>
</p>
<p class="p1"></p>
<p class="p4">
<span>Kako je okrivljeni nadoknadio pričinjenu štetu oštećenoj "E." u Bijelom Polju, to sud okrivljenog nije obavezao na plaćanje iste, a za ostali dio istaknutog imovinsko-pravnog zahtjeva oštećena se upućuje na parnični postupak. </span>
</p>
<p class="p4"></p>
<p class="p1"></p>
<p class="p3">
<span class="s1">O b r a z l o ž e nj e</span>
</p>
<p class="p1"></p>
<p class="p1">
<span>	Optužnim predlogom Osnovnog državnog tužilaštva u Bijelom Polju, Kt. br. 13/10 od 13.04.2010.  godine optužen je G.B.o iz Bijelog Polja , da je izvršio krivično djelo kradja iz čl. 239 st. 1 Krivičnog zakonika, stim što je sud promijenio činjenični opis iz dispozitiva  optužnog predloga u pogledu vremena izvršenja krivičnog djela i iznosa pričinjene štete i isto je sadržano u izreci presude. </span>
</p>
<p class="p1"></p>
<p class="p4">
<span>Glavni pretres je održan u odsustvu uredno obaviještenih ODT-a iz Bijelog Polja i predstavnika oštećene E. Bijelo Polje shodno čl. 453 ZKP-a. Predstavnik oštećene E. Bijelo Polje se u toku postupka pridružio krivičnom gonjenju protiv okrivljenog i istakao je imovinsko pravni zahtjev u iznosu od 2.256,04 eura, stim što je istakao da je okrivljeni na ime neovlašćene potrošnje električne energije uplatio E. iznos od 1.128,00 eura.</span>
</p>
<p class="p1"></p>
<p class="p5">
<span>	Okrivljeni  G.B.o, u svojoj odbrani tokom istrage, je istakao da posjeduje poslovni objekat površine oko 45 m2 koji je kupio od DP "Košute" prije 8 godina i to u stanju kakvom je danas, te da nije vršio rekonstrukciju istog tako da nije radio ništa vezano za elektroinstalaciju u objektu, a dana 12.12.2009. godine radnici E. prilikom kontrole su konstatovali da jedna utičnica u objektu se može koristiti, a da se to ne registruje preko električnog brojila. Istakao je da su prije ove kontrole dolazili ovlašćeni službenici E. i na njegov zahtjev izvršili promjenu uklopnog sata o čemu su sačinili zapisnik i konstatovali zatečeno stanje. Inače, u objektu se za grijanje koristi plinska peć, te da nije tačno da je u trenutku kontrole korišćena električna energija preko spornog utikača, tako što je bila uključena TA peć. Istakao je da posjeduje zapisnik o promjeni uklopnog sata u kojem je konstatovano da je izvršena ugradnja novog uklopnog sata  u njegovom poslovnom objektu koji je sačinjen dana 04.11.2009. godine, br. 395/09 od 04.11.2009. godine i da je znao o neispravnosti električne instalacije on ne bi zvao električare da mu izvrše promjenu uklopnog sata, a kojima je i prijavio  da je uklopni sat neispravan. Ističe, da su računi za električnu energiju od januara mjeseca 2010. godine duplo manji i da sumnja u cjelokupnu električnu instalaciju u objektu. Napominje da je naslijedio i zatekao stanje koje su konstatovali službenici E. Bijelo Polje P.V. i K.B.o. Inače on je E. Bijelo Polje uplatio iznos od 1.128,00 € koju uplatnicu je priložio u spise predmeta.</span>
</p>
<p class="p1"></p>
<p class="p5">
<span>	U završnoj riječi okrivljeni G.B.o je izjavio da je zatečeno stanje u poslovnom objektu naslijedjeno, osjeća se krivim iz razloga što nije prekontrolisao električnu energiju, objekat je izdavan prije njegove kupovine 2002. godine. </span>
</p>
<p class="p4"></p>
<p class="p5">
<span>	Radi utvrdjivanja odlučnih činjenica i donošenja pravilne i zakonite odluke, sud je izveo dokaze: saslušao svjedoke P.V.a i K.B.a, pročitao nalaz i mišljenje vještaka R.G.od 28.03.2010. godine, pročitao iskaz predstavnika oštećene E. Bijelo Polje dat na zapisniku o saslušanju pred istražnim sudijom Kri.br. 19/10 od  16.03.2010.  godine, zapisnik o kontroli mjernog mjesta br. 15. od 12.12.2009. godine, pročitao obračun neovlašćeno preuzete električne energije E. Bijelo Polje br.278/03/09 od 03.12.2009. godine i izvršio uvid u izvod iz kaznene evidencije na ime okrivljenog. Drugih predloga za dopunu dokaznog postupka nije bilo.   </span>
</p>
<p class="p1">
<span>	Cijeneći odbranu okrivljenog i dokaze pojedinačno i u medjusobnoj vezi, a shodno čl. 360  st. 2 Zakonika o krivičnom postupku, sud je utvrdio činjenično stanje i na osnovu istog zaključio da je okrivljeni izvršio krivično djelo kradje za koje je kriv.</span>
</p>
<p class="p1"></p>
<p class="p1">
<span>	Naime, sud je cijenio odbranu okrivljenog G.B.a kao neosnovanu i sračunatu na izbjegavanje krivične odgovornosti, pa istu nije prihvatio. Ovo posebno što je njegova odbrana obezvrijeđena jasnim i decidnim iskazom saslušanih  svjedoka, čije iskaze je sud u potpunosti prihvatio.Tako iz iskaza svjedoka P.V.a i K.B.a utvrđeno je da su isti u svojstvu ovlašćenih radnika E. vršili kontrolu potrošnje električne energije u poslovnom objektu »T.G.« u ul.Slobode u Bijelom Polju, kojom prilikom su ustanovili da je potrošač u svom poslovnom  objektu, onemogućio tačno registrovanje električne energije na način što se od jedne utičnice kablom presjeka PGP 3x2,5mm2, priključio mimo električnog brojila direktno na tablu - uspravni vod, tako da se potrošnja električne energije sa ove utičnice nije registrovala.Tako svjedok P.V. je pojasnio da kablo koje vodi od uspravnog voda do utičnice je u zidu tj. omaltano i nije vidljivo spolja,  u blizini ove utičnice na rastojanju od 30 cm je utičnica preko koje se utrošena električna energija regularno registrovala u trenutku kontrole.TA peć koja je bila u objektu  nije bila uključena u utičnicu preko koje se može neovlašćeno koristiti električna energija iako je on u zapisniku konstatovao da se u trenutku kontrole sa navedenog kabla napajala TA peć jačine 2,5 KW.Medjutim, smatrao je da potrošač u toku noći koristi ovu utičnicu za TA peć , što je saopštio okrivljenom,  a koji je navedeno priznao, i molio ga da ne sačinjava  zapisnik stim što je isti odbio da potpiše. Svjedok K.B.o je potvrdio navode svjedoka P.V.a i dodao je da prilikom kontrole nijesu skidali tablu jer za tim nije bilo potrebe tim prije što za njih je bilo očigledno da se neovlašćeno vrši potrošnja električne energije.Ovakvi navodi iz iskaza svjedoka u potpunosti su potvrđeni sadržinom pismenog dokaza – zapisnika o kontroli mjernog mjesta br. 15 od 12.12.2009.godine, gdje se potvrđuje da je okrivljeni neovlašćeno vršio potrošnju električne energije, na način što se mimo električnog brojila priključio kablom presjeka PGP 3x2,5mm2, tako da se potrošnja električne energije nije registrovala. Sud je sadržinu ovog dokaza u potpunosti prihvatio jer je ista saglasna sa ostalim izvedenim dokazima i ničim nije dovedena u pitanje. </span>
</p>
<p class="p4"></p>
<p class="p4">
<span>Sud je cijenio, ali nije prihvatio, obračun neovlašćene potrošnje električne energije, sačinjen od strane oštećene »E.« u B.Polju, jer je prihvatio nalaz i mišljenje vještaka elektro-struke R.G.od 28. 03. 2010.godine, u dijelu u kojem je dala obračun neovlašćeno potrošene električne energije za period od tri mjeseca, to jest za period od 12.09.2009. godine do 12.12.2009. godine, koji iznosi 305,44 eura, koji iznos je okrivljeni platio, a što nije sporio ni ovlašćeni predstavnik oštećene  E.. Nalaz vještaka u ovom dijelu sud je prihvatio kao stručan i objektivan , dat po osnovu činjenica konstatovanih na zapisniku E. B.Polje o kontroli mjernog mjesta br. 15. od 12.12.2009. godine i po osnovu Pravila o snadbijevanju električnom energijom Sl.list CG br. 13/05 i br. 54/09. </span>
</p>
<p class="p4"></p>
<p class="p1">
<span> 	Naime, shodno odredbama člana 26 st.2 Pravila za snabdjevanje elektičnom energijom okrivljenom je stavljeno na teret da je u periodu od 12.12.2008.g. do 12.12.2009.godine, vršio neovlašćenu potrošnju električne energije, i na taj način  izvršio kradju iste, u iznosu od 1.071,05. Medjutim čl.62 Pravila o snabdijevanju električnom energijom je propisano da stupanjem na snagu tih pravila prestaju da važe Pravila o snabdijevanju električnom energijom „Sl.list RCG“ br.13/05, osim člana 26 koji će se primjenjivati do donošenja metodologije obračuna neovlašćeno utrošene el.energije.Pomenuti čl.26 će se i dalje primjenjivati samo u pogledu metodologije obračuna neovlašćeno utrošene električne energije, ne i u pogledu vremenskog perioda obračuna, što jasno proizilazi iz prelaznih i završnih odredaba, tačnije člana 62 važećih Pravila o snabdijevanju el.energijom, pa je ovaj sud našao  da treba primjeniti čl.59 st.3 Pravila o snabdijevanju (Sl.list CG, br.54/09), koji propisuje najduži vremenski period od 3 mjeseca, te je promijenio činjenični opis iz dispozitiva  optužnog predloga u pogledu vremena izvršenja krivičnog djela i iznosa pričinjene štete i isto je sadržano u izreci presude. </span>
</p>
<p class="p4"></p>
<p class="p1">
<span>	Na osnovu svih izvedenih dokaza i njihove brižljive ocjene, sud je utvrdio činjenično stanje koje odgovara činjeničnom opisu iz izreke presude, s obzirom da je na nesumnjiv način utvrdjeno da je okrivljeni u svom poslovnom objektu , neovlašćeno vršio potrošnju električne energije tako što se od jedne utičnice kablom presjeka PGP 3 x 2,5 mm2 priključio, mimo električnog brojila, direktno na tablu - uspravni vod, tako da se potrošnja električne energije sa ove utičnice nije registrovala i time nanio štetu E. Bijelo Polje u iznosu od 305,44€. Okrivljeni je na opisani način izvršio krivično djelo stavljeno mu na teret javnom optužbom i za isto je kriv. Tako,  prema odredbi čl. 239 st. 1 Krivičnog zakonika CG, krivično djelo kradje se sastoji u oduzimanju tudje pokretne stvari u namjeri da se njenim prisvajanjem pribavi, sebi ili drugom,  protivpravna imovinska korist. U konkretnom slučaju, električna energija predstavlja pokretnu stvar čijim je prisvajanjem, a u namjeri da sebi pribavi protivpravnu imovinsku korist,  okrivljeni ostvario elemente bića krivičnog djela u pitanju. Naime, umišljaj okrivljenog bio je usmjeren na oduzimanje električne energije na neograničeno vrijeme, odnosno dok bude u mogućnosti da isto čini, konkretno sve do momenta kada je prilikom kontrole zatečen u vršenju neovlašćene potrošnje električne energije.</span>
</p>
<p class="p4"></p>
<p class="p4">
<span>Za  učinioca ovog  krivičnog  djela  kradje predvidjena je novčana kazna ili kazna zatvora do 3 godine. </span>
</p>
<p class="p1"></p>
<p class="p1">
<span>	Odlučujući u pogledu vrste i visine kazne, a cijeneći sve okolnosti iz čl. 42 Krivičnog zakonika CG, sud je kod okrivljenog, kao olakšavajuće okolnosti našao: da se radi  porodičnoj osobi,  ocu četvoro djece, u obavezi izdržavanja porodice , a posebno okolnost da nije osudjivan, što govori da se radi o licu koje nije sklono izvršenju krivičnih djela. Imajući u vidu olakšavajuće okolnosti sud je okrivljenom utvrdio kaznu zatvora  u trajanju od tri mjeseca i istovremeno odredio da se ista neće izvršiti ukoliko u roku od  godine dana ne učini novo krivično djelo. Sud je okrivljenom izrekao uslovnu osudu shodno čl.52,53,54 Krivičnog zakonika Crne Gore,  pa je mišljenja da će se samom prijetnjom dovoljno uticati  na okrivljenog da ubudće ne vrši krivična djela, te bi se na taj način ostvarila svrha kažnjavanja iz  čl. 32 Krivičnog zakonika CG. Okrivljenom  je ukazano na značaj uslovne osude i mogućnost njenog opoziva. </span>
</p>
<p class="p1">
<span>	</span>
</p>
<p class="p4">
<span>Shodno čl. 199 st. 2 Zakonika o krivičnom postupku CG, odlučeno je u pogledu paušala u iznosu od 30 €, pri čemu je sud vodio računa o složenosti i trajanju krivičnog postupka, a shodno čl. 202 istog Zakonika u pogledu troškova krivičnog postupka, a isti troškovi se odnose na vještačenje vještaka elektro-struke isplaćenih iz predračunskih sredstava suda, u iznosu od 55,00€.</span>
</p>
<p class="p1"></p>
<p class="p4">
<span>Sud nije obavezao okrivljenog da na ime neovlašćene potrošnje električne energije, oštećenoj »E.« iz Bijelog Polja plati iznos 305,44€, sa razloga što je okrivljeni na ime neovlašćene potrošnje električne energije uplatio E. iznos od 1.128,00 eura, što je potvrdio predstavnik oštećene E. u B.Polju u svom iskazu, za preostali iznos oštećena »E.a« iz B.Polja, radi ostvarivanja imovinsko-pravnog zahtjeva, upućuje se na parnicu, shodno čl. 212 st. 2 Zakonika o krivičnom postupku.</span>
</p>
<p class="p4"></p>
<p class="p1">
<span>   	Iz iznijetih razloga shodno čl. 364 Zakonika o krivičnom postupku, odlučeno je kao u izreci presude.</span>
</p>
<p class="p1"></p>
<p class="p3">
<span>OSNOVNI SUD U BIJELOM POLJU</span>
</p>
<p class="p2">
<span>Dana 13.05.2010. godine</span>
</p>
<p class="p1"></p>
<p class="p1">
<span>ZAPISNIČAR,						                  S U D I J A,</span>
</p>
<p class="p1">
<span>Zorica Šćekić,s.r.  					                       Svetlana Načić,s.r.  </span>
</p>
<p class="p1"></p>
<p class="p1"></p>
<p class="p1"></p>
<p class="p6"></p>
<p class="p7"></p>


</body>
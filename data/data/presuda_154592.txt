<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-family:'Arial';font-weight:800;font-style:italic }
.span3{;font-family:'Arial';font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span></span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:right">
<span class="span1">K.br.64/13</span>
</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>&nbsp;</p>
<p>
<span class="span1">OSNOVNI SUD U PODGORICI, kao prvostepeni, krivični, po sudiji Larisi Mijušković-Stamatović, uz učešće Radetić Lidije, kao zapisničara, u krivičnom predmetu protiv okrivljene </span><span class="span1">D.K.</span><span class="span1">, zbog krivičnog djela falsifikovanje isprave, iz čl. 412 st.2. u vezi st.1 Krivičnog zakonika, odlučujući po optužnom predlogu ODT-a Podgorica Kt.br.579/12 od 21.01.2013. godine, kojeg je na glavnom pretresu zastupala Protić Jelena , zamjenik ODT-a Podgorica, nakon glavnog i javnog pretresa, održanog u prisustvu zastupnika optužbe i okrivljene, dana 26.12.2013. godine, donio je, i istog dana javno objavio</span>
</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1">Okrivljena:</span>
</p>
<p>
<span class="span2">  </span>
</p>
<p>
<span class="span1">D.K.</span><span class="span3">, </span><span class="span1">JMBG </span><span class="span1">...</span><span class="span1">, od oca </span><span class="span1">D.</span><span class="span1"> , i majke </span><span class="span1">M.</span><span class="span1">, rođene </span><span class="span1">D.</span><span class="span1">, rođena </span><span class="span1">....</span><span class="span1">. godine u  Podgorici, sa prebivalištem u mjestu rođenja, ul. </span><span class="span1">....</span><span class="span1"> br. 1, državljanka Crne Gore, po zanimanju diplomirani farmaceut, razvedena, majka jednog maloljetnog djeteta, pismena, sa završenim Farmaceutskim fakultetom, nezaposlena, lošeg imovnog stanja, ranije neosuđivana, </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">K R I V A  J E</span>
</p>
<p>&nbsp;</p>
<p>
<span class="span1">Zato što je:</span>
</p>
<p>&nbsp;</p>
<p>
<span class="span1">Dana 25. avgusta 2011. godine u Podgorici, svjesna svog djela čije je izvršenje htjela i znajući da je njeno djelo zabranjeno, napravila lažnu javnu ispravu-uplatnicu-kreditni nalog i upotrijebila je kao pravu, na način što je prvo u uplatnicu unijela neistinite podatke da je </span><span class="span1">T.I.</span><span class="span1"> uplatila iznos od 500,00 eura u korist preduzeća „</span><span class="span1">MP M........</span><span class="span1">“, pri čemu je na mjestu predviđenom za potpis inicijatora svojeručno upisala ime i prezime </span><span class="span1">T.I.</span><span class="span1">, te je takvu lažnu uplatnicu upotrijebila kao pravu predajući je preduzeću „</span><span class="span1">MP M........</span><span class="span1">“,</span>
</p>
<p>&nbsp;</p>
<p>
<span class="span1">- čime je izvršila krivično djelo falsifikovanje isprave iz čl.412 st.2 u vezi st.1 Krivičnog  Zakonika</span>
</p>
<p>&nbsp;</p>
<p>
<span class="span1">- pa joj sud primjenom citiranih zakonskih odredbi, te čl. 3, 4, 5, 13,15, 32, 36, 42, 52, 53 i 54 Krivičnog Zakonika, te čl. 226, 227, 229 i 374 Zakonika o krivičnom postupku  i z r i č e</span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">USLOVNU  OSUDU</span>
</p>
<p>&nbsp;</p>
<p>
<span class="span1">Kojom joj utvrđuje kaznu zatvora u trajanju od 3 (tri) mjeseca, i istovremeno određuje da se ova kazna neće izvršiti ukoliko okrivljena u roku od 1 (jedne) godine od dana pravnosnažnosti presude ne izvrši novo krivično djelo.</span>
</p>
<p>&nbsp;</p>
<p>
<span class="span1">Obavezuje se okrivljena da na račun budžetskih sredstava Crne Gore na ime paušala uplati iznos od 50 (pedeset) eura, u roku od 15 (petnaest) dana po pravnosnažnosti presude pod prijetnjom prinudnog izvršenja.</span>
</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>
<span class="span1">Optužnim predlogom ODT-a Podgorica Kt.br.579/12 od 21.01.2013. godine kojeg je na glavnom pretresu zastupala Protić Jelena, zamjenik ODT-a Podgorica, okrivljenoj </span><span class="span1">D.K.</span><span class="span1">  stavljeno je na teret izvršenje krivičnog djela falsifikovanje isprave iz čl. 412 st.2 u vezi st.1 Krivičnog zakonika, bliže opisanog izrekom ove presude.</span>
</p>
<p>&nbsp;</p>
<p>
<span class="span1">Zastupnik optužbe je do kraja glavnog pretresa ostala pri podnijetom optužnom predlogu, obzirom da iz potpunog i jasnog priznanja okrivljene proizilazi da je izvršila krivično djelo stavljeno joj na teret, predlažući sa tih razloga da sud okrivljenu oglasi krivom i osudi po zakonu u granicama propisanim za predmetno krivično djelo. </span>
</p>
<p>&nbsp;</p>
<p>
<span class="span1">Okrivljena </span><span class="span1">D.K.</span><span class="span1"> se u prethodnom postupku pred Osnovnim državnim tužilaštvom branila ćutanjem, iskoristivši svoje zakonsko pravo.</span>
</p>
<p>
<span class="span1">Na glavnom pretresu je izjavila da je tačno da je 25.08.2011. godine svojeručno na uplatnici potpisala ime i prezime </span><span class="span1">T.I.</span><span class="span1">, i predala „</span><span class="span1">MP M........</span><span class="span1">u“, gdje je naznačeno da je u korist „</span><span class="span1">MP M........</span><span class="span1">a“ uplatila 500,00 eura. Navela je da je imala ovlašćenje da u ime </span><span class="span1">T.I.</span><span class="span1"> potpisuje, ali ne njeno ime, već svoje ime umjesto nje, pojašnjavajući kako je znala da ne treba da upisuje njeno ime, već svoje ime po tom ovlašćenju. Istakla je da joj je izuzetno žao zbog toga, te da nije uspjela da uplati odloženo gonjenje, jer je tada firma pošla pod stečaj, i razvela se.</span>
</p>
<p>
<span class="span1">U završnoj riječi je navela da joj je žao zbog učinjenog, te da moli sud da je što blaže kazni obzirom da je samohrana majka.</span>
</p>
<p>&nbsp;</p>
<p>
<span class="span1">Iz izvoda iz KE na ime okrivljene izdatog od UP PJ Podgorica pod br. 29-245/13-1546/2-285 od 28.01.2013. godine proizilazi da okrivljena </span><span class="span1">D.K.</span><span class="span1"> ranije nije osuđivana, te da ne prolazi kroz kaznenu evidenciju te Područne jedinice.</span>
</p>
<p>&nbsp;</p>
<p>
<span class="span1">Sud  nije, u smislu čl. 458 ZKP-a,  provodio ostale dokaze obzirom da je na saglastan predlog stranaka prekinuo dokazni postupak, usljed jasnog, nedvosmislenog i potpunog priznanja okrivljene, koja je po uvjerenju Ovog suda objasnila sve odlučne činjenice vezane za predmetno krivično djelo i krivicu.</span>
</p>
<p>&nbsp;</p>
<p>
<span class="span1">Cijeneći potpuno, nedvosmisleno i jasno priznanje okrivljene kao dokaz, koje pri tom ničim nije dovedeno u sumnju, ovaj Sud je nesporno utvrdio da je okrivljena </span><span class="span1">D.K.</span><span class="span1"> dana 25. avgusta 2011. godine u Podgorici,  napravila lažnu javnu ispravu-uplatnicu-kreditni nalog i upotrijebila je kao pravu, na način što je prvo u uplatnicu unijela neistinite podatke da je </span><span class="span1">T.I.</span><span class="span1"> uplatila iznos od 500,00 eura u korist preduzeća „</span><span class="span1">MP M........</span><span class="span1">“, pri čemu je na mjestu predviđenom za potpis inicijatora svojeručno upisala ime i prezime </span><span class="span1">T.I.</span><span class="span1">, te je takvu lažnu uplatnicu upotrijebila kao pravu predajući je preduzeću „</span><span class="span1">MP M........</span><span class="span1">“.</span>
</p>
<p>&nbsp;</p>
<p>
<span class="span1">Dakle, u takvim naprijed utvrđenim radnjama okrivljene, stekli su se svi subjektivni i objektivni elementi bića krivičnog djela falsifikovanje isprave iz čl.412 st.2 u vezi st.1 Krivičnog zakonika, u odnosu na koje je postupala sa direktnim umišljajem, obzirom da je bila svjesna svog djela i htjela njegovo izvršenje.</span>
</p>
<p>&nbsp;</p>
<p>
<span class="span1">Odlučujući o krivičnoj sankciji za okrivljenu, sud je najprije u smislu čl. 42 Krivičnog zakonika cijenio sve oklonosti od kojih zavisi izbor i visina krivične sankcije, pa je u odsustvu otežavajućih okolnosti, kao olakšavajuće okolnosti na strani okrivljene cijenio njene lične i porodične prilike, loše imovno stanje, činjenicu da se radi o samohranoj majci  jednog maloljetnog djeteta, njenu raniju neosudjivanost koja ukazuje da se radi o osobi koja nije sklona vršenju krivičnih djela, priznanje izvršenja krivičnog djela kojim je umnogome doprinijela bržem i efikasnijem okončanju krivičnog postupka, sa kojih razloga je sud imajući u vidu navedene okolnosti i njihov međusobni odnos, okrivljenoj izrekao uslovnu osudu, kojom je istoj utvrdio kaznu zatvora u trajanju od 3 (tri) mjeseca, i istovremeno odredio da se utvrđena kazna neće izvršiti ukoliko okrivljena u roku od 1 (jedne) godine po pravnosnažnosti presude ne izvrši novo krivično djelo.Dakle, sud je uvjerenja da radi krivično-pravne zaštite nije nužno da okrivljena utvrđenu kaznu zatvora i efektivno izdržava, već da  se i samim upozorenjem uz prijetnju kaznom može uticati na istu, kako ubuduće ne bi vršila ovakva ili slična krivična djela, na koji način se ima ostvariti svrha izricanja uslovne osude iz čl. 52 Krivičnog zakonika, a u okviru opšte svrhe propisivanja i izricanja krivičnih sankcija iz čl. 4 st. 2 Krivičnog zakonika.</span>
</p>
<p>&nbsp;</p>
<p>
<span class="span1">Kako stvarnih troškova postupka nije bilo, sud je primjenom odredbi čl. 226, 227 i 229 ZKP-a obavezao okrivljenu da na račun budžetskih sredstava Crne Gore na  ime paušala uplati  iznosu od 50,00 eura, koji je odmjeren shodno dužini trajanja postupka, složenosti predmeta i imovinskim prilikama okrivljene.</span>
</p>
<p>&nbsp;</p>
<p>
<span class="span1">Na osnovu svega izloženog, a u smislu čl.374 ZKP-a, odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U PODGORICI</span>
</p>
<p style="text-align:center;">
<span class="span1">Dana  26.12.2013. godine</span>
</p>
<p style="text-align:right">
<span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span>
</p>
<p>
<span class="span1">        ZAPISNIČAR,                                                                                       SUDIJA,</span>
</p>
<p>
<span class="span1">        Radetić Lidija,s.r.</span><span class="span1"></span><span class="span1">                                       Larisa Mijušković-Stamatović,s.r.</span>
</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA : </span>
</p>
<p>
<span class="span1">Protiv ove presude može se izjaviti</span>
</p>
<p>
<span class="span1">žalba u roku od 8 (osam) dana od</span>
</p>
<p>
<span class="span1">dana prijema pismenog otpravka iste </span>
</p>
<p>
<span class="span1">Višem sudu u Podgorici,a preko ovog suda.</span>
</p>
<p>&nbsp;</p>
<p style="text-align:center;">
<span class="span1">ZTO: Radetić Lidija</span>
</p>
<p>&nbsp;</p>
</div>
</div>


</body>
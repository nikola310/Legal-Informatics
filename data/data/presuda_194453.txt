<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.62430555in 0.6263889in 0.37430555in 1.1263889in;}
.p1{text-align:justify;hyphenate:auto;keep-with-next.within-page:always;font-family:Verdana;font-size:11pt;}
.p2{text-align:justify;hyphenate:auto;font-family:Verdana;font-size:11pt;}
.p3{text-align:center;hyphenate:auto;keep-with-next.within-page:always;font-family:Verdana;font-size:11pt;}
.p4{text-align:start;hyphenate:auto;font-family:Verdana;font-size:11pt;}
.p5{text-align:center;hyphenate:auto;font-family:Verdana;font-size:11pt;}
.p6{text-indent:0.5in;text-align:justify;hyphenate:auto;font-family:Verdana;font-size:11pt;}
.p7{text-indent:0.5in;text-align:center;hyphenate:auto;keep-with-next.within-page:always;font-family:Verdana;font-size:11pt;}
.p8{text-indent:0.5in;text-align:center;hyphenate:auto;font-family:Verdana;font-size:11pt;}
.p9{text-indent:0.875in;text-align:justify;hyphenate:auto;font-family:Verdana;font-size:11pt;}
.p10{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
</style>
<meta content="violeta.raicevic" name="author">
</head>
<body class="b1 b2">
<p class="p1">
<span>OSNOVNI SUD U BIJELOM POLJU</span>
</p>
<p class="p1">
<span>K. br. 228/11</span>
</p>
<p class="p2"></p>
<p class="p2"></p>
<p class="p3">
<span>U IME NARODA</span>
</p>
<p class="p4"></p>
<p class="p2"></p>
<p class="p2">
<span>	Osnovni sud u Bijelom Polju, kao prvostepeni krivični sud, u vijeću sastavljenom od sudije Violete Raičević, kao predsjednika vijeća i sudija porotnika Vuka Kovijanića i Gana Bećirovića, kao članova vijeća, sa zapisničarem Ljiljanom Joksimović, u krivičnom postupku po optužnici ODT-a u B. Polju Kt. br. 157/11 od 28.04.2011. godine, protiv okrivljenog Š.H.a, iz B. Polja, zbog krivičnog djela nasilje u porodici ili u porodičnoj zajednici iz čl. 220 st. 3 u vezi st. 1 i 2 Krivičnog zakonika CG, po održanom glavnom i javnom pretresu u prisustvu zamjenika ODT-a Nišavić Tanje, okrivljenog Š.H.a  i njegovog branioca adv. P.R.a, a u odsustvu uredno obaviještenih oštećenih, donio je i javno objavio dana 28.06.2011. godine</span>
</p>
<p class="p2"></p>
<p class="p2"></p>
<p class="p5">
<span>         P R E S U D U</span>
</p>
<p class="p2"></p>
<p class="p6">
<span>	Okrivljeni  Š.H.O, od oca H. i majke B.,  rodjene F., rodjen ..godine u mjestu G.a, opština B.P., sa prebivalištem u mjestu rodjenja, državljanin Crne Gore, po zanimanju nastavnik, oženjen, otac petoro djece, pismen, sa završenim  Prirodno matematičkim fakultetom, lošeg imovnog stanja, neosudjivan. </span>
</p>
<p class="p6"></p>
<p class="p7"></p>
<p class="p7">
<span>K r i v   j e </span>
</p>
<p class="p8"></p>
<p class="p6"></p>
<p class="p6">
<span>	Što je: </span>
</p>
<p class="p6"></p>
<p class="p2">
<span>		Dana  02.04.2011.godine oko 21,00 h,  u mjestu G.a, opština B.P.,  u svojoj porodičnoj kući , u alkoholisanom stanju  primjenom  grubog nasilja narušio tjelesni i duševni integritet  članova svoje porodice- maloljetnih kćerki oštećenih Š.B.i   Š.S., na način  što je oštećenu  mldb.  Š.B.izudarao šakama u predjelu lica,  kojom  prilikom  joj  je nanio laku tjelesnu povredu u vidu manjeg otoka i krvnog podliva nosa, dok je oštećenu mldb.  Š.S.kada je pokušala  da ga spriječi da udara oštećenu  Š.B.,  uhvatio rukama u predjelu ramena i odgurnuo je  da bi , nakon što ga je majka oštećenih   Š.S.a  izgurala iz sobe  i zaključala vrata, okrivljeni uzeo sjekiru  sredstvo podobno da tijelo  teško povrijedi ili zdravlje teško naruši  i istom nekoliko puta udario u vrata  i prozor sobe  u kojoj su se nalazile oštećene, pri čemu je  polomio stakla na proozoru i vratima.</span>
</p>
<p class="p2"></p>
<p class="p2">
<span>		-čime je  izvršio  krivično djelo  nasilje u porodici ili  u porodičnoj zajednici  iz čl.220.st.3.u vezi st.1. i 2 Krivičnog zakonika Crne Gore, </span>
</p>
<p class="p2"></p>
<p class="p6">
<span>	-pa mu sud primjenom citiranog zakonskog propisa, te čl. 2, 4, 5, 13, 15, 32, 36,  42,  52, 53, 54, 67.st.1. tač.4, 68 st.4. i 72 Krivičnog zakonika CG i čl. 199, 202  i 364 Zakonika o krivičnom postupku CG,  i z r i č e:</span>
</p>
<p class="p2"></p>
<p class="p2"></p>
<p class="p5">
<span>USLOVNU OSUDU</span>
</p>
<p class="p2"></p>
<p class="p6">
<span>	Kojom mu utvrdjuje  kaznu zatvora  u trajanju  od 1  /jedne/ godine  i  istovremeno   odredjuje da se kazna neće izvršiti ukoliko okrivljeni u roku od 2 /dvije/ godine po pravnosnažnosti presude ne učini novo krivično djelo.</span>
</p>
<p class="p2"></p>
<p class="p2">
<span>        	  Okrivljeni se obavezuje da  plati ovom sudu, na ime troškova krivičnog postupka iznos od 912,60 €, /devesto dvanaest eura i šezdeset centi/  kao i na ime  paušala iznos od 30,00 € /trideset eura/ koje iznose će uplatiti na Depozit novčanih kazni, troškova postupka i paušala ovog suda, na žiro račun br: 832-151-35,   sve u roku od 15 dana, po pravosnažnosti presude, pod prijetnjom prinudnog izvršenja.</span>
</p>
<p class="p2"></p>
<p class="p2">
<span>         	Okrivljenom se izriče </span><span class="s1">MJERA BEZBJEDNOSTI</span><span> obaveznog liječenja alkoholičara na slobodi, ambulantnog tipa  u zdravstvenoj ustanovi - Centru  za mentalno zdravlje Opšte bolnice u Bijelom Polju u neprekidnom  trajanju  dvije godine,  čije će izvršenje započeti u roku od 15 dana po pravnosnažnosti presude, a ukoliko se okrivljeni bez opravdanih razloga ne podvrgne liječenju na slobodi ili  samovoljno napusti, sud će  odrediti da se  mjera prinudno izvrši u odgovarajućoj zdravstvenoj ili drugoj  specijalizovanoj ustanovi shodno čl.67.st.1.tač.4. u vezi čl.72 Krivičnog zakonika Crne Gore.</span>
</p>
<p class="p2"></p>
<p class="p3"></p>
<p class="p3">
<span>O b r a z l o ž e nj e</span>
</p>
<p class="p2"></p>
<p class="p2">
<span class="s1">	</span>
</p>
<p class="p2">
<span class="s1">	</span><span>Optužnicom  ODT-a u  B.Polju, Kt. br. 157/11 od 28.04.2011.godine optužen je Š.H.o, zbog krivičnog djela nasilje u porodici ili u porodičnoj zajednici iz čl. 220 st. 3 u vezi st. 1 i 2 Krivičnog zakonika Crne Gore.</span>
</p>
<p class="p2"></p>
<p class="p2">
<span>	Zamjenik ODT-a u B.Polju – Nišavić Tanja,  prije davanja završne riječi precizirala je optužnicu u dijelu činjeničnog  opisa na način kako je to sadržano izrekom presude a u završnoj riječi  je ostala pri preciziranoj  optužnici i predložila sudu da okrivljenog oglasi krivim i osudi na kaznu po zakonu te izrekne mu  mjeru bezbjednosti obavezno  liječenje alkoholičara.</span>
</p>
<p class="p2"></p>
<p class="p2">
<span>	Zakonski zastupnik mldb. oštećenih Š.B.i S. , tokom postupka se nije pridružila krivičnom gonjenju protiv okrivljenog niti je postavila imovinsko pravni zahtjev. </span>
</p>
<p class="p2"></p>
<p class="p1">
<span>	     Okrivljeni Š.H.o, u svojoj odbrani  koju je dao u Upravi policije PJ B.P. u prisustvu branioca, u istražnom postupku i na glavnom pretresu je istakao da živi u porodičnoj kući koja se nalazi u selu G.a sa suprugom i petoro djece,  te ocem H.. Dana 02.04.2011.godine, radio je na poslovima na svom imanju zajedno sa suprugom i djecom. Oko 17 h  pošao je  od kuće u prodavnicu  koja se nalazi u neposrednoj blizini gdje je popio 4 -5 piva. Kući je došao oko 21  h kada je primijetio da nema njegove kćerke J.e  pa je suprugu pitao gdje se ista nalazi. Supruga mu je odgovorila da je J.a otišla u Crhalj  nakon  čega je izmedju njih došlo do prepirke. Tada je pozvao telefonom J.u i zagalamio na nju zašto mu se nije javila. Opet se  obratio supruzi kritikujući je  zašto ga nije obavijestila oko J.inog odlaska i tada su  njegova supruga i kćerke skočile na njega i izgurale ga iz kuće, a zatim zaključale vrata. Bio je u bijesu  uzeo neko drvo koje se nalazilo pored vrata i sa njim je udario od prozor od kojeg udarca se isti polomio. Na terasi je ugledao svog sina E.a, bacio drvo, otišao kod njega i zajedno su legli da spavaju. Poslije izvjesnog  vremena patrola policije je došla po njega. Negira da je  kćerku B. udarao  pesnicom mada  ističe da se ona umiješala izmedju njega i njegove supruge dok su se raspravljali. B. ga je odgurivala rukama pa je i on nju tada odgurnuo u predjelu tijela ali se ne sjeća da li  je ista pala nakon što je odgurnuo. Negira da je potezao sjekiru predmetne večeri već je drvetom udarao na vrata i prozor kuće. Dok se raspravljao sa svojom suprugom a gdje je bila prisutna i B.  u jednom momentu pojavila se i njegova kćerka S.a. Prilikom raspravke ni na koji   način  nije došlo do fizičkog  kontakta a razlog zbog čega su ga supruga i kćerke izgurale iz kuće jeste taj  što su razgovarali žučno i u afektu u vezi J.  odlaska.</span>
</p>
<p class="p4"></p>
<p class="p2">
<span>	U završnoj riječi branilac okrivljenog čiju završnu riječ je okrivljeni u  potpunosti prihvatio u bitnom je izjavio da tokom postupka nije dokazano  da je okrivljeni izvršio krivično djelo koje mu je stavljeno na teret, pa je predložio da ga sud oslobodi od optužbe. </span>
</p>
<p class="p2"></p>
<p class="p2">
<span>	Radi utvrdjivanja odlučnih činjenica i krivice na strani okrivljenog, sud je na glavnom pretresu izveo dokaze: saslušanjem u svojstvu svjedoka  Š.S.e, saslušanjem oštećenih  mldb. Š.B.i Š.S. u prisustvu zakonskog zastupnika - majke Š.S.e,  saslušao svjedoka Š.H.a, pročitao izvještaj ljekara specijaliste jedinice za  HMP  u B.Polju br.4073 od 03.04.2011.godine, izdat na ime  Š.B., pročitao zapisnik o prisustvu alkohola u krvi na ime Š.H.a od 03.04.2011.godine, pročitao nalaz i mišljenje vještaka  dr. S.M.a sa zapisnika Kri.br.42/11 od 12.04.2011.godine, pročitao  nalaz i mišljenje vještaka psihijatra dr. K.G.od 20.04.2011.godine, izvršio uvid u fotodokumentaciju Uprave policije PJ B.P., saslušao vještaka dr. K.G.radi davanja dopunskog   nalaza i mišljenja na glavnom pretresu i izvršio uvid u izvod iz KE na ime okrivljenog. Drugih predloga za dopunu dokaznog postupka nije bilo.</span>
</p>
<p class="p6"></p>
<p class="p6">
<span>Cijeneći dokaze pojedinačno i u medjusobnoj vezi dovodeći ih u kontekst sa odbranom okrivljenog sud je utvrdio činjenično stanje i na osnovu istog zaključio da je okrivljeni izvršio krivično djelo nasilje u porodici ili porodičnoj zajednici iz čl.220 st.3 u vezi st.1 i 2 Krivičnog zakonika Crne Gore. </span>
</p>
<p class="p2"></p>
<p class="p2">
<span>	Odbranu okrivljenog da nije izvršio krivično djelo stavljeno mu na teret optužnicom ODT-a, sud nije prihvataio i ista odbrana je usmjerena na izbjegavanje krivične odgovornosti. </span>
</p>
<p class="p2"></p>
<p class="p2">
<span>	Naime, okrivljeni tokom istrage i na glavnom pretresu ne priznaje izvršenje krivičnog djela, ne sporeći da je dana 02.04.2011. godine u svojoj porodičnoj kući  u alkoholisanom stanju žučnije i u ljutini  raspravljao sa svojom suprugom  u šta su se umiješale i njegove maloljetne kćerke Š.B.i S.a.  Medjutim, navode koje je istakao u pogledu okolnosti da  odnosnom prilikom  nije  narušio duševni i tjelesni integritet članova svoje porodice -  udarajući  svoju kćerku B. šakama u predjelu lica  a zatim S.u odgurujući  te nakon što je izguran iz kuće  sjekirom  udarajući nekoliko puta  u vrata i prozor sobe gdje su se nalazile  malodobne oštećene sud ne prihvata. Ovo posebno sa razloga što su ovakvi navodi  odbrane okrivljenog  demantovani  jasnim i kategoričnim  iskazima  oštećenih mldb. S. i B.  te svjedoka, njihove majke S.  datih tokom istražnog postupka,  a koje izjave je sud  prihvatio. Tako je  svjedok  Š.S.a  u istražnom postupku  u bitnom istakla da sa suprugom  H. već 20 godina živi u braku  i da isti  godinama konzumira alkohol  pa kada  je u alkoholisanom stanju grupo i drsko se ponaša. Kritičnog dana  došao je kući u večernjim satima. Pitao je gdje je njihova kćerka J.a a ona mu je objasnila da je zbog popisa morala da podje u selo Crhalj. H. se naljutio  počeo je da viče i galami. Tada mu je njihova mldb.  kćerka B.  rekla  da se ne ljuti jer je  J.a morala da podje. On je tada rekao B. "šta se ti miješaš, šta sam tebe pitao" i počeo da je šamara  otvorenim šakama  više puta  u predjelu lica. Tada se umiješala njihova kćerka mldb. S.a  sa namjerom da odbrani B.,  što je još više razljutilo H.a pa je počeo da odguruje S.u. U jednom momentu  istrčao je iz kuće  a ona je predpostavila da je to uradio sa namjerom da uzme neki predmet  da bi ih tukao, zbog čega je zaključala vrata. Čula je da je  staklo na prozoru puklo od udarca nekim  predmetom a nakon toga H. je  udarao i  u vrata kuće sa namjerom da ih odvali i udje. Rekla je kćerki S.i da pozove policiju. Pošto je H. u medjuvremenu nastavio da lupa plašila se da će uspjeti da udje u kuću pa je rekla djeci da je najbolje da izadju na prozor od kupatila  sa zadnje strane kuće  te je prvo izašao njihov sin E..H. ga je odmah  ugledao pa je  E. stupio  sa njim u kontakt i molio ga da ne lupa na prozor i da idu na spavanje. Pošto je  H. sa E.om otišao na spavanje, ona je otključala vrata  kuće  i ispred istih je vidjela sjekiru  a na vratima su bili tragovi od udarca sjekirom i tada je shvatila  da je H. udarao  sjekirom od vrata sa namjerom da ih odvali i udje u kuću.</span>
</p>
<p class="p2"></p>
<p class="p2">
<span>	Izloženo su potvrdile oštećene mldb. Š.B.i Š. S.a koje su u istražnom postupku  saglasno posvjedočile u pogledu odlučnih činjenica zbog čega je sud   njihove izjave iz istražnog postupka  prihvatio. Tako je oštećena mldb.  S.a  u bitnom istakla  da se kritične večeri  nalazila na spratnom dijelu kuće kada je čula da je zove otac H., sišla je i  u sobi  zatekla oca H.a i sestru B.. Njen otac je bio ljut što je starija sestra odsutna i što je bez njegovog znanja otišla da obavi posao  vezano za popis stanovništva u drugo selo. Pošto je H.  više puta  tražio od B. odgovor zbog čega je J.a  otišla u jednom  momentu otvorenom šakom udario je u predjelu lica, ošamario je kada je ona pokušala da odbrani svoju sestru B. i stala ispred nje a H. je uhvatio rukama u predjelu ramena i odgurnuo je. Ubrzo su u sobu ušli majka S.a i djed H. i odgurali H.a  iz kuće nakon čega su zaključali vrata.  Po tom je čula  udarce u vrata nekim predmetom, a zatim i na prozor, da bi kasnije kada se sve smirilo ispred ulaznih vrata primmijetila sjekiru. Smatra da je njen otac okrivljeni  Š.H.o  kritične večeri bio  u alkoholisanom stanju jer kada je trijezan ne ponaša se na opisani način. Oštećena  Š.B. saslušana u svojstvu svjedoka u bitnom je istakla  da je kritične noći  kući došao  njen otac H. u alkoholisanom stanju i počeo da viče  na njenu majku, zbog čega je ona izašla iz sobe i odgovorila da je  sestra J.a morala da podje u mjesto Crhalj. H. je tada udario šakom u predjelu lica usled čega se ona saplela, posrnula i udarila glavom od sto. A nakon toga su H.a izgurali iz kuće i zaključali vrata.</span>
</p>
<p class="p2"></p>
<p class="p2">
<span>	 Izloženo je potvrdjeno medicinskom dokumentacijom na ime oštećene Š.B.i nalazom i mišljenjem vještaka medicinske struke dr. S.M.a  iz kojeg  je sud utvrdio  da je oštećena mldb. Š.B.kritičnog dana pregledana u Hitnoj pomoći u Bijelom Polju zbog povrede nosa u vidu manjeg otoka  krvnog podliva te da navedena  povreda spada u laku tjelesnu povredu i ista je mogla nastati od udarca psenicom ili šakom na taj dio tijela.Nalaz vještaka medicinske struke  dr. S.M.a sud je u potpunosti prihvatio kao stručno i objektivno sačinjen i iz istog utvrdio  odlučne činjenice u smislu  narušavanja tjelesnog integriteta oštećene mldb. Š.B..</span>
</p>
<p class="p2"></p>
<p class="p2">
<span>	Da je okrivljeni  Š.H.o  kritičnom prilikom narušio duševni integritet  članova svoje porodice  mldb. kćerki Š.B.i S. potvrdjeno je nalazom i mišljenjem vještaka psihijatra dr. G.K.koja je  u bitnom istakla da se  kritičnom prilikom  kod oštećenih  radilo o doživljavanju akutne stresne reakcije koja je  nespecifični odgovor organizma na stresnu situaciju i traje najduže do 72 sata.Za vrijeme trajanja akutne stresne situacije  narušava se duševni mir i duševni integritet ali stresna reakcija ne mora da bude trajne posledice  po psihičku ravnotežu onoga ko je  doživljava.Sud je cijenio i  u potpunosti prihvatio  nalaz i mišljenje vještaka psihijatra dr.  G.K.obzirom da je  isti sačinjen na osnovu nauke i vještine.</span>
</p>
<p class="p2"></p>
<p class="p2">
<span>	Sud je cijenio  iskaz  oštećenih  mldb. Š.  S. i B. te  svjedoka  Š.S.e, date na glavnom pretresu  kao usmjerene na olakšavanje  i pomaganje  krivično pravnom položaju okrivljenog, što je očigledno obzirom da sa okrivljenim  žive sada  u kompletnoj porodici,  da sada žive u miru,  pa iste  ne prihvata.  Sud je cijenio neuvjerljivim i neubjedljivim  iskaz svjedoka  Š.S.e sa glavnog pretresa koja je istakla da je izjava koju je u istražnom postupku dala netačna i da je ona predstavljala  samo njenu osvetu prema H.u koji je više vremena posvećaivao društvu a ne njoj i njihovoj djeci te da kritičnom prilikom okrivljeni Š.H.o nije postupao na način kako je to istakla u istrazi  a što se   tiče njihovog dugogodišnjeg braka istakla je da je tačno da  H.  konzumira alkohol ali je ona uvijek bila inicjator svadje  što je na neki način prouzrokovalo i njegovo ponašanje. </span>
</p>
<p class="p2"></p>
<p class="p2">
<span>	Pored toga izjavila je da nakon kritičnog dogadjaja  Š.H.o ne konzumira alkohol te od kada je izašao iz pritvora sasvim je druga osoba korektno se ponaša i ne konzumira alkohol.</span>
</p>
<p class="p2"></p>
<p class="p2">
<span>	Sud je cijenio iskaz svjedoka Š.H.a ali iz istog nije mogao utvrditi pravno  relevantne činjenice obziorom da je istakao da nije bio od početka prisutan  pa ne zna oko  čega je nastala raspravka i svadja izmedju  H.a, supruge i djece. Bio je na spratu kuće kada je čuo glamu pa je sišao da vidi o čemu se radi. H. je zamahnuo rukama prema kćerki B.  pa je zajedno sa H.vom suprugom  S. pritrčao do H.a i izgurali su ga vani nakon čega je H., pošto su mu zaključali vrata lupao na ista pa je ubrzo došla policija. Pored izloženog  istakao je da  je Š.H.o dobar i miran čovjek kad ne pije alkohol, medjutim, kada je u alkoholisanom stanju zna da bude grub pa smatra da je kritične večeri isti bio u alkoholisanom stanju  i smatra poželjnim da se isti liječi od zavinosti od alkohola.</span>
</p>
<p class="p2"></p>
<p class="p2">
<span>	Naime, krivično djelo  nasilje u porodici ili u porodičnoj zajednici iz čl.220.st.3. u vezi st.1 i 2  KZ postoji kada  počinilac primjenom grubog  nasilja  naruši tjelesni  ili  duševni integritet članova svoje porodice ili podorične zajednice u smislu st.1, ako je  pri izvršenju djela korišćeno odružje, opasno orudje ili drugo sredstvo podobno da tijelo teško povrijedili ili zdravlje teško naruši  u smislu st.2. a ako je izmedju ostalog krivično djelo učinjeno prema  maloljetnom  licu u smislu  st.3.  citiranog zakonskog propisa.R.a ovog krikvičnog djela odredjena je posledicom  kao narušavanje spokojstva tjelesnog ili duševnog stanja člana svoje porodice.Narušavanje obuhvata one djelatnosti kojima se stvara mogućnost povrede odredjenih dobara ili vrijednosti. Kod ovog krivičnog djela  narušava se tjelesni integritet i duševno stanje. Pojam tjelesnog integriteta nije sporan. Spokojstvo označava  po pravilu  osjećanje psihičke i fizičke sigurnosti, odsustvo straha, uznemiravanja od strane nekog lica, uvjerenje da ne prijeti nikakva opasnost.Grubo nasilje označava  nasilje jačeg inteziteta koje podrazumijeva nanošenje težih bolova i patnji. Pasivni subjekat je član porodice  ili porodičnog domaćinstva a članovi porodice su  bračni drugovi  i srodnici po krvi - djeca, koji žive u zajedničkom domaćinstvu.</span>
</p>
<p class="p2"></p>
<p class="p2">
<span>	Ne prihvatajući odbranu okrivljenog, a prihvatajući iskaze oštećenih mldb. Š.B.i S. i svjedoka Š. S. date u istražnom postupku, kao objektivne, jasne medjusobno saglasne, sud je utvrdio da je okrivljeni svojim postupanjem  i svojim R.ama ostvario elemente krivičnog djela nasilje u porodici ili porodičnoj zajednici iz čl.220 st.3 u vezi st.1 i 2 KZ CG, obzirom da je Dana  02.04.2011.godine oko 21,00 h,  u mjestu G.a, opština B.P.,  u svojoj porodičnoj kući , u alkoholisanom stanju  primjenom  grubog nasilja narušio tjelesni i duševni integritet  članova svoje porodice- maloljetnih kćerki oštećenih Š.B.i   Š.S., na način  što je oštećenu  mldb.  Š.B.izudarao šakama u predjelu lica,  kojom  prilikom  joj  je nanio laku tjelesnu povredu u vidu manjeg otoka i krvnog podliva nosa, dok je oštećenu mldb.  Š.S.kada je pokušala  da ga spriječi da udara oštećenu  Š.B.,  uhvatio rukama u predjelu ramena i odgurnuo je  da bi , nakon što ga je majka oštećenih   Š.S.a  izgurala iz sobe  i zaključala vrata, okrivljeni uzeo sjekiru  sredstvo podobno da tijelo  teško povrijedi ili zdravlje teško naruši  i istom nekoliko puta udario u vrata  i prozor sobe  u kojo su se nalazile oštećene, pri čemu je  polomio stakla na proozoru i vratima.</span>
</p>
<p class="p2"></p>
<p class="p2">
<span>	Činjenicu da je okrivljeni svojim postupanjem narušio tjelesni i  duševni integritet mldb. kćerki, sud je utvrdio iz njihovih iskaza, koje su se pojedinačno izjasnile o ponašanju okrivljenog te nalazom i mišljenjem vještaka medicinske struke dr. S.M.a i dr.  K.G..</span>
</p>
<p class="p2"></p>
<p class="p2">
<span>	Krivično djelo okrivljeni je izvršio s eventualnim umišljajem, jer je isti bio svjestan da opisanim ponašanjem može narušiti tjelesni i duševni integritet članova svoje porodice, ali je pristao na tu posledicu. Krivično djelo je izvršio u stanju smanjene uračunljivosti zbog alkohola, a stepen uračunljivosti okrivljenog, sud je utvrdio prihvatajući u potpunosti nalaz i mišljenje vještaka dr. K.G.Ki.br.41/11 od 20.04.2011.godine koji je dat   po osnovu pregleda okrivljenog i pravila struke i nauke. Iz navedenog nalaza i mišljenja vještaka psihijatra sud je utvrdio da je okrivljeni  Š.H.o  u vrijeme izvršenja krivičnog djela imao oko 2,4 % pro mila alkohola, što se svrstava u kategoriju  pravog  prema teškom pijanstvu. Isti veoma često uzima alkoholna pića i u stanju alkoholisanosti psihički i fizički atakuje  na svoje ukućane. Kako se alkoholizam definiše kao poremećaj kod kojeg ponovljena  upotreba alkohola  dovodi do oštećenja  tjelesnog i duševnog zdravlja, socijalnog i porodičnog funkcionisanja, to se zbog elemenata ugroženog  porodičnog  funkcionisanja zbog ponovljene upotrebe alkohola, okrivljeni može svrstati u grupu alkoholičara. Kako se kod njega  pri naglom prekidu unošenja alkohola nijesu javile izražene fizičke smetnje već samo elementi psihičke zavisnosti to se u ovom slučaju  radi o  pretoksikomanskoj  fazi  u razvoju alkoholizma. Što se tiče agresivnih postupaka u alkoholisanom stanju za njih nije dovoljan samo faktor alkohol, već je značajna i ličnost osobe koja pije, jer je poznato da se unošenjem alkohola slabe ograničenja koja su postavljena vaspitanjem i obrazovanjem  te je olakšano  činjenje  agresivnih postupaka. Kod okrivljenog  je očuvana intelegencija, on može da shvati posledice svog ponašanja u alkoholisanom stanju, ali slabije mari za njih. Zbog postojanja  psihičke zavisnosti kod okrivljenog kao  i postojanja visokog nivoa agresivnosti,  smanjene  frustracione  tolerancije  i ne adekvatnog porodičnog funkcionisanja potrebno je njegovo liječenje od strane tima Centra za mentalno zdravlje. Vještak predlaže mjeru obaveznog liječenja na slobodi ako se obezbijedi podrška porodice, a u slučaju nedostatka ovog uslova mjera obaveznog liječenja u zdravstvenoj ustanovi.</span>
</p>
<p class="p2"></p>
<p class="p2">
<span>	Prilikom odlučivanja o vrsti i visini kazne, sud je kod okrivljenog našao olakšavajuće okolnosti, da se radi o  porodičnom čovjeku, koji je otac petoro djece, lošeg imovnog stanja i do sada neosudjivan a naročito okolnost da se oštećeni nijesu pridružili krivičnom gonjenju  već na protiv  istakli su podršku u cilju  liječenja okrivljenog od alkohola  i okolnost da sa okrivljenim sada žive u miru, pa je u nenalaženju otežavajućih okolnosti istom utvrdio kaznu zatvora u trajanju od   od jedne godine i istovremeno odredio da se kazna  neće izvršiti pod uslovom da okrivljeni u roku od dvije godine ne izvrši novo krivično djelo. Sud je mišljenja da će se i sa uslovnom osudom kao mjerom upozorenja prema okrivljenom u cjelosti postići svrha kažnjavanja shodno čl. 32 KZ, a time ostvariti ciljevi generalne i specijalne prevencije.  </span>
</p>
<p class="p2"></p>
<p class="p9">
<span>Kako  se vještak psihijatar izjasnio da se okrivljeni Š.H.o  svrstava u grupu alkoholičara jer se alkoholizam kod istog definiše kao poremećaj  kod kojeg ponovljena upotreba alkohola dovodi do oštećenja  tjelesnog i duševnog zdravlja, socijalnog i porodičnog funkcionisanja, te da je u takvom stanju olakšano  činjenjenje   agresivnih postupaka  te da se kod njega javljaju elementi  psihičke zavisnosti  od upotrebe alkohola  pa da samim  tim postoji visok nivo   agresivnosti što ukazuje na činjenicu da postoji ozbiljna opasnost da će usled ove zavisnosti i dalje da vrši krivična djela  a obzirom na naprijed iznešeno, a shodno čl. 68 st.4. KZ CG uz uslovnu osudu mogla se izreći mjera bezbjednosti obaveznog liječenja alkoholičara iz čl.72 KZ CG gdje je predvidjeno da učiniocu koji je učinio krivično djelo usled zavisnosti od upotrebe alkohola i kod kojeg postoji ozbiljna opasnost, da će usled ove zavisnosti i dalje da vrši krivična djela, sud je okrivljenom uz uslovnu osudu izrekao mjeru bezbjednosti obaveznog liječenja alkoholičara u neprekidnom  trajanju od dvije godine stim što je odredjeno da ukoliko se okrivljeni bez opravdanih razloga ne podvrgne liječenju na slobodi ili  samovoljno napusti, sud će  odrediti da se  mjera prinudno izvrši u odgovarajućoj zdravstvenoj ili drugoj  specijalizovanoj ustanovi.</span>
</p>
<p class="p9"></p>
<p class="p9">
<span>Sud je okrivljenom shodno čl.72 KZ CG izrekao mjeru bezbjednosti liječenja alkoholičara, jer je krivično djelo učinio usled zavisnosti od upotrebe alkohola i prema nalazu vještaka postoji ozbiljna opasnost da će usled ove zavisnosti i dalje vršiti krivična djela, pa je sud mišljenja da ova mjera treba da se izvršava na slobodi obzirom da u konkretnom slučaju postoji podrška porodice, a vještak  psihijatar je mišljenja da se prema okrivljenom može izreći mjera  obaveznog liječenja na slobodi ako se obezbijedi podrška porodice.</span>
</p>
<p class="p2"></p>
<p class="p2">
<span>	Odluka o paušalu kojom je okrivljeni obavezan na plaćanje troškova paušala u iznosu od 30,00 eura, zasniva se na čl. 199 ZKP CG,   pri čemu je sud imao u vidu složenost i trajanje krivičnog postupka te imovinske prilike okrivljenog, dok shodno čl. 202 istog zakona, okrivljeni je obavezan da sudu plati na ime troškova postupka iznos od 912,60 €,  koji se odnose na troškove isplaćene iz budžetskih sredstava suda, na ime zastupanja branioca po službenoj dužnosti kao i na ime naknade vještacima medicinske struke.</span>
</p>
<p class="p2"></p>
<p class="p2">
<span>	Iz  iznijetog razloga je odlučeno, shodno čl. 364 ZKP CG.</span>
</p>
<p class="p2"></p>
<p class="p5">
<span>OSNOVNI SUD U BIJELOM POLJU</span>
</p>
<p class="p5">
<span>Dana 28.06.2011.godine</span>
</p>
<p class="p2"></p>
<p class="p2">
<span>Zapisničar,						                        Predsjednik vijeća-sudija,	</span>
</p>
<p class="p2">
<span>Ljiljana Joksimović s.r				                 Violeta Raičević s.r</span>
</p>
<p class="p2">
<span> </span>
</p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p10"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span></span><span class="span1">K.br.117/14</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">OSNOVNI SUD U PODGORICI, kao prvostepeni krivični, po sudiji Larisi Mijušković -Stamatović, uz učešće Valentine Vukašinović kao zapisničara, u krivičnom predmetu protiv okrivljenog A. I., iz P., zbog krivičnog djela ugrožavanje javnog saobraćaja iz čl. 339 st. 3 u vezi st. 1 Krivičnog zakonika, odlučujući po optužnom predlogu ODT-a Podgorica Kt.br.1150/13 od 13.02.2014. godine, kojeg je na glavnom pretresu zastupala Ivanović Danijela, savjetnik na radu kod ODT-a Podgorica, nakon glavnog i javnog pretresa održanog dana 28.05.2014. godine u prisustvu stranaka, istog dana donio je, i javno objavio,</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1">Okrivljeni:</span>
</p>
<p>&nbsp;</p>
<p>
<span class="span1">A. I., od oca R. i majke N., rodjene Č., rođen ... godine u P., nastanjen u P., u ul. .., državljanin Crne Gore, završio osnovnu školu, pismen, nezaposlen, oženjen, otac troje maloljetne djece, lošeg imovnog stanja, ranije neosuđivan,</span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">K R I V  J E</span>
</p>
<p>&nbsp;</p>
<p>
<span class="span1">Zato što je:</span>
</p>
<p>&nbsp;</p>
<p>
<span class="span1">Dana 25. juna 2013. godine, oko 23,30 časova, u ul. ..., u P., nepridržavajući se saobraćajnih propisa iz čl. 26 st.2 Zakona o bezbjednosti saobraćaja na putevima, ugrozio saobraćaj i doveo u opasnost život i tijelo ljudi, na način što je upravljajući putničkim vozilom marke „F.“, registarskih oznaka ..., preduzeo radnju kretanja unazad a da se nije uvjerio da to može da učini na bezbjedan način, pri čemu je bio svjestan da svojom nepropisnom vožnjom može ugroziti javni saobraćaj i dovesti u opasnost život i tjelo ljudi, ali je olako držao da do toga neće doći, usljed kojih propusta je zadnjim dijelom vozila udario pješaka oštećenog-mldb. A. D., koji se nalazio na kolovozu, kojom prilikom je oštećeni zadobio laku tjelesnu povredu u vidu nagnječenja predjela zgloba desnog koljena,</span>
</p>
<p>&nbsp;</p>
<p>
<span class="span1">- čime je izvršio krivično djelo ugrožavanje javnog saobraćaja iz člana 339 st. 3 u vezi st. 1 Krivičnog zakonika, </span>
</p>
<p>&nbsp;</p>
<p>
<span class="span1">- pa mu Sud, primjenom citiranog zakonskog propisa te čl.  3, 4, 5, 13, 16, 36, 42, 52, 53 i 54 Krivičnog zakonika, te čl. 226, 227, 229 i 374 Zakonika o krivičnom postupku i z r i č e </span>
</p>
<p>
<span class="span1"></span>
</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>&nbsp;</p>
<p>
<span class="span1">Kojom mu utvrdjuje kaznu zatvora u trajanju od 30 (trideset) dana i  istovremeno odredjuje da se ista neće izvršiti ako okrivljeni u roku od 1 (jedne) godine po pravnosnažnosti presude ne izvrši novo krivično djelo.</span>
</p>
<p>&nbsp;</p>
<p>
<span class="span1">Obavezuje se okrivljeni da na ime troškova krivičnog postupka uplati na račun budžetskih sredstava Crne Gore iznos od 143,00 € (stotinučetrdesettrieura), kao i iznos od 50,00 € (pedeseteura) na ime sudskog paušala, sve prednje u roku od 15 dana po pravnosnažnosti presude pod prijetnjom prinudne naplate. </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O b r a z l o ž e n j e </span>
</p>
<p>&nbsp;</p>
<p>
<span class="span1">Optužnim predlogom ODT-a Podgorica Kt.br.1150/13 od 13.02.2014 godine, kojeg je na glavnom pretresu zastupala Ivanović Danijela, savjetnik na radu kod ODT-a Podgorica, okrivljenom A. I., stavljeno je na teret da je izvršio krivično djelo ugrožavanje javnog saobraćaja iz čl. 339 st. 3 u vezi st. 1 Krivičnog zakonika. Zastupnik optužbe je prije završne riječi precizirala dispozitiv optužnog predloga na način kao u izreci presude, ostajući do kraja glavnog pretresa pri tako preciziranom optužnom predlogu, te navodeći u završnoj riječi da je dokazima provedenim na glavnom pretresu dokazano da je okrivljeni izvršio krivično djelo koje mu je optužnim predlogom stavljeno na teret, sa kojih razloga je predložila sudu da okrivljenog oglasi krivim i osudi po zakonu u granicama propisanim za predmetno krivično djelo.</span>
</p>
<p>&nbsp;</p>
<p>
<span class="span1">Okrivljeni A. I. je u navodima odbrane na glavnom pretresu naveo da su predmetne noći sjedjeli ispred njihove kuće u ul. ... u P., te da su imali neke goste. Izjavio je da je negdje oko 23,00 časa krenuo da preparkira svoje auto „F.“ registarskih oznaka ..., navodeći kako se radi o uskoj ulici koja nije prometna. Pojasnio je da je na zadnje sjedište njegovog auta sjeo njegov sin D., da je on probao upaliti auto, pa je, valjda dok je verglao D. izašao, što on nije primijetio, niti je čuo, i krenuo je možda nekih pola metra unazad, kada je čuo da mu dijete plače. Napomenuo je da je tada odmah zakočio, i vidio kako ga je zadnjim dijelom svog vozila obalio na tlo. Naglasio je da je dijete plakalo, najviše zbog straha, ali ga je on kao roditelj odmah povezao u Urgentni blok, te da je odmah pušten, da ga nije vodio ni na kakve kontrole, jer je bio dobro. Istakao je da predmetnom prilikom nije obraćao pažnju i nije pogledao u retrovizore prilikom preduzimanja kretanja radnje unazad, jer da jeste sigurno bi vidio svog sina, pojašnjavajući kako inače to radi, a te noći nije jer je samo htio da ode možda metar unazad i ispravi auto.</span>
</p>
<p>&nbsp;</p>
<p>
<span class="span1">U završnoj riječi okrivljeni je  izjavio da nije kriv.   </span>
</p>
<p>&nbsp;</p>
<p>
<span class="span1">Sud je u dokaznom postupku: saslušao zakonskog zastupnika mldb. A. D., majku A. B., pročitao zaspisnik o uviđaju UP PJ Podgorica br. ... od ... godine, pročitao nalaz i mišljene sudskog vještaka saobraćajne struke Savićević Darka od 20.01.2014. godine i istog neposredno saslušao na glavnom pretresu, pročitao nalaz i mišljenje sudskog vještaka medicinske struke dr. Krsta Nikolića od 28.12.2013 godine, pročitao izvod iz KE za okrivljenog izdat od UP PJ Podgorica pod br. ... od ... godine. </span>
</p>
<p>&nbsp;</p>
<p>
<span class="span1">Sljedstveno izloženom, a na osnovu rezultata cjelokupne dokazne građe, Ovaj sud je izveo nesporan zaključak da navodi optužnog predloga imaju pouzdano uporište u svim provedenim dokazima tokom postupka, obzirom da iz njihove sadržine nedvosmisleno proizilazi da je okrivljeni u mjestu, vremenu i na način predstavljen u dispozitivu ove presude, preduzeo radnje kojim je ostvario kako subjektivna, tako i objektivna obilježja bića krivičnog djela stavljenog mu na teret, sa kojih razloga je Sud prvenstveno utvrdio krivičnu odgovornost okrivljenog, a potom, vrjednujući sve okolnosti predmetnih događaja, istom izrekao krivičnu sankciju kao u dispozitivu presude. </span>
</p>
<p>&nbsp;</p>
<p>
<span class="span1">Zakonski zastupnik mldb. A. D., majka A. B., je na glavnom pretresu navela da predmetni događaj nije vidjela, da je bila u kući, te da samo posredno zna ono što joj je suprug ispričao.</span>
</p>
<p>
<span class="span1">Izjavila je da se ne pridružuje krivičnom gonjenju i ne traži nikakvu naknadu štete.</span>
</p>
<p>&nbsp;</p>
<p>
<span class="span1">Iz zapisnika o uvidjaju UP PJ Podgorica br. ... od ... godine, proizilazi da je isti sačinjen povodom saobraćajne nezgode koja se dogodila dana 25.06.2013 godine, oko 23,20 časova, u ul. .., naspram br. ... Dalje proizilazi da su ovlašćeni policijski službenici od strane Dežurne službe CB-a Podgorica, obaviješteni da je u Urgentni blok KC CG pristiglo lice iz navedene saobraćajne nezgode. Po dolasku u Urgentni blok, zatečeno je lice A. I., koji je u saobraćajnoj nezgodi učestvovao kao vozač vozila ... i lice A. D., koji je u saobraćajnoj nezgodio učestvovao kao saputnik u istom vozilu. Nadalje proizilazi da je od lica A. I. uzeta izjava na okolnosti nastanka saobraćajne nezgode, da je vozilo ... nakon saobraćajne nezgode pomjereno sa lica mjesta, te da je nad istim izvršen detaljan pregled i da tom prilikom nijesu konstatovana oštećenja. Izlaskom na lice mjesta konstatovano je sljedeće: kolovozni zastor ulice ..., odnosno lijeva strana gledano od pravca ul. ... ne asfaltni, dok je desna strana zemljana površina u nivou kolovoza. Ulica ... je jedinstvena, namijenjena za odvijanje saobraćaja u oba smjera. Od materijalnih tragova na licu mjesta nije zatečeno ništa. </span>
</p>
<p>&nbsp;</p>
<p>
<span class="span1">Iz nalaza i mišljenja vještaka saobraćajne struke Savićević Darka Kt.br. 1150/13 od 20.01.2014 godine, proizilazi da se dana 25.06.2013 godine, oko 23,20 časova, u ulici ..., dogodila saobraćajna nezgoda u kojoj su učestvovali A. I., kao vozač pmv "F." i A. D., kao pješak. Nadalje proizilazi da je na osnovu Nandel - Konradove tabele prosječnih vrijednosti brzine kretanja pješaka, a uzimajući u obzir starost pješaka, brzina kretanja istog iznosila oko 1,36 m/s, a brzina vozila "F." 5,00 km/h. Opasna situacija pretvorena u saobraćajnu nezgodu nastala je na način što vozač vozila "F." pri počinjanju radnje kretanja vozilom unazad nije na vrijeme obratio pažnju na konkretnu saobraćajnu situaciju, tj. na pješaka koji se već nalazio na kolovozu. Vozač vozila "F." neposredno prije nezgode, upravljao je vozilom brzinom od oko 5 km/h, pri čemu je u konkretnim saobraćajnim uslovima imao vremensko - prostornih mogućnosti da blagovremeno uoči pješaka, objektivno procjeni saobraćajnu situaciju, odustane od radnje kretanja unazad, što je bio obavezan, a što nije uradio, već je direktno ušao u putanju kretanja pješaka, usljed čega je do kontakta došlo, pa takav način upravljanja vozilom od strane vozača vozila "F." predstavlja grešku u upravljanju vozilom pri vožnji unazad, i osnovni je i jedini uzrok nastanka predmetne saobraćajne nezgode. Pješak u konkretnoj saobraćajnoj situaciji, a imajući u obzir kompletnu dinamiku toka saobraćajne nezgode, za vozača nije predstavljao iznenadnu i neočekivanu prepreku zbog svoje starosti pješak nije mogao uticati na izbjegavanje saobraćajne nezgode, pa u načinu kretanja pješaka nema elemenata koji bi bili u uzročnoj vezi sa nastankom predmetne saobraćajne nezgode. </span>
</p>
<p>&nbsp;</p>
<p>
<span class="span1">Iz nalaza i mišljenja vještaka medicinske struke Kt.br. 1150/13 od 28.12.2013 godine, proizilazi da je A. D. zadobio povredu u vidu nagnječenja predjela zgloba desnog koljena, a koja povreda se u vrijeme nanošenja kvalifikuje kao laka tjelesna povreda i nastala je usljed kontakta A. D. sa predmetnim putničkim motornim vozilom. </span>
</p>
<p>&nbsp;</p>
<p>
<span class="span1">Iz izvoda iz KE za okrivljenog A. I. izdatog od UP CB Podgorica pod br. ... od ... godine proizilazi da isti ranije nije osudjivan i da ne prolazi kroz kaznenu evidenciju Tog centra bezbjednosti. </span>
</p>
<p>&nbsp;</p>
<p>
<span class="span1">Član 22 st. 2 ZOBS-a propisuje da vozač ne smije da vrši polukružno okretanje vozila na mjestima na kojima je nedovoljna vidljivost i preglednost vozila (prevoji, krivine i dr) i na mjestima gdje je to saobraćajnim znacima zabranjeno. </span>
</p>
<p>&nbsp;</p>
<p>
<span class="span1">Tokom postupka je nedvosmisleno utvrdjeno da se okrivljeni nije pridržavao naprijed citiranog saobraćajnog propisa, već je dana 25. juna 2013. godine, oko 23,30 časova, u ul. Drvarskoj, u Podgorici, ugrozio saobraćaj i doveo u opasnost život i tijelo ljudi, na </span><span class="span1">način što je upravljajući putničkim vozilom marke „F.“, registarskih oznaka ..., preduzeo radnju kretanja unazad, a da se nije uvjerio da to može da učini na bezbjedan način, usljed kojih propusta je zadnjim dijelom vozila udario pješaka oštećenog - mldb. A. D., koji se nalazio na kolovozu, kojom prilikom je oštećeni zadobio laku tjelesnu povredu u vidu nagnječenja predjela zgloba desnog koljena.</span>
</p>
<p>&nbsp;</p>
<p>
<span class="span1">Okrivljeni tokom postupka nije sporio da je predmetne noći pokušao preparkirati svoje vozilo marke "F.", da je tom prilikom sa njim u vozilu bio i njegov maloljetni sin D., koji je nekako izašao iz vozila, pa je dok je išao unazad vozilom primijetio kako njegovog dijete plače. Ovakvi navodi njegove odbrane potkrijepljeni su i materijalnim dokazima provedenim tokom postupka, prvenstveno zapisnikom o uvidjaju, ali posebno nalazom i mišljenjem vještaka saobraćajne struke, koji je naveo da je saobraćajna nezgoda posljedica greške u upravljanju vozilom pri vožnji unazad, da je osnovni i jedini uzrok nastanka predmetne saobraćajne nezgode, a koji nalaz i mišljenje je Sud cijenio stručnim, jasnim, preciznim i zasnovanim na pravilima struke. Da je mldb. oštećeni A. D. zadobio laku tjelesnu povredu  u vidu nagnječenja predjela zgloba desnog koljena, Sud je utvrdio iz nalaza i mišljenja vještaka medicinske struke dr. Nikolić Krsta, koji nalaz i mišljenje je Sud cijenio stručnim, jasnim, objektivnim i preciznim, te posebno zasnovanim na pravilima medicinske struke i nauke. </span>
</p>
<p>&nbsp;</p>
<p>
<span class="span1">U sklopu ocjene dokaza Sud je cijenio iskaz zakonskog zastupnika mldb. A. D., majke A. B., čija su saznanja o predmetnom dogadjaju posredna, pa je Sud nalazeći da u suštinskoj analizi njenog iskaza ne postoji ni jedna odlučna i pravno relevantna činjenica vezano za predmetni dogadjaj, a sa stanovišta utvrdjivanja činjenica cijenio irelevantnim. </span>
</p>
<p>&nbsp;</p>
<p>
<span class="span1">Pravno kvalifikujući utvrdjeno činjenično stanje, Ovaj sud nalazi da su se u radnjama okrivljenog ostvarili svi subjektivni i objektivni elementi bića krivičnog djela ugrožavanje javnog saobraćaja iz čl. 339 st. 3 u vezi st. 1 Krivičnog zakonika, pa je okrivljeni i u odnosu na osnovno djelo i u odnosu na posljedicu manifestovanu u zadobijanju lake tjelesne povrede kod oštećenog mldb. A. D., postupao sa svjesnim nehatom kao oblikom krivice, obzirom da je bio svjestan da svojom nepropisnom vožnjom može ugroziti javni saobraćaj i dovesti u opasnost život i tijelo ljuti, ali je olako držao da do toga neće doći. </span>
</p>
<p>&nbsp;</p>
<p>
<span class="span1">Vrednujući sve okolnosti iz čl. 42 Krivičnog zakonika, koje su od uticaja da kazna bude manja ili veća, Sud je u odsustvu otežavajućih okolnosti na strani okrivljenog, kao olakšavajuće okolnosti cijenio stav zakonskog zastupnika mldb. oštećenog koja se nije pridružila krivičnom gonjenju i nije postavila imovinsko - pravni zahtjev, njegove lične i porodične prilike, loše imovno stanje, činjenicu da se radi o ocu jednog maloljetnog djeteta, a posebno njegovu raniju neosudjivanost, koja ukazuje da se radi o osobi koja nije sklona vršenju krivičnih djela, pa je Sud imajući u vidu navedene okolnosti, njihov medjusobni odnos, a posebno stepen krivice okrivljenog mišljenja da radi krivično -pravne zaštite nije neophodno da okrivljeni utvrdjenu kaznu zatvora i efektivno izdržava, već da će se i samim upozorenjem uz prijetnju kaznom u dovoljnoj mjeri uticati na okrivljenog da ubuduće ne vrši ovakva ili slična krivična djela, čime će se ostvariti svrha propisivanja i izricanja uslovne osude iz čl. 52 Krivičnog zakonika, a u okviru opšte svrhe propisivanja i izricanja krivičnih sankcija iz čl 4 st. 2 Krivičnog zakonika. </span>
</p>
<p>&nbsp;</p>
<p>
<span class="span1">Odluku o troškovima krivičnog postupka, Sud je donio primjenom čl. 226, 227, 229 Zakonika o krivičnom postupku, pa je obavezao okrivljenog da na račun budžetskih sredstava Crne Gore, na ime troškova krivičnog postupka uplati ukupan iznos od 143,00 eura, a koji troškovi se odnose na vještačenje po vještaku medicinske struke u iznosu od 60,50 eura, vještačenje po vještaku saobraćajne struke u iznosu od 80,50 eura, dok je paušal u iznosu od 50,00 eura, odmjeren shodno imovinskim prilikama okrivljenog, složenosti predmeta i dužini trajanja postupka. </span>
</p>
<p>&nbsp;</p>
<p>
<span class="span1">Na osnovu izloženog, a shodno članu 374 ZKP-a odlučeno je kao u izreci presude. </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">OSNOVNI SUD U PODGORICI</span>
</p>
<p style="text-align:center;">
<span class="span1">Dana, 28.05.2014 godine</span>
</p>
<p>&nbsp;</p>
<p>&nbsp;</p>
<p>
<span class="span1">     ZAPISNIČAR</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"> SUDIJA</span>
</p>
<p>
<span class="span1">Valentina Vukašinović</span><span class="span1"></span><span class="span1">                       Larisa Mijušković Stamatović                                                                                </span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">DN-a</span>
</p>
<p>
<span class="span1">Primjerak presude dostaviti:</span>
</p>
<p>
<span class="span1">- ODT-u Podgorica</span>
</p>
<p>
<span class="span1">- Okrivljenom</span>
</p>
<p>
<span class="span1">     S u d i j a,</span>
</p>
<p>
<span class="span1">___________________</span>
</p>
<p>
<span class="span1">Postupljeno dana______________</span>
</p>
<p>
<span class="span1">Namještenik__________________</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
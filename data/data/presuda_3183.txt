<div style="text-align: right">
	<strong>K br. 09/1079</strong><br>
	&nbsp;</div>
<div style="text-align: center">
	<strong>U IME NARODA</strong><br>
	&nbsp;</div>
<div style="text-align: justify">
	<strong>OSNOVNI SUD U PODGORICI, </strong>kao prvostepeni krivični, u vijeću sastavljenom od sudije Jovović Željke, kao predsjednika vijeća i sudija porotnika Radević Angeline i Lopičić Vasa, kao članova vijeća, uz učešće Rajković Danijele, kao zapisničara u krivičnom predmetu protiv optuženog G. R., zbog krivičnog djela teška kradja u produženom trajanju iz čl. 240 st. 1&nbsp; tač. 1&nbsp; i 2 u vezi čl. 49 Krivičnog zakonika i&nbsp; mldb. D.Š., zbog krivičnog djela teška krađa iz čl. 240 st. 1 tač. 1 i 2 KZCG po optužnici ODT-a Podgorica Kt. br. 1047/09 i predlogu za kažnjavanje Ktm. br. 40/09 od 07. 08. 2009. godine, nakon održanog usmenog glavnog pretresa, sa kog je javnost bila djelimično isključena u dijelu u kom su se raspravljala pitanja koja se odnose na maloljetnog dana 14.04.2011. godine u prisustvu zastupnika optužbe zamjenika ODT-a Podgorica Šišević Snežane, optuženog G. R. i branioca adv. R. P.&nbsp; po zamjeničkom punomoćju adv. M. B., mldb. D. Š. i njegovog branioca adv. R. P., je donio a dana 15. 04. 2011. godine javno objavio<br>
	<br>
	&nbsp;</div>
<div style="text-align: center">
	<strong>PRESUDU</strong><br>
	&nbsp;</div>
<h1 style="text-align: justify">
	<span style="line-height: normal; font-style: normal; margin: 0px; font-family: arial, helvetica, sans-serif; font-size: 12px; font-weight: bold">I</span></h1>
<div style="text-align: justify">
	&nbsp;&nbsp;&nbsp;&nbsp;&nbsp;&nbsp;&nbsp;&nbsp; Optuženi <strong>G. R.</strong>, od oca R.a i majke A., rodjene B., rodjen 19.08.1988.godine u Podgorici, stalno nastanjen u Podgorici – Vrela Ribnička br. x, državljanin Crne Gore, neoženjen, školu nije završio, zaposlen u JKP Podgorica, lošeg imovnog stanja, osudjivan, presudom Osnovnog suda u Kotoru K.br.189/07 zbog krivičnog djela iz čl. 240 st. 1 KZ CG u produženom trajanju na kaznu zatvora u trajanju od tri mjeseca, u pritvoru od 15. 07. 2009. godine do 02. 07. 2010. godine</div>
<div style="text-align: center">
	&nbsp;</div>
<h1 style="text-align: center">
	<span style="line-height: normal; font-style: normal; margin: 0px; font-family: arial, helvetica, sans-serif; font-size: 12px; font-weight: bold"><strong>K r i v&nbsp;&nbsp; j e</strong></span></h1>
Što je:<br>
&nbsp;
<div style="text-align: justify">
	1.Dana 28. 03. 2009.godine, oko 22:00 časa,&nbsp; u Ulici generala Save Orovića bb u Podgorici, optuženi G. R. zajedno sa B. E., po prethodnom dogovoru i zajedno, savladjivanjem većih prepreka tudje pokretne stvari oduzeo drugom u namjeri da njihovim prisvajanjem sebi pribavi protivpravnu imovinsku korist, na način što se B. E. popeo na gliser koji se nalazio u&nbsp; dvorištu pored kuće, sa glisera na garažu, a zatim sa garaže na terasu sprata porodične kuće, vlasništvo oštećenih Č. D. i Č. S., koja se nalazila na visini većoj od dva metra od zemlje i kroz otvoren prozor ušao u unutrašnjost kuće, gdje je izvršio premetačinu i iz škrinje, u&nbsp; spavaćoj sobi oduzeo i prisvojio novac u iznosu od 6.000 eura, 200 USD i 200 švajcarskih franaka, sve vrijednosti 6.282,12 eura, za koje vrijeme mu je optuženi&nbsp; R. G. čuvao stražu i pazio da neko ne naidje,<br>
	<br>
	2. Dana 22.04.2009.godine u Ulici Zmaj Jovina br.xxxa u Podgorici, optuženi R. G. zajedno sa B. E., po prethodnom dogovoru i zajedno savladjivanjem većih prepreka tudje pokretne stvari oduzeo drugom u namjeri da njihovim prisvajanjem&nbsp; sebi pribavi protivpravnu imovinsku korist, na način što se B. E. popeo na terasu sprata porodične kuće, vlasništvo oštećenog M. I., koja se nalazila na visini većoj od dva metra od zemlje i kroz otvoren prozor ušao u unutrašnjost kuće, odakle je oduzeo i prisvojio novac i to 8.600,00 eura, vlasništvo oštećene M. B. i 1.040,00 eura vlasništvo oštećenog M. I., za koje vrijeme mu je optuženi R. G. čuvao stražu i pazio da neko ne naidje,<br>
	<br>
	3. Dana 07.07.2009.godine u Ulici Matije Gubca br.xx u Podgorici, optuženi R. G. zajedno sa B. E. po prethodnom dogovoru i zajedno tudju pokretnu stvar oduzeli drugom u namjeri da njihovim prisvajanjem sebi pribavi protivpravnu imovinsku korist, na način što su upotrebom fizičke snage podigli roletnu na prozoru, a zatim ušli u unutrašnjost kuće vlasništvo oštećene I. D., odakle su oduzeli i prisvojili novčanik u kome se nalazilo 1.800,00 eura,<br>
	<br>
	4. U noći 09/10.07.2009.godine, u Ulici Petra Lubarde br.xx, u Podgorici, optuženi R. G. zajedno sa B. E. i maloljetnim D. Š. po prethodnom dogovoru i zajedno savladjivanjem većih prepreka tudje pokretne stvari oduzeo drugom u namjeri da njihovim prisvajanjem sebi pribavi protivpravnu imovinsku korist u iznosu od preko 150,00 eura, na način što se B. E. popeo na nadstrešnicu kuće, vlasništvo oštećenog Č. B., koja se nalazila na visini većoj od dva metra od zemlje, a zatim je kroz otvoren prozor ušao u unutrašnjost kuće odakle je oduzeo i prisvojio mobilni telefon marke “Nokia 6610” i nekoliko ženskih tašni u namjeri da oduzme i prisvoji sve vrednije stvari koje bi u njima našao odakle je oduzeo i prisvojio 50,00 eura, sve ukupne vrijednosti 99,00 eura, za koje vrijeme mu je optuženi R. G. zajedno sa maloljetnim D. Š. čuvao stražu i pazio da neko ne naidje,<br>
	<br>
	-čime je izvršio krivično djelo teška kradja u produženom trajanju iz čl.240 st.1 tač.1&nbsp; u vezi čl. 49 Krivičnog zakonika.<br>
	&nbsp;<br>
	Pa sud optuženog&nbsp;G.R. primjenom citirane zakonske odredbe, te čl. 4 st. 2, 5, 32, 36, 42 i 51 Krivičnog zakonika, te čl. 200, 212 st. 2 i 364 Zakonika o Krivičnom postupku<br>
	&nbsp;</div>
<h1 style="text-align: center">
	<span style="line-height: normal; font-style: normal; margin: 0px; font-family: arial, helvetica, sans-serif; font-size: 12px; font-weight: bold"><strong>OSUDJUJE</strong></span></h1>
&nbsp;
<div style="text-align: justify">
	Na kaznu zatvora u trajanju od 1 (jedne) godine, u koju kaznu mu se uračunava vrijeme provedeno u pritvoru od 15.07.2009.godine do 02. 07. 2010. godine<br>
	<br>
	Oštećeni Č. B., Č. D., Č. S., M. I., M. B.&nbsp; i I. D. se radi ostvarivanja imovinsko pravnog zahtjeva upućuju na redovan parnični postupak.<br>
	<br>
	Dužan je optuženi G. R. da na ime sudskog paušala plati ovom sudu iznos od 30,00 eura, u roku od 15 dana po pravosnažnosti presude.<br>
	&nbsp;</div>
<h1 style="text-align: center">
	<span style="line-height: normal; font-style: normal; margin: 0px; font-family: arial, helvetica, sans-serif; font-size: 12px; font-weight: bold">II</span></h1>
&nbsp;
<div style="text-align: justify">
	Pema <strong>maloljetnom D. Š.</strong>, od oca B. i majke Z., rodjene B., rodjen 26. 01. 1993.godine u Klinu-Kosovu, stalno nastanjen u Podgorici, Konik-Vrela Ribnička bb, državljanin Republike Srbije, neoženjen, pismen, završio četiri razreda osnovne škole, nezaposlen, srednjeg imovnog stanja, neosudjivan, zadržan od strane Uprave poliicje PJ Podgorica u periodu od 15. 07. 2009.godine do 17. 07. 2009. godine, zbog krivičnog djela teška kradja iz čl. 240 st. 1 tač. 1 Krivičnog zakonika,<br>
	&nbsp;</div>
<h1 style="text-align: justify">
	<strong><span style="line-height: normal; font-style: normal; margin: 0px; font-family: arial, helvetica, sans-serif; font-size: 12px; font-weight: bold">Na osnovu čl. 4, 82 i 89 Krivičnog zakonika, te čl. 499 st. 3 i čl. 500 Zakonika o krivičnom postupku, sud izriče</span></strong></h1>
<br>
<h1 style="text-align: center">
	<span style="line-height: normal; font-style: normal; margin: 0px; font-family: arial, helvetica, sans-serif; font-size: 12px; font-weight: bold"><strong>VASPITNU MJERU</strong></span></h1>
<h1 style="text-align: justify">
	<span style="line-height: normal; font-style: normal; margin: 0px; font-family: arial, helvetica, sans-serif; font-size: 12px; font-weight: bold"><strong>POJAČAN NADZOR OD STRANE ORGANA STARATELJSTVA</strong></span></h1>
<div style="text-align: justify">
	&nbsp;<br>
	Izrečena vaspitna mjera može trajati od 6 (šest) mjeseci do 2 (dvije) godine, s tim što će sud naknadno odlučiti o njenom prestanku.<br>
	<br>
	Za vrijeme trajanja izrečene vaspitne mjere maloljetni D. Š. će i dalje ostati da živi kod svojih roditelja, a pojačan nadzor nad istim će vršiti službeno lice organa starateljstva.<br>
	&nbsp;<br>
	Troškovi postupka u odnosu na maloljetnika padaju na teret budžetskih sredstava suda.<br>
	<br>
	&nbsp;</div>
<div style="text-align: center">
	<strong>O b r a z l o ž e nj&nbsp; e</strong></div>
<div style="text-align: justify">
	&nbsp;</div>
<div style="text-align: justify">
	Optužnicom sa predlogom za kažnjavanje ODT-a u Podgorici Kt. br. 1047/09 i Ktm. br. 40/09 od 07. 08. 2009. godine stavljeno je na teret optuženom G. R. i mldb. B. E. da su izvršili krivično djelo teška kradja u produženom trajanju iz čl. 240 st. 1 tač. 1 i 2 u vezi čl. 49 Krivičnog zakonika, a mldb. D. Š. da je izvršio krivično djelo teška krađa iz čl. 240 st. 1 tač. 1 i 2 Krivičnog zakonika. Rješenjem ovog suda K. br. 09/1079 od 02. 11. 2009 godine, razdvojen je krivični postupak protiv mldb. B. E., zbog navedenog krivičnog djela, od posutpka prema optuženog G. R. i mldb. D. Š., zbog navedenih krivičnih djela i određeno je da će se postupak prema mldb. B. E. posebno dovršiti pred ovim sudom. Zastupnik optužbe S. Š. je na glavnom pretresu, u završnoj riječi, precizirala činjenični opis optužnice, te izmijenila i pravnu kvalifikaciju na način predstavljen u izreci presude i konačno predložila da sud optuženog i mldb.&nbsp; oglasi krivim i osudi po zakonu.<br>
	Na glavnom pretresu je djelimično isključena javnost i to u dijelu u kojem su se raspravljala pitanja i provodili dokazi koji se odnose na mldb. D. Š..<br>
	Optuženi G. R., je u navodima svoje odbrane u predkrivičnom postupku na zapisniku od 15. 07. 2009. godine, pred ovlašćenim službenikom Uprave policije PJ Podgorica, u prisustvu branioca, u bitnom naveo da se prije nedelju dana, misli da je bio četvrtak veče, sastao sa svojim drugom B. E. kod njihovog zajedničkog druga D. Š. na Koniku, i nakon kraćeg razgovora E. je predložio da odu do Murtovine, tj. do Maslina da bi obišli jednu kuću koju je on ranije obilazio a koja kuća je pogodna da se uđe u nju, što je prihvatio. Nakon toga su se uputili prema Maslinama, prošli pored Ofice Centra, zatim kroz kasarnu i ubrzo su stigli do te kuće, gdje su kroz kapiju ušli sva trojica. Sa D. je ostao u dvorištu da bi čuvali stražu, a E. se popeo preko balkona, tj. nastrešnice na gornji sprat, a zatim ušao u kuću kroz balkonska vrata. Nakon 5-10 minuta E. je izašao iz kuće, skočio s balkona i došao do njih dvojice, nakon čega im je pokazao crni mobilni telefon i novac u iznosu od oko 50,00 eura. Nakon ovoga su se uputili prema Koniku, gdje su u jednoj prodavnici kupili hranu i piće, a zna da je od tih 50,00 eura, 20,00 eura uzeo D. Š., a on nije ništa uzeo. Misli da je telefon, koji je E. uzeo iz kuće, prodao nepoznatom licu na Koniku. Naveo je da je prije 4-5 mjeseci, još uvijek je bila zima, takođe sa E. u kasnim večernjim satima, po E. nagovoru, otišao do Murtovine da uskoče u jednu kuću. Ostao je u dvorištu kuće, a E. se sa strane kuće, preko čamca koji se tu nalazio, popeo do balkona i ušao u kuću, gdje se zadržao 10 minuta i potom izašao, a kada se vratio E. mu je rekao da nije ništa našao, nakon čega su se vratili na Konik. Navodi da je prije od prilike 3 i po mjeseca, u drugoj polovini aprila, B. E. došao kod njega kući na Konik i rekao mu da je «snimio» jednu lijepu kuću na Starom Aerodrumu, u blizini Marketa Maksi i Voli, i da planira da to veče uskoči u ovu kuću, obzirom da je predhodne večeri vidio da su spratna vrata na balkonu kuće otvorena, a on&nbsp; je trebao E. da čuva stražu. Iste večeri, negdje oko 8 sati, kada je pao mrak, zajedno sa E. je pošao pješke na Stari Aerodrum i kada su došli do ove kuće, čije dvorište nije bilo osvijetljeno, zajedno sa E. je preskočio ogradu, nakon čega se E. popeo na terasu prizemlja kuće, preko iste se dohvatio za ogradu, koja se nalazi na terasi na spratu kuće, istu preskočio, ušao u unutrašnjost, gdje se zadržao 3-4 minuta, nakon čega se vratio, na način što je sa terase na spratu skočio u dvorište, a zatim su obojica potrčali iza kuće i preskočili u komšinsko dvorište, jer im se činilo da ih je neko od ukućana primijetio, nakon čega su pobjegli u pracu Konika. Naveo je da se, dok je E. bio u kući, krio kod neki borića koji se nalaze sa starane kuće, i tada je primijetio da ima neko u dnevnom boravku prizemlja kuće. Kada su došli na Konik, E. mu je dao 300,00 eura, pri čemu mu je E. rekao da je u kući našao 1.000,00 eura i da će mu za nedelju dana dati još 200,00 eura, jer mu hitno trebaju pare. Kasnije je čuo priču da je E. iz kuće ukrao 10.000,00 eura. Takođe je naveo da se prije 7-8 dana, računajući u nazad od 15.07.2009 godine, u popodnevnim časovima našao sa E. kod prodavnice Start na Koniku, gdje se inače skupljaju, nakon čega su, oko 21,00 h, krenuli da prošetaju do grada. Tom prilikom, kada su došli do jedne kuće, koja se nalazi u donjem dijelu Konika u blizini katoličke crkve, zajedno sa E. je ušao u dvorište jedne kuće, jer su predpostavljali da nema nikog, obzirom da je bilo neosvijetljeno. Podigli su roletnu na prozoru, sa bočne strane kuće, na način što je on držao roletnu, a E. je uskočio u unutrašnjost kuće i nakon nekih minut je E. izašao i rekao mu da je pronašao jedan novčanik. E. je iz novčanika izvadio novac, a novčanik bacio u dvorište jedne kuće i tom prilikom mu je dao 200,00 eura, a kada je tražio od E. da mu da još novca, E. mu je odgovorio da mu je i to dosta za čuvanje staraže.<br>
	Optuženi je u odbrani u istražnom postupku i na glavnom pretresu, negirao izvršenje djela opisanih pod tačkama 1,2 i 3 optužnice, navodeći da nije tačno da je izvršio krivično djelo na štetu Č. D., da nije tačno da je ušao u njegovu kuću niti oduzeo bilo kakav novac, niti je tom prilikom čuvao stražu maloljetnom B. E., kao što nije tačno ni da je izvršio krivično djelo na štetu M. I., kako je to predstavljeno optužnicom, odnosno nije tačno da je čuvao stražu kada je navodno B. E. ušao u tu kuću i iz kuće otuđio novac. Takođe nije tačno ni da je 07.07.2009 godine, ušao u kuću oštećene I. D. sa B. E., niti je tačno da je iz te kuće oduzeo bilo kakav novac. Priznao je izvršenje krivičnog djela opisanog pod tač. 4 optužnice, navodeći da je tačno da je 09/10.07.2009 godine, izvršio kriv. djelo na štetu oštećenog Č. B., da je zajedno sa D. Š. čuvao stražu B. E., koji je izvršio krađu iz kuće Č. B.. E. se popeo na I sprat kuće, a kada se vratio u ruci je držao 50,00 eura i jedan mobilni telefon, koji je, kako je kasnije čuo, E. prodao. Objašnjavajući razlike u navodima odbrane sa glavnog pretresa i istražnog postupka u odnosu na navode odbrane u predkrivičnom postupku, je naveo da je bio prinuđen usled batina i prijetnji od stane policajaca da prizna da je uradio nešto što nije uradio, jer ga je neko od policajaca ili inspektora udarao otvorenim šakama i pesnicama, tako da je morao da prizna nešto što nije uradio, a za ovo vrijeme tu nije bio advokat, već je došao kasnije. Navodi da je razgovarao sa advokatom i advokat, odnosno ta žena ga je pitala je li počinio ove krađe, našto je odgovorio da jeste, jer ga je bilo strah prijetnji policajaca. Prije dolaska advokata policajci, koji su bili u kancealariji, su mu rekli da mora da prizna i da ponovi advokatu sve što je priznao, dok je na glavnom pretresu, na zapisniku od 21.12.2010. godine, pojašnjavajući razlike, naveo da je zapisnik u policiji potpisao jer su to tražili od njega,&nbsp; zapisnik mu nisu pročitali, već su samo tražili da isti potpiše, pa je pitao prisutnu advokaticu šta da radi, a ona mu je rekla da ne brine i da potpiše. Naveo je da je kritičnom prilikom imao povrede po licu i tijelu od pendreka, koje povrede je vidjela i advokatica.<br>
	Branilac optuženog je u završnoj riječi naveo da u postupku nije dokazano da je njegov branjenik izvršio krivična djela opisana pod tač.1, 2 i 3 optužnice, te predložio da ga sud za ta djela oslobodi od optužbe usled nedostatka dokaza, a u odnosu na krivično djelo iz tač. 4 optužnice, je predložio da sud prilikom odmjeravanja kazne na strani optuženog cijeni brojne olakšavajuće okolnosti.<br>
	Maloljetni D. Š. je u svojoj odbrani pred službenicima Uprave policije, u prisustvu branioca po službenoj dužnosti, na zapisniku kod istražnog sudije, u prisustvu branioca i zakonskog zastupnika i na glavnom pretresu, priznao izvršenje krivičnog djela stavljenog mu na teret, navodeći da je tačno da je u noći 09/10. 07. 2009 godine, zajedno sa G. R. i B. E. izvršio krivično djelo na štetu oštećenog Č. B. na način što je po predhodnom dogovoru B. E. ušao u kuću oštećenog, a predhodno se popeo na nastrešnicu kuće. Nakon što je E. izašao iz kuće, otvorio je jednu žensku torbu i iz nje uzeo 50,00 eura, kao i jedan&nbsp; telefon, a predhodno je E. kroz terasu izbacio 3-4 torbe, nakon čega je skočio sa terase. B. E. je uzeo telefon za sebe, a od ovih 50,00 eura, za sebe zna da je kupio cigarete i hranu, dok je kusur dao B. E.. Objasnio je da je B. E. znao iz viđenja, a neposredno prije izvršenja ovog krivičnog djela, sreo je optuženog G. R. i B. E., koji su ga pitali hoće li da ide da krade sa njima, na što je pristao.<br>
	Branilac maloljetnog je u završnoj riječi ukazala sudu na olakšavajuće okolnosti na strani maloljetnog, predlažući da mu sud izrekne vaspitnu mjeru.<br>
	U dokaznom postupku sud je saslušao zakonskog zastupnika mldb. D. Š.- majku D. Z., saslušao svjedoke oštećene M. I., I. D., Č. S. i Č. D., svjedoka B. L., po saglasnom predlogu stranaka pročitao iskaze svjedoka oštećenih Č. B.,&nbsp; M. B. i nalaz i mišljenje vještaka finansijske struke Đ. D. od 22.07.2009 godine, pročitao izvještaj Centra za socijalni rad Podgorica br. 03-3866 od 24.07.2009 godine, pročitao zapisnike o uviđaju Uprave policije PJ Podgorica, Ku.br.518/09 od 28.03.2009, godine, Ku.br.1000/09 od 15.07.2009 godine i Ku.br.628/09 od 25.04.2009 godine, pročitao&nbsp; izvještaj o tehničkoj obradi i indetifikaciji tragova papiralnih linija Uprave policije PJ Podgorica-ekspoziture za kriminalističku tehniku br. 17-28-244/09-76 od 15.07.2009 godine, izvod iz MKR za maloljetnog D. Š., izdat od Republike Srbije Opština Klina pod tekućim brojem 696 za 2001 godinu i pročitao izvod iz kaznene evidencije za optuženog G. R. izdat od Uprave policije PJ Podgorica br.11-245/09-18066/2-2353 od 04.09.2009 godine.<br>
	Zakonski zastupnik maloljetnog D. Š., majka D. Z., je na glavnom pretresu navela da ima troje djece, dva sina i jednu kćerku, žive u svojoj porodičnoj kući i imaju prihode, a D. je i radio pa nije imao potrebe da vrši krivična djela. Navodi da je D. inače dobro dijete i jako joj je neprijatno što je on izvršio krivično djelo.<br>
	Svjedok oštećeni M. I. je u svom iskazu naveo da živi u porodičnoj kući u ulici Zmaj Jovinoj br. xxx a, u naselju Stari Aerodrom, sa suprugom, kćerkama i sinom. Kritične večeri se nalazio u porodičnoj kući sa suprugom u dnevnom boravku, a tu su bile i njihove kćerke. U jednom momentu kćerka B. je krenula na sprat i, kako mu je kasnije rekla, kada je krenula prema spratu čula je neku lupu, a potom je pošla u svoju sobu. Iste večeri poslije 01,00 čas B. je razgovarala sa svojom sestrom B. i pitala je zašto su otvorena balkonska vrata. Odmah potom je B. pošla ka kutiji koja se nalazi u njenoj sobi, u kojoj je inače čuvala novac. B. mu je rekla da je našla koverat u kutiji, ali da u njemu nije bilo 8.600 eura. Dalje je naveo da je potom pošao da vidi gdje je njegov novac koji je čuvao u svojoj sobi i vidio je da mu nema novca i to negdje oko 1.040 ili 1.050 eura, koji novac se prije toga nalazio u natkasni u jednoj fioci pored kreveta. Pozvao je policiju i obavijestio policiju o predmetnom dogadjaju, nakon čega je policija izvršila uvidjaj. Kutija, u kojoj se nalazio novac njegove kćerke B., se nalazila na komodi u njenoj spavaćoj sobi i ista nije bila zaključana, a fioka u natkasni u kojoj je bio njegov novac takodje nije bila zaključana,ali je bila zatvorena. Na spratnom dijelu kuće u spavaćim sobama u kojim je izvršena kradja nije primijetio nikakve tragove premetačine. Pojasnio je da predmetne večeri kod njih niko nije bio u gostima, da kuća na spratu ima tri balkona, dva sa zapadne i jedan sa istične strane. Dvrorište kuće je ogradjeno ogradom koja ima dvije kapije i iste se ne zaključavaju. Na glavnom pretresu je naveo da ne zna koliko mu je tačno novca nestalo, da je bilo vjerovatno 1.050 ili 1.040 eura, a misli da je napravio lapsus u svom iskazu u istrazi i da se dogadjaj desio 22.04.2009.godine, a ne 21.04.2009.godine. Na balkonu je bio otvoren prozor, kroz koji prozor se moglo ući, zbog čega pretpostavlja da je počinilac ušao kroz prozor, a balkonska vrata, kada su zatvorena, se ne bi mogla spolja otvoriti rukom, a mogla bi nekim podesnim sredstvom. Dalje je pojasnio da su sa strane kuće zasađeni borići gdje je sledeće jutro, nakon krađe, vidio tragove stopala. Pridružio se krivičnom gonjenju i tražio naknadu štete.<br>
	Svjedok oštećena I. D. je u svom iskazu, u predhodnom postupku i&nbsp; na glavnom pretresu od 23.11.2009. godine, navela da živi sama u jednospratnoj kući u Ul.Matije Gubca br.xx u naselju Konik, da je dana 07.07.2009. godine negdje oko 19,45 časova pošla kod rodjaka u goste, gdje je bila do otprilike 22 časa. Prije nego što je napustila kuću dva puta je zaključala ulazna vrata kuće, a potom i kapiju od ograde kuće, svi prozori su bili zaključani i roletne spuštene, izuzev jednog prozora koji se nalazio na spavaćoj sobi u kojoj inače ne spava. Oko 22 časa je obišla sve prostorije u kući i nije primijetila bilo kakve tragove premetačine. Ujutro je kod nje kući došla S. Z., koja živi u istoj ulici, koja je držala neki predmet i kada joj je Z. prišla, prepoznala je da u ruci drži njen novčanik. Pitala je Z. gdje je našla novčanik, i Z. joj je odgovorila da je novčanik našla u dvorištu svoje kuće, pri čemu joj je Z.rekla da je znala da je to njen novčanik, jer su u istom bile porodične slike i njena lična dokumenta. Navodi da je u novčaniku bio novac u iznosu od 1.800 eura i sav taj novac je nestao. Inače, novčanik se nalazio u kuhinji, u tašni, a zadnji put je novčanik u kom je bio novac vidjela 07.07.2009.godine negdje oko 18 časova, a poslije tog vremena kod nje niko nije ulazio u kuću, a koliko se sjeća ni tri dana prije dogadjaja. Na prozorima i vratima kuće nije primijetila bilo kakva oštećenja, a iz kuće nije nestalo ništa osim ovog novčanika. Pridružila se krivičnom gonjenju protiv optuženog i tražila naknadu štete u iznosu od 1.800 eura. Na glavnom pretresu od 28.03.2011. godine je, ponavljajuči iskaz, navela da misli da joj je kritičnom prilikom&nbsp; u novčaniku bilo 2.000 eura od kredita, 168 eura od penzije i još neke siće, te ponovila da su prozori na kući bili zatvoreni, osim jednog, koji se nalazio na zadnjoj strani kuće, gdje je bilo otvoreno jedno krilo ali je bila spuštena roletna. Mislila je da se roletna spolja ne može podići, ali je kasnije shvatila da može, jer je vidjela da je inspektor roletnu rukom podigao spolja.&nbsp; Pojasnila je da se ne sjeća koji iznos novca je prijavila da je nestao prilikom krađe a navela je tačan iznos novca koji je nestao. Nakon ukazanih razlika u kazivanju u dosadašnjem toku postupka i na ovom glavnom pretresu u pogledu iznosa novca je navela da joj je nestao novac u iznosu od 2.168 eura i nešto sitnog novca a kod istražnog sudije je navedeno 1.800 eura, vjerovatno zato što se nisu sporazumjeli.<br>
	Svjedok oštećena Č. S. je u svom iskazu na glavnom pretresu od 23.11.2009. godine u bitnom navela da se predmetnog dana nalazila sa suprugom Č. D. u svojoj porodičnoj kući u naselju Murtovina, da se radi o spratnoj kući, gdje postoji prizemni dio kuće i još jedan sprat a sa suprugom se nalazila u prizemnom dijelu kuće. U jednom trenutku je čula neku buku na spratu, pa je mislila da je vjetar a kada se popela na sprat, iznenadila se kada je vidjela da su sva svijetla upaljena, a u spavaćoj sobi otvorene sve fioke. Kada je pogledala u jedan slamnati kofčežić, koji se nalazio u spavaćoj sobi, gdje se nalazio novac, vidjela je da iz istog nedostaje novac i to u iznosu negdje od 6.000 do 7.000 eura, koji novac je nestao, stim što ne zna tačno koliko je novca bilo, a bilo je najmanje 6.000 eura, a takodje je bilo i američkih dolara negdje izmedju 400 i 500 dolara, stim što ne zna tačno, a bilo je nešto i švajcarskih franaka, s tim što ne zna tačno koliko novca je nestao iz kuće. Pridružila se krivičnom gonjenju protiv optuženog i tražila naknadu štete. Na glavnom pretresu od 28.03.2011. godine je pojasnila da se ne sjeća više, misli da je u kovčežiću bilo nešto oko 6.000 eura, oko 200 dolara a možda je bilo i franaka, da se novac nalazio u kofčežiću koji je stajao pored kreveta i u njemu se nalazila posteljina, a njen suprug je znao gdje se nalazi novac.<br>
	Svjedok oštećeni Č. D. je u svom iskazu u istražnom postupku u bitnom naveo da sa suprugom živi u porodičnoj kući u Ul.Save Orovića bb, u naselju Murtovina. Dana 28.03.2009.godine sa suprugom se nalazio u prizemnom dijelu kuće, u dnevnoj sobi. U jednom momentu su čuli neku buku sa sprata, gdje je nešto lupilo, ali na to nisu obraćali pažnju. Nakon pola sata supruga se popela na sprat, pa ga je zvala i rekla mu je da je neko ispreturao sobe na spratnom dijelu kuće. Na spratnom dijelu kuće imaju tri sobe i dva kupatila i kad se popeo, vidio je da su dvije sobe ispreturane i da je u njima izvršena premetačina. Odmah je rekao supruzi da pregleda dio plakara gdje inače drži novac, tako da je supruga pogledala taj dio plakara u spavaćoj sobi i ustanovila da je iz istog nestao novac odnosno oko 6.000 eura, izmedju 500 do 600 američkih dolara i 200 franaka, s tim što ne može precizno da se izjasni koliko je nestalo novca u valuti euro i valuti dolar. Po njegovom mišljenju, učinilac je izvršio kradju na način što je ušao u kuću, prethodno se popevši na gliser, koji se nalazio pored kuće, pa se sa tog glisera popeo na krov garaže, a sa krova garaže je ušao kroz otvoren prozor sobe, u kojoj sobi se nalaze samo plakari sa garderobom. Pozvao je policiju, koja je izvršila uvidjaj. Novac koji je nestao predmetne večeri je vidio prethodnog dana, obzirom da se bavi privatnim poslovima, pa zaradu od tih poslova stavlja na mjesto odakle je i nestao novac. Osim ovog novca iz kuće ništa drugo nije nestalo, a u toj istoj sobi je bila i kutija sa zlatom, iz koje nije ništa uzeto. Objasnio je da je gliser bio na prikolici pored garaže, a sa glisera nema više od metra da bi se neko popeo na krov&nbsp; od garaže, a kasnije sa krova u kuću. Pridružio se krivičnom gonjenju protiv optuženih i postavio imovinsko pravni zahtjev. Na glavnom pretresu od 31.03.2011. godine je pojasnio da je kritične večeri bila utakmica Crna Gora-Italija koju je gledao, bilo je oko deset sati, da je novac nestao iz sobe u kojoj je pored šifonjera stajala neka komoda, i to mala škrinja, u kojoj je supruga držala posteljinu i to u iznosu od oko 6.000 eura, oko 200 američkih dolara i oko 100 franaka. Po njemu, izvršioci su se vjerovatno popeli na gliser, koji se nalazio pored garaže, zatim na garažu, sa garaže na balkon, a onda&nbsp; u kuću kroz mali prozor&nbsp; veličine 1m sa 60-70 cm. Nakon ukazanih razlika u kazivanju u pogledu mjesta odakle je nestao novac je pojasnio da je i kod istražnog sudije rekao da je novac nestao iz škrinje a ne zna kako je unešeno da je novac nestao iz plakara. Pridružio se krivičnom gonjenju a nije mogao opredjeliti imovinsko pravni zahtjev, već je naveo da isti sud utvrdi.<br>
	Svjedok oštećena M. B. je u svom iskazu u istražnom postupku u bitnom navela da živi u ulici Zmaj Jovinoj br.139 u naselju stari Aerodrom u porodičnoj kući sa roditeljima, sestrom i bratom. Dana 22.04.2009.godine se nalazila u porodičnoj kući sa sestrom i zna da je u jednom momentu sestra B. otišla na spratni dio kuće, a ista se ne dugo zatim vratila u dnevnu sobu. Negdje pola sata poslije ponoći njih dvije su se popele na sprat, gdje se inače nalaze četiri spavaće sobe, i u jednoj od ovih soba spava sa sestrom B., u drugoj spavaju roditelji, a u trećoj brat, dok u ćetvrtoj sobi niko ne boravi. Objasnila je da iz njene i B. sobe postoji izlaz na balkon i zna da je B. pitala je li otvorila balkonska vrata, koja su inače stalno zatvorena. Odgovorila je B. da nije i potom je posumnjala da je neko ulazio sa balkona u sobi. Odmah je krenula ka komodi, koja se nalazi u spavaćoj sobi. Na komodi se nalazilo više kutija od kojih se ni jedna ne zaključava i u jednoj od tih kutija je bilo 8.600 ili 8.650 eura i to tako da se u jednoj koverti nalazilo 6.600 ili 6.650 eura, ispod toga je bila slika, a ispod slike 2.000 eura. Lice koje je izvršilo kradju je oduzelo sav taj novac, kako novac iz koverte, tako i ovo 2.000 eura. Osim ovog novca ništa drugo nije oduzeto. U kutijama je bio razni nakit, binžuterija, ali od toga ništa nije oduzeto.&nbsp; Kradja je izvršena u noći srijeda na četvrtak, a sigurno je novac zadnji put vidjela na opisanom mjestu u utorak veče. Inače, na spratni dio kuće gdje se nalaze spavaće sobe, osim ukućana, se nikada niko ne penje, niti u tim sobama boravi. Iste večeri je i njen otac otkrio da mu je iz njegove sobe nestala odredjena svota novca. Pridružila se krivičnom gonjenju protiv optuženih i postavila imovinsko pravni zahtjev.<br>
	Svjedok oštećeni Č. B. je u svom iskazu u istražnom postupku u bitnom naveo da živi u porodičnoj kući u Ulici Petra Lubarde br.xx, koja kuća je spratna i na spratnom dijelu kuće se nalazi i dnevna soba. U noći izmedju 9 i 10.07.2009.godine oko ponoći je stavio telefon na punjač u dnevnoj sobi i otišao na spavanje, a balkonska vrata su ostala otvorena. Negdje oko 7 sati ujutro je ušao u dnevnu sobu i pošao ka mjestu gdje je prethodno ostavio telefon. Punjač je zatekao na mjestu gdje je isti i prethodne večeri bio, a telefon je nestao. Potom je, kroz otvorena balkonska vrata, izašao na balkon i vidio je u dvorištu, ispod balkona, nekoliko ženskih tašni vlasništvo njegove supruge. Predmetne večeri mu je nestao telefon marke «Nokia 6610» i novac u iznosu od 50 eura, koji se nalazio u jednoj od ovih tašni. Zaključio je da se očigledno provalnik popeo na nastrešnicu, koja se nalazi iznad ulaznih vrata donjeg dijela kuće, da se potom popeo na balkon, pa sa balkona kroz otvorena balkonska vrata ušao u dnevnu sobu i otudjio navedene stvari. Odmah je pozvao policiju, koja je izvršila uvidjaj. Pridružio se krivičnom gonjenju i postavio imovinsko pravni zahtjev.<br>
	&nbsp;&nbsp; Svjedok B. L. je u iskazu, datom na glavnom pretresu, u bitnom navela da se sjeća da je, kao branilac po službenoj dužnosti, više puta prisustvovala saslušanju D. Š. u Upravi policije. Ostala joj je upečatljiva njegova odbrana u predmetu u kome je oštećena državna tužiteljica, dakle povodom krađe u kući Č.. Navodi da je osumnjičeni svoju odbranu iznio nakon što su obavili razgovor te da joj se nikad nije desilo da se saslušano lice žali da je u policiji bio nagovaran, zlostavljan pa se to nije desilo ni u konkretnom slučaju, već je slobodno i bez pritisaka iznio svoju odbranu. Dalje navodi da joj je poznato ime G. R. jer je i njega branila u nekom predmetu. Konkretnog predmeta se sjeća po oštećenom Č. B. a drugih pojedinosti se ne sjeća, niti bi mogla prepoznati optuženog i mldb. D. a nije joj poznato da privedena lica budu saslušana u policiji prije nego što se pozove branilac. Pojasnila je da se sjeća da je sa optuženima obavila povjerljiv razgovor, da su rekli da žele da govore istinu i iznijeli svoju odbranu, u kojoj su pričali o izvršenim djelima.<br>
	Iz izvještaja Centra za socijalni rad Podgorica br.03-3866 od 24.07.2009.godine i izjašnjenja ovlašćenog predstavnika Centra za socijalni rad Podgorica J. R. je utvrdjeno da je maloljetni D. Š. rodjen 26.01.1993.godine u Klini-Kosovo. Porodica je romskog porijekla i 2001.godine se doselila u Podgoricu. Maloljetnik, pored roditelja, ima dva brata i sestru, od kojih je jedan brat zaposlen u JKP Čistoća. Porodica živi u svojoj porodičnoj kući površine 70 m2 i stambeni prostor je opremljen neophodnim pokućstvom. Porodica se izdržava od zarade koju ostvaruju od sakupljanja i preporodaje sekundarnih sirovina, preprodaje tekstila, voća i povrća, a korisnici su MOP-a koji sa dječijim dodatkom iznosi mjesečno 151,00 euro. Odnosi u porodici su skladni, a zdrastveno stanje svih članova porodice je zadovoljavajuće. Maloljetni D. Š. je nakon završenog četvrtog razreda osnovne škole napustio školovanje i isti je prvi put u evidenciji službe Centra za socijalni rad u Podgorici pa je iznijeto mišljenja da je maloljetnom adekvatno izreći vaspitnu mjeru pojačan nadzor od strane roditelja.<br>
	Iz izvoda iz matične knjige rodjenih za maloljetnog D. Š., izdatog od Republike Srbije Opštine Klina pod tekućim brojem 696 za 2001.godinu,&nbsp; utvrdjeno je&nbsp; da je isti rodjen 26.01.1993.godine.<br>
	Iz zapisnika o uvidjaju Uprave policije PJ Podgorica br. 518/09 je utvrdjeno da je isti sačinjen od strane ovlašćenih službenika PJ Podgorica dana 28.03.2009.godine, povodom izvršenog krivičnog djela na štetu oštećenog Č. D.. Lice mjesta je kuća vlasništvo oštećenog Č. D. u Ul.Generala Save Orovića bb, gdje nisu zatečeni vidni tragovi odvaljivanja, loma stakla, brave, niti slični tragovi, koji bi ukazivali da je djelo izvršeno nasilnim putem. Na spratnom dijelu kuće sa istočne strane je zatečen otvoren manji dvokrilni prozor na prostoriji. Na spratnom dijelu kuće zatečena je premetačina u svim prostorijama, izuzev sanitarne prostorije, a u spavaćoj sobi su zatečeni pretureni predmeti, otvorene ladice od komoda i ormara. U prizemnom dijelu kuće nije zatečena premetačina predmeta, a u ogradjenom dijelu pored kuće sa sjeverne strane je zatečen oveći gliser, a u dijelu sa zapadne strane je zatečen trag od obuće.<br>
	Iz zapisnika o uvidjaju Uprave policije PJ Podgorica br.1000/09 od 15.07.2009.godine utvrdjeno je da je isti sačinjen od strane ovlašćenih službenika PJ Podgorica dana 10.07.2009.godine, a povodom izvršenog krivičnog djela na štetu oštećenog Č. B.. Lice mjesta je kuća vlasništvo oštećenog Č. B. u Ul.Petra Lubarde br.xx. Konstatovano je da je kuća ogradjena betonskom ogradom a u dvorištu kuće su pronadjene četiri ženske tašne. Balkonska vrata na spratu kuće su bila otvorena, a u kući nije vršena premetačina.<br>
	Iz zapisnika o uvidjaju Uprave policije PJ Podgorica br.628/09 od 25.04.2009.godine utvrdjeno je da je zapisnik sačinjen od strane ovlašćenih službenika PJ Podgorica dana 23.04.2009.godine, povodom izvršenog krivičnog djela na štetu oštećenog M. I. i M. B.. Konstatovano je da je lice mjesta porodična kuća, vlasništvo M. I. u Ul.Zmaj Jovinoj br.xxx, gdje je prozor od eloksirane bravarije na spratu kuće bio otvoren a u kući nije vršena premetačina.<br>
	Iz izvještaja o tehničkoj obradi i identifikaciji tragova papilarnih linija Uprave policije PJ Podgorica-ekspoziture za kriminalističku tehniku br.17-28-244/09-76 od 15.07.2009.godine je utvrdjeno da je izvještaj sačinjen od strane ovlašćenih službenika Uprave policije PJ Podgorica, povodom izvršenog krivičnog djela na štetu oštećenog Č. B., da su prethodno fiksirani tragovi na rukohvatu balkona dnevnog boravka i na rubu prednjih lijevih vrata vozila marke "Pežo", da tragovi izuzeti sa vozila potiču od oštećenog Č.B., a da četiri traga izuzeta sa rukohvata balkona dnevnog boravka potiču od dlana lijeve i desne ruke B. E..<br>
	Iz nalaza i mišljenja vještaka komercijalne struke Đ. D. od 22.07.2009.godine sud je utvrdio vrijednost oduzetih stvari, te i vrijednost eura u odnosu na 1 USD i vrijednost eura u odnosu na 1 SHF u vrijeme izvršenja djela iz tač. 1 optužnice, koji nalaz je sud prihvatio kao stručan, objektivan i jasan i baziran na pravilima nauke, a na koji ni stranke nisu imale primjedbi.<br>
	Cijeneći provedene dokaze pojedinačno i u njihovoj međusobnoj vezi i dovodeći ih u vezu sa odbranom optuženog i maloljetnika, sud je utvrdio da su optuženi G. R. i maloljetni D. Š. izvršili krivično djelo stavljeno im na teret izmijenjenom optužnicom na glavnom pretresu.<br>
	Naime, iz dokaza provedenih na glavnom pretresu i to iskaza svijedoka oštećenih i svjedoka, zapisnika o uviđaju, nalaza i mišljenja vještaka komercijalne struke te iz navoda odbrane optuženog G. R. iz predkrivičnog postupka, navoda odbrane maloljetnog D. Š. tokom postupka, u vezi krivičnog djela opisanom pod tačkom 4 izreke presude, ovaj sud je nesumnjivo utvrdio da su se u radnjama optuženog G. R.&nbsp; ostvarili svi bitni elementi bića krivičnog djela teška kradja u produženom trajanju iz člana 240 st. 1 tač. 1 u vezi člana 49 Krivičnog zakonika, a u radnjama maloljetnog D. Š. svi bitni elementi bića krivičnog djela teška kradja iz čl.240 st.1 tač.1 Krivičnog zakonika.<br>
	Iz provedenih dokaza nesumnjivo je utvrđeno da je optuženi G. R. dana 28.03.2009.godine u Ulici generala Save Orovića bb u Podgorici, zajedno sa B. E., po prethodnom dogovoru i zajedno, savladjivanjem većih prepreka, tudje pokretne stvari oduzeo drugom u namjeri da njihovim prisvajanjem sebi pribavi protivpravnu imovinsku korist, na način što se B. E. popeo na gliser koji se nalazio u&nbsp; dvorištu pored kuće, sa glisera na garažu, a zatim sa garaže na terasu sprata porodične kuće, vlasništvo oštećenih Č. D. i Č. S., koja se nalazila na visini većoj od dva metra od zemlje i kroz otvoren prozor ušao u unutrašnjost kuće, gdje je izvršio premetačinu i iz škrinje, u&nbsp; spavaćoj sobi oduzeo i prisvojio novac u iznosu od 6.000 eura, 200 USD i 200 švajcarskih franaka, sve vrijednosti 6.282,12 eura, za koje vrijeme mu je optuženi&nbsp; R. G. čuvao stražu i pazio da neko ne naidje. Navedene činjenice su utvrdjene iz zapisnika o uvidjaju Uprave policije PJ Podgorica br.518/09 od 28.03.2009.godine, iskaza svjedoka oštećenog Č. D. i svjedoka oštećene Č. S., koji opisuju način na koji su izvršioci ušli u kuću, kao i mjesto gdje se novac nalazio, pri čemu je svjedoka oštećeni Č. D. na glavnom pretresu od 31.03.2011. godine, pojasnio da je kritične večeri bila utakmica Crna Gora-Italija koju je gledao, bilo je oko deset sati, te saglasno kao i oštećena, da je novac nestao iz sobe u kojoj je pored šifonjera stajala neka komoda, i to mala škrinja, u kojoj je supruga držala posteljinu. Po njemu, izvršioci su se vjerovatno popeli na gliser, koji se nalazio pored garaže, zatim na garažu, sa garaže na balkon, a onda&nbsp; u kuću kroz mali prozor&nbsp; veličine 1m sa 60-70 cm. U pogledu iznos novca koji je nestao kritičnom prilikom svjedok oštećeni Č. D.&nbsp; se u predhodnom postupku izjasnio da je iz kuće nestalo oko 6.000 eura novca, izmedju 500 i 600 američkih dolara i 200 franaka, pri čemu nije siguran u pogledu tačnog iznosa nestalih eura i dolara, za koje se na glavnom pretresu izjasnio da je bilo oko 6.000 eura, oko 200 američkih dolara, a da se svjedok oštećena Č. S. izjasnila da je bilo najmanje 6.000 eura novca, izmedju 400 i 500 dolara i da je bilo nešto švajcarskih franaka, stim što ne zna tačno koliko, to je sud našao da je nesporno da je iz kuće oštećenih oduzeto 6.000 eura, 200 američkih dolara i 200 švajcarskih franaka, kako je to precizirano i optužnicom, te iz nalaza i mišljenja vještaka komercijalne struke Đ. D. i to iz dijela ovog nalaza u kojem je opredijelio vrijednost valute euro u odnosu na valutu američki dolar i na valutu SHF, na koji način je sud utvrdio da je iz kuće oštećenih Č. D. i S. nestao novac u ukupnoj vrijednosti od 6.282,12 eura. Optuženi G. R. je u navodima svoje odbrane u predkrivičnom postupku na zapisniku od 15.07.2009.godine pred ovlašćenim službenikom Uprave policije PJ Podgorica izmedju ostalog naveo da je prije 4 do 5 mjeseci, sa E. u kasnim večernjim satima otišao do Murtovine po E. nagovoru da uskoče u jednu kuću, da je ostao u dvorištu kuće, a da se E. sa strane kuće preko čamca koji se tu nalazio popeo do balkona i ušao u kuću, da se E. zadržao 10 minuta i potom izašao, koje navode odbrane oputuženog G. R. iz predkrivičnog postupka je u ovom dijelu sud prihvatio cijeneći ih istinitim i objektivnim, obzirom da se optuženi detaljno i jasno izjasnio o svim činjenicama bitnim za ovu krivično pravnu stvar, objašnjavajući na koji način, na kom mjestu i u koje vrijeme je izvršio krivično djelo zajedno sa B. E., a što je saglasno sa iskazom svjedoka oštećenih.<br>
	Nadalje je u postupku nesumnjivo utvrdjeno da je oputuženi G. R. dana 22.04.2009.godine u Ulici Zmaj Jovina br.xxxa u Podgorici, zajedno sa B. E., po prethodnom dogovoru i zajedno savladjivanjem većih prepreka, tudje pokretne stvari oduzeo drugom u namjeri da njihovim prisvajanjem sebi pribavi protivpravnu imovinsku korist, na način što se B. E. popeo na terasu sprata porodične kuće, vlasništvo oštećenog M. I., koja se nalazila na visini većoj od dva metra od zemlje i kroz otvoren prozor ušao u unutrašnjost kuće, odakle je oduzeo i prisvojio novac i to 8.600,00 eura, vlasništvo oštećene M. B. i 1.040,00 eura vlasništvo oštećenog M. I., za koje vrijeme mu je optuženi R. G. čuvao stražu i pazio da neko ne naidje, koje sve činjenice su nesumnjivo utvrdjene iz dokaza provedenih na glavnom pretresu, iskaza svjedoka oštećenog M. I. i svjedoka oštećene M. B., te iz zapisnika o uvidjaju Uprave policije PJ Podgorica br.628/09 od 25.04.2009.godine, a koji su saglasni sa navodima odbrane optuženog G. R. iz predkrivičnog postupka sa zapisnika od 15.07.2009.godine, u kojoj odbrani je isti izmedju ostalog naveo da je prije otprilike tri i po mjeseca, u drugoj polovini aprila B. E. došao kod njega kući, da mu je B. rekao da je «snimio», jednu lijepu kuću na Starom Aerodromu, da planira da to veče uskoči u ovu kuću, da je trebalo da E. čuva stražu, da su iste večeri oko 8 sati kada je pao mrak pješke došli na stari Aerodrom, da su, kada su došli do ove kuće, preskočili ogradu, nakon čega se E. popeo na terasu prizemlja kuće, da se potom E. dohvatio za ogradu koja se nalazi na terasi na spratu kuće, da je istu preskočio, ušao u unutrašnjost, gdje se E. zadržao 3 do 4 minuta, nakon čega se E. vratio na način što je sa terase na spratu skočio u dvorište, a zatim su obojica potrčali iza ove kuće, preskočili u susjedno dvorište, jer im se &nbsp;učinilo da ih je neko od ukućana primijetio, nakon čega su pobjegli u pravcu Konika, da se dok je E. bio u kući krio kod borića koji se nalaze sa strane kuće (što je potvrdio i oštećeni, navodeći na glavnom pretresu da su sa strane kuće zasađeni borići gdje je sledeće jutro vidio tragove stopala),&nbsp; da je tada primijetio da nekog&nbsp; ima u dnevnom boravku prizemlja kuće i kada su došli na Konik E. mu je dao novac u iznosu od 300,00 eura,&nbsp; a da se kasnije pričalo da je E. iz kuće ukrao 10.000 eura. Cijeneći odbranu optuženog i dovodeći j u vezu sa iskazima svjedoka oštećenih M. I. i M. B., koji su se u bitnom na medjusobno saglasan način izjasnili o svim činjenicama bitnim za ovu krivičnu stvar, a obzirom da se svjedok oštećeni M. I. izjasnio da ne zna tačno koliko mu je novca nestalo, da je bilo vjerovatno 1.050 ili 1.040 eura, to je sud kao povoljnije za optuženog našao da se radi o iznosu od 1.040 eura. Svjedok oštećena M. B. se u vezi oduzetog novca u istražnom postupku izjasnila da joj je nestalo 8.600 ili 8.650 eura, pa je sud rukovodeći se istom odlukom utvrdio da je nesporno da je iz kuće nestao novac u iznosu od 8.600 eura, vlasništvo oštećene M.B..<br>
	Sud je takodje nesporno utvrdio da je optuženi G. R. dana 07.07.2009.godine u Ulici Matije Gubca br.xx u Podgorici, zajedno sa B. E. po prethodnom dogovoru i zajedno tudju pokretnu stvar oduzeo drugom u namjeri da njihovim prisvajanjem sebi pribavi protivpravnu imovinsku korist, na način što su kroz otvoren prozor ušli u kuću vlasništvo oštećene I. D., odakle su oduzeli i prisvojili novčanik u kome se nalazilo 1.800,00 eura. Naprijed navedene činjenice utvrdjene su kako iz navoda odbrane optuženog G. R. iz predkrivičnog postupka sa zapisnika od 15.07.2009.godine, u kojoj odbrani je izmedju ostalog naveo da se prije 7 do 8 dana u popodnevnim časovima našao sa E. na Koniku, nakon čega su oko 21 čas krenuli da prošetaju do grada, da su kada su došli do jedne kuće u donjem dijelu Konika obojica ušli u dvorište kuće, jer su pretpostavljali da nikog nema, obzirom da nije bilo osvijetljeno, da su podigli roletnu na prozoru sa bočne strane kuće, na način što je držao roletnu, a E. je uskočio u unutrašnjost kuće, da je E. ubrzo izašao i da mu je E. rekao da je pronašao jedan novčanik, da je Elden iz novčanika izvadio novac, a novčanik bacio u dvorište jedne kuće, kojom prilikom mu je E. dao 200 eura, u koje navode odbrane iz predkrivičnog&nbsp; postupka optuženog G. R. sud nije imao razloga da sumnja, a sud cijeni da optuženi zasigurno ne bi priznao izvršenje ovog, kao ni prethodno opisanih krivičnih djela, a da to nije i stvarno učinio, a imajući u vidu da je optuženi u predkrivičnom postupku detaljno opisao izvršenje ovog, kao i prethodno opisanih krivičnih djela, sud nije imao razloga da sumnja u navode odbrane optuženog iz predkrivičnog postupka, obzirom da optuženi ne bi mogao na ovaj način, odnosno detaljno i jasno da opiše izvršenje krivičnih djela opisujući pojedinosti, a da ih nije stvarno i izvršio, tako i iz iskaza svjedoka oštećene I. D. koja je navela, i to kako u istražnom postupku, tako i na glavnom pretresu od 23.11.2009. godine, da joj je iz kuće nestao novčanik u kojem je bio novac u iznosu od 1.800 eura, da je taj novčanik poslednji put vidjela u kući negdje oko 18 časova, a da poslije tog vremena kod nje niko nije ulazio u kuću, opisala je gdje se nalazi njena kuća, kao i da je ovog dana negdje oko 19,45 časova otišla kod jednog rodjaka u goste, gdje je bila do otprilike 22 časa,&nbsp; a da su svi prozori bili zaključani i roletne spuštene izuzev jednog prozora koji se nalazio na spavaćoj sobi u kojoj inače ne spava, te pojasnila da je kasnije shvatla da se roletna na prozoru može otvoriti i sa spoljne strane, što je pisao i optuženi u svojoj odbrani, a što je i za sud bilo logično. Sud je cijeni i iskaz&nbsp; svjedoka I. D. na&nbsp; glavnom pretresu od 28.03.2011. godine kada&nbsp; je, ponavljajuči iskaz, navela da misli da joj je kritičnom prilikom&nbsp; u novčaniku bilo 2.000 eura od kredita, 168 eura od penzije i još neke siće, pa sud nije prihvatio ovako izijenjen iskaz, imajući u vudu da se svjedok oštećena na ove okolnosti jasno izjasnila nakon događaja pred istražnim sudijom, kao i na glavnom pretresu 2009. godine, kada se događaja sigurno bolje sjećala, pri čemu sud u ostalom dijelu nije doveo u pitanje objektivnost iskaza ovog svjedoka, pravdajući izmjene, protekom vemena&nbsp; od izvršenja djela a i sama oštećena na glavnom pretresu, kada je u ovom dijelu promijenila iskaz, navodi da se ne sjeća koji iznos novca je prijavila da je nestao prilikom krađe, a da je navela tačan iznos novca koji je nestao.<br>
	Sud je nesumnjivo utvrdio i da su optuženi G. R. i maloljetni D. Š. u noći 09/10.07.2009.godine, u Ulici Petra Lubarde br.xx, u Podgorici, zajedno sa B. E. po prethodnom dogovoru i zajedno savladjivanjem većih prepreka tudje pokretne stvari oduzeli drugom u namjeri da njihovim prisvajanjem sebi pribave protivpravnu imovinsku korist u iznosu od preko 150,00 eura, na način što se B.E. popeo na nadstrešnicu kuće, vlasništvo oštećenog Č. B., koja se nalazila na visini većoj od dva metra od zemlje, a zatim je kroz otvoren prozor ušao u unutrašnjost kuće odakle je oduzeo i prisvojio mobilni telefon marke “Nokia 6610” i nekoliko ženskih tašni u namjeri da oduzme i prisvoji sve vrednije stvari koje bi u njima našao odakle je oduzeo i prisvojio 50,00 eura, sve ukupne vrijednosti 99,00 eura, za koje vrijeme mu je optuženi R. G. i maloljetni D. Š. čuvali stražu i pazili da neko ne naidje, koje sve činjenice su nesumnjivo utvrdjene iz dokaza provedenih na glavnom pretresu, odnosno iz zapisnika o uvidjaju Uprave policije PJ Podgorica br.1000/09 od 15.07.2009.godine, iskaza svjedoka oštećenog Č. B., koji iskaz svjedoka oštećenog je sud u potpunosti prihvatio, kao i iz navoda odbrane optuženog G. R., koji je, kako u predkrivičnom postupku, tako i na glavnom pretresu i u istražnom postupku priznao izvršenje ovog krivičnog djela, navodeći da je tačno da je zajedno sa D. Š. čuvao stražu B. E. koji je izvršio kradju iz kuće Č. B., da se E. popeo na sprat kuće, da se E. potom vratio i da je u ruci držao 50 eura i jedan mobilni telefon, a što je u svojoj odbrani potvrdio i maloljetni D. Š. koji je priznao izvršenje krivičnog djela stavljenog mu na teret, navodeći da je tačno da je u noći 09/10.07.2009.godine zajedno sa G. R. i B. E. izvršio krivično djelo na štetu oštećenog Č. B., da je po prethodnom dogovoru B. E. ušao u kuću oštećenog, a da se prethodno B. popeo na nastrešnicu kuće, da je nakon toga isti izašao iz kuće, otvorio jednu žensku torbu iz koje je uzeo 50 eura, kao i jedan telefon, a da je prethodno B. E. kroz terasu izbacio tri do četiri torbe, nakon čega je isti skočio sa terase, da je neposredno prije izvršenja ovog krivičnog djela sreo optuženog G. R. i B.E., koji su ga pitali hoće li da ide da krade sa njima, na što je pristao. Naprijed navedeno ukazuje da su optuženi i maloljetni imali namjeru da zajedno sa B. E. pribave sebi protivpravnu imovinsku korist u iznosu od preko 150 eura.<br>
	Krivično djelo iz čl. 240 st.1 tačka 1Krivičnog zakonika postoji ako je kradja iz čl. 239 Krivičnog zakonika izvršena obijanjem ili provaljivanjem zatvorenih zgrada, soba, kasa, ormana i drugih zatvorenih prostora ili drugim savladjivanjem većih prepreka, a krivično djelo iz čl. 239 Krivičnog zakonika postoji ko tudju pokretnu stvar oduzme drugom u namjeri da njenim prisvajanjem sebi ili drugom pribavi protivpravnu imovinsku korist. Članom 49 Krivičnog zakonika propisano je da produženo krivično djelo čini više istih ili istovrsnih krivičnih djela učinjenih u vremenskoj povezanosti od strane istog učinioca i koja predstavljaju cjelinu zbog postojanja najmanje dvije od sledećih okolnosti: istovjetnost oštećenog, istvorsnosti predmeta djela, korišćenja iste situacije ili istog trajnog odnosa, jedinstva mjesta ili prostora izvršenja djela ili jedinstvenog umišljaja učinioca. Imajući u vidu naprijed citirane zakonske odredbe, te naprijed izloženo činjenično stanje, ovaj sud je nesumnjivo zaključio da su se u radnjama optuženog G. R. ostvarili svi bitni elementi bića krivičnog djela teška kradja u produženom trajanju iz člana 240 st. 1 tač. 1 u vezi člana 49 Krivičnog zakonika, a da su se u radnjama maloljetnog D. Š. ostvarili svi bitni elementi bića krivičnog djela teška kradja iz čl.240 st.1 tač.1 Krivičnog zakonika, kako je to sve prethodno objašnjeno.<br>
	Sud je cijenio psihički odnos optuženog G. R. prema izvršenom krivičnom djelu iz čl.240 st.1 tač.1 u vezi čl.49 Krivičnog zakonika, pa je našao da je isti postupao sa jedinstvenim umišljajem, odnosno direktnim umišljajem, bio je svjestan da oduzima tudje pokretne stvari u namjeri da sebi pribavi protivpravnu imovinsku korist u iznosu od preko 150 eura i da to vrši savladjivanjem većih prepreka ( za krivična djela opisana pod tač.1,2 i 4 izreke presude), da to vrši zajedno sa B. E. i to za sva krivična djela&nbsp; i zajedno još sa maloljetnim D.Š. za krivično djelo opisano pod tač.4 izreke presude, pa je to i htio. Takodje je sud našao&nbsp; da je maloljetni D. Š. u odnosu na izvršeno krivično djelo bio svjestan da na način opisan u izreci presude, oduzima tudje pokretne stvari u namjeri da sebi pribavi protivpravnu imovinsku korist u iznosu od preko 150 eura, da to čini zajedno sa optuženim G. R. i B. E., da to čine savladjivanjem većih prepreka, pa je to i htio, čime je postupao sa direktnim umišljajem.<br>
	Imajući u vidu ovako nesumnjivo utvrđeno stanje, sud nije prihvatio navode odbrane optuženog G. R. iz istražnog postupka i sa glavnog pretresa, kada je isti negirao izvršenje krivičnih djela, nalazeći da su navodi odbrane optuženog sa glavnog pretresa i iz istražnog postupka u ovom dijelu neistiniti, neolgični, neubjedljivi i unaprijed svjesno sračunati na izbjegavanje krivice. Optuženi G. R. je u istražnom postupku i na glavnom pretresu objašnjavajući različitosti u navodima odbrane u odnosu na odbranu iz predkrivičnog postupka naveo da je bio prinudjen da da ovakvu izjavu predkrivčnom postupku usljed batina i prijetnji od strane policajaca, da ga je neko od tih policajaca ili inspektora udarao otvorenim šakama i pesnicama, tako da je morao da prizna nešto što nije uradio, da su mu prije dolaska advokata policajci koji su bili u kancelariji rekli da mora da prizna izvršenje ovih krivičnih djela i da ponovi advokatu sve to, da bi na glavnom pretresu&nbsp; na zapisniku od 21.12.2010. godine, pojašnjavajući razlike, naveo da je zapisnik u policiji potpisao jer su to tražili od njega,&nbsp; zapisnik mu nisu pročitali, već su samo tražili da isti potpiše, pa je pitao prisutnu advokaticu šta da radi, a ona mu je rekla da ne brine i da potpiše, koje objašnjenje optuženog G. R. je za sud nelogično, zbog čega ga sud cijeni neistinim i sračunatim na izbjegavanje krivice, jer ovakvi navodi odbrane optuženog G. R. nemaju podršku u bilo kojem provedenom dokazu na glavnom pretresu a svjedok B. L., koja je kao branilac prisustvovala saslušaju optuženog, se jasno i decidno izjasnila da se sjeća da je sa optuženima obavila povjerljiv razgovor, da su rekli da žele da govore istinu i iznijeli svoju odbranu, u kojoj su pričali o izvršenim djelima. Nadalje, zapisnik o saslušanju optuženog G. R. u predkrivičnom postupku od 15.07.2009.godine je u svemu sačinjen po odredbama Zakonika o krivičnom postupku, optuženi je propisno upozoren i upoznat sa svojim pravima, njegovom saslušanju je prisustvovao branilac po službenoj dužnosti, sa kojim je optuženi prethodno obavio razgovor, a zapisnik je izmedju ostalog&nbsp; potpisao i optuženi na za to predvidjenim mjestima i njegov branilac po službenoj dužnosti, a što je utvrdjeno i iz iskaza svjedoka B. L..<br>
	Obzirom da je članom 499 st. 3 Zakonika o krivičnom postupku propisano da, kada se izrikne vaspitna mjera maloljetniku, u izreci se samo navodi koja se mjera izriče, a maloljetnik se ne oglašava krivim za krivično djelo koje mu je stavljeno na teret, dok se u obrazloženju navodi opis djela i okolnosti koje opravdavaju primjenu izrečene vaspitne mjere to sud, imajući u vidu citiranu zakonsku odredbu u izreci presude nije maloljetnog oglasio krivim za predmetno krivično djelo, već je samo naveo da se maloljetnom D.Š. zbog krivičnog djela teška kradja iz čl.240 st.1 tač.1 Krivičnog zakonika izriče vaspitna mjera - pojačan nadzor od strane organa starateljstva.<br>
	Sud je odbio predlog branioca mldb. D. Š. da se iz spisa predmeta izdvoji zapisnik o saslušanju mldb. D. Š., dat pred Upravom policije na zapisniku od 15.07.2009. godine jer maloljetnik nije saslušan u prisustvu zakonskog zastupnika, a ovo imajući u vidu da je maloljetnik pred Upravom policije, nakon što je upoznat sa svojim pravima i omogućen mu povjerljiv razgovor sa braniocem, saslušan od ovlašćenog policijskog službenika u prisustvu branioca, postavljenog po službenoj dužnosti i inspektora za maloljetničku delikvenciju, dakle shodno čl. 469 Zakonika o krivičnom postupku.<br>
	Odlučujući o kazni za optuženog G.R. sud je u smislu čl. 42 Krivičnog zakonika cijenio sve okolnosti na strani optuženog koje utiču da kazna bude veća ili manja, pa je od olakšavajućih okolnosti na strani optuženog cijenio njegovu mladost u vrijeme izvršenja djelai loše imovno stanje, a od otežavajućih okolnosti raniju osudjivanost, što je utvrdjeno iz izvoda iz kaznene evidencije za optuženog izdatog od strane Uprave policije PJ Podgorica, pa ga je osudio na kaznu zatvora u trajanju od 1 (jedne) godine, nalazeći da će se ovako izrečenom kaznom zatvora postići svrha kažnjavanja iz čl. 32 Krivičnog zakonika da optuženi ubuduće ne vrši krivična djela, a u okviru opšte svrhe izricanja krivičnih sankcija iz čl. 4 st.2 Krivičnog zakonika.<br>
	Na osnovu člana 51 Krivičnog zakonika optuženom je u izrečenu kaznu zatvora uračunato vrijeme provedeno u pritvoru, kako je to određeno u izreci presude.<br>
	Na osnovu čl.212 st.2 Zakonika o krivičnom postupku, oštećeni Č. B., Č. D., Č. S., M. I., M. B. i I. D. su radi ostvarivanja imovinsko pravnog zahtjeva upućeni na redovan parnični postupak, a ovo bez obzira što je u postupku nesumnjivo utvrdjen tačan iznos štete za sve oštećene, imajući u vidu da je u postupku nesumnjivo utvrdjeno da je optuženi djela opisana pod tačkama 1,2 i 3 izreke presude izvršio zajedno sa B. E., a djelo opisano pod tač.4 izreke presude su optuženi i maloljetni izvršili zajedno takodje sa B. E., pa sud nije mogao optuženog obavezati u krivičnom postupku da plati dio imovinsko pravnih zahtjeva oštećenih, obzirom da je postupka prema B. E. razdvojen i isti će se posebno dovršiti, a uz ovo D. Š. je i maloljetan. Zbog svega navedenog o imovinskopravnim zahtjevima oštećenih se nije moglo odlučiti presudom u ovom krivičnom postupku, zbog čega su isti upućeni na redovan parnični postupak.<br>
	Na osnovu čl. 200 Zakonika o krivičnom postupku optuženi G. R. je obavezan da na ime sudskog paušala plati ovom sudu iznos od 30,00 €, koji paušal je odredjen shodno složenosti i trajanju postupka, uz ocjenu imovinskih prilika optuženog.<br>
	Odlučujući o vrsti krivične sankcije za maloljetnog D. Š., sud je maloljetnom izrekao vaspitnu mjeru - pojačan nadzor od strane organa starateljstva i odredio da ova mjera može trajati od 6 mjeseci do 2 godine, stim što će sud naknadno odlučiti o njenom prestanku, a da će za vrijeme trajanja izrečene vaspitne mjere maloljetni&nbsp; i dalje ostati da živi kod svojih roditelja, a pojačan nadzor nad maloljetnim će vršiti službeno lice organa starateljstva. Pri izboru vaspitne mjere za maloljetnog D. Š., sud je imao u vidu uzrast maloljetnog, dosadašnje vaspitanje, sredinu i prilike u kojim je isti živio, a o čemu se izjasnila i majka maloljetnog na glavnom pretresu, a iz izvještaja Centra za socijali rad Podgorica br.03-3866 od 24.07.2009. godine je utvrđeno da je maloljetni D. Š. nakon završenog četvrtog razreda osnovne škole napustio školovanje, da je isi prvi put u evidenciji službe Centra za socijalni rad u Podgorici, da porodica maloljetnog živi u svojoj porodičnoj kući, da se porodica izdržava od zarade koju ostvaruju od sakupljanja i preprodaje sekundarnih sirovina, preprodaje tekstila, voća i povrća, da su korisnici i pomoći koja sa dječijim dodatkom iznosi mjesečno 151 eura, a da su odnosi u porodici maloljetnog skladni, zbog čega je iznijeto mišljenje da je maloljetnom adekvatno izreći vaspitnu mjeru pojačan nadzor od strane roditelja. Cijeneći sve naprijed navedeno, te vrstu i težinu izvršenog krivičnog djela,&nbsp; sud se opredijelio za vaspitnu mjeru - pojačan nadzor od strane organa starateljstva, nalazeći da je adekvatno i primjereno da organ starateljstva vrši uticaj na ponašanje maloljetnika, da ga zaštiti od štetnih uticaja i stvori mu uslove za normalan razvoj. Sud nalazi da će se izrečenom vaspitnom mjerom u potpunosti ostvariti svrha izricanja vaspitnih mjera iz čl. 82 Krivičnog zakonika, da se pružanjem zaštite i pomoći maloljetnom učiniocu, vršenjem nadzora nad istim, stručnim osposobljavanjem i razvijanjem lične odgovornosti obezbijedi njegovo vaspitanje, prevaspitanje i pravilan razvoj, a u&nbsp; okviru opšte svrhe krivičnih sankcija iz čl.4 st.2 Krivičnog zakonika.<br>
	Troškovi postupka u odnosu na maloljetnog padaju na teret budžetskih sredstava suda.<br>
	Na osnovu izloženog, odlučeno je kao u izreci presude.<br>
	&nbsp;<br>
	<strong>OSNOVNI SUD U PODGORICI, dana </strong><strong>15.04.2011</strong><strong>. godine</strong></div>
&nbsp;&nbsp;<br>
<strong>ZAPISNIČAR&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; PREDSJEDNIK VIJEĆA - SUDIJA</strong><br>
<strong>Rajković Danijela&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Jovović Željka&nbsp;</strong><br>
&nbsp;<br>
&nbsp;<br>

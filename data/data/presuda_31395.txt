<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 0.75in 1.25in;}
.p1{text-align:end;hyphenate:auto;font-family:Times New Roman;font-size:12pt;}
.p2{text-align:end;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:justify;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Arial;font-size:12pt;}
.p6{text-align:start;hyphenate:auto;font-family:Times New Roman;font-size:12pt;}
</style>
<meta content="sanja.cakanovic" name="author">
</head>
<body class="b1 b2">
<p class="p1"></p>
<p class="p2">
<span>Posl.br.K.41/13/13</span>
</p>
<p class="p2"></p>
<p class="p2"></p>
<p class="p3">
<span>U IME CRNE GORE</span>
</p>
<p class="p3"></p>
<p class="p3"></p>
<p class="p3"></p>
<p class="p4">
<span>OSNOVNI SUD U KOTORU, kao nadležni prvostepeni krivični sud, po sudiji Sanji Čakanović, uz učešće zapisničara Golub Jadranke, u krivičnom predmetu protiv okrivljenog Veselinović Ivice iz Kotora, zbog krivičnog djela krađe iz čl. 239 st. 1 Krivičnog zakonika, koji se vodi po optužnom predlogu ODT Kotor Kt. br. 46/13 od 04.02.2013. godine, nakon glavnog i javnog pretresa održanog dana 18.03.2013. godine, u prisustvu okrivljenog i zamjenika Osnovnog državnog tužioca u Kotoru Žarka Pajkovića  donio je i istog dana objavio sljedeću:</span>
</p>
<p class="p4"></p>
<p class="p3">
<span>P R E S U D U</span>
</p>
<p class="p3"></p>
<p class="p4">
<span>Okrivljeni Veselinović Ivica, JMBG 2010957230019, od oca Petra i majke Milice rođene Šaban, rođen 20.10.1957. godine u Kotoru, stalno nastanjenog u Kotoru, Stari grad 482, državljanin Crne Gore, oženjen, otac dvoje djece, automehaničar, sa završenom SSS, srednjeg imovnog stanja, neosuđivan, protiv koga se ne vodi postupak za drugo krivično djelo</span>
</p>
<p class="p4"></p>
<p class="p3">
<span>Kriv je</span>
</p>
<p class="p3"></p>
<p class="p4">
<span>Što je dana 29.12.2012. godine oko 16,00 u Budvi, u namjeri da prisvajanjem tuđih pokretnih stvari za sebe pribavi protivpravnu imovinsku korist veću od 150 eura, oduzeo na štetu Biljane Ratković iz Budve jednu kožnu plavu tašnu marke "Legend", u kojoj je bio jedan kožni crni novčanik marke "Guess" sa 45,00 € novca, jedan kožni novčanik braon boje sa kreditnim karticama i ličnim dokumentima, ukupne vrijednosti 110,00 €, sve vlasništvo oštećene, na način što je iskoristio nepažnju oštećene koja je ostavila nezaključeno svoje vozilo marke "Renault Clio" reg. ozn. BD AG 308, na parkingu ispred prodavnice "Tehnomax" u mjestu Jaz, i iz istoga otuđio gore navedene stvari, pri čemu je bio uračunljiv i svjestan svog djela i njegove zabranjenosti, a čije izvršenje je htio</span>
</p>
<p class="p4"></p>
<p class="p4">
<span>- Čime je učinio krivično djelo krađe iz čl. 239.st.1 Krivičnog zakonika.</span>
</p>
<p class="p4"></p>
<p class="p4">
<span>Pa mu sud primjenom navedene krivično pravne odredbe, te čl. 2, 3, 4, 5, 13, 14, 15, 32, 33, 36, 42, 52, 53 i 54 KZ-a CG, te čl. 226,227, 229, 368 i 374 ZKP-a, izriče</span>
</p>
<p class="p3">
<span>USLOVNU OSUDU</span>
</p>
<p class="p3"></p>
<p class="p4">
<span>Kojom mu utvrđuje kaznu zatvora u trajanju od 2 (dva) mjeseca i istovremeno određuje da se ista neće izvršiti ako okrivljeni za vrijeme od 1 (jedne) godine po pravosnažnosti presude ne učini novo krivično djelo.</span>
</p>
<p class="p5"></p>
<p class="p4">
<span>Dužan je okrivljeni da na ime sudskog paušala plati iznos od 30,00 €  i na ime troškova krivičnog postupka iznos od 27,50 €, u roku od 15 (petnaest) dana od dana pravosnažnosti presude u korist Budžeta Crne Gore na žiro račun br. 832-16-52, te dokaz o uplati dostavi ovom sudu s pozivom na br. K.41/13/13.</span>
</p>
<p class="p4"></p>
<p class="p3">
<span>O b r a z l o ž e n j e</span>
</p>
<p class="p3"></p>
<p class="p4">
<span>Optužnim predlogom ODT-a Kotor Kt.br.46/13 od 04.02.2013. godine, stavljeno je na teret okrivljenom Veselinović Ivici krivično djelo krađe iz čl. 239. st. 1 Krivičnog zakonika.</span>
</p>
<p class="p4"></p>
<p class="p4">
<span>Postupajući po podnijetom optužnom predlogu sud je zakazao i održao glavni pretres dana 18.03.2013. godine u prisustvu zamjenika ODT Kotor Pajković Žarka  i okrivljenog Veaselinović Ivice.</span>
</p>
<p class="p4"></p>
<p class="p4">
<span>Zamjenik ODT-a je na glavnom pretresu u završnoj riječi ostao pri podnijetom optužnom predlogu smatrajući dokazanim da je okrivljeni učinio krivično djelo koje mu se stavlja na teret  te je predložio sudu da se isti oglasi krivim i da se istom izrekne kazna propisana zkonom za navedeno krivično djelo.</span>
</p>
<p class="p4"></p>
<p class="p4">
<span>Okrivljeni je u svojoj odbrani  na zapisniku kod ODT-a  naveo da je dana 29.12.2012. godine pošao sa svojim sinom kako bi kupio lap-top u prodavnici "Tehnomarket" u Lastvi i da je  dok je sin čekao da mu pronađu lap-top u magacinu,  izašao ispred i da je iz nekog auta otuđio jednu žensku torbu i odnio je u svoje vozilo. Dalje je naveo da nije mogao da objasni šta mu je bilo da to uradi,  da torbu nije otvarao, da  se to jednostavno desilo, i da mu je  žao te da  nikakvo opravdanje nema za to što je učinio kao i da mu je najveća kazna što je osramotio sebe i svoje bližnje.</span>
</p>
<p class="p4"></p>
<p class="p4">
<span>U dokaznom postupku sud je proveo sljedeće dokaze: na saglasan predlog stranaka pročitana je izjava oštećene Ratković Biljane na zapisniku pred ODT-om Kotor od 28.01.2013. godine, potvrdu o privremenom oduzimanju predmeta Uprave policije PJ Budva Ku.br. 603/12 od 29.12.2012. godine, nalaz i mišljenje vještaka ekonomsko-finansijske struke Dinka Miloševića od 23.01.2013. godine te iIzvod iz KE za okrivljenog UP PJ Herceg Novi Ispostave Kotor od 11.02.2013. godine.</span>
</p>
<p class="p4">
<span>	</span>
</p>
<p class="p4">
<span>Oštećena Biljana Ratković je u svojoj izjavi na zapisniku pred ODT-om Kotor od 28.01.2013. godine, navela da je kritične prilike oko 16,00 časova svratila na parking Tehnomarketa koji se nalazi u Lastvi i to na minut da bi pogledala nešto od tehnike ta da je kada je izašla iz vozila, mislila  da ga je zaključala, ali da izgleda  nije zaključala vozilo i da joj je  na suvozačevom mjestu  bila torba marke Legend, u kojoj je bio novčanik marke Guess sa 45 eura novca, još jedan kožni novčanik braon boje, kreditne kartice i lična dokumenta te da nije vidjela momenat kada joj je oduzeta ta torba, međutim, da su joj pokazali snimak video nadzora u marketu gdje se vidi da je taj čovjek otvorio vrata vozila i oduzeo tu torbicu. Dalje je navela da su joj sve stvari vraćene i da joj ništa ne nedostaje, te da se ne pridužuje krivičnom gonjenju i ne postavlja imovinsko-pravni zahtjev.</span>
</p>
<p class="p4"></p>
<p class="p4">
<span>Iz potvrde o privremenom oduzimanju predmeta Uprave policije PJ Budva Ku.br. 603/12 od 29.12.2012. godine proizilazi da je ovlašćeni policijski službenik od  okrivljenog privremeno oduzeo sljedeće predmete: jednu kožnu plavu torbu marke Legend, jedan crni kožni novčanik marke "Guess" u kojem se nalazilo 45 eura, jedan braon kožni novčanik marke "Prince" u kojem su se nalazile dvije kartice "Visa electron" od CKB i NLB banke, i jedna "Maestro" kartica CKB banke, lična karta i zdravstvena knjižica.</span>
</p>
<p class="p4"></p>
<p class="p4">
<span>Iz nalaza i mišljenja vještaka ekonomsko-finansijske struke Dinka Miloševića od 23.01.2013. godine proizilazi da je vrijednost otuđenih predmeta u vrijeme otuđenja ukupno iznosila 110,00 eura.</span>
</p>
<p class="p4"></p>
<p class="p4">
<span>Iz Izvoda iz kaznene evidencije UP PJ Herceg Novi Ispostave Kotor 23-03 Broj 245/13-559 od 11.02.2013. godine proizilazi da se okrivljeni Ivica Veselinović smatra neosuđivanim u smislu čl. 118 st. 1 Krivičnog zakonika.</span>
</p>
<p class="p4"></p>
<p class="p4">
<span>Na osnovu rezultata cjelokupnog postupka, cijeneći sve provedene dokaze, kako pojedinačno tako i u njihovoj međusobnoj povezanosti  a u odnosu na odbranu okrivljenog, sud je utvrdio činjenično stanje bliže navedeno u izreci presude.</span>
</p>
<p class="p4"></p>
<p class="p4">
<span>Naime, okrivljeni je u svojoj odbrani priznao izvršenje krivičnog djela koje mu se stavlja na teret i njegovo priznanje bilo je potpuno i jasno pa  je sud u cijelosti prihvatio odbranu istog jer je  u saglasnosti sa svim ostalim izvedenim dokazima.</span>
</p>
<p class="p4"></p>
<p class="p4">
<span>Odbrana okrivljenog potvrđuje se  izjavom oštećene Biljane Ratković kao i potvrdom o privremenom oduzimanju predmeta Uprave policije PJ Budva Ku.603/12 od 29.12.2012.g. na osnovu koje sud utvrđuje da su od okrivljenog oduzete stvari koje su kritične prilike otuđene oštećenoj Biljani Ratković.</span>
</p>
<p class="p4"></p>
<p class="p4">
<span>Na osnovu nalaza i mišljenja vještaka ekonomsko-finansijske struke Dinka Miloševića, utvrđena je vrijednost otuđenih predmeta u vrijeme izvršenja, koja je iznosila 150,00 eura a koji nalaz i mišljenje je sud prihvatio u cjelosti, smatrajući da je isti dat u skladu sa pravilima struke a uzevši u obzir i to da na isti nije bilo primjedbi.</span>
</p>
<p class="p4"></p>
<p class="p4">
<span>Iz izvoda iz kaznene evidencije UP PJ Herceg Novi Ispostave Kotor 23-03 broj 245/13-559 od 11.02.2013. godine sud je utvrdio da se okrivljeni Ivica Veselinović smatra neosuđivanim u smislu čl. 118 st. 1 Krivičnog zakonika.</span>
</p>
<p class="p4"></p>
<p class="p4">
<span>Sud je našao da je okrivljeni kritične prilike postupao sa umišljajem, svjestan značaja svog djela i željeći njegovo izvršenje.</span>
</p>
<p class="p4"></p>
<p class="p4">
<span>S obzirom na navedeno, sud je utvrdio da su se u radnjama okrivljenog ostvarila sva bitna obilježja bića krivičnog djela krađe  iz čl. 239 st. 1 Krivičnog zakonika a koje mu je stavljeno na teret zbog čega  je isti oglašen krivim.</span>
</p>
<p class="p4"></p>
<p class="p4">
<span>Prilikom odluke o vrsti i visini krivične sankcije koju okrivljenom treba izreći, sud je cijenio a u smislu čl. 42 KZ-a sve okolnosti koje utiču da kazna bude manja ili veća pa je kao olakšavajuće okolnosti cijenio činjenicu da je okrivljeni priznao krivično djelo, da je porodičan čovjek, otac dvoje djece, ranije neosuđivan, da je izrazio kajanje zbog učinjenog krivičnog djela i da se korektno držao na glavnom pretresu, dok  otežavajućih okolnosti nije bilo, pa je imajući u vidu navedeno istom utvrdio kaznu zatvora u trajanju od dva mjeseca a istovremeno  odredio da se ista neće izvršiti ukoliko okrivljeni za vrijeme od jedne godine od dana pravosnažnosti presude ne učini novo krivično djelo.</span>
</p>
<p class="p4"></p>
<p class="p4">
<span>Sud je naime smatao a s obzirom na sve naprijed  navedene olakšavajuće okolnosti da će se kod okrivljenog i  uslovnom osudom ostvariti svrha izricanja, odnosno da će se upozorenjem uz prijetnju kaznom dovoljno uticati na istog da ubuduće ne čini  krivična djela te da će se na navedeni način postići i ciljevi generalne prevencije.</span>
</p>
<p class="p4"></p>
<p class="p4">
<span>Sud je okrivljenog obavezao na plaćanje sudskog paušala u iznosu od 30,00 €  vodeći računa o trajanju i složenosti postupka te imovnom stanju okrivljenog te na plaćanje troškova krivičnog postupka u iznosu od 27,50 € a koji troškovi predstavljaju troškove za vještačenje po vještaku ekonomsko-finansijske struke.</span>
</p>
<p class="p4"></p>
<p class="p4">
<span>S obzirom na navedeno sud je na prednjim razlozima  zasnovao svoju odluku te je primjenom čl.239 st.1KZ-a te čl. 2, 3, 4, 5, 13, 14, 15, 32, 33, 36, 42, 52, 53 i 54 KZ-a CG, te čl. 226, 227, 229, 368 i 374 ZKP-a, odlučio kao u izreci.</span>
</p>
<p class="p4">
<span>                                                                                                          </span>
</p>
<p class="p4">
<span>                                                                                                                                                                                                                                                                                                                                                                                                                                                                                                                                                                           </span>
</p>
<p class="p3">
<span>OSNOVNI SUD U KOTORU</span>
</p>
<p class="p3">
<span>Dana, 18.03.2013. godine</span>
</p>
<p class="p4"></p>
<p class="p4">
<span> ZAPISNIČAR                                	   SUDIJA</span>
</p>
<p class="p2">
<span>Jadranka Golub                                                                             Sanja Čakanović</span>
</p>
<p class="p4"></p>
<p class="p4"></p>
<p class="p4">
<span>PRAVNA POUKA: Protiv ove presude ima se pravo žalbe u roku od 8 dana od dana prijema iste, Višem sudu u Podgorici a preko ovog suda.</span>
</p>
<p class="p4"></p>
<p class="p4">
<span>DNA:  ODT KOTOR,</span>
</p>
<p class="p4">
<span>           Okr. Ivica Veselinović,</span>
</p>
<p class="p4">
<span>           Oštećena Biljana Ratković,</span>
</p>
<p class="p4">
<span>           U spise.</span>
</p>
<p class="p6"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.p1{margin-left:-0.07847222in;margin-right:-0.07847222in;text-align:end;hyphenate:auto;font-family:Arial;font-size:14pt;}
.p2{margin-bottom:0.1388889in;text-align:center;hyphenate:auto;font-family:Arial Narrow;font-size:14pt;}
.p3{margin-left:-0.07847222in;margin-right:-0.07847222in;text-align:center;hyphenate:auto;font-family:Arial;font-size:14pt;}
.p4{margin-left:-0.07847222in;margin-right:-0.07847222in;text-align:justify;hyphenate:auto;font-family:Arial;font-size:14pt;}
.p5{margin-left:-0.07847222in;margin-right:-0.07847222in;text-align:start;hyphenate:auto;font-family:Arial;font-size:14pt;}
.p6{text-indent:-0.25in;margin-left:-0.07847222in;margin-right:-0.07847222in;text-align:justify;hyphenate:auto;font-family:Arial;font-size:14pt;}
.p7{margin-left:-0.32847223in;margin-right:-0.07847222in;text-align:justify;hyphenate:auto;font-family:Arial;font-size:14pt;}
.p8{margin-bottom:0.1388889in;text-align:start;hyphenate:auto;font-family:Arial;font-size:11pt;}
.s1{display: inline-block; text-indent: 0; min-width: 0.31458333in;}
</style>
<meta content="dragisa.baletic" name="author">
</head>
<body class="b1 b2">
<p class="p1">
<span>K.br.327/13</span>
</p>
<p class="p2">
<!--Image link to '0.jpg' can be here-->
</p>
<p class="p3"></p>
<p class="p3">
<span>U IME CRNE GORE</span>
</p>
<p class="p3"></p>
<p class="p4">
<span>OSNOVNI SUD U PODGORICI,po sudiji Đuković G.u,uz učešće namještenika suda Maraš Ane kao zapisničara,u krivičnom predmetu protiv optuženog S. B.,zbog produženog krivičnog djela teška krađa iz čl. 240.st.tač.1 u vezi čl. 49 Krivičnog zakonika,odlučujući po optužnici Osnovnog državnog tužioca Kt.br. 314713 od 25.03.2013 godine,koju je zastupala zamjenik Osnovnog državnog tužioca Š. S.,nakon glavnog,javnog pretresa održanog dana 08.05.2013 godine u prisustvu strnaka i branioca po službenoj dužnosti optuženog S. B.,advokata V. V.,izrekao je i dana 10.05.2013 godine javno objavio</span>
</p>
<p class="p4"></p>
<p class="p3">
<span>PRESUDU</span>
</p>
<p class="p3"></p>
<p class="p4">
<span>Optuženi: S. B.,zvani M.,od oca S. i majke T.,rođene F.,rođenog ... godine u G., Republika A.,sa prebivalištem u P.,naselje D. bb,državljanin Republike M.,razveden,otac jednog djeteta,sa završenom srednjom školom,lošeg imovnog stanja, neosuđivan</span>
</p>
<p class="p4"></p>
<p class="p4"></p>
<p class="p3">
<span>Kriv je</span>
</p>
<p class="p5">
<span>Zato što je:</span>
</p>
<p class="p5"></p>
<p class="p6">
<span class="s1">1.​&nbsp;</span><span>Dana 02.03.2013 godine, oko 01,00 časova,u ul. Trg V. br ...,u P.,svjestan svog djela čije je izvršenje htio i znajući da je njegovo djelo zabranjeno,savlađivanjem većih prepreka oduzeo drugom tuđe pokretne stvari u namjeri da njihovim prisvajanjem sebi pribavi protivpravnu imovinku korist, na način što se popeo preko cijevi ventilacionog sistema i ušao kroz otvoren prozor od toaleta restorana „O.“vlasništvo oštećenog d.o.o. „O. h.“koji se nalazi na visini od dva metra i iz istog oduzeo i prisvojio LCD televizor marke „LG“po jednu flašu alkoholnih pića konjaka marke „D.“,,konjaka marke „H.“,konjaka marke „R. M. VS“,konjaka marke“C.“,konjaka marke „M. XO“,viskija marke „G. D.“,viskija marke „B.“,tekile marke „T.“,vina marke „S.“ i sunačane ženske naočare marke „R.“,ukupne vrijednosti 480,73 eura,</span>
</p>
<p class="p7"></p>
<p class="p6">
<span class="s1">1.​&nbsp;</span><span>Dana 08.03.2013 godine,oko 02,00 časova,na Trgu V. u P.,svjestan svog djela čije izvršenje je htio i znajući da je njegovo djelo zabranjeno,savlađivanjem većih prepreka drugom oduzeo tuđe pokretne stvari u namjeri da njihovim prisvajanjem sebi pribavi protivpravnu imovinsku korist, na način što se popeo preko cijevi ventilacionog sistema i ušao kroz otvoren prozor od toaleta restoran O., vlasništvo oštećenog d.o.o „O. H.“,koji se nalazi na visni od 2 metra i iz istog oduzeo i prisvojio LCD televizor marke „S.“,uređaj za snimanje vidio nadzora ,muzičku liniju marke „LG“,mikser za nes kafu marke „FG E.“,peglu marke „F.“,ručni cirkular marke „E.“,muzički uređaj marke „P.“,DVD plejer marke „F.“,tastaturu marke „MS“i monitor za kucanje ručna marka „M.“,ukupne vrijednosti 1.383,10,</span>
</p>
<p class="p7"></p>
<p class="p4">
<span>-čime je izvršio produženo krivično djelo teška krađa iz čl. 240.st.1 tač.1 u vezi čl. 49 Krivičnog zakonika,</span>
</p>
<p class="p4"></p>
<p class="p4">
<span>Pa sud optuženog primjenom citiranih zakonskih propisa i čl. 3,4,5,13,15,32,36,42 i 51 Krivičnog zakonika i čl. 226,229,239 i 374 Zakonika o krivičnom postupku </span>
</p>
<p class="p4"></p>
<p class="p3">
<span>O S U Đ U J E</span>
</p>
<p class="p3"></p>
<p class="p4">
<span>Na kaznu zatvora u trajanju od 1(jedne)godine u koju je uračunava vrijeme provedeno u pritvoru od 08.03.2013 godine,pa nadalje.</span>
</p>
<p class="p4"></p>
<p class="p4">
<span>Sud optuženom na osovu čl. 76.st.1 i 3 Krivičnog zakonika izriče</span>
</p>
<p class="p4"></p>
<p class="p3">
<span>MJERU BEZBJEDNOSTI</span>
</p>
<p class="p3"></p>
<p class="p4">
<span>Protjerivanje stranca iz zemnje za vrijeme od tri godine.Vrijeme trajanja protjerivanja računa se od dana pravosnažnosti presude , s tim da se vrijeme provedno u zatvoru ne uračunava u vrijeme trajanja ove mjere.</span>
</p>
<p class="p4"></p>
<p class="p4">
<span>Oštećeni d.o.o „O. H.“se radi ostvarenja imovinskopravnog zahtjeva upućuje na parnični postupak.</span>
</p>
<p class="p4"></p>
<p class="p4">
<span>Obavezuje se optuženi da ovom sudu na ime troškova postupka uplati novčani iznos od 60,50 eura,kao i 30,00 eura na ime paušala,u roku od 15 dana po pravosnažnosti presude,pod prijetnjom prinudnog izvršenja.</span>
</p>
<p class="p4"></p>
<p class="p3">
<span>Obrazloženje</span>
</p>
<p class="p3"></p>
<p class="p4">
<span>Optužnicom Osnovnog državnog tužilaštva Kt.br.314/13 od 25.03.2013 godine optuženom S. B. stavljeno je na teret produženo krivično djelo teške krađe iz čl. 240.st.1 tač.1 u vezi čl. 49 Krivičnog zakonika.Zastupnik optužbe u završnoj riječi ostala je pri optužnici i predložila je sudu da optuženog oglasi krivim i osudi po zakonu.Takođe je predložila produženje pritvora nakon izricanja presude i izricanje mjere bezbjednosti protjerivanje stranaca iz zemlje.</span>
</p>
<p class="p4"></p>
<p class="p4">
<span>Izneseći odbranu na glavnom pretresu optuženi se u bitnom branio  da je u noći 02.03.2013 godine došao do jednog restorana, koji se nalazi na Trgu V. i popeo kroz ventilacioni sistem preko cijevi a zatim ušao u restoran kroz otvoren prozor toaleta.Pojasnio je da je ušao u glavni dio restorana i otuđio jedan LCD televizor,pet boca konjaka,dvoje boce viskija,jednu tekilu  i jedne ženske sunčane naočare.Iz navedenog restorana je izašao na isti način.Nadalje je izjavio da je dana 08.03.2013 godine oko 02,00časa došao na Trg V. do jednog restorana,kada je primjetio da je na kuhinji otvoren prozor(na visi od jednog metra).U restoran je ušao kroz otovoren prozor i nije se peo  putem ventilacionih cijevi.Iz glavnog djela restorana otuđio je sledeće stvari: LCD televizor,uređaj za snimanjr video nadzora,muzičku liniju,miksertu za nes kafu,peglu, ručni cirkular,muzički uređaj, DVD plejer i tastaturu za kucanje na računaru . Nadalje je istako da je do prije godinu dana radio kao šanker u navedenom restoranu i da mu je vlasnik nakon što je dobio otkaz ostao dužan jedan lični dohodak u iznosu od 350,00 eura.</span>
</p>
<p class="p4"></p>
<p class="p4">
<span>U prethodnom postupku u odnosu na djelatnost krivičnog djela činjenično predstavljenu tač. 2 izreke presude optuženi se u bitnom branio da je u navedeni rastoran ušao na isti način  kao i prilikom izvršenja djela  u istom restoranu dana 02.03.2013 godine u odnosu na koje izjavio da je u navedeni restoran ušao na način što se popeo uz ventilacine cijevi a zatim kroz prozor kupatila koji se nlazi na visini od dva metra.</span>
</p>
<p class="p4"></p>
<p class="p4">
<span>Upitan da pojasni razlike u kazivanju u odnosu na drugu djelatnost činjenično opisanu tač.2 izreke presude, izjavio je da ostaje pri navodima svoje odbrane na glavnom pretresu, te da kroz navedeni restoran nije ušao preko ventilacione cijevi.</span>
</p>
<p class="p4"></p>
<p class="p4">
<span>Branilac po službenoj dužnsti optuženog,advokat V. V. u završnoj riječi u bitnom je izjavio da je okrivljeni priznao izvršenje krivičnog djela, koju okolnost sud treba cijeniti kao olakšavajuću prilikom odmjeravanja sankcije. Nadalje branilac je mišljenja da posebno treba uvažiti činjenicu da je optuženi u teškoj materijalnoj situaciji i da mu je poslodovac ostao dužan jedan lični dohodak.Predložio je sudu da optuženog što blaže kazni.Takođe je predložio  ukidanje pritvora optuženom nakon izricanja presude.</span>
</p>
<p class="p4"></p>
<p class="p4">
<span>Optuženi je u završnoj riječi podržao završnu riječ svog branioca i ostao je pri navodima svoje odbrane na glavnom pretresu.</span>
</p>
<p class="p4"></p>
<p class="p4">
<span>Sud je u dokaznom postupku saslušao ovlašćenog predstavnika oštećene d.o.o „O. H.“ Š. G.,pročitao je potvrdu UPPJ Podgorica o privremeno oduzetim predmetima od lica S. B. Ku.br.173/2013 od 08.03.2013 godine,pročitao je potvrdu UPPJ Podgorica o vraćanju privremeno oduzetih stvari Ku.br.  173/2013 od 08.03.2013 godine,pročitao je dvije službene zabilješke UPPJ Podgorica Ku.br.173/13 od 08.03.2013 godine,pročitao je nalaz i mišljenje vještaka komercijalne struke Đ. D. Kti.br. 26/13 od 18.03.2013 godine i izvršio je uvid u foto-dokumentaciju UPPJ Podgorica broj 12-28-244-245/453 od 08.03.2013 godine.</span>
</p>
<p class="p4"></p>
<p class="p4">
<span>Na provedene dokaze stranke nijesu imale primjedbi.</span>
</p>
<p class="p4"></p>
<p class="p4">
<span>Ocjenom navoda optužbe i odbrane,provedenim dokazima kako pojedinačno,tako u međusobnoj povezanosti,sud je utvrdio da je optuženi izvršio produženo krivično djelo teške krađe iz čl. 240.st.1 tač.1 u vezi čl. 49 Krivičnog zakonika,na način,mjesto i vrijeme kao u izreci presude,pa je optuženog oglasio krivim i osudio na kaznu zatvora kao u izreci presude,iz sledećih razloga:  </span>
</p>
<p class="p4"></p>
<p class="p4">
<span>Saslušan na glavnom pretresu ovlašćeni predstavnik oštećenog d.o.o“O. H.“ Š. G. u bitnom je izjavio da je menadžer restorana O. koji je lociran na Trgu V. u P.. Restoran je prestao sa radom dana 31.12.2012 godine.Dana 08.03.2013 godine došao je da obiđe restoran kada je primjetio da nedostaje monitor od fiskalne kase,jedan veliki plazma televizor marke S., LCD televizor,uređaj za snimanje video nadzora,muzička linija marke LC,mikser za nes kafu,pegla,uređaj za puštanje muzike,DVD uređaj,tastatura MS,monitor za kucanje računa,sunačne naočare,četiri boce konjaka,dvije boce viskija,jedna boca tekile i jedna boca vina. Istog dana navedene stvari su vraćene od strane policije.</span>
</p>
<p class="p4"></p>
<p class="p4">
<span>Nije se pridružio krivičnom gonjenju ,dok je postavio imovinskopravni zahtjev po nalazu vještaka.</span>
</p>
<p class="p4"></p>
<p class="p4">
<span>Iz citiranog zapisnika o uviđaju UPPJ Podgorica od 08.03.2013 godine proizilazi da je isti obavljen istog dana a povodom obavještenja da je izvršena provalna krađa u restoran O. koji je lociran na Trgu V. br.... u P..Konstatovano je da je restoran lociran u suterenskom djelu poslovne zgrade Vektra.Prozor na sanitarnoj prostoriji dimenzija 40x40 cm,koji se nalazi na visini od trotoara 2,5 met. zatečen je otvoren. Na prozoru nema tragova nasilnog otvaranja.Iz unutrašnjosti objekta su otuđene sledeće stvari: sa zida tv Plazma marke S.,daljinski od TV-a,registar kasa,plazma marke LG,iz kuhinje kastofon NN marke i veća količina stranog i domaćeg alkoholnog pića.</span>
</p>
<p class="p4"></p>
<p class="p4">
<span>Iz citirane služene zabilješke UPPJ Podgorica od 08.03.2013 godine proizilazi da je istu sačinio ovlašćeno službeno lice K. D., koji je dana 07/08.03.2013 godine bio raspoređen na radnom mjestu obezbjeđenja stana Predsjednika Crne Gore, kada je na autobuskom stjalištu primjetio jedan ranac,jednu platnenu torbu i tri plastične kese o čemu je obavjestio patrolu koja je uzela navedene stvari.</span>
</p>
<p class="p4"></p>
<p class="p4">
<span>Iz citirane službene zabilješke UPPJ Podgorica od 08.03.2013 godine proizilazi da je sačinilo ovlašćeno službeno lice P. N..Proizilazi da je u noći 08.03.2013 godine u 3,45 časova na vidio nadzoru štićenog objekta primjetio lice koje vuče paket u kojem se nalazio LCD plazma- televizor. Navedeno lice je zaustavio i legitimisao i isto pri sebi nije imalo dokumenta, ali se prestavilo kao S. B.. Naknadnim radnjama utrdio je da navedeno lice posjeduje još  jednu sportsku torbu,jedan ruksak i 3 pvc kese.Navedeno lice je predato patroli MP58.</span>
</p>
<p class="p4"></p>
<p class="p4">
<span>Iz citirane potvrde UPPJ Podgorica od 08.03.2013 godine proizilazi da su ovlašećana službena lica od S. B. istog dana privremeno oduzeli sledeće stvari: LCD televizor marke S.,veličine 42 inča,uređaj za snimanje vidio nadzora, nepoznatog serijskog broja,muzičku liniju marke LG,mikser za nes kafu marke FG elektroniks,peglu marke P.,ručni cirkular marke E.,uređaj za puštanje muzike  marke P.,DVD uređaj marke F.,tastaturu marke MS,monitor za kucanje na računaru ,serijskog broja ....,sunčane naočare u bijeloj kutiji marke R.,četiri boce konjaka marki D., H.,Re. M. i C.,jedan polovni otvoren konjak marke M.,dva viskija marke G. D. i B.,jednu tekilu marke T. i jednu bocu vina S. u drvenoj kutiji,koje stvari su vraćene  Š. G. predstavniku oštećene, što proizilazi iz citirane potvrde UPPJ Podgorica o privremeno vraćenim stvarima od 08.03.2013 godine.</span>
</p>
<p class="p4"></p>
<p class="p4">
<span>Iz citirane foto-dokumentacije UPPJ Podgorica od 08.03.2013 godine proizilazi da je ista sačinjena povodom fotografisanja oduzetih predmeta i stvari u prostorijama PJ Podgorica,dana 08.03.2013 godine.Fotorgafija br.1 prikazuje izgled oduzetih stvari,fotorgafija br.2 prikazuje izgled stvari označenih markerom ,fotografija br.3 prikazuje izgled oduzetog pića i stvari i fotorgafija br 4.  prikazuje izgled oduzetog pića i stvari označenih marker brojevima.</span>
</p>
<p class="p4"></p>
<p class="p4">
<span>Iz citiranog nlaza i mišljenja vještaka komercijalne struke Đ. D. od 18.03.2013 godine proizilazi da je procjenjena vrijednost protivpravno oduzetih stvari iz restoran O. dan 02.03.2013 i 08.03.2013 godine sledeća: LCD televizor marke LG u upotrebi 2 godine ,kupoprodajne cijene 395,00 eura,stope amortizacije 20%,procjenjene vrijednosti 316,00 eura; LCD televizor marke Sony od 41 inča u upotrebi 2 godine,kupoprodajne cijene 430,00 eura,stope amortizacije 20%,procjenjene vrijednosti 344,00 eura;uređaj za snimanje video nadzora nepoznate marke u upotrebi 2 godine,kupoprodajne cijene 185,00 eura,stope amortizacije 20%,procjenjene vrijednosti 148,00 eura; muzička linija marke LG u upotrebi 2 godine,kupoprodajne cijene 135,00 eura,stope amortizacije 20%,procjenjene vrijednosti 108,00 eura;mikser za nes kafu marke „FG Elektronik“ u upotrebi 2 godine,kupoprodajne cijene 25,00 eura,stope amortizacije 20%,procjenje vrijednosti 20,00 eura;pegla marke Filips u upotrebi 2 godine,kupoprodajne cijene 39,0 eura,stope amortizacije 20%,procjenje vrijednosti 31,20 eura;uređaj za puštanje muzike marke Pionir u upotrebi 2 godine, kupoprodajne cijene 283,00 eura,stope amortizacije 20%,procjenjene vrijednosti 226,40 eura;DVD uređaj marke Fuego,u upotrebi 2 godine, kupoprodajne cijene 45,00 eura,stope amortizacije 20 %,procjenje vrijednosti 36,00; tastatura marke MS u upotrebi 2 godine kupoprodajne cijene 15 eura,stope amortizacije 20%,procjenje vrijednosti 12,00 eura;monitor za kucanje računa marke Manuel u upotrebi dvije godine, kupoprodajne cijene 65,00 eura,stope amortizacije 20%,procjene vrijednosti 52,00 eura,sunačne naočare marke Rolin-ženske u bijeloj kutiji  u upotrebi 2 godine,kupoprodajne cijene 80,00 eura,stope amortizacije 20%,procjenjene vrijednosti 64,00 eura,konjak marke Davidof jedna boca,kupoprodajne cijene 18,60 eura,konjak marke Henesi, jedna boca,kupoprodajne cijene 17,45 eura,konjak marke Rejmi Martins VS,jedna boca, kupoprodajne cijene 18,35 eura,konjak marke Curvoisiser XO,jedna  boca,kupoprodajne cijene 29,00 eura,konjak marke Martel XO 2/3 boce,kpoprodajen cijene jedne boce 26,00 eura,procjenjene vrijednosti 17,33 eura,viski marke Glend Dronch,jedna boca ,kupoprodajne cijene 33,00 eura,viski marke Ballantines(star dvanaest godina),jedna boca,kupoprodajne cijene 24,95 eura,tekila marke Tezon jedna boca,kupoprodajne cijne 34,95 eura,vino marke Stendemen, kupoprodajne cijene 75,00 eura i lap top marke HP od 16,5 inča u upotrebi 2 godine,kupoprodajne cijene 396,00 eura,stope amortizacije 40%,procjenje vrijednosti 237,00 eura,pa ukupno procjenje vrijednost protivpravno oduzetih stvari na dan izvršenja krivičnog djela iznosi 1.863,83 eura.</span>
</p>
<p class="p4"></p>
<p class="p4">
<span>Optužni S. B. tokom čitavog postupka priznao je izvršenje djelatnosti produženog krivičnog djela teške krađe, činjenično predstavljne tač.1 izreke presude,pojašnjavajući da je u noći 02.03.2013 godine došao do jednog restorana na Trgu V., u koji je ušao, na način što se uspeo uz kanalizacione cijevi i uašo kroz prozor toleta koji je bio otvoren i na visini od 2 metra, pa je iz unutrašnjosti restorana otuđio stvari bliže predstavljne tač.1 izreke presude.Ovaj dio odbrane optuženog sud cijeni kao istinit i objektivan i isti je potvrđen iskazom ovlašćenog predstavnika oštećenog koji sud cijeni kao istinit kao i nalazom i mišljenjem vještaka komercijalne struke Đ. D., koji sud cijeni kao jasan,stručan i objektivan i iz koga je utvrđena vrijednost stvari otuđenih iz restorana „O.“ u noći 02.03.2013 godine. Nadalje u odnosu na djelatnost krivičnog djela teške krađe činjenično prestavljenu tač.2 izreke presude optuženi se različito branio u pojedinim fazama postupka. Tako je u prethodnom postupku pojasnio da je u noći 08.03.2013 godine u restoran „O.“ ušao na isti način kao u noći 02.03.2013 godine,dok je na glavnom pretresu izjavio da je u navedeni restoran kritične noći ušao kroz otvoren prozor kuhinje i pritom nije sporio da je otuđio stvari bliže predstavljene tač.2 izreke presude,ostajući pri svojoj odbrani na glavnom pretresu, a upitan da pojasni razlike u kazivanju. Odbranu optuženog u prethodom postupku u odnosu na ovu djelatnost sud je cijenio kao istinitu,dok je njegovu odbranu na glavnom pretresu cijenio kao sračunatu na izbjegavanje krivice. Odbrana optuženog u odnosu na ovu djelatnost iz prethodnog postupka prvenstveno je potvrđena citiranim zapisnikom u uviđaju od 08.03.2013 godine  iz koga je sud utvrdio da je nepoznati izvršilac ušao u navedni restoran kroz prozor toaleta visine 2,5 metra, a ne kroz otovoren prozor kuhinje kako to optuženi neosnovano želi predstaviti u djelu svoje odbrane na glavnom pretres.Ovdje treba naglasiti da je neosnovana teza branioca optuženog iznesana u završnoj riječi da je optuženi priznao izvršenje krivičnog djela,jer priznanje osim ostalih elemenata mora biti potpuno i odnositi se i na kvalifikatorni element osnovog krivičnog djela. Nadalje odbrana optuženog iz prethodog postupka u odnosu na ovu djelatnost potvrđena je i citiranim potvdrama UPPJ Podgorica od 08.03.2013 godine o privremeno oduzetim stvarima od optuženog,koje stvari su vraćene oštećenom, što je i ovlašćeni predstavnik potvrdio saslušan na glavnom pretresu i koja činjenica se utvrđuje i iz citirane potvrde UPPJ Podgrica o privremeno vraćenim stvarima predstavniku oštećene.Citiranu foto-dokumentacju UPPJ Podgorica sud cijenio kao vjerodostojnu,kako cijeni i dvije službene zabilješke UP PJ iz kojih se utvrđuje da su ovlašćeni službenici u noći 08.03.2013 godine u zatekli optuženog sa predmetnim stvarima koje su oduzeli a istog priveli u PJ Podgorica,a koje stvari su prikazane citiranom foto-dokumentacijom.</span>
</p>
<p class="p4"></p>
<p class="p4">
<span>Pravno kvalifikujući utvrđeno činjenično stanje, sud je utvrdio da se u radnjama optuženog stiču sva bitna obilježja bića krivičnog djela produženo krivično djelo teška krađa iz čl. 240.st.1 tač.1 u vezi čl. 49 Krivičnog zakonika. Kvalifikatorni element optuženi je ostvario tako što je osnovno krivično djelo krađe izvršio savlađivanjem većih prepreka,na način što je do otvorenog prozora u navedenom restoranu došao na način što se popeo uz ventilacione cijevi, na visinu od  dva metra,što svakako predstavlja savlađivanje većih prepreka radi izvršenja osnovnog krivičnog djela krađe.</span>
</p>
<p class="p4"></p>
<p class="p4">
<span>Optuženi je izvršio dva  istovrsna krivična djela u vremenskoj povezanosti koja predstavljaju cjelinu: zbog jedinstvenog umišljaja, istovrsnosti predmeta djela,jedinstva mjesta i prostora i istovjetnosti oštećenog,pa je izvršio produženo krivično djelo teške krađe   iz čl. 240.st.1 tač.1 Krivičnog zakonika,jer su zato ispunjeni uslovi iz čl. 49 Krivičnog zakonika.</span>
</p>
<p class="p4"></p>
<p class="p4">
<span>Cjeneći subjektivni odnos optuženog prema izvršenom krivičnom djelu, sud je utvrdio da je isti bio svjestan krvičnog djela i htio je njegovo izvršenje ,sve u namjeri da sebi pribavi protivpravnu imovinsku korist,pa se njegov subjektivni odnos prema izvšenom krivičnom djelu definiše kao direktan umišljaj.</span>
</p>
<p class="p4"></p>
<p class="p4">
<span>Odlučujući o kazni za optuženog sud je cijenio sve okolnosti iz čl. 42 Krivičnog zakonika koje utiču da kazna bude manja ili veća,pa je u odsustvu otežavajućih kao olakšavajuće cijenio: pretpostavljenu neosuđivanost optuženog,činjenicu da je otac jednog djeteta i loše imovno stanje,pa je optuženog osudio na kaznu zatvora u trajanju od jedne godine,nalazeći da je ista pravedan balans između zahtjeva za individualizacijom kazne i svrhe kažnjavanja iz čl. 32.st 2 Krivičnog zakonika u okviru opšte svrha propisivanja i izricanja krivičnih sankcija iz čl. 4.st.2 Krivičnog zakonika.</span>
</p>
<p class="p4"></p>
<p class="p4">
<span>Sud je optuženom u kaznu zatvora uračunao vrijeme provedeno u pritvoru od 08.03.2013 godine,pa nadalje,osnovom čl. 51.st.1 Krivičnog zakonika.</span>
</p>
<p class="p4"></p>
<p class="p4">
<span>Sud je odluuku o imovinskopravnom zahtjevu temeljio na odredbi čl.239.st.2 ZKP-a,pa je oštećenog uputio da imovinskopravni zahtjev ostvari u parničnom postupku i bez obzira što je optuženi izvršio krivično djelo protiv imovine,jer se iz iskaza samog ovlašćenog predstavnika oštećenog utvrđuje, a potvrdom o privremeno vraćenim stvarima potvrđuje da su ovlašćeni službenici policije sve stvari vratili predstavniku oštećenog,iz kog razloga je njegov imovinskopravni zahtjev neosnovan,te je radi ostvarenja istog upućen na parnični postupak.</span>
</p>
<p class="p4"></p>
<p class="p4">
<span>Sud  je na osnovu odredbe čl. 76.st.1 i 3 Krivičnog zakonika optuženom izrekao mjeru bezbjednosti protjerivanje stranca iz zemlje na period od tri godine imajući u vidu težinu učinjenog krivičnog djela za koje je propisana kazna zatvora u trajanju do jedne do osam godina,a posebno imajući u vidu pobudu za izvršenje krivičnog djela,kao poziv na određeno ponašanje koje je determinisano lošim imovnim stanjem optuženog,pa s tim u vezi, sud prvog stepena ukazuje  braniocu optuženog da loše imovno stanje ne može i ne smije biti opravdanje za vršenje krivičnih djela. Vrijeme trajanja ove mjere  ima se računati od dana pravosnažnosti presude, s tim da se vrijeme provedeno u zatvoru ne uračunava u vrijeme trajanja ove mjere.</span>
</p>
<p class="p4"></p>
<p class="p4">
<span>Sud je odluku o troškovima postupka temeljio na odredbi čl. 229.st.1 Zakonika o krivičnom postupku,pa je obavezao optuženog da ovom sudu na ime troškova postupka uplati novčani iznos od 60,50 eura, u roku od 15 dana po pravosnažnosti presude. Troškovi postupka se odnose na ime nagrade vještaku komercijalne struke. Visinu paušala kao u izreci presude sud je odmjerio shodno: imovnom stanju optuženog,dužini trajanja i složenosti krivičnog postupka.</span>
</p>
<p class="p4"></p>
<p class="p4">
<span>Imajući u vidu navedeno,primjenom citiranih Zakonskih propisa,odlučeno je kao u  izreci presude.</span>
</p>
<p class="p4"></p>
<p class="p3">
<span>OSNOVNI SUD U PODGORICI</span>
</p>
<p class="p3">
<span>Dana,10.05.2013 godine</span>
</p>
<p class="p3"></p>
<p class="p1">
<span>SUDIJA</span>
</p>
<p class="p1">
<span>Đuković G. s.r.</span>
</p>
<p class="p1"></p>
<p class="p4">
<span>PRAVNA POUKA:</span>
</p>
<p class="p4">
<span>Protiv ove presude može se izjaviti žalba u roku</span>
</p>
<p class="p4">
<span>od 15 dana od dana prijema pismenog otpravka,</span>
</p>
<p class="p4">
<span>Višem sudu u Podgorici a preko ovog suda.</span>
</p>
<p class="p4"></p>
<p class="p4">
<span>Z.T.O. Maraš Ana</span>
</p>
<p class="p4"></p>
<p class="p4">
<span>DN-a: Po primjerak presude dostaviti:</span>
</p>
<p class="p4"></p>
<p class="p4">
<span>- ODT Podgorica</span>
</p>
<p class="p4">
<span>- Okrivljenom S. B. preko Istražnog zatvora</span>
</p>
<p class="p4">
<span>- Braniocu po službenoj dužnosti adv. V. V.</span>
</p>
<p class="p4"></p>
<p class="p4">
<span>Postupljeno dana ___________________</span>
</p>
<p class="p4">
<span>Namještenik suda ___________________</span>
</p>
<p class="p4"></p>
<p class="p4">
<span> </span>
</p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p8"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.p1{margin-left:-0.15763889in;margin-right:-0.15763889in;text-align:start;hyphenate:auto;font-family:Arial;font-size:12pt;}
.p2{margin-left:-0.15763889in;margin-right:-0.15763889in;text-align:end;hyphenate:auto;font-family:Arial;font-size:12pt;}
.p3{margin-bottom:0.1388889in;text-align:center;hyphenate:auto;font-family:Arial Narrow;font-size:14pt;}
.p4{margin-left:-0.15763889in;margin-right:-0.15763889in;text-align:center;hyphenate:auto;font-family:Arial;font-size:12pt;}
.p5{margin-left:-0.15763889in;margin-right:-0.15763889in;text-align:justify;hyphenate:auto;font-family:Arial;font-size:12pt;}
.p6{margin-left:-0.125in;margin-right:-0.15763889in;text-align:justify;hyphenate:auto;font-family:Arial;font-size:12pt;}
.p7{margin-left:-0.6576389in;margin-right:-0.15763889in;text-align:justify;hyphenate:auto;font-family:Arial;font-size:12pt;}
.p8{margin-bottom:0.1388889in;text-align:start;hyphenate:auto;font-family:Arial;font-size:11pt;}
</style>
<meta content="dragisa.baletic" name="author">
</head>
<body class="b1 b2">
<p class="p1"></p>
<p class="p1"></p>
<p class="p2">
<span>K.br.610/12</span>
</p>
<p class="p3">
<!--Image link to '0.jpg' can be here-->
</p>
<p class="p4"></p>
<p class="p4">
<span>U IME CRNE GORE</span>
</p>
<p class="p4"></p>
<p class="p5">
<span>OSNOVNI SUD U PODGORICI,po sudiji Đuković Goranu ,uz učešće namještenika suda Maraš Ane,kao zapisničara,u krivičnom predmetu protiv okrivljenog V. Č. iz Podgorice, zbog krivičnog djela produženo krivično djelo nasilje u porodici ili u porodičnoj zajednici iz čl. 220.st.3 u vezi st.1 Krivičnog zakonika,odlučujući po optužnici Osnovnog državnog tužioca Kt.br.1348/08 od 10.07.2009. godine(izmjenjenoj na glavnom pretresu),koju je zastupao zamjenik Osnovnog državnog tužioca M. I.,nakon glavnog,pretresa sa koga je javnost isključena, održanog dana 23.09.2013 godine,u prisustvu stranaka, branioca optuženog V. Č. advokata V. Z. i oštećene V. Ž.,izrekao je i dana 24.09.2013 godine javno objavio</span>
</p>
<p class="p5"></p>
<p class="p4">
<span>PRESUDU</span>
</p>
<p class="p4"></p>
<p class="p5">
<span>Optuženi: V. Č.,od oca M. i majke D.,rođene Ć.,rođen ... godine u P.,sa prebivalištem u P. ul. B. br....,državljanin Crne Gore,završio srednju mašinsku školu,razveden,penzioner,otac troje djece,lošeg imovnog stanja,osuđivan presudom okružnog suda u T. K.br.134/69 od 20.07.1970 godine, zbog krivičnog djela iz čl. 179 st.1 KZ-a na kaznu zatvora u trajanju od 4(četiri)godine,presudom Opštinskog suda u Titogradu K.br.460/78 od 12.06.1980. godine, zbog krivičnog djela iz čl. 203 KZSRCG,na kaznu zatvora u trajanju od 5(pet)mjeseci,presudom Opštinskog suda u Titogradu K.br.8576/80 od 17.04.1981. godine, zbog krivičnog djela iz čl. 45 KZSRCG i krivičnog djelaiz čl. 203 KZSRCG na kaznu zatvora u trajanju od 1(jedne)godine i 4(četiri)mjeseca,presudom Osnovnog suda u Podgorici K.br.3839/98 od 04.10.2001. godine,zbog krivičnog djela  iz čl. 77.st.2 u vezi st.1 u vezi čl. 84.st.3 KZRCG na novčanu kaznu u iznosu od 5.000 dinara,presudom Osnovnog suda u Podgorici K.br.499/04 od 18.08.2008. godine ,zbog krivičnog djela iz čl. 100 A st.1 KZCG 4(četiri)mjeseca zatvora uslovno na 2(dvije)godine i presudom Osnovnog suda u Podgorici K.br.08/542 od 06.02.2009 godine zbog krivičnog djela iz čl. 220.st.1 KZCG na novčanu kaznu u iznosu od 200,00 eura,</span>
</p>
<p class="p5"></p>
<p class="p4">
<span>Kriv je </span>
</p>
<p class="p1">
<span>Zato što je:</span>
</p>
<p class="p1"></p>
<p class="p5">
<span>U periodu od 27.08.2008 godine pa do 30.09.2008. godine, u porodičnoj kući u ul. B. br.... u P.,svjestan svog djela čije je izvršenje htio znajući da je njegovo djelo zabranjeno,primjenom grubog nasilja ugrozio tjelesni i duševni integritet članova svoje porodice  maloljetne djece oštećenih N. i A., na način što je:</span>
</p>
<p class="p5"></p>
<p class="p6">
<span>1. Dana 27.08.2008. godine,u dnevnom boravku kuće,bez ikakvog povoda vikao na maloljetnu kćerku oštećenu maloljetnu A.,a zatim je počupao za kosu i povukao za uho,da bi je potom otvorenim dlanom ruke udario u predjelu lica,nakon čega je kćerku oštećenu mldb. N. povukao za kosu i više puta otvorenim dlanom ruke udario u predjelu lica</span>
</p>
<p class="p7"></p>
<p class="p6">
<span>2. Dana 30.09.2008. godine ,oko 18,30h časova,kćerci oštećenoj maloljetnoj N. uputio riječi uvrede „džukelo pođi odmah da zaključaš kapiju od galerije“, nakon čega je fizički napao gurajući je rukama u predjelu grudi i čupajući je za kosu,a zatim je više puta pesnicama udario u predjelu glave nanoseći joj tom prilikom laku tjelesnu povredu u vidu manjeg krvnog podliva na licu sa lijeve strane</span>
</p>
<p class="p7"></p>
<p class="p5">
<span>-čime je izvršio produženo krivično djelo nasilje u porodici ili u porodičnoj zajednici iz čl. 220.st.3 u vezi st.1 u vezi čl. 49 Krivičnog zakonika</span>
</p>
<p class="p5"></p>
<p class="p5">
<span>Pa sud okrivljenog primjenom citiranih Zakonskih propisa i čl. 3,4,5,13,15,32,36,42,45 i 46 Krivičnog zakonika i čl. 226,229 i 374 Zakonika o krivičnom postupku</span>
</p>
<p class="p5"></p>
<p class="p4">
<span>O S U Đ U J E</span>
</p>
<p class="p4"></p>
<p class="p5">
<span>Na kaznu zatvora u trajanju od 3(tri)mjeseca.</span>
</p>
<p class="p5"></p>
<p class="p5">
<span>Obavezuje se  okrivljeni da ovom sudu na ime troškova postupka uplati novčani iznos od 305,00 eura,kao i 30,00 eura na ime paušala, u roku od 15 dana po pravosnažnosti presude pod prijetnjom prinudnog izvršenja.</span>
</p>
<p class="p5"></p>
<p class="p4">
<span>Obrazloženje</span>
</p>
<p class="p4"></p>
<p class="p5">
<span>Optužnicom Osnovnog državnog tužioca Kt.br.148/08 od 10.07.2009. godine,okrivljenom V. Č. stavljeno je na teret izvršenje produženog krivičnog djela nasilje u porodici ili u porodičnoj zajednici iz čl. 220.st.3 u vezi st.1 Krivičnog zakonika. Prije davanja završne riječi zastupnik optužbe je izmjenio činjenični opis dispozitiva optužnice na način  što se u drugom redu odozgo poslije riječi „primjenom“ ,dodaju riječi“grubog“.Iz činjeničnog opisa izostavio je radnu izvršenja bliže predstavljenu tač.1 dispozitiva  optužnice,dok u ostalom dijelu činjenični opis je ostao nepromjenjen,kao i pravna kvalifikacija krivičnog djela. Nadalje u prvom redu odozgo umjesto riječi „26.08.2008 godine“,treba da stoje riječi „27.08.2008 godine“,te se u drugom redu nakon riječi „U P.“,dodaju se riječi“svjestan svog djela čije izvršenje je htio znajući da je njegovo djelo zabranjeno“. U završnoj riječi zastupnik optužbe je ostao pri izmjenjenoj optužnici,i predložio je sudu da uzimajući u obzir otežavajuću okolnost –raniju osuđivanost okrivljenog za istovrsna krivična djela,te imajući u vidu brojne olakšavajuće okolnosti na strani okrivljenog, istog oglasi krivim i izrekne mu adekvatnu krivičnu sankciju predviđenu Zakonom.</span>
</p>
<p class="p5"></p>
<p class="p5">
<span>Oštećena V. Ž.,u završnoj riječi, nije se pridružila krivičnom gonjenu,niti je postavila imovinsko-pravni zahtjev.</span>
</p>
<p class="p5"></p>
<p class="p5">
<span> Iznoseći odbranu na glavnom pretresu orivljeni se branio da su od navoda iz optužnice tačni samo oni  vezano za događaj od 26.08.2008. godine ,kada je zaista natjerao svoju djecu  da stoje u uglu sobe okrenuti licem prema zidu,iz razloga što nijesu došli kući na vrijeme,ali da nije tačno da je tom prilikom prijetio svoj supruzi.Da je tačno i to da je svojoj kćerci N. uputio riječi „Džukelo,pođi odmah da zaključaš vrata galerije“jer joj je par puta prije toga govorio da to učini a ona nije htjela.Tom prilikom N. je odgovorila „Ko si ti,šta si mi ti“,što mu je teško palo, jer  je N. njegovo prvo dijete.Tom prilikom N. je počupao za uho  i kosu iz razloga jer ga nije poslušala i u tome što je učinio ne vidi ništa strašno. Da je roditelj koji se brine o djeci, i da ne dozvoljava da poslije ponoći dolaze kući,da je podigao svo troje djece,dok im je majka i po nekoliko godina bila odsutna od kuće. Nadalje, izjavio je da je uspješni sportista,te da ima ozbiljnih zdravstvenih problema.</span>
</p>
<p class="p5"></p>
<p class="p5">
<span>Branilac okrivljenog advokat V. Z. u završnoj riječi je izjavio  da ne stoje navodi izmjenjene optužnice.  Da  tokom postupka nije utvrđeno da je okrivljeni izvršio krivično djelo stavljeno mu na teret.Naprotiv ,riječ je o jednoj porodičnoj razmjerici u kojoj okrivljeni jeste primjenio određenu silu ali koja nije grubog inteziteta. Da je okrivljeni u vrijeme izvršenja krivičnog djela 2008 godine bio apsolutno zdrava osoba fizički,a sobzirom da je riječ o izuzetno uspješno sprtisti ,da bi posledica takve primjene sile kako je to stavljeno na teret okrivljenom, izmjenjenom optužnicom tužioca, izazvalo mnogo veće štetne posledice. Nadalje da nije dokazano da je okrivljeni izvršio krivično djelo stavljeno mu na teret, posebno, da nije dokazan direktni umišljaj optuženog. No ukoliko sud ne prihvati tezu odbrane i utvrdi da je okrivljeni kriv,  predložio je da prilikom izbora krivične sankcije uzme u  izjašnjenje vještaka o zdravstvenom stanju okrivljenog i da istom izrekne   mjeru upozorenja.</span>
</p>
<p class="p5">
<span>Okrivljeni V. Č. u završnoj riječi je u potpunosti podržao završnu riječ svog branioca i ostao je pri navodima svoje odbrane na glavnom pretresu.</span>
</p>
<p class="p5"></p>
<p class="p5">
<span>Sud je u dokaznom postupku saslušao svjedoke oštećene V. Ž. i maloljetne V. N. i A.,pročitao je dvije službene zabilješke Uprave policije PJ Podgorica Ku.br 1325/08 od 05.10.2008. godine,pročitao je izvještaj ljekara specijaliste KBCCG broj protokola 220 od 30.09.2008. godine, na ime V. N.,pročitao je nalaz i mišljenje sudskog vještaka medicinske struke dr. D. Č. od 18.04.2009. godine,izvršio je uvid u medicinsku dokumentaciu KCCG broj protokola 4640 na ime optuženog V. Č. ,na saglasan predlog stranaka pročitao je izjašnjenje sudskog vještaka medicinske struke dr. B. B. i pročitao je izvod iz KE za okrivljenog izdat od Uprave policije PJ Podgorica br.11-245/10-14684/2-2435 od 18.06.2010. godine i saslušao je sudskog vještaka medicinske struke dr. Č. D..</span>
</p>
<p class="p5"></p>
<p class="p5">
<span>Okrivljeni je prigovorio iskazu svjedoka oštećene maloljetne V. N., navodeći da je isti u cjelosti neistinit,dok je branilac optuženog prigovorio iskazu svjedoka oštećene V. Ž. u bitnom navodeći da je njen iskaz u cjelosti nesitit.Branilac je takođe prigovorio iskazu svjedoka oštećene V. A. u djelu koji se razilazi sa navodima odbrane njegovog branjenika.</span>
</p>
<p class="p5"></p>
<p class="p5">
<span>Ocjenom navoda optužbe i odbrane,provedenim dokazima na glavnom pretresu,kako pojedinačno,tako i u međusobnoj povezanosti ,dovodeći iste u logičnu vezu sa novodima odbrane okrivljenog, sud je na nesumnjiv način utvrdio da je okrivljeni izvršio produženo krivično djelo nasilje u porodici ili u porodičnoj zajednici iz čl. 220.st.3 u vezi st.1 Krivičnog zakonika,na način,mjesto i vrijeme kao u izreci presude,pa je sud okrivljenog oglasio krivim i osudio na kaznu zatvora kao u izreci presude, iz sledećih razloga:</span>
</p>
<p class="p5"></p>
<p class="p5">
<span>Saslušana na glavnom pretresu u prisustvu zakonskog zastupnika majke Ž.,maloljetna V. N. je posvjedočila da se dana 27.08.2008. godine, nalazila u porodičnoj kući sa roditeljima ,bratom i sestrom.Pojasnila je da je otac bio nervozan,da je iz nepoznatog razloga vikao na njenu sestru A. koju je počupao za kosu. Zatim se umješala njena majka Ž. i pitala je njenog oca zašto to radi,a nakon toga njen otac je počeo da viče na njenu majku i da joj prjeti riječima“poklaću vas,razbiću ti glavu o zid“.Umješala se u namjeri da odbrani majku  kada je otac povukao za kosu, i par puta otvorenim dlanom ruke udario u predjelu lica.Nadalje,dana 30.09.2008 godine, sa roditeljima bratom i sestrom se nalazila u porodičnoj kući i tom prilikom je više puta zaključala kapiju, kada je otac kazao da je ponovo zaključa.Otac je tom prilikom kazao“Džukelo pođi da zaključaš kapiju“, čupao za kosu i stisnutim pesnicama više putao udario u predjelu glave. </span>
</p>
<p class="p5"></p>
<p class="p5">
<span>Zakonski zastupnik maloljetne oštećene V. N. majka Ž. pridružila se krivičnom gonjenju,dok nije istakla imovinsko pravni zahtjev.</span>
</p>
<p class="p5"></p>
<p class="p5">
<span>Saslušana na glavnom pretresu u prisustvu zakonskog zastupnika majke - Ž. maloljetna oštećena V. A. je izjavila  da je dana 27.08.2008. godine, bila u kući sa roditeljima bratom i sestrom. Sjeća se da su se otac i majka posvađali da je bilo ružnih riječi i sa jedne i sa druge strane. Sjeća se da je otac vikao na njenu majku,da je krenuo da je udari i da je istoj prijetio,da se svađao sa njenom sestrom N.,ali se ne sjeća da je kritičnom prilikom na bilo koji način nasrtao na nju. Nadalje, dana 30.09.2008. godine, nalazila se u porodičnoj kući u sobi kada je u dnevnoj sobi čula raspravu između oca i sestre N.. Zatim je došla u dnevnu sobu i nije vidjela da je otac na bilo koji način udaro  N.. Vidjela je da je  N. bila crvena u predjelu lica,i da je to vjerovatno od svađe sa ocem.</span>
</p>
<p class="p5"></p>
<p class="p5">
<span>Saslušana na glavnom pretresu svjedok oštećena V. Ž. je posvjedočila da je dana 27.08.2008. godine bila u kući sa V. Č. i sa kćerkama A. i N.. U popodnevnim časovima V. Č. je njihovu kćerku A. čupao za kosu ,vukao za uvo i šamarao. Sjeća se da je A. u to vrijeme imala dugu kosu i da joj je kosa letjela sa jedne na drugu stranu. Zatim se umješala i kćerka N. koju je Č. takođe gurkao i ćušakao. Vjerovatno je nasrtao i na nju,ali se ne može sjetiti.Izjavila je da se u međuvremenu V. Č. popravio u ponašanju prema djeci,da zna ponešto verbalno da im kaže ,ali se u suštini popravio. Nadalje je izjavila da je dana 30.08.2008 godine, boravila u porodičnoj kući sa bivšim suprugom Č. i djecom. Sjeća se da je kćerka N. bila u predsoblju kada je Č. kazao da pođe i da zaključa neka vrata. Pojasnila je da su ona kao i djeca tog dana bili umorni i isrpljeni,te da je Č. svakog trenutka nešto trebalo.N. je kazala da neće da zaključa vrata, kada je Č. počeo da viče na istu upućujući joj ružne i pogrdne riječi „kravo,kobilo,džukelo“. Zatim je Č. prišao N. počupao je za kosu i počeo je da je šamara,kada je primjetila jako crvenilo na njenom licu koje je kasnije pomodrelo. Zatim je N. pošla kod babe i pozvala policiju. Poznata joj je činjenica da se nakon toga N. obratila za ljekarsku pomoć u Urgentni centar.Pojasnila je da je okrivljeni nakon predmetnog događaja rapidno počeo da gubi zdravlje,da je nemoćan,ali da se ne ponaša na način kao prilikom odigravanja predmetnog događaja. </span>
</p>
<p class="p5"></p>
<p class="p5">
<span>Svjedok oštećena V. Ž. se pridružila krivičnom gonjenju,dok nije istakla imovinsko pravni zahtjev.</span>
</p>
<p class="p5"></p>
<p class="p5">
<span>Iz citiranih službenih zabilješki Uprave policije PJ Podgorica od 05.10.2008. godine, proizilazi da je patrola policije dana 30.09.2008. godine u vremenu oko 18 časova upućena od dežurne službe u ul. Beogradska br.39,gdje je njihovu intervenciju tražila V. N.,zbog problema sa svojim ocem V. Č.. Maloljetnu V. N. su zajedno sa majkom uputili u PJ Podgorica ,dok su V. Č. priveli u navedenu Područnu jedinicu. Nadalje je obavljen razgovor sa dežurnim doktorom Dječije bolnice u Podgorici dr. A., povodom obavljenog ljekarskog pregleda V. N.,te da je dežurni ljekar obavjestio policiju da je kod V. N. prisutan mali krvni poliv na  licu,  veličine jagodice kažiprsta,da je nakon izvršenog pregleda sačinjen izvještaj.</span>
</p>
<p class="p5"></p>
<p class="p5">
<span>Iz citiranog izvještaja ljekara specijaliste KBC Podgorica od 30.09.2008. godine, proizialzi da je u ambulantnom odjeljenju dječije hirurije, pregledana maloljetna V. N., rođena 04.12.1992. godine. Anamneza i klinički nalaz glasi: Pacijentkinja navodi da je otac tukao po licu pesnicama. Nije gubila svijest. Ljekar je konstatovao dijagnozu na latinskom jeziku: St.pest contusio facici .</span>
</p>
<p class="p5"></p>
<p class="p5">
<span>Iz citiranog nalaza i mišljenja vještaka medicinske struke dr. D. Č. od 30.09.2008. godine, proizilazi da je V. N. u događaju od 30.09.2008. godine, zadobila manji krvni podliv na licu sa lijeve strane,a koja povreda se u vrijeme nanošenja kvalifikuje kao laka tjelesna povreda.Nastala je jednokratnim djelovanjem tupine mehaničkog oruđa,gdje spada šaka stisnuta u pesnicu.</span>
</p>
<p class="p5"></p>
<p class="p5">
<span>Saslušan na glavnom pretresu vještak medicinske struke dr. B. B. je izjavio, da je pregledao izvještaj ljekara specijaliste  KBCCG  o urađenom pregledu V. Č. pod rednim brojem knjige pregleda  4640 u amulanti za Kardiologiju,te tri primjerka izvještaja o urađenim labaratoriskim analizama krvi dana 03.04.2011. godine. Iz ovih izvještaja se vidi  da je kod pregledanog V. Č. konstatovano postojanje nepravilnog rada srca u vidu tzv. potpunog i neregularnog otkucavanja srca  i stimulacije srčanog mišića. Ovakve promjene u radu srčanog mišića i srca u cjelini  dovode do postepenih stalnih i trajanih promjena  na srčanom mišiću,a rezultat su ne samo oštećenja sprovodnog sistema srca ,nego i promjena na krvnim sudovima srca.Ove promjene na krvnim sudovima srca u vidu nedovoljnog dotura hranjivih materija i kiseonika srčanom mišiću dovode do pomenutih trajnih promjena na srčanom  mišiću i mogu dovesti do iznenadnog zastoja rada srca, a što se može tragično završiti zastojem krvotoka u cjelini.</span>
</p>
<p class="p5"></p>
<p class="p5">
<span>Saslušana na glavnom pretresu,sudski vještak medicinske struke dr. Č. D., ostala je pri osnovnom nalazu i mišljenju.Pa je pojasnila,da krvni podliv- lica kod V. N. nije mogao nastati udarcem otvorenom šakom, odnosno dlanom,već je šaka morala biti ili zatvorena,ili u vidu pesnice,ili je udarac bio nekom od bočnih strana šake.Da šamar i u slučaju da se ponavlja ne dovodi do krvnog podliva, i da  je navedeni krvni podliv mogao nastati višekratnim djelovanjem stisnute pesnice, u slučaju da je sila djelovala na istom mjestu više puta.Da otvoreni dlan šake nema tvrdih struktura ,već su sve meka tkiva,i to je razlog što se takvim udarcem ne može izazvati krvni podliv.Na pitanje branioca: da li bi posledice bile zatno veće,ukoliko bi neko kao bivši profesionalni bokser udario stisnutom pesnicom,vještak je izjavio: da bi to zavisilo od inteziteta udarca –ukoliko je udarac jakog inteziteta, moglo bi doći i do preloma kostiju i drugih povreda.  </span>
</p>
<p class="p5"></p>
<p class="p5">
<span>Okrivljeni V. Č. tokom čitavog postupka negira izvršenje krivičnog djela stavljenog mu na teret.Ne spori da je dana 30.08.2008. godine, dok se sa porodicom nalazio u porodičnoj kući- kćerki N. rekao da zatvori kapiju galerije,što ona nije uradila, kada je istoj uputio riječi „džukelo, pođi odmah da zaključaš vrata galerije“, a zatim kada ga nije poslušala počupao za uho i kosu,navodeći da  ga je ista iziritirala riječima „Ko si mi ti, šta si mi ti“ ,te da se tako ponašao iz vaspitnih razloga,što je i teza branioca okrivljenog u završnom pledoajeu.  Naime, i branilac okrivljenog smatra da se u konkretnom slučaju radilo o porodičnim razmiricama,da ponašanje njegovog branjenika ne predstavlja grubo nasilje. Sud odbranu okrivljenog cijeni kao neistinitu,neobjektivnu i nelogičnu i ista je sračunata na izbjegavanje krivice,dok je teza branioca data u završnoj riječi da okrivljeni konkretnom prilikom nije primjenio grubo nasilje,neosnovana. Odbrana okrivljenog kako u odnosu na prvu,tako i u odnosu na drugu djelatnost produženog krivičnog djela  stavljenog mu na teret je obesnažena jasnim,određenim,istinitim i logičnim iskazom maloljetne oštećene V. N.- kćerke okrivljenog koja se saslušana na glavnom pretresu određeno izjasnila, da je dana 27.08.2008. godine bila u porodičnoj kući sa roditeljima bratom i sestrom, kada je otac, ovdje okrivljeni bez razloga počeo da viče na njenu sestru A. koju je počupao za kosu,kada se umiješala i njena majka-Ž..   Pokušala je da odbrani majku, kada je okrivljeni povukao za kosu i par puta udario otvorenom rukom u predjelu glave,da bi dana 30.09.2009. godine, okrivljeni nakon što joj je rekao da zaključa kapiju, koju je tog dana više puta zaključala,i nakon što je odgovorila da neće, izgovorio riječi „džukelo, pođi da zaključaš kapiju“, a zatim više puta stisnutom pesnicom udario u predjelu glave.Iskaz svjedoka oštećene maloljetne V. N.  potvrđen je   objektivnim kontrolnim dokazom, izvještajem ljekara KBCCG Dječjeg hirugra iz koga se utvrđuje da je maloljetna svjedok- oštećena V. N. dana 30.08.2008. godine pregledana u dječijoj bolnici, da je ljekar konstatovao povredu na latinskom jeziku,koju je vještak medicinske struke dr. Č. D. prevela sa latinskoj jezika, navodeći da se radi o manjem krvnom podlivu na licu sa lijeve strane,da se navedena povreda u vrijeme nanošenja kvalifikuje kao laka tjelesna povreda,da je nastala djelovanjem tupine mehaničkog oruđa, gdje spada i šaka stisnuta u pesnicu,pa iako tjelesna povreda nije bitan elemenat premetnog krivičnog djela,navedena medicinska dokumentacija i nalaz i mišljenje vještaka medicinske struke dr. D. Č., svakako predstavljaju dokaze koji potvrđuju iskaz maljetnog svjedoka V. N., kome sud poklanja vjeru i koja je kćerka okrivljenog, i po nahođenju suda nema nikakvog razloga da neosnovano tereti okrivljenog, koji je njen otac i koji se u ponašanju prema svoj djeci popravio nakon predmetnog događaja, koju činjenicu je potvrdila i svjedok oštećena V. Ž.. Iskaz svjedoka oštećene maloljetne V. N. u odnosu na drugu djelatnost okrivljenog potvrđen je iskazom svjedoka V. Ž. koja se salušana na glavnom pretresu određeno izjasnila da je, okrivljeni dana 30.09.2008. godine nakon što N. nije htjela da zatvori vrata galerije, istoj uputio riječi „džukelo, poći omah da zaključaš vrata“,a zatim je N. počupao za kosu i počeo šamara.Dakle, po stanovištu suda svjedok V. Ž. je svjedočila ono što je vidjela kritične zgode,a to što je navela da je vidjela da je okrivljeni šamarao oštećenu,ne relativizuje iskaz ovog svjedoka iz koga se utvrđuje da je okrivljeni dana 30.09.2008 godine rukom udarao maloljetnu oštećenu N.,koju je udario više puta pesnicama u predjelu glave,kako je to svjedočila maloljetna oštećena V. N. ,a obzirom da je njen iskaz potvrđen izjašnjenjem sudskog vještaka medicinske struke dr. D. Č. koja se na glavnom pretresu određeno izjasnila, da krvni podliv u predjelu lica kod V. N. nije mogao nastati udarcem otvorenom šakom,odnosno dlanom,već je šaka morala biti ili zatvorena ,ili u vidu pesnice,ili je udarac bio nekom od bočnih strana šake.Da šamar i u slučaju da se ponavlja ne dovodi do krvnog podliva.  U odnosu na prvu djelatnost produženog krivičnog djela svjedok oštećena V. Ž.  je detaljno objasnila ponašanje okrivljenog kao i  radnje koje je preduzimao prema kćerkama oštećenim maloljenim A. i N.. Istina svjedok maloljetna oštećena V. A. je saslušana na glavnom pretresu izjavila, da se ne sjeća da je, dana 27.08.2008. godine otac, ovdje okrivljeni nasrtao na nju, na bilo koji način.Međutim po ocjeni suda,okrivljeni je prema ovoj oštećenoj preduzeo radnje bliže predstavljene tačkom jedan izreke presude, o čemu se određeno izjašnjavala svjedok oštećena maloljetna V. N., te svjedok oštećena V. Ž. kom iskazu sud poklanja vjeru i koja se saslušana na glavnom pretresu izjasnila da je okrivljeni dana 27.08.2008. godine, upravo maloljetnu oštećenu V. A. vukao za kosu i šamarao,da se sjeća da je A. u to vrijeme imala dugu kosu, koja je nakon zadobijenih udaraca letjela sa jedne strane na drugu,dok je svjedok maloljetna oštećena V. N. posvjedočila da je tom prilikom okrivljeni vikao na njenu sestru A. koju je počupao za kosu,pa je iskazima svjedoka maloljetne V. N. ,te svjedoka oštećene V. Ž. obesnažen iskaz svjedoka –oštećene maloljetne V. A.  u odnosu na djelatnost 27.08.2008 godine, u kome je istakla, da se ne sjeća da je okrivljeni na bilo koji način nasrtao na njenu sestru N.,niti je primjenio bilo kakvo naselje prema njoj samoj,dok je izjavila da nije vidjela da je dana 30.09.2008 okrivljeni prema njenoj sestri N. primjenjivao nasilje i da nije vidjela da je njen otac udario maloljetnu N.,ali da je vidjela da je tom prilikom N. bila crvena u predjelu lica. Osim navedenog iskaz maloljetne V. A., koji sud cijeni kao neistinit, obesnažen je nalazom i mišljenjem vještaka medicinske struke dr. D. Č.,kao i njenim izjašnjenjem na glavnom pretresu,iz kojih je utvrđena kvalifikacija tjelesne povrede,kao i mehanizam nanošenja, koju je dana 30.09.2008 godine zadobila maloljetna oštećena V. N..  Dakle, okrivljeni je radnjama predstavljenim izrekom presude, prema članovima svoje porodice-  kćerkama maloljetnim V. A. i N. primjenio grubo nasilje, i time narušio tjelesni i duševni integritet članova svoje porodice maloljetnih kćerki N. i A..  Faktičko je pitanje šta se smatra grubo nasilje,koje se kao element djela u postupku mora nepobitno utvrditi. Stanovište je suda da je postupanje okrivljenog bliže predstavljeno izrekom presude grubo nasilje. Naime, okrivljeni je kritičnom prilikom maloljetne kćerke i to: A. vukao za uho i kosu,te udario otvorenim dlanom u predjelu lica, a maloljetnu N. više puta udario otvorenim dlanom u predjelu lica,zatim je dana 30.09.2008. godine, uputio uvrjedljive riječi maloljetnoj kćerki N. „džukelo, zatvori kapiju“,nakon čega je istu više putao udario stisnutim pesnicama u predjelu glave,pa je takvo postupanje, i  takva primjena nasilja,po stanovištu suda, svakako grubo nasilje,jer udaranje djece otvorenim šakama,zatim stisnutim pesnicama –oštećenu V. N.,(na način kako je to predstavljeno izrekom presude),nikako se ne može smatrati kao obično nasilje,a pogotovo se ne može cijeniti kao vaspitni metod prema djeci, kako to okrivljeni neosnovano želi predstaviti,niti se navedeno postupanje okrivljenog može tretirati kao porodična razmirica, kako to želi predstaviti njegov branilac u završnoj riječi.</span>
</p>
<p class="p5"></p>
<p class="p5">
<span>Sud je cijenio tezu branioca okrivljenog u završnoj riječi da je, okrivljeni profesionalni sportista,te da je je postupao na način kao u izreci presude, s obzirom da je u vrijeme izvršenja djela bio fizički zdrav,da bi posledice po oštećene bile daleko veće,pa je sud nahođenja da je teza branioca neprihvatljiva,iz razloga što je sud na osnovu provedenih dokaza kojima je poklonio vjeru, na pouzdan način utvrdio, da je okrivljeni izvršio predmetno krivično delo,na način kao u izreci presude. Nije sporno da okrivljeni kada je izvršio obje djelatnosti na štetu oštećenih maloljetnih kćerki N. i A. iste nije udarao udarcima najačeg inteziteta,jer da je to učinio sigurno bi tim radnjama ostvario obilježja mnogo težeg krivičnog djela od onog za koje je oglašen krivim, s obzirom da je profesionalni sportista-bokser.Međutim i udarci navedenog inteziteta koje je zadavao oštećenim maloljetnim kćerkama N. i A. svakako predstavljaju grubo nasilje prema istim.</span>
</p>
<p class="p5"></p>
<p class="p5">
<span> Dakle, postupajući na način kao u izreci presude okrivljeni je ostvario sva bitna obilježaja bića krivičnog djela produženo krivično djelo nasilje u porodici ili u porodičnoj zajednici iz čl. 220.st.3 u vezi st.1 Krivičnog zakonika. Činjenicu o starosnoj dobi maloljetnih oštećenih, sud je utvrdio iz  ličnih generalija  na glavnom pretresu,iz kojih podatka se nesporno utvrđuje da su oštećene V. N. i A. u vrijeme izvršenja krivičnog djela bile maloljetne.</span>
</p>
<p class="p5"></p>
<p class="p5">
<span>Cjeneći subjektivni odnos okrivljenog prema izvršenom krivičnom djelu, sud je utvrdio da je okrivljeni bio svjestan krivičnog djela,i da je htio njegovo izvršenje, pa je postupao sa oblikom vinosti koji se definiše kao direktan umišljaj, koji je sud utvrdio na osnovu dokaza provedenih na glavnom pretresu kojima je poklonio vjeru. Okrivljeni je izvršio više krivičnih djela u vremenskoj povezanosti koja predstavljaju cjelinu zbog korišćenja iste situacije,istog trajnog odnosa,jedinstva mjesta i prostora i jedinstvenog umišljaja,pa je krivično djelo izvršio u produženom trajanju, jer su zato ispunjeni uslovi iz čl. 49 Krivičnog zakonika. Valja napomenuti da je zastupnik optužbe izmjenjenom optužnicom okrivljenom stavio na teret produženo krivično djelo iz čl. 220.st.3 u vezi st.1 Krivičnog zakonika,koje krivično djelo spada u krivična djela protiv braka i porodice,pa se smatra da ima onoliko krivičnih djela koliko ima oštećenih.Međutim sud u tom smislu nije mogao izmjeniti pravnu kvaklifikaciju krivičnog djela, kojom istina nije vezan,jer bi izmjenom pravne kvalifikacije na taj način, sud okrivljenom stavio na teret veću kriminalnu količinu,čime bi povrijedio objektivni identitet optužbe i presude. </span>
</p>
<p class="p5"></p>
<p class="p5">
<span>Takođe valja napomenuti da je sud prvog stepena vodio računa o uputu suda drugog stepena u smislu upozorenja svjedoku oštećenoj V. Ž. da nije obavezna da svjedoči.Međutim, odredbom čl. 109.st.2 ZKP-a je propisano da se oslobođenje od dužnosti svjedočenja ne odnosi na lica koja su pozvana da svjedoče, ako je oštećeno maloljetno lice i to za određeni broj krivičnih djela, među kojima je i krivično djelo nasilje u porodici ili u porodičnoj zajednici. </span>
</p>
<p class="p5"></p>
<p class="p5">
<span>Sud je izmjenio činjenični opis krivičnog djela, na način što je iz izreke presude u  trećem redu odozgo poslije riječi“A.“ izostavio riječi „i N.“,jer je tužilac odustao od st.1 dispozitiva optužbe.</span>
</p>
<p class="p5"></p>
<p class="p5">
<span>Valja istaći, da je sud nakon saslušanja stranka isključio javnost sa glavnog pretresa,a radi zaštite interesa maloljetnih oštećenih V. N. i V. A..</span>
</p>
<p class="p5"></p>
<p class="p5">
<span>Prilikom izbora vrste i visine krivične sankcije, sud je cijenio sve okolnosti iz čl. 42 Krivičnog zakonika, koje utiču da kazna bude manja ili veća, pa je kao otežavajuću okolnost cijenio raniju osuđivanost okrivljenog koju je utvrdio iz citiranog izvoda iz KE PJ Podgorica ,iz koga je između ostalog utvrđeno da je ranije osuđivan za izvršenje istovrsnog krivičnog djela- nasilje u porodici ili u porodičnoj zajednici iz čl. 220.st.1 Krivičnog zakonika,dok je kao olakšavajuće okolnosti na strani okrivljenog sud cijenio loše imovno stanje  i loše zdravstveno stanje koje je utvrdio iz  izjašnjenja vještaka medicinske struke dr. B. B., koje sud cijeni kao jasno, stručno i objektivno i koji se saslušan na glavnom pretresu određeno izjasnio da okrivljeni boluje od više kardiovaskularnih bolesti, koje su trajnog karktera i koje mogu u određenom trenutku dovesti do zastoja rada srca. I bez obzira na raniju osuđivanost okrivljenog,sud je njegovo loše zdravstveno stanje cijenio kao naročito olakšavajuću okolnost ,pa mu je ublažio kaznu po mjeri osnovom čl. 45.st.1 tač.3 KZ-a, poštujući granice ublažavanja kazne iz čl. 46.st.1 tač.4 Krivičnog zakonika u uvjernju suda da se i ublaženom kaznom može postići svha kažnjavanja. Valja napomenuti da je sud cijenio činjenicu da je okrivljeni otac troje maloljetne djece.Međutim istu nije mogao cijeniti kao olakšavajuću okolnost, imajući u vidu prirodu krivičnog djela za koje ga je sud oglasio krivim i krivično pravno odgovornim,te da  navedeo djelo spada u grupu krivičnih djela protiv braka i porodice. Imajući u vidu navedene okolnosti kao i njihov međusobni odnos, sud je okrivljenog osudio na kaznu zatvora u trajanju od tri mjeseca u uvjerenju da je navedena kazna neophodna i dovoljna, kako sa aspekta generalne,tako i sa stanovišta specijalne prevencije,da će ista uticati na okrivljenog kako u buduće ne bi vršio ovakva ili slična krivična djela,imati vaspitan uticaj na druge da ne vrše krivična djela,čime se izražava društvena osuda za krivično djelo i obaveza poštovanja Zakona,što sve za svrhu ima jačanje morala i uticaj na razvijanje društvene odgovornosti,na koji način se ima ostvariti i svrha propisivanja i izricanja krivičnih sankcija iz čl. 4.st.2 Krivičnog zakonika.Ovdje valja istaći,da ne stoji teza branioca u završnoj riječi da je, okrivljenom mogla biti izrečena uslovna osuda,imajući u vidu ograničenja koja su propisana odredbom čl. 54.st.3 Krivičnog zakonika.</span>
</p>
<p class="p5"></p>
<p class="p5">
<span>Sud je odluku o troškovima postupaka temeljio na odredbi čl. 229.st.1 Zakonika o krivičnom postupku, pa je obavezao okrivljenog da ovom sudu uplati na ime troškova postupka iznos od 305,00 eura,(koji se odnosi na ime nagrade vještacima medicinske struke),dok je visinu paušala od 30,00 eura, sud odmjerio shodno imovnom stanju okrivljenog,duženi trajanja i složenosti krivičnog postupka.</span>
</p>
<p class="p5"></p>
<p class="p5">
<span>Kako je okrivljenom stavljeno na teret produženo krivično djelo nasilje u porodici ili u porodičnoj zajednici iz čl. 220.st.3 u vezi st.1 u vezi čl. 49 Krivičnog zakonika,to je sud iz činjeničnog opisa krivičnog djela izostavio realne radnje okrivljenog koje je preduzeo prema svjedoku oštećenoj V. Ž.,jer je u odnosu na te radnje produženog krivičnog djela nastupila aposlutna zastarjelost krivičnog gonjenja dana 27.08.2012 godine.Naime osnovnim krivičnim djelom nasilje u porodici ili u porodičnoj zajednici iz čl. 220.st.1 Krivičnog zakonika, propisana je novčana kazna ili kazna zatvora do jedne godine. Odredbom čl. 124 tač.7 Krivičnog zakonika je propisano: da se krivično gonjenje ne može preduzeti kad protekne dvije godine od izvršenja krivičnog djela za koje se može izreći kazna zatvora do jedne godine ili novčana kazna,dok je odredbom čl. 125.st.7 Krivičnog zakonika pripisano:da zastarjelost krivičnog gonjenja nastaje u svakom slučaju kad protekne dvostruko vrijeme koje se po zakonu traži za zastarjelost krivičnog gonjenja.</span>
</p>
<p class="p5"></p>
<p class="p5">
<span>Imajući u vidu navedeno, primjenom citiranih Zakonskih propisa,odlučeno je kao u izreci presude.</span>
</p>
<p class="p5"></p>
<p class="p4">
<span>OSNOVNI SUD U PODGORICI</span>
</p>
<p class="p4">
<span>Dana 24.09.2013 godine.</span>
</p>
<p class="p4"></p>
<p class="p4">
<span>									S U D I J A</span>
</p>
<p class="p4">
<span>									Đuković Goran s.r.</span>
</p>
<p class="p4"></p>
<p class="p5">
<span>PRAVNA POUKA:</span>
</p>
<p class="p5">
<span>Protiv ove presude može se izjaviti žalba u roku</span>
</p>
<p class="p5">
<span>od 8 dana od dana prijema pismenog otpravka,</span>
</p>
<p class="p5">
<span>Višem sudu u Podgorici a preko ovog suda.</span>
</p>
<p class="p5"></p>
<p class="p5">
<span>Z.T.O. Maraš Ana</span>
</p>
<p class="p5"></p>
<p class="p5">
<span>DN-a: Po primjerak presude dostaviti:</span>
</p>
<p class="p5">
<span>- ODT Podgorica</span>
</p>
<p class="p5">
<span>- Okrivljenom V. Č.</span>
</p>
<p class="p5">
<span>- Braniocu okrivljenog, adv. V. Z.</span>
</p>
<p class="p5"></p>
<p class="p5">
<span>Postupljeno dana ___________________</span>
</p>
<p class="p5">
<span>Namještenik suda ___________________</span>
</p>
<p class="p5">
<span> </span>
</p>
<p class="p4"></p>
<p class="p8"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{color:#000000;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span class="span1">K. br. 259/13</span>
</p>
<p style="text-align:center;">
<span></span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">          </span>
</p>
<p style="text-align:center;">
<span class="span1">   U IME CRNE GORE</span>
</p>
<p>&nbsp;</p>
<p>
<span class="span1">OSNOVNI SUD U BARU, kao prvostepeni krivični, sudija Valentina Vuković, kao sudija pojedinac, sa zapisničarom Natašom Lalović, u krivičnom predmetu okrivljenog T. N., po optužnom predlogu supsidijarnog tužioca S. Ž. od 14.06.2013. godine, zbog krivičnog djela – davanje lažnog iskaza iz čl. 389 st.1 Krivičnog zakonika, nakon glavnog i javnog pretresa održanog dana 06.02.2015. godine u prisustvu supsidijarnog tužioca i okrivljenog, donio je, a dana 09.02.2015. godine javno objavio,</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1">Okrivljeni T. N. od oca Lj. i majke J. rodjene R. rodjen ...  godine u D. na U.  - R. H., stalno nastanjen u B., naselje D. B. bb, diplomirani pravnik, advokat, državljanin CG, neosudjivan,</span>
</p>
<p>&nbsp;</p>
<p>
<span class="span1">Na osnovu čl. 373 st.1. Zakonika o krivičnom postupku,</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">OSLOBAĐA SE OD OPTUŽBE</span>
</p>
<p>&nbsp;</p>
<p>
<span class="span1">Da je,</span>
</p>
<p>&nbsp;</p>
<p>
<span class="span1">U junu mjesecu 2010. godine, u B. , u Osnovnom sudu, prilikom izvodjenja dokaza saslušanjem svjedoka u postupku, koji se vodio pred tim sudom poslovne oznake P.br. 848/08 po tužbi podnosioca optužnog predloga protiv tužene R. Crne Gore - MUP RCG i Uprave policije, radi isplate duga, dao lažan iskaz u kome je naveo da je podnosilac optuženog predloga za 2007 i 2008 godinu za dane kada je bio angažovan za dežurstva dobijao slobodne dane, da je raspored dežurstava koji se odnosi na 24 - časovno radno vrijeme ništavan akt (iako ih je lično donosio i potpisivao i nikada nijedan od njih nije oglašen nevažećim) i da se isplata podnosiocu optužnog predloga vršila na osnovu podataka iz interne knjige, te da prilikom vršenja uvidjaja nije postupao kao ovlašćeno službeno lice - inspektor , već samo kao lice koje je pripremalo teren za uvidjaj, koji iskaz je suprotan materijalnim dokazima, (krivičnim prijavama, službenim zabilješkama, zapisnicima koje je sačinjavao i samostalno potpisivao kao ovlašćeno lice, rasporedima dežurstava za 2007 i 2008 godinu i iskazima svjedoka datih u predmetu  1024/10 ).</span>
</p>
<p>&nbsp;</p>
<p>
<span class="span1">- čime bi izvršio krivično djelo –  davanje lažnog iskaza iz čl. 389 . st.1. KZ CG.</span>
</p>
<p>&nbsp;</p>
<p>
<span class="span1">Troškovi postupka padaju na teret budžetskih sredstava suda. </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>
<span class="span1">Optužnim predlogom supsidijarnog tužioca S. Ž. od 14.06.2013. godine stavljeno je na teret okrivljenom izvršenje krivičnog djela – davanje lažnog iskaza iz čl. 389 st.1 KZ-a, koji optužni predlog je zastupnik optužbe precizirao na glavnom pretresu od 14.02.2014. godine na način što u drugom redu umjesto riječi “stranke” treba da stoji “svjedoka” i u četrnaestom redu poslije riječi “P.br. 1024/10” treba da stoji “tačka i da se briše ostatak rečenice do kraja rečenice”, a takođe je izmijenio i pravnu kvalifikaciju djela tako da umjesto “čl. 389 st.2 u vezi st.1 KZCG” treba da stoji “čl.389 st.1 KZCG”. Pri ovako preciziranom optužnom predlogu supsidijarni tužilac je u završnoj riječi u cjelosti ostao i naveo da je i</span><span class="span1">zvedenim dokazima u postupku, prije svega iskazima saslušanih svjedoka i pisanim dokazima nesumnjivo utvrdjeno da je okrivljeni počinio krivično djelo za koje je optužen. Odnosno utvrđeno je da je optuženi u postupku koji se vodio pred ovim sudom, poslovne oznake P.br. 848/08 u kojem je saslušan kao svjedok  dao iskaz o činjenicama koje su poslužile kao dokaz u tom postupku i krivično djelo je izvršio sa umišljajem, jer je iskazima svih saslušanih svjedoka u ovom postupku koji je kasnije dobio oznaku P.br.1024/10 jasno utvrdjeno da je optuženi svojim svjedočenjem iznio nešto što je protivno njegovom znanju, tačnije optuženi je subjektivno imao znanje da iznosi neistinu. Naime,  pravosnanom presudom ovog suda P.br.1024/10 od 22.08.2012. godine  nesporno je utvrdjeno da je supsidijarni tužilac obavljao poslove sa visokom stručnom spremom, a to dodatno potvrdjuju i dva rješenja koja su izvedena kao dokaz od 03.08.2006 godine i 10.01.2008 godine kojima je rasporedjen na mjesto samostalnog insepktora za suzibijanje terorizma i kriminaliteta u oblasti zaštite od požara, eksplozija i havaraija u CB B. Konkretno, okrivljeni je potpupno svjesno i sa umišljajem posvjedočio, iako je dobro znao, a što su svjedoci U. G., L. G. i D. S. potvrdili, da je on postupao u svojstvu inspektora  a ne lica  koje ''samo priprema teren za uvidjaj'',  a sve sa ciljem da onemogući njegov uspijeh u parničnom postupku jer je svojim lažnim iskazom uticao na to da vještaci finansiske struke daju nalaz i mišljenje. Okrivljeni je kao njegov neposredno pretpostavljeni vještacima prezentovao internu knjigu krim. policije koja nije relevantna za davanje nalaza vještaka, koju knjigu, u svim drugim parničnim predmetima u kojima su njegove kolege po istom osnovu uspijele, vještaci nijesu uopšte uzimali u razmatranje prilikom izrade nalaza  jer je potpuno irelevantna. Osim toga i svjedok M. A. kojeg je okrivljeni predložio, potvrdio je u svojoj izjavi da je radio kao inspektor, izajvljujući '' često puta se dešavalo da drugi inspektori izlaze na lice mjesta,  odnosno vrše uvidjaj umjesto S. Ž.'' a zbog njegovog otsustva. Nadalje,  okrivljeni je  prilikom svjedočenja umišljajno naveo da je na ime prekovremenog rada  koji je ostvario  dobijao umjesto novčane nadoknade za taj rad, kao kompenzaciju slobodne dane,  što je takodje lažan iskaz, a to potvrdjuje pisani dokaz u vidu dopisa CB B. od 5.02.2014. godine. Okrivljeni je takođe prilikom saslušavanja u svojstvu svjedoka u predmetu P.br. 848/08 na zakonom propisan način upozoren od strane postupajućeg sudije  na svoje obavze i na posledice  koje mogu nastati usled davanja lažnog iskaza, ali je i pored toga sa umišljajem lažno svjedočio o činjenicama koje su bile od značaja za parnični postupak. Zbog svega naprijed iznijetog predložio je  da sud optuženog  oglasi krivim i osudi ga po zakonu. </span>
</p>
<p>&nbsp;</p>
<p>
<span class="span1">Okrivljeni je u svojoj odbrani u cjelosti negirao izvršenje krivičnog djela stavljenog mu na teret i ostao pri odbrani koju je dao pred prethodnim sudijom na </span><span class="span1">zapisniku o glavnom pretresu od 24.09.2013. godine kada je naveo da nikada nije lažno svjedočio niti mu je to palo na pamet i da je na suđenju prilikom davanja iskaza u parničnom postupku prikazao podatke koje je dao u godišnjoj ocjeni za 2007. godinu tako da nema nikakvog elementa svijesti da bi svojom radnjom svjedočio i obmanuo ovaj sud. Službenici R. D., R. M. i supsidijarni tužilac su sami izvlačili i donosili mu raspored kako njima odgovara dežurstvo za naredni vremenski period od 30 dana, koje je on potpisao ali nijedan nije zaveo ni pečatom ovjerio, niti je raspored dežursatava zaveden u knjigu arhive. Ovi rasporedi dežurstava su generalno bili obavezujući za one koji su dežurni, a dešavalo se skoro svakodnevno da službenici međusobno izvrše zamjenu ili se njemu jave za dopuštenje da toga dana ne budu dežurni. Od 2005. Godine je pristizalo više telegrama od strane Ministarstva ili Uprave policije da službenici mogu obavljati svoj dio posla isključivo u vremenu određenom Zakonom o radu i da se u slučaju sezonskih ili drugih poslova kada se službenici prekovremeno angažuju ili noću njima izvrši kompenzacija takvog rada u vidu slobodnih dana. Tada je u knjigu rada upisivao redovno radno vrijeme a ostali dio je službenicima kompenzovao davanjem slobodnih dana. Odnosno upisivao je da su službenici dnevno radili po 8 sati a za državne praznike je upisivao plaćeno otsustvo, dok su subota i nedelja bili neradni dani, a ako je neko bio po rasporedu dežurstva dežuran nije mu upisivao da radi obzirom da je radnim danima pisao po 8 sati jer se tada dešavalo da oni uopšte ne dođu na posao ili dođu kasnije. Dok je radio kao rukovodilac niko se od službenika njemu nije žalio za obračun, upisivanje i ostvarene sate rada. Nakon svakog mjesečnog izvještaja službenici su dostavljali A. M. i A.G. koliko su ostvarili časova prekovremenog rada i isti su ove časove obračunavali, odnosno plata je obračunavana na osnovu rasporeda dežurstava i interne knjige, a on nije imao nikakve veze sa tim. Takođe je naveo da nikada protiv supsidijarnog tužioca nije podnio predlog za pokretanje disciplinskog postupka. Inače knjiga dežurstava je ostala u policiji a u istoj postoji zahtjev za ispitivanje radne ocjene za supsidijarnog tužioca za 2007. godinu kada je komisija konstatovala da je supsidijarni tužilac otsustvovao 57 radnih dana sa posla. Što se tiče uviđaja okrivljeni je naveo da je uviđaje kod kojih nije bilo elemenata bića krivičnog djela vršio supsidijarni tužilac, dok je veće uviđaje radio TIM. Obzirom da supsidijarni tužilac nije imao položen državni ispit nije mogao da obavlja poslove samostalnog inspektora iako je imao rješenje.</span>
</p>
<p>&nbsp;</p>
<p>
<span class="span1">U završnoj riječi okrivljeni je naveo da je u toku postupka na osnovu svih  provedenih dokaza supsidijarni tužilac nijednim dokazom nije dokazao postojanje  bića krivičnog djela koje mu se stavlja na teret.  Naime, da je njegov iskaz dat pred Osnovnim sudom u Baru 11.06.2010. godine tačan i istinit izmedju ostalog potvrdjuju i službene zabilješke od strane supsidijarnog tužioca koje se nalaze u predmetnim spisima. Nadalje, iskazi svjedoka U. G., L. G. i S. D. dati u parničnom postupku su  u cijelosti  obesmišljeni iskazom svjedoka neposrednog rukovodioca T. Z., a koji se odnose na činjenicu da kriminalistički tehničari nijesu ovlašćeni niti osposobljeni da donose ocjenu o kvalitetu rada, u konrektnom slučaju supsidijarnog tužioca. Iz zapsinika o glavnom pretresu od 12.12.2013. godine, a uvidom u spise predmeta MUP CG Ku. .../.. od 30.07.2006. godine supsidijarni tužilac je naveo da propratnog akta nema, zato što je neposredni stariješina koji je vršio uvid smatrao da nema elemenata krivičnog djela i da ne treba da se pošalje tužilaštvu. Takodje u svakom predmetu ukoliko nije dostavljen tužiocu na odluku predmet nije poslat jer je tako smatrao neposredni stariješina, a sada optuženi. U konkretnom slučaju  presude Osnovnog suda Bar P. 484/08 i P. br. 1024/10  i Višeg suda  Gž. 3958/12-08  i Gž.br. 4725/10-8  nijesu zasnovane samo na njegovom iskazu već i na drguim provedenim </span><span class="span1">dokazima.  Nije tačan navod supsidijarnog tužioca da je svjesno  dao  iskaz  pred Osnovnim sudom kako on ne bi uspio u parnici, jer je on svoj iskaz dao potpuno objektivno i prezentirao činjenice službene zabilješke koje su sačinjene prije 2 godine, a to je učinio isključivo iz razloga savjestnosti, moralnosti i poštenja a nikako radi obmanjivanja suda da donese nepravilnu i nezakonitu odluku. Ovu tvrdnju u svakom slučaju može potvrditi izvještaj UP odeljenja za unutrašnju kontrolu i primjenu ovlašećnja u kojem je u cjelosti izvršena analiza rada, ostvarenih noćnih, prekovremenih sati, zaduženih predmeta od strane supsidijarnog tužioca kao i svih ostalih službenika. Na osnovu svega izloženog navedeni iskaz je dao krajnje korektno i objektivno, ne ulazeći u sadržinu ostvarivanja prava supsidijarnog tužioca, a koji je iskaz objektivan i istinit te se ne osjeća ni odgovornim ni krivim i predlažem da me sud oslobodi odgovornosti. </span>
</p>
<p>&nbsp;</p>
<p>
<span class="span1">Radi utvrđivanja činjeničnog stanja u ovoj krivično pravnoj stvari sud je u dokaznom postupku saslušao svjedoke A. M. i T. Z. , izvršio je uvid u spise predmeta Osnovnog suda u Baru P.br. 1024/10 i u spisak zavedenih predmeta u kojima je supsidijarni tužilac postupao kao samostalni inspektor iz 2006, 2007 i 2008. godine i pročitao je raspored dežurstava za mjesec spetembar 2006. godine, maj, jun, jul, avgust, septembar, oktobar, novembar i decembar 2007. godine i januar, februar, mart i april 2008. godine, zapisnik sa glavne rasprave od 11.06.2010. godine, zapisnik sa glavne rasprave od 11.06.2012. godine, presudu Osnovnog suda u Baru P.br. 848/08 od 31.08.2010. godine i presudu Osnovnog suda u Baru P.br. 1024/10 od 22.08.2012. godine i na saglasan predlog stranaka pročitao iskaze svjedoka U. G., L. G. i D. S. . </span>
</p>
<p>&nbsp;</p>
<p>
<span class="span1">Svjedok U. G. je u svom svjedočkom iskazu datom na zapisniku o glavnom pretresu od 1.11.2013. godine, u bitnom naveo da je S. Ž. vidjao na uvidjajima, da je S. Ž. u jednom periodu radio požare i eksplozije, da misli da je on bio 5 inspektor koji je radio na požarima i eksplozijama, da se ne sjeća koji je to period bio, ali da misli  da je to 2006, 2007 i 2008 godina. On je uvjek sa inspektorom izlazio na uvidjaje, što znači da kada god je izlazio sa Ž., on je izlazio u svojstvu inspektora za požare i ekspolzije, da je Ž. imao kontakte sa sudijom, tužiocem, sve zavisi šta se dešavalo na terenu, a sve je radio samostalno i vrlo temeljno. Sve one iste stvari što je radio inspektor za imovinske delikte u svom sektoru, inspektor za krvne delekte je radio u svom sektoru.  Što se tiče interne knjige on nije imao uvida u interne knjige, a čuo je za nju. Na njegovom ličnom primjeru kada je podnio tužbu sudu za naknadu prekovremenih sati imao je raspored rada po kojima je bio angažovan na poslu. Te rasporede rada po kojima je on radio u najvećem broju potpisivao je okrivljeni. Ne zna ko je dostavio te podatke sudu, ali zna da se oni nijesu poklapali sa rasporedima rada po kojima je on radio, a taj raspored je uredno zaveden u arhivi CB B. , uredno potpisan i pečatiran. </span>
</p>
<p>&nbsp;</p>
<p>
<span class="span1">Svjedok L. G. u svom svjedočkom iskazu  datom na  zapisniku o glavnom pretresu   od 1.11.2013 godine, u bitnom je naveo da  mu nije  poznato da li je  S. dobijao slobodne dane ili nije, ali zna da je S. u jednom vremenu bio rasporedjen na referatu za eksplozije, požare, ne zna tačno kako se taj referat zove, ali je Ž. bio inspektor na tom referatu. Jedno vrijeme je radio sam odnosno bio je jedini inspektor za požare u njegovoj smjeni kada bi se desio takav uvidjaj svaki put je bio angažovan S. Ž.. Misli da je Ž. duži vremenski period bio sam na tom referatu, a da li je to bilo 2007 ili 2008 godine ne može da se sjeti. Ž. je na tim uvidjajima zajedno sa njim imao </span><span class="span1">zadatak da utvrdi kako je došlo do požara, odnosno da tragove obezbjedi. Ž. je saslušavao svjedoke, sačinjavao zapisnike o uvidjaju, podnosio krivične prijave i nosilac čitavog posla na tim uvidjajima bio je on. </span>
</p>
<p>&nbsp;</p>
<p>
<span class="span1">Svjedok D. S. je na zapisniku o glavnom pretresu od 12.12.2013 godine u svom svjedočkom iskazu u bitnom naveo  da se sjeća da je S. radio na poslovima inspektora požara, eksplozija i havarije, da je više puta  izlazio sa istim na lice mjesta prilikom vršenja uvidjaja,  odnosno da je S. izlazio po svom referatu kad god je to bilo potrebno. Zna da je jedan vremenski period  i čak sam bio na tim poslovima, a što se tiče S. on je bio jedan od temeljnih i najpreciznijih inspekotora koji su radili uvidjaj na lice mjesta, odnosno radili su zajedno duži vremenski period i zna da je bio precizan i temeljan u tom dijelu posla . </span>
</p>
<p>
<span class="span1">    </span>
</p>
<p>
<span class="span1">Svjedok A. M. je u svom iskazu naveo da je </span><span class="span2">u periodu od 2007. godine do 2011. godine bio neposredni rukovodilac, a prije toga je radio  poslove  glavnog analitičara u CB B. Bio je neposredni rukovodilac u organizacionoj šemi, načelnik opšteg kriminaliteta, odnosno krim. službe, a njegovi  neposredno potčinjeni su bili okrivljeni N. T. kao šef opšteg kriminaliteta, S. K. kao šef privrednog kriminaliteta i S. J. kao šef za borbu protiv droge. Sva ova lica su bila dužna da za svoje službenike vodw evidencije, a  od svih vodjenih evidencija najpreciznije  je vodio ovdije okrivljeni.  U CB B. postoji zapisnik o radnim satima, a pripadnici radne grupe čija je uloga bila da ispitaju vjerodostojnost prikazanih radnih sati od strane supsidijarnog tužioca ili su S. K. i Ž. Dž. . Ta procjena radnih sati vršena je na osnovu evidencija, a jedna od njih je bila o dolasku i odlasku sa posla, odnosno upisivanjem i ispisivanjem službenika, a vodilo se na ulazu zgrade kod dežurne službe. Svaki načelnik je vodio posebne evidencije koje su se odnosile na službenike za koje je načelnik bio nadredjen, a jedan dio evidencija je on vodio a radi se o evidencijama gdje je bilo potrebno kombinovano angažovanje službenika i načelnika.  On je takođe vodio  i spiskove službenika angažovanih u operativnim grupama. Naime, CB B. kao i ostali primorski centri  tokom ljetnje sezone vode akciju koja traje od polovine maja do  kraja septembra i tada su službenici centara  bezbjednosti najangažovaniji, a  shodno toj akciji formiraju se od jednog broja službenika grupe, koje  su  sačinjavale 4 službenika i isti su bili zaduženi za rad na odredjenoj teritoriji, kao npr. za S. . Oštećeni kao tužilac nije bio angažovan u tim grupama, a bio je angažovan prilikom dočeka  nove godine kada se nova godina slavila na javnim prostorima u periodu od  22 časa do jutarnjih časova, preciznije do 6 časova. O tome postoje  dokumenta, planovi rada o angažovanju službenika, a sve evidencije su slate Upravi policije  u P. , odnosno nadležnim službama, a  izmedju ostalog i obračunskim službama koja je  vršila obračune za plate kao i za državne praznike. </span><span class="span1">Takođe je naveo da je prilikom njegovog preuzimanja dužnosti Ekspoziture krim.policije supsidijarni tužilac </span><span class="span2">nije mogao biti  rasporedjen  na mjesto inspektora s obzriom da nije imao stručnu spremu koja je bila neophodna za obavljanje tih poslova. A u tom periodu je bio kurir, dostavljač. Dolaskom na mjestu rukovodioca tražio je od okrivljenog da on striktno bude odgovoran za poslove koje je u tom periodu obavljao supsidijalni tužilac, a dešavalo se da okrivljeni i drugi inspektori izadju na uvidjaj umjesto supsidijarnog tužioca, a sa razloga odsutnosti supsidijarnog tužioca. Kada se radilo o težim uvidjajima (podmjetanje ekspolozivnih naprava pod automobilom ili sumnja u podmetnute požare) za  uvidjaje je bio angažovan tim iz P. , koji je sačinjavao glavni inspektor M. B. i pripadnici  kriminalističke tehnike a kasnije Forezničkog centra u D. , koji su jedini bili stručni  za vršenje uvidjaja ovakvog tipa. Samostalni inspektor za </span><span class="span2">PEH u CB B. bio je M. Š. , a u njegovom otsustvi bio je odgovoran načelnik  N.T. . Koliko mu je poznato suspidijarni tužilac nije učestovao u kriminalističkim obradama za teška krivična djela. Inače, postojao je obrazac izvještaja u kojem je taksativno navedena svaka radnja koju ovlašćeno službeno lice nezavisno od djelokruga poslova preduzme u kojem je navedeno recimo obavljanje informativnog razgovora sa oštećenim licima, izvršen broj uvidjaja  koji su se takodje konstatovali odnosno unosili u tom izvještaju, kao i svaka preduzeta radnja i mjera koju za mjesec dana odredjeno službeno lice preduzme.  Takodje tu su unešeni od strane tog ovlašćenog službenika i broj radnih sati u koje spadaju kako redovni radni časovi tako i časovi rada noću i prekovremenog, kao i za državne praznike, a ti izvještaji su bili predmet analize na kolegijumima načelnika Centra bezbjednosti u B. . Svaki službenik je pojedinčano potpisivao svoj izvještaj i isti se predavao načelniku po liniji rada. </span>
</p>
<p>&nbsp;</p>
<p>
<span class="span1">Svjedok T. Z. je u svom iskazu naveo da je bio načelnik CB B. od druge polovine septembra 2005. pa do polovine septembra 2008. godine.     Imajući u vidu da je prošlo dosta vremena ne može da se sjeti koje je poslove konkretno obavljao oštećeni kao tužilac, ali mu je poznato da je radio u opštem kriminalitetu, a pretpostavljeni mu je bio okrivljeni. Što se tiče časove kako rada noću tako i prekovremenog nikome nisu dodavali niti oduzimali časove, a za svaki rad noću i za prekovremeni rad koji je on potpisao stoji da su to odradjeni i zasluženi sati rada. Kada su se vodile interne knjige odnosno knjige o radnom angažovanju službenika kao i o njihovom odsustvu sa posla, dok sam ja bio načelnik CB B., njemu se nijedan službenik nije žalio da mu nije plaćen  prekovremeni i noćni rad.  Postojali su propusti koji su se ogledali u tome da je nekom policijskom služeniku izostavljeno da mu se isplate prekovremeni ili noćni sati, ali oni su kasnije mogli da ostvare to svoje pravo bez ikakvih problema uz prilaganje rasporeda službe za taj vremenski period. Okrivljeni je pravio rasprored svih svojih službenika, uključujući i supsidijarnog tužioca. On nije mogao da angažuje svoje službenike za neke vanredne okolnosti samostalno ako o tome ne objavjesti svoga pretpostavljenog, a ako je postojala potreba on je dobijao odobrenje  pretpostavljenog tj. pomoćnika  načelnika za kriminalitet. Takođe je naveo da ne može tačno da kaže da je supsidijarnog tužioca postavio na mjesto samostalnog insptektora za suzbijanje  požara, eksplozija i havarija krajem maja 2006 godine ali zna da ga on lično nije mogao postaviti već samo na predlog njegovog stariješine, odnsono ili  pomoćnika načelnika za kriminalitet ili načelnika opšteg kriminaliteta. Suspsidijarni tužilac njemu lično nikada nije polagao  račune jer  nije mogla da se preskače hijararhija. Niko nije mogao da skloni službenu zabilješku niti je mogao ostaviti po strani, ne sjeća se nje, ali ako je bila  on je istu predao svom pomoćniku za kriminalitet da provjeri tačnost njenih navoda. Postojala je mogućnost da neposredno pretpostavljeni  umjesto policjskog službenika koji je bio odsutan, postavi drugog  policijskog službenika za izlazak na teren ili da neko drugi umjesto njega izadje na teren, a supsidijarni tužilac nije mogao da izvrši uvidjaj a da o tome ne postoji nikakva evidencnija,  jer ne može niko potpisati zapisnik o uvidjaju sem lice koje je vršilo uvidjaj. Niže nadredjeni službenik je dužan i obavezan da podnese račun u vezi svake službene radnje i to u dva navrata parcijalno nakon izvršenog zadatka odmah i zbirno nakon  mjesec dana,  gdje pretpostavljenog informiše  o svim aktivnostima tokom jednog mjeseca. Misli da sistematizacijom nije bilo predvidjeno neko radno mjesto sa srednjom stručnom spremom ali je bilo odstupanja od te sistematizacije, ako je to bila potreba službe.  </span>
</p>
<p>&nbsp;</p>
<p>
<span class="span1">Uvidom u spise predmeta Osnovnog suda u Baru P.br. 1024/10  utvrđeno je da je  supsidijarni tužilac S.  Ž. podnio tužbu protiv Republike CG - MUP RCG  Podgorica, radi isplate duga,  te da je presudom Osnovnog suda u Baru P.br. 848/8 od 31.08.2010 godine odbijen tužbeni zahtjev tužioca Ž. S. da mu se isplati na ime duga  po osnovu neisplaćenog dijela plate za rad noću na dane državnih i vjerskih praznika i prekovremeni rad za period  od 28.05.2006 godine do 1.01.2007 godine iznos od  7.077,59 eura, te da mu se na ime duga po osnovu neisplaćenog dijela plate za rad noću na dane državnih i vjerskih praznika i za prekovremeni rad za period od 1.01.2007 godine do 1.05.2008 godine  isplati iznos od  22.031,21 euro,a u kom dijelu  je navedena presuda potvrdjena od strane Višeg suda u Podgorici presudom Kž.br. 4725/10-08 , a na koju presudu je izjavljena revizija koja je presudom  Vrhovnog suda Crne Gore Rev.br. 240/11 od 8.04.2011 godine,  odbijena kao neosnovana.  Iz presude Osnovnog suda u Baru P.br. 1024/10 je po tužbi  tužioca Ž. S.a je obavezana tužena Država CG - Ministarstvo unutrašnjih poslova da na ime razlike plate po koeficijentu  izmedju visoke i srednje stručne spreme, za jun mjesec 2006 godine S. Ž. isplati iznos od 112,99 eura dok je tužena Uprava policije CG  na ime razlike plate po koeficijentu izmedju  visoke i srednje stručne spreme za period od 1.01.2007 godine do 01.11.2007 godine  dužna da isplati  S. Ž. iznos od 1.148, 69 eura. </span>
</p>
<p>&nbsp;</p>
<p>
<span class="span1">Uvidom u spisak zavedenih predmeta u kojima je supsidijarni tužilac postupao kao samostalni inspektor iz 2006, 2007 i 2008. godine utvrđeno je  da je postupao u predmetu Ku. br. .../.. , Ku.br. .../.. , Ku.br. ../.. , Ku.br. ../.. , Ku.br. .../.., Ku.br. .../.., Ku.br. .../.., Pu.br. ../.., Ku. .../.., Pu.br. .../.. .</span>
</p>
<p>&nbsp;</p>
<p>
<span class="span1">Iz rasporeda dežurstava za mjesec spetembar 2006. godine, maj, jun, jul, avgust, septembar, oktobar, novembar i decembar 2007. godine i januar, februar, mart i april 2008. godine, se utvrdjuje raspored dežurstva službenika  za navedene godine.</span>
</p>
<p>&nbsp;</p>
<p>
<span class="span1">Iz zapisnika sa glavne rasprave od 11.06.2010. godine utvrđeno je  da je na zapisniku o glavnoj raspravi ovdje okrivljeni  N. T. saslušan u svojstvu svjedoka.</span>
</p>
<p>&nbsp;</p>
<p>
<span class="span1">Iz zapisnika sa glavne rasprave od 11.06.2012. godine utvrđeno je da su u svojstvu svjedoka saslušani svjedoci L. G., U. G. i D. S. </span>
</p>
<p>&nbsp;</p>
<p>
<span class="span1">Iz presude Osnovnog suda u Baru P.br. 848/08 od 31.08.2010. godine utvrđeno je da je prvim stavom odbijen kao neosnovan tužbeni zahtjev tužioca S. Ž. kojim je traženo da se obaveže tužena I reda RCG – MUP RCG Podgorica da isplati tužiocu na ime duga po osnovu neisplaćenog dijela plate za rad noću na dane državnih i vjerskih praznika i prekovremeni rad za period od 28.05.2006. godine do 01.01.2007. godine iznos od 7.077,59 eura, kao i razliku plate po koeficijentu između visoke i srednje stručne spreme za jun mjesec 2006. godine u iznosu od 115,00 eura, a tužena II reda Uprava policije CG da isplati tužiocu na ime duga po osnovu neisplaćenog dijela plate za rad noću, na dane državnih i vjerskih praznika za prekovremeni rad za period od 01.01.2007. godine do 01.05.2008. godine iznos od 22.031,21 euro, kao i razliku plate po koeficijentu između visoke i srednje stručne spreme za period od 01.01.2007. godine do 01.11.2007. godine iznos od 1.150,00 eura sa zakonskom zateznom kamatom od dana podnošenja tužbe pa do konačne isplate, a sve u roku od 8 dana po pravosnažnosti presude pod prijetnjom prinudnog </span><span class="span1">izvršenja. Drugim stavom izreke presude odlučeno je da svaka stranka snosi svoje troškove postupka. Presudom Višeg suda u Podgorici Gž.br. 4725/10-08 od 07.12.2010. godine prvostepena odluka u dijelu izreke pod stavom prvim kojim je odbijen kao neosnovan tužbeni zahtjev u odnosu na prvotuženu za isplatu razlike po koeficijentu između visoke i srednje stručne spreme za jun mjesec 2006. godine u iznosu od 115,00 eura, kao i u odnosu na drugotuženu na ime razlike u plati po koeficijentu između visoke i srednje stručne spreme za period od 01.01.2007. godine do 01.11.2007. godine iznos od 1.150,00 eura i u izreci pod stavom drugim kojim je odlučeno o troškovima parničnog postupka ukinuta, dok je u ostalom dijelu izreke presude pod stavom prvim presuda osnovnog suda potvrđena, a žalba tužioca odbijena kao neosnovana.</span>
</p>
<p>&nbsp;</p>
<p>
<span class="span1"> Iz presude Osnovnog suda u Baru P.br. 1024/10 od 22.08.2012. godine utvrđeno je da se obavezuje tužena Država Crna Gora – Ministarstvo unutrašnjih poslova da na ime razlike plate po po koeficijentu između visoke i srednje stručne spreme za jun mjesec 2006. godine isplati iznos od 112,99 €, a tužena Uprava policije Crne Gore na ime razlike plate po koeficijentu između visoke i srednje stručne spreme za period od 01.01.2007. godine do 01.11.2007. godine iznos od 1.148,69 eura, sa zakonskom kamatom od dana podnošenja tužbe pa do konačne isplate u roku od 8 dana od dana pravosnažnosti presude pod prijetnjom prinudnog izvršenja. Takođe tuženi su obavezani da solidarno tužiocu naknade troškove parničnog postupka u iznosu od 3.925,00 eura u roku od 8 dana od dana pravosnažnosti presude pod prijetnjom izvršenja. Presuda je postala pravosnažna dana 23.04.2013. godine.</span>
</p>
<p>&nbsp;</p>
<p>
<span class="span1">Naime, optužnim predlogom oštećenog kao tužioca S. Ž. okrivljenom  T. N.  stavljeno je na teret da je  u junu mjesecu 2010. godine, u Baru, u Osnovnom sudu, prilikom izvodjenja dokaza saslušanjem svjedoka u postupku, koji se vodio pred tim sudom poslovne oznake P.br. 848/08 po tužbi podnosioca optužnog predloga protiv tužene R. Crne Gore - MUP RCG i Uprave policije, radi isplate duga, dao lažan iskaz u kome je naveo da je podnosilac optuženog predloga za 2007 i 2008 godinu za dane kada je bio angažovan za dežurstva dobijao slobodne dane, da je raspored dežurstava koji se odnosi na 24 - časovno radno vrijeme ništavan akt (iako ih je lično donosio i potpisivao i nikada nijedan od njih nije oglašen nevažećim) i da se isplata podnosiocu optužnog predloga vršila na osnovu podataka iz interne knjige, te da prilikom vršenja uvidjaja nije postupao kao ovlašćeno službeno lice - inspektor , već samo kao lice koje je pripremalo teren za uvidjaj, koji iskaz je suprotan materijalnim dokazima, (krivičnim prijavama, službenim zabilješkama, zapisnicima koje je sačinjavao i samostalno potpisivao kao ovlašćeno lice, rasporedima dežurstava za 2007 i 2008 godinu i iskazima svjedoka datih u predmetu  1024/10 ).</span>
</p>
<p>&nbsp;</p>
<p>
<span class="span1">Polazeći od naprijed navedenog, sud nalazi da činjenični opis predmetnog optužnog predloga, kojim se okrivljenom T. N., stavlja na teret krivično djelo davanje lažnog iskaza iz čl. 389 st.1. KZ CG, nije u saglasnosti  sa pravnom kvalifikacijom krivičnog djela   davanje lažnog iskaza iz čl. 389 st.1 Krivičnog zakonika, jer iz dispozitiva optužnog predloga ne proizilaze sva bitna obilježja predmetnog krivičnog djela. </span>
</p>
<p>&nbsp;</p>
<p>
<span class="span1"> Krivično djelo  davanje lažnog iskaza iz čl. 389 st.1 Krivičnog zakonika, čini ono lice  koje da lažan iskaz  pred sudom, u disciplinskom , prekršajnom ili upravnom postupku ili u  drugom Zakonom propisanom postupku. </span>
</p>
<p>&nbsp;</p>
<p>
<span class="span1">Naime, odredbom čl. 5. Krivičnog zakonika Crne Gore propisano je da '' krivično djelo je djelo koje je zakonom  odredjeno kao krivično djelo, koje je protivpravno i koje je skirvljeno,'' tako da se jasno zaključuje da je u našem pravu prihvaćen objektivno - subjektivni pojam krivičnog djela.  Dakle, pored protivpravnosti i odredjenosti djela u zakonu, kao objektivnih elemenata, skrivljenost se pojavljuje kao obavezan opšti subjektivni elemenat krivičnog djela, tako da je nužno da u činjeničnom opisu svakog  krivičnog djela u optužnom aktu budu navedena sva  konstitutivna obilježja inkriminacije,  odnosno i subjektivni elemenat ili stepen krivice sa kojim je okrivljeni izvršio krivično djelo koje mu se stavlja na teret. Ukoliko optužni akt to ne sadrži, isti je nepotpun i kao takav lišava sud mogućnosti razmatranja dokazne utemeljenosti istog, pa je kao takav nepodoban za osnivanje odluke  kojom bi se okrivljeni evenutalno oglasio krivim za preduzimanje radnje koje mu se u objektivnom smislu stavljaju na teret. U konkretnom slučaju pored izostanka subjektivnog elementa krivičnog djela, kako je to naprijed navedeno, u opisu djela kako je ono predstavljeno optužnim predlogom supsidijarnog tužioca nedostaju i objektivni elementi predmetnog krivičnog djela imajući u vidu njegovu gore citiranu  zakonsku definiciju. </span>
</p>
<p>&nbsp;</p>
<p>
<span class="span1">Imajući u vidu da je u činjeničnom opisu dispozitiva optužnog predloga  kojim je okrivljenom T. N. stavljeno na teret izvršenje krivičnog djela   davanje lažnog iskaza iz čl. 389 st.1 Krivičnog zakonika, izostavljen bitni elemenat krivičnog djela, tj. nije naveden subjektivni element, niti su navedeni svi objektivni elementi , to je sud na osnovu čl. 373. tač.1.  Zakonika o krivičnom postupku donio presudu kojom se okrivljeni T. N. oslobadja od optužbe, jer djelo za koje je okrivljen nije po zakonu krivično djelo.  Pri tom , sud nije mogao precizirati dispozitiv optužnog predloga i dodavati navedene elemente , jer bi na taj način prekoračio optužbu i time povrijedio indentitet presude i optužbe. </span>
</p>
<p>&nbsp;</p>
<p>
<span class="span1">Cijeneći naprijed navedeno, sud nalazi  da u ovom slučaju nije nužno baviti se detaljnom analizom rezultata dokaznog postupka. </span>
</p>
<p>&nbsp;</p>
<p>
<span class="span1">Prilikom odlučivanja u ovoj krivično pravnoj stvari, sud je imao u vidu stav sudske prakse ( presude Višeg suda u Podgorici Kž.br. 817/13 i Kž.br. 1825/13).</span>
</p>
<p>&nbsp;</p>
<p>
<span class="span1">Kako je u ovoj krivično pravnoj stvari donesena oslobadjajuća presuda, to troškovi krivičnog postupka padaju na teret budežtskih sredstava suda, shodno čl. 230 st.1. ZKP-a.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">OSNOVNI SUD U BARU</span>
</p>
<p style="text-align:center;">
<span class="span1">Dana 09.02.2015. godine</span>
</p>
<p>&nbsp;</p>
<p>
<span class="span1">Zapisničar, </span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">Sudija</span>
</p>
<p>
<span class="span1">Nataša Lalović </span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">   Valentina Vuković</span>
</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA:</span>
</p>
<p>
<span class="span1">Protiv ove presude može se izjaviti žalba</span>
</p>
<p>
<span class="span1">Višem sudu u Podogorici, u roku od 8 dana</span>
</p>
<p>
<span class="span1">od dana prijema iste, a preko ovog suda. </span>
</p>
<p>&nbsp;</p>
<p>&nbsp;</p>
<p>
<span class="span1">DN-a:</span>
</p>
<p>
<span class="span1">-  supsidijarnom tužiocu</span>
</p>
<p>
<span class="span1">- okrivljenom</span>
</p>
<p>
<span class="span1">- u spise</span>
</p>
<p>&nbsp;</p>
<p>
<span class="span1"> </span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
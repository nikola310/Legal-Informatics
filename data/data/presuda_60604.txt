<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;}
.s2{font-family:Calibri;font-size:11pt;}
.s3{font-family:Arial;}
.s4{font-family:Times New Roman;}
.s5{font-style:italic;}
.p1{margin-left:2.0in;margin-right:-0.25in;text-align:justify;hyphenate:auto;font-family:Arial;font-size:12pt;}
.p2{margin-right:-0.25in;text-align:justify;hyphenate:auto;font-family:Arial;font-size:12pt;}
.p3{margin-right:-0.25in;text-align:center;hyphenate:auto;font-family:Arial;font-size:12pt;}
.p4{text-indent:0.5in;margin-right:-0.25in;text-align:center;hyphenate:auto;font-family:Arial;font-size:12pt;}
.p5{text-indent:0.5in;margin-right:-0.25in;text-align:justify;hyphenate:auto;font-family:Arial;font-size:12pt;}
.p6{margin-right:-0.25in;margin-top:0.06944445in;margin-bottom:0.16666667in;text-align:center;hyphenate:auto;font-family:Arial;font-size:12pt;}
.p7{margin-right:-0.25in;margin-top:0.06944445in;margin-bottom:0.16666667in;text-align:justify;hyphenate:auto;font-family:Arial;font-size:12pt;}
.p8{margin-right:-0.25in;margin-top:0.06944445in;margin-bottom:0.16666667in;text-align:justify;hyphenate:auto;font-family:Helvetica, sans-serif;font-size:12pt;}
.p9{margin-right:-0.25in;text-align:start;hyphenate:auto;font-family:Arial;font-size:12pt;}
.p10{margin-right:-0.25in;text-align:justify;hyphenate:auto;font-family:Times New Roman;font-size:12pt;}
.p11{margin-right:-0.25in;margin-top:0.06944445in;margin-bottom:0.06944445in;text-align:justify;hyphenate:auto;font-family:Times New Roman;font-size:12pt;}
.p12{margin-right:-0.25in;margin-top:0.06944445in;margin-bottom:0.06944445in;text-align:justify;hyphenate:auto;font-family:Arial;font-size:12pt;}
.p13{text-indent:0.5in;margin-right:0.0069444445in;text-align:justify;hyphenate:auto;font-family:Arial;font-size:12pt;}
.p14{margin-left:-0.125in;text-align:start;hyphenate:auto;font-family:Arial;font-size:12pt;}
.p15{text-align:start;hyphenate:auto;font-family:Times New Roman;font-size:12pt;}
</style>
<meta content="stevo.pecic" name="author">
</head>
<body class="b1 b2">
<p class="p1">
<span class="s1">              </span><span class="s2"> HYPERLINK "http://bs.wikipedia.org/wiki/Slika:Coat_of_arms_of_Montenegro.svg" \o "Grb Crne Gore" </span>
<!--Image link to '0.png' can be here--><span class="s1">                            </span><span>K.br.217/12</span><span class="s1">                                          </span>
</p>
<p class="p2"></p>
<p class="p2">
<span class="s1">				</span><span>        U IME CRNE GORE</span>
</p>
<p class="p2"></p>
<p class="p2">
<span>	OSNOVNI SUD U ULCINJU, kao prvostepeni krivični, po sudiji Đokaj Amiru, uz učešće namještenika suda Markoč Roze, kao zapisničara, u krivičnom predmetu protiv okrivljenog K.N.a iz P., kojeg brani  adv. Piperović Zoran iz Podgorice, zbog krivičnog djela zloupotreba službenog položaja iz čl.416 st.4 u vezi st.2 i 1 Krivičnog zakonika, odlučujući po optužnici Osnovnog državnog tužilaštva u Ulcinju, Kt.br.493/05 od 12.11.2007.godine, nakon održanog glavnog i javnog pretresa dana 11.02.2013. godine, u prisustvu zastupnika optužbe, V.D. Osnovnog državnog tužioca u Ulcinju, Muratović Ferihe, a u odsustvu uredno pozvanog okrivljenog i njegovog branioca, donio je, a dana 14.02.2013. godine javno objavio,</span>
</p>
<p class="p2"></p>
<p class="p2"></p>
<p class="p3">
<span>P R E S U D U</span>
</p>
<p class="p4"></p>
<p class="p5">
<span>Okrivljeni K.N.,</span><span class="s1"> </span><span>od oca N. i majke B., rođene K., rodjen xx.xx.19xx.god., u SO R., sa prebivalištem u P., "R. T." br.x, pismen, oženjen, otac troje djece, državljanin Crne Gore, inženjer poljoprivrede, srednjeg imovnog stanja, osuđivan presudom Opštinskog suda Skoplje, K.br.1425/94 od 12.04.1995.godine zbog krivičnog djela iz čl.43 st.1 KZ Makedonije na kaznu zatvora u trajanju od 2 (dvije) godine.</span>
</p>
<p class="p5"></p>
<p class="p6">
<span>K r i v   j e</span>
</p>
<p class="p7">
<span>	Što je:</span>
</p>
<p class="p8">
<span>	</span><span class="s3">U toku marta 2004.godine u Ulcinju, u svojstvu odgovornog lica, izvršnog direktora DOO “K.B.” prekoračenjem granice svog ovlašćenja pribavio protivpravnu imovinsku korist za svoje DOO, na način što se dana 24.03.2004.godine aktom broj 135 obratio Zavodu za zapošljavanje, Biro rada u Baru , sa ciljem prijema u radni odnos 6 lica sa evidencije nezaposlenih lica, a nakon toga se i usmeno obratio u istom cilju, nakon čega je dana 25.03.2004.godine, dobio uvjerenje broj 11-380 na ime A.H., broj 11-381 na ime J.M., broj 11-382 na ime E.F., broj 11- 383 na ime L.B. i broj 11-384 na ime Đ.N., o statusu nezaposlenih lica, koja lica nije primio u radni odnos, već je navedena uvjerenja priložio na konkursu Vlade Republike Crne Gore “Legalizacija postojećih i otvaranje novih radnih mjesta"  za dodjelu kredita u iznosu 52.000 eura, kojim je predviđen maksimalni iznos kredita od 50.000 eura plus za prvo novozaposleno lice sa evidencije Zavoda iznos od 3.000 eura, za drugo novozaposleno lice iznos od 4.000 eura, za treće novozaposleno lice iznos od 5.000 eura, za četvrto novozaposleno lice iznos od 6.000 eura i za peto novozaposleno lice iznos od 7.000 eura, na osnovu čega je sa Crnogorskom komercijalnom bankom AD Podgorica dana 07.05.2004.godine, zaključio ugovor o investicionom kreditu u iznosu od 25.000 eura, uz obavezu predviđenu čI. 4. ugovora da zaposli lica koja je prijavio za dodjelu kredita, koja lica nije zaposlio, čime je za svoje DOO pribavio protivpravnu imovinsku korist u iznosu od 25.000 eura. </span>
</p>
<p class="p7">
<span>	-čime je izvršio krivično djelo zloupotreba položaja u privrednom poslovanju iz čI. 272. st. 1. Krivičnog zakonika</span><span class="s4">.</span>
</p>
<p class="p7">
<span>	Pa mu sud primjenom citiranog zakonskog propisa i čl. 4, 13, 15, 36, 42, 52, 53 i 54 Krivičnog  zakonika  te čl. 226, 229 i 374 Zakonika o krivičnom  postupku, i z r i č e  </span>
</p>
<p class="p6">
<span>USLOVNU   OSUDU</span>
</p>
<p class="p2">
<span>	Kojom mu utvrđuje kaznu zatvora u trajanju od 5 (pet) mjeseci i istovremeno određuje da se ista neće izvršiti, ako okrivljeni u roku od 2 (dvije) godine po pravosnažnosti presude ne učini neko novo krivično djelo.</span>
</p>
<p class="p9"></p>
<p class="p10">
<span>	</span><span class="s3">Dužan je okrivljeni da na ime troškova krivičnog postupka - sudskog  paušala uplati ovom sudu novčani iznos od 150,00 eura, u roku od 15 dana po pravosnažnosti presude, pod pretnjom prinudnog izvršenja.</span>
</p>
<p class="p2"></p>
<p class="p2"></p>
<p class="p2"></p>
<p class="p9">
<span>                                                   O b r a z l o ž e nj e</span>
</p>
<p class="p11">
<span class="s1">	</span><span class="s3">Optužnicom Osnovnog državnog tužilaštva u Ulcinju, Kt.br.493/05 od 12.11.2007. godine, okrivljenom K.N.u stavljeno je na teret izvršenje krivičnog djela zloupotreba službenog položaja iz čl.416 st.4 u vezi st.2 i 1 Krivičnog zakonika. Zastupnik optužbe je na glavnom pretresu od 02.04.2012.godine,  izmijenio činjenični opis optužnog akta i pravnu kvalifikaciju, pa je okrivljenom K.N.u stavljeno na teret izvršenje krivičnog djela zloupotreba položaja u privrednom poslovanju iz čI. 272. st.1. Krivičnog zakonika, i do kraja glavnog pretresa je ostao kod tako izmijenjene optužnice, te je u završnim riječima predložio da sud okrivljenog oglasi krivim i osudi po zakonu.</span>
</p>
<p class="p12">
<span>	Na osnovu čl.457 Zakonika o krivičnom postupku, glavni pretres je održan u odsustvu uredno pozvanog okrivljenog, jer je isti prethodno saslušan, a nejgovo prisustvo nije bilo nužno.</span>
</p>
<p class="p12">
<span>	Okrivljeni ne priznaje izvršenje krivičnog djela, i u svojoj odbrani navodi da se negdje početkorn 2004.god, obratio zahtjevom Zavodu za zapošljavanje u Podgorici, a preko Zavoda za zapošljavanje-odnosno Biro rada Bara i Ulcinja za prekvalifilcaciju odnosno za priprernu radnika za zapošljavanje u ugostiteljstvu. Planirao je da dokvalifikuje četri konobara i dva kuvara koji bi nakon dokvalifikacije, bili eventualno zaposleni na određeno mjesto u ugostiteljskom objektu “B.” na Adi Bojani. Ne može se tačno sjetiti datuma kada je lično predao navedeni zahtjev u Biro rada u Ulcinju kako bi isti proslijedili Zavodu za zapošljavanje Crne Gore u Podgorici. Svojim biznis planom konkurisao je za dodjelu kredita u iznosu od 52.000 eura iz sredstva koje je Vlada Republike Crne Gore dodjelila vlasnicima preduzeća, uslovi za dobijanje kredita bili su “obuka, prekvalifikacija, zapošljavanje, kao i otvaranje novih radnih mjesta”. Nakon prekvalifikacije pomenutog broja radnika, ti radnici su trebali da uđu u proceduru oko dobijanja kredita u iznosu od 52.000 eura, od čega je 25.000 eura bilo iz investicionog programa, a 27.000 eura je bilo po osnovu samozapošljavanja radnika odnosno otvaranja novih radnih mjesta. Kako mu je odobreno samo 25.000 eura, i to strogo iz investicionog djela kredita to nije bio u obavezi, niti u mogućnosti da lica prekvalifikuje tj. doškoluje nezaposlena radna lica a ponajmannje da ih zaposli u svoj restoran. Navodi da se krajem 2003.godine, obratio zavodu za zapošljavanje u Baru i Ulcinju za prekvalifikaciju i dokvalifikaciju radnika u svom restoranu. Od strane zavoda biro rada Ulcinja i Bara rečeno mu je da mu sleduju po zakonskoj proceduri 750 eura za doobuku i prekvalifikaciji po jednoj osobi koji je nezaposlen i od ovih radnika koji su trebali ući u proceduru, do današnjeg dana nije dobio nikakav odgovor u vezi ovog zahtjeva preme tome se sam osjeća oštećenim, a ne okrivljen za ovo krivično djelo. Dalje ističe da je zaposlio druga lice koji su ispunjavali kriterijume i uslove za rad u restoranu a ista su bila nezaposlena, a navedena lica koji su bili u proceduru nije rnogao zaposliti iz razloga da nisu ispunjavali uslove jer nije izvršena predkvalifikacija i doobuka za ugostiteljske radnje, a to nije bilo njegovorn krivicom, iz gore navedenih razloga. Pojasnio je da mu je CKB od traženih 52.000 eura, odobrila investicioni kredit u iznosu od 25.000 eura, a koji kredit je uredno vratio tako da CKB ne duguje ništa. Istakao je da je prilikom konkurisanja za kredit priložio potvrde o licima skinutih sa biroa za zapošljavanje. </span>
</p>
<p class="p12">
<span>	Sud je u dokaznom postupku izveo sljedeće dokaze: pročitao iskaze  svjedoka-oštećenih J.M.a, Đ.N. i A.H.a, date na glavnom pretresu od 11.05.2011.godine, iskaze svjedoka-oštećenih E.F.a i L.B.a, date na glavnom pretresu od 02.04.2012 godine, iskaz ovlašćenog predstavnika CKB AD Podgorica, V.Lj.a datog na glavnom pretresu od 11.05.2011.godine, iskaze svjedoka Đ.H.a, O.V.a i Č.V.a date na glavnom pretresu od 06.09.2011.godine, dopisa "K.B." DOO broj 135 od 24.03.2004.godine, konkurs Vlade RCG "Legalizacija postojećih i otvaranje novih radnih mjesta", ugovor zaključen dana 07.06.2004. godine između K.N.a i CKB AD Podgorica, izvod iz KE na ime okrivljenog izdat od MUP RCG-Ispostava Rožaje, 02-245-2250 od 02.07.2007.godine, kao i izvršio uvid u uvjerenje br.11-380 na ime A.H.a, br.11-381 na ime J.M.a, br.11-382 na ime E.F.a, br.11-383 na ime L.B.a i br.11-384 na ime Đ.N..  </span>
</p>
<p class="p12">
<span>	Ovlašćeni predstavnik Crnogorske komercijalne banke AD Podgorica, V.Lj. u svom iskazu je naveo da je optuženi K.N. predmetni kredit uredno vratio, a zadnju ratu je vratio 18.07.2006.godine. Rate kredita su uredno vraćene po datumima, jer u slučaju da kredit nije bio vraćen redovno, banka bi aktivirala jedno od sredstava obezbedjenja za predmetni kredit. Pojasnio je da se obaveza optuženog prema banci sastojala samo u vraćanju kredita, a poznato mu je da je taj kredit realizovan preko programa za zapošljavanje lica i to radi otvaranja novih radnih mjesta država se zadužila kod njih da bi dala kredit licima po konkursu za otvaranje novih radnih mjesta. Istakao je da mu nije poznato koje su sve obaveze tim ugovorom predviđene jer banka kao institucija je nadležna da sklopi samo ugovor o kreditu, i to što banku intresuje  jeste da se taj kredit vrati, a za dio ugovora u kome je propisano, da li je zaposlio radnike ili ne i da li je platio druge obaveze to nije u nadležnosti banke. U slučaju da je došlo do nekih nepravilnosti to je Fond za razvoj bio u obavezi da ih obavjesti kako bi raskinuli ugovor. Kako banka u ovom slučaju nije oštećena nije postavio imovinsko-pravni zahtjev, niti se pridružio krivičnom gonjenju protiv optuženog.</span>
</p>
<p class="p5">
<span>Svjedok-oštećeni E.F. u svom iskazu je naveo </span>
<br>
<span>da je u toku prve polovine 2004. godine bio prijavljen u Birou rada u Ulcinju kao nezaposleno lice, a početkom turističke sezone se zaposlio kao sezonski radnik i zbog toga nije se javio na Birou. Tek negdje u martu mjesecu 2005. godine, ponovo se prijavio u Birou, međutim službenica Biroa rada Ć.D. mu je rekla da je izbrisan iz evidencije nezaposlenih lica jer je koristio kredit za zapošljavanje i da se vodi kao da radi kod K.N.a koji ima restoran na Bojani. Navodi da je bio iznenađen time što su mu saopštili u Birou rada jer nije poznavao okrivljenog K.N.a koji ima restoran na Bojani. Nakon toga je pošao do restorana "B. "  gdje nije zatekao optuženog, već je zatekao njegovog brata  kome je objasnio o čemu se radi, pa je brat optuženog pošao sa njim  do Biroa rada u Ulcinju, i tada je po prvi put vidio uvjerenje  koje je izdato od strane službenika Biroa radana njegovo ime, i to navodno po njegovom zahtjevu koji nikada nije podnio. Inače prije nego što je izdato to uvjerenje  od strane Biroa rada u Ulcinju na njegovo ime okrivljenom K.N.u sa njim nije niko kontaktirao, ni telefonom ni na drugi način, niti sa članovim njegove porodice, tako da uopšte nije bio upoznat sa time, sve dok nije pošao da se prijavi na Biro u martu 2005 godine.Dalje navodi da je tačno da je jednom prilikom na predlog radnika Biroa rada ispunio zahtjev za prekvalifikaciju i tom prilikom obavio i sistematski pregled, medjutim nije sam išao na obuku. Nije se pridružio krivičnom gonjenju protiv okrivljenog, niti je postavio imovinsko-pravni zahtjev.</span>
</p>
<p class="p5"></p>
<p class="p5">
<span>Svjedok-oštećeni L.B. u svom iskazu navodi da se ne sjeća tačno datuma kada je pošao u Biro rada u Ulcinju, od prilike sredinom 2005 godine, sa namjerom da podigne kredit za samozapošljavanje sa svojom suprugom, ali mu je u Birou rada rečeno da ne može podići kredit jer se vodi kao zaposleno lice u restoranu “B.” na Adi Bojana. Prije nego što je otišao u Biro rada nije znao niti je ikada čuo za K.N.a, sem što ga je dva mjeseca prije toga H. Dj. pitao da li je zainteresovan da radi kao konobar u Restoranu “B.”, na što mu je potvrdno odgovorio, jer je nezaposlen i roditelj dvoje djece, a nikakav kredit niti bilo što drugo mu nije spomenuo. Nakon toga više ga nije zvao niti mu spominjao bilo šta u vezi restorana “B.” i okrivljenog K.N.a, pa je nastavio da traži drugo zaposlenje. Istakao je da nakon što je Đ.H.u saopštio svoj slučaj da nije više na Biro rada, nakon toga su ga opet evidentirali u biro rada kao nezaposleno lice. Nije se pridružio krivičnom gonjenju protiv okrivljenog, niti je postavio imovinsko-pravni zahtjev.</span>
</p>
<p class="p7">
<span>	Svjedok-oštećeni J.M. u svom iskazu je naveo da je posle završetka škole bio na biro rada</span><span class="s5"> </span><span>u Ulcinju od prilike od 1992/3 god, uredno se javljao na svaka tri mjeseca pošto je bio nezaposleno lice, stim da je ponekad povremeno preko sezone radio, jer je po zanimanju konobar. Ne može se sjetiti datuma kad je sreo E.F.a koji mu je u razgovoru rekao da je on čuo da je neko u  njihovo ime podigao kredit za zapošljavanje, da bi nakon provjere i u razgovoru sa Đ.H.om saznao da ga je isti prije više od godinu dana pozvao telefonom i rekao mu da će on umjesto njega podići njegova dokumenta kako bi mogao da izvrši prekvalifikaciju i preobuku u restoranu “B.”, zbog čega je podigao njegova dokumenta. Istakao je da se ne sjeća da li ga je isti zvao jer je proteklo dosta vremena. Pojasnio je da mu je isti prenio da je on izvadio uvjerenje umjesto njega kako bi kredit podigao vlasnik restorana “B.” i da bi se šest mjeseci prekvalifikovao u restoranu “B.” nakon čega bi ostao da radi u taj restoran na neodređeno.Dalje je naveo da uvjerenje pod brojem 11-381 od 25.03.2004 godine, izdato od Zavoda za zapošljavanje kancelarija u Ulcinju na njegovo ime, nikada nije podigao, niti je znao da je neko to uradio u njegovo ime. Nakon toga ponovo se prijavio u Biro rada, te se ponovo vodi kao nezaposleno lice. Kao oštećeni se pridružio krivičnom gonjenju protiv optuženog, a nije postavio imovinsko-pravni zahtjev.</span>
</p>
<p class="p7">
<span>	Svjedok-oštećeni Đ.N. u svom iskazu navodi da je po zanimanju konobar, i da se na evidenciju kao nezaposleno lice u zavodu za zapošljavanje-područna kancelarija u Ulcinju vodio od 1990.god, a do 2004.godine do kada se uredno javlajo, a od 2004 godine je prestao da se javlja. Što se tiče uvjerenja za dobijanje kredita za samozapošljavanje, a koje je izdato u biro rada u Ulcinju na njegovo ime, uopšte mu nije poznato jer navedeno uvjerenje nije tražio, a u vezi ovog sluačaja prvi put je čuo kad su ga službenici OB Ulcinja pozvali da da izjavu i tamo je vidio navedeno uvjerenje. Od službenika biro rada nije obavješten u vezi prednjeg, a nije bio zainteresovan za nešto slino, tj.da se prekvalifikuje. Nakon toga se sastao sa službenikom Zavoda za zapošljavanje Đ.H.om koga poznaje dosta dugo, i isti mu je ispričao cijeli događaj. Kao oštećeni se nije pridružio krivičnom gonjenju protiv optuženog, niti je postavio imovinsko-pravni zahtjev.</span>
</p>
<p class="p7">
<span>	Svjedok-oštećeni A.H. u svom iskazu je naveo da se na birou zapošljavanja vodi od 1993.godine, a inače je završio školu za konobara i od tada se redovno prijavljivao na Biro rada u Ulcinju, medjutim nikada se nije zaposlio ni sezonski ni za stalno. Negdje u martu mjesecu 2005.godine kad je ponovoo pošao da se prijavi na biro rada u Ulcinju predao je knjižicu službeniku koji radi na kompjuteru koji mu je pogledao podatke, a zatim mu je vratio knjižicu i dokumentaciju te mu je rekao da nije trebao da dodje da se prijavljuje pošto se zaposlio, što ga je začudilo i reko mu da je izbrisan iz evidencije nezaposlenih lica jer je dobio uvjerenje na svoj zahtjev za dobijanje kredita za samozapošljavanje. Nakon dva dana je ponovo pošao i razgovarao sa Đ.H.om, a bio je prisutan i K.N. vlasnik restorana "B." na Bojani, kod koga se navodno zaposlio i ako istog nije uopšte poznavao, niti bilo kada kod njega radio. Đ.H. mu je objasnio da je navodno razgovarao telefonom negdje u martu mjesecu 2004.godine sa njegovom majkom kojoj je saopštio da nastoji da ga zaposli kao konobara. Isti mu je objasnio da je Biro rada u Ulcinju izdao uvjerenje navodno po njegovom zahtjevu na njegovo ime i da je ovo uvjerenje i još nekoliko drugih lica, koja su bila na evidenciju nezaposlenih, te su ta uvjerenja predata K.N.u koji je bio dužan da ih zaposli u svom restoranu po kom osnovu je podigao kredit u iznosu od oko </span><span class="s5">25 </span><span>hiljada EUR-a. Nakon ovoga je ponovo vraćen u evidenciju nezaposlenih lica u Birou za zapošljavanje u Ulcinju. Kao oštećeni nije se pridružio krivičnom gonjenju protiv optuženog, niti je postavio imovinsko-pravni zahtjev.</span>
</p>
<p class="p7">
<span>	Svjedok Đ.H. u svom iskazu je naveo da radi u Birou rada u Baru, kao viši savjetnik i da je krajem marta mjeseca 2004.godine u kancelariji direktora Biroa rada u Baru O.V. došao privatni poslodavac K.N., vlasnik DOO “K.B.”, pa ga je direktor pozvao vezano za zahtjev pomenutog poslodavca K.N.a za pripremu radnika za zapošljavanje tj. da bi se organizovala obuka za kuvare i konobare, te ga je direktor zamolio da okrivljenom izadjem u susret i pronadje lica sa Biroa za zapošljavanje u Ulcinju koji bi pohađali ovu obuku i osposobili se za rad kao kuvari i konobari. Navodi da je zaista K.N.u uz pomoć kolege u Ulcinju Čadjenović Veselina ispunio zahtjev, a kasnije mu našao i lica koja su bila zainteresovana za ovu obuku na osnovu plana zapošljavanja za svako nezaposleno lice, te je okrivljeni ovaj zahtjev predao kancelariji u Ulcinju koja je proslijedila kancelariji u Baru, a zatim je proslijeđeno Centralnoj službi u Podgorici radi odlučivanja. Ovaj zahtjev okrivljenog se odnosio za pripremu i obuku nezaposlenih radnika i to za kuvare i konobare, da je ovaj njegov zahtjev bio usvojen okrivljeni bi dobio po 1.000,00 eura po kandidatu, nakon zaključivanja ugovora. Kako je kasnije saznao, ovaj zahtjev nije nikada razmotren, a okrivljeni je vjerovatno fotokopirao uvjerenja za lica koja mu je dao Č.V., kao ovlašćeni radnik Biroa rada u Ulcinju, i ta uvjerenja je priložio uz zahtjev za dodjelu kredita po osnovu konkursa koji je bio objavijen u dnevnom lista “Pobjeda” "14 kreditnih linija”, pa je ova uvjerenja iskoristio da bi dobio veći iznos kredita, jer za svakog novo zaposlenog dobio bi 2.000,00 više kredita, a da bi dobio ova stimulativna sredstva on bi morao da dostavi Centralnoj službi dokaz da je zaposlio lica i to prijavu za penzijsko i invalidsko osiguranje tj. prijavu M-1. Kako je kasnije saznao okrivljeni je dobio kredit, ali ne na osnovu ovih uvjerenja koje je izdalo Biro rada za </span><span class="s5">5 </span><span>radnika, već na osnovu investicionog programa i konkursa “14 kreditnih linija” . Radnike za koja su izdata uvjerenja kontaktirao ih je telefonom, ali za obuku za konobare i kuvare u objektu okrivljenog, a ne da bi na osnovu tih uvjerenja okrivljeni eventualno dobio kredit po osnovu investicionog programa “14 kreditnih linija”. O ovome je saznao tek nakon godinu i po dana i bio je iznenađen što je okrivljeni ova uvjerenja koristio za druge svrhe, jer okrivljeni u vezi toga nije konsultovao njega, a niti lica za koja su izdata uvjerenja, kao ni direktora Orlandića niti refrenta Č.V.a koji je izdao ta uvjerenja.</span>
</p>
<p class="p7">
<span>	Svjedok Č.V. u svom iskazu je naveo da je u toku 2005.godine, obavljao poslove savjetnika za zapošljavanje, dok je njegova koleginica M.T. obavljala poslove savjetnika za kreditiranje u kojima su svoja kreditna sredstva usmjeravala u dva pravca: kreditiranje radi zapošljavanje lica sa evidencije Zavoda kroz otvaranje novih radnih mjesta, kreditima pod vrlo povoljnim uslovima čiji su korisnici bili kako nezaposlena lica za otvaranje biznisa, tako i poslodavaca koji su širiIi svoj biznis i zapošljavanje lica sa evidencije, a u drugom pravcu opredjelivalji su značajna sredstva za programe prekvalifikacije nezaposlenih lica za poznatog poslodavca gdje su se sredstva usmjeravala na poznatog poslodavca koji posle obuke je u obavezi da primi nezaposlena lica. U to vrijeme okrivljeni K.N. je podnio zahtjev za obuku pet nezapsIenih lica koje bi kasnije zadržao u svom restoranu u radnom odnosu i od Zavoda tražio da mu da predlog i reference kandidata koji bi bili obučeni u kuvare i konobare i da ih posle završene obuke primi u radni odnos. Zahtjev je podnjet Zavodu za zapošljavanje i predmet je dat na rješavanje. On i viši savjetnik Đ.H. su predložena lica u prethodnom razgovoru upoznali sa mogućnošću koja im se pruža kroz ovu aktivnost, i ta lica su pristala na obuku i dozvolila da se njihovi podaci koriste u predmetu zahtjeva za obuku. Dalje je naveo da je problem nastao jer je u to vrijeme kompjuterska aplikacija izdavala isto uvjerenje i</span><span class="s1"> </span><span>za obuke i</span><span class="s1"> </span><span>za samozapošljavanja, te su one služile za prekvalifikaciju radnika, iako je na njima pisalo da služi za dobijanje kredita za samozapošljavanje, te je oko toga nastala zabuna. Predmetna uvjerenje H.Đ. je dao okrivljenom kako bi on kompletirao zahtjev za obuku koju plaća Zavod za zapošljavanje. Međutim, nedobijanjem sredstava za obuku lica okrvljeni Nusret Košuta fotokopije uvjerenja prethodno pribavljenih za obuku koristi za podnošenje zahtjeva za kredit samozapošIjavanje koje obuhvata pet lica koji se nijesu javili za kredit, nego su se javili za dokvalifikaciju. Koliko mu je poznato ta lica su bila obavještena da su predložena za dokvalifikaciju od strane Đoni Hasna, i da od strane K.N.a nijesu zaposleni jer kako mu je isti rekao nije dobio sredstva i nije u mogućnosti da ta lica zaposli. Ista lica su nakon nekoliko dana vraćena na evidenciju nezaposlenih lica.</span>
</p>
<p class="p7">
<span>	Svjedok O.V. u svom iskazu je naveo da je u toku 2004.godine obavljao poslove regionalnog direktora Biroa rada i to za opštine Bar, Budva i Ulcinj i da mu u vezi navedenog događaja zbog proteka vremena nisu poznati svi detalji ali se sjeća da je okrivljeni K.N. preko Zavoda za zapošljavanje Bar podigao kredit i to po vladinom projektu koji je nazvan po</span><span class="s1"> </span><span>imenu “14 kreditnih linija”, gdje je Zavod za zapošljavanje participirao sredstvima, a ostali dio preko poslovnih banaka, koje su tada bile u Crnoj Gori. Poznato mu je da je za dobijanje kredita bilo potrebno da se uradi biznis plan, registracija preduzeća, završne račune i još dokumenata i na kraju uvjerenja za lica sa evidencije Zavoda za zapošljavanje koji treba da se zaposle nakon dobijanja kreditnih sredstava. Poznato mu je da su uvjerenja za pet lica sa evidencije Zavoda za zapošljavanje, koja su bila iz Ulcinja izdata okrivljenom K.N.u, a moguće je da je on sam uzeo ta uvjerenja, ili su ta pet lica sami uzeli ta uvjerenja i dali K.N.u. Inače procedura za izdavanje uvjerenja jeste da se ona izdaju lično, ali se dešava i dozvoljava se, da ako se telefonom javi, i zamoli da se da uvjerenje ili se neko drugo lice umjesto tog lica kome se izda uvjerenje javi, radi izdavanja uvjerenja Biro rada na bilo kom mjestu u Cmoj Gori izda uvjerenje, a sve u cilju da se što više lica sa zavoda za zapoljavanje zaposli. Nakon dobijenog kredita poslodavac je dužan da zaposli lica koja je prijavio da će ih zaposliti, jer je zato dobio sredstva od zavoda i od banaka. Ta lica za koja se izdaju uvjerenja da će da se zaposle moraju biti prijavljeni kod Fonda PIO, a nakon određenog perioda ih izbrišu sa evidencije, jer im je i to cilj, da se smanji broj nezaposlenih lica. Što se tiče ovih pet lica za koja su izdate potvrde za skidanje sa evidencije, nakon što su iz kancelarije Ulcinj intervenisali oni su, odmah vraćeni na evidenciji nezaposlenih lica i ostvarivali sva prava po</span><span class="s1"> </span><span>osnovu nezaposlenosti. Nije mu poznato da li je zavod za zapošljavanje prenio sredstva na račun banke, a nakon toga banka K.N.u, a poznato mu je da je odluku o dodjeli sredstva dobio K.N.. Istakao je da se u praksi dešava da neko ko dobije odluku o kreditu, ne može da ga realizuje i ne uzme sredstva odnosno odustane od kredita, jer najčešće ne može da nađe žirante ili iz nekih drugih razloga. Nakon toga dužni su da vrate ne evidenciju nezaposlenih ta lica, ako nije realizovan kredit.</span>
</p>
<p class="p2">
<span>	Iz dopisa br.135 od 24.03.2004.godine, direktora DOO "K.B.", okrivljenog K.N.a, proizilazi da se isti obratio Zavodu za zapošljavanje Crne Gore-Biro rada u Baru radi organizacije stručnog osposobljavanja, odnosno, prekvalifikacije ili dokvalifikacije određenog broja radnika i to 4 konobara i 2 kuvara sa evidencije nezaposlenih sa Biro rada po ponuđenim finansijskim uslovima, s obavezom da nakon polaganja ispita isti budu primljeni u stalni radni odnos u DOO "K.B.".</span>
</p>
<p class="p2"></p>
<p class="p2">
<span>	Iz konkursa Vlade RCG od 2004 godine nazvan "Legalizacija postojećih i otvaranja novih radnih mjesta",proizilazi da je isti raspisan za dodjelu kredita iz oblasti turizma-vanpansionska ponuda,te da maksimalni iznos sredstava za realizaciju jednog kredita iznosi 50.000 eura, plus dodatna kreditna podrška za do 5 novozaposlenih radnika, koja se realizuje na sledeći način, za novo zaposlena  lica  sa evidencije Zavoda i to za  prvog zaposlenog - 3.000,00 eura, za drugog  - 4.000,00,  eura, za   trećeg   5.000,00  eura, za  četvrtog  6.000,00 eura, za  petog 7.000,00  eura. </span>
</p>
<p class="p2"></p>
<p class="p2">
<span>	Iz ugovora o investicionom kreditu zaključenog između Crnogorske komercijalne banke AD Podgorica i okrivljenog K.N.a kao korisnika kredita, proizilazi da je njemu iz sredstava predviđenih programom kreditne linije "Legalizacija postojećih i otvaranja novih radnih mjesta" odobren kredit u iznosu od 25.000,00 eura. Da sredstva odobrenog kredita iz Ugovora usmjeriće se za realizaciju biznis plana (investicionog programa) investitora "K.B.", te da će kredit biti korišćen isključivo za namjere predviđene biznis planom (investicijonim programom). Takođe proizilazi da je rok otplate kredita 24 mjeseci sa kamatnom stopom od 5,00% godišnje, te da se kredit vraća u 24 jednakih mjesečnih anuiteta (rata zajedno sa kamatom). Članom 4. Ugovora  predviđeno je  da  korisnik  kredita  je obavezan   da kredit namjenski koristi u skladu  sa  dinamikom  realizacije  biznis plana (investicionog programa), da korisnik kredita je obavezan da od  početka korišćenja  kredita  iz navedenog ugovora primi  u radni odnos onaj  broj radnika  koji je korisnik  kredita prijavio za  dodjelu kredita,te da broj novo-zaposlenih radnika korisnik kredita je obavezan da zadrži u radni odnos  do  konačnog izmirenja svih obaveza po  kreditu iz  navedenog ugovora.</span>
</p>
<p class="p2"></p>
<p class="p2">
<span>	Iz uvjerenja Zavoda za zapošljavanje -Kancelarija Ulcinj, br.11-380 od 25.03.2004.godine, proizilazi da je isto izdato na ime A.H.a radi dobijanja kredita za samozapošljavanje.</span>
</p>
<p class="p2"></p>
<p class="p2">
<span>	Iz uvjerenja Zavoda za zapošljavanje-Kancelarija Ulcinj,br.11-381 od 25.03.2004.godine, proizilazi da je isto izdato na ime J.M.a radi dobijanja kredita za samozapošljavanje.</span>
</p>
<p class="p2"></p>
<p class="p2">
<span>	Iz uvjerenja Zavoda za zapošljavanje-Kancelarija Ulcinj, br.11-382 od 25.03.2004.godine, proizilazi da je isto izdato na ime E.F.a radi dobijanja kredita za samozapošljavanje.</span>
</p>
<p class="p2"></p>
<p class="p2">
<span>	Iz uvjerenja Zavoda za zapošljavanje-Kancelarija Ulcinj, br.11-383 od 25.03.2004.godine, proizilazi da je isto izdato na ime L.B.a radi dobijanja kredita za samozapošljavanje.</span>
</p>
<p class="p2"></p>
<p class="p2">
<span>	Iz uvjerenja Zavoda za zapošljavanje-Kancelarija Ulcinj, br.11-384 od 25.03.2004.godine, proizilazi da je isto izdato na ime Đ.N. radi dobijanja kredita za samozapošljavanje.</span>
</p>
<p class="p7">
<span> 	Iz izvoda iz KE na ime okrivljenog K.N.a izdat od MUP RCG-Ispostava Rožaje, 02-245-2250 od 02.07.2007.godine, proizilazi da je isti osuđivan presudom Opštinskog suda Skoplje, K.br.1425/94 od 12.04.1995.godine zbog krivičnog djela iz čl.43 st.1 KZ Makedonije na kaznu zatvora u trajanju od 2 (dvije) godine.</span>
</p>
<p class="p5">
<span>Cijeneći navode optužbe i odbrane okrivljenog, te sve izvedene dokaze na glavnom pretresu, kako pojedinačno tako i u njihovoj međusobnoj povezanosti, sud nalazi da je okrivljeni K.N. izvršio krivično djelo zloupotreba položaja u privrednom poslovanju iz čI. 272. st. 1. Krivičnog zakonika, stavljeno mu na teret optužnicom ODT-a u Ulcinju.</span>
</p>
<p class="p7">
<span>	U postupku je nepobitno utvrđeno da je okrivljeni K.N. u toku marta 2004.godine u Ulcinju, u svojstvu odgovornog lica, izvršnog direktora DOO “K.B.” prekoračenjem granice svog ovlašćenja pribavio protivpravnu imovinsku korist za svoje DOO, na način što se dana 24.03.2004.godine aktom broj 135 obratio Zavodu za zapošljavanje, Biro rada u Baru , sa ciljem prijema u radni odnos 6 lica sa evidencije nezaposlenih lica, a nakon toga se i usmeno obratio u istom cilju, nakon čega je dana 25.03.2004.godine, dobio uvjerenje broj 11-380 na ime A.H., broj 11-381 na ime J.M., broj 11-382 na ime E.F., broj 11- 383 na ime L.B. i broj 11-384 na ime Đ.N., o statusu nezaposlenih lica, koja lica nije primio u radni odnos, već je navedena uvjerenja priložio na konkursu Vlade Republike Crne Gore “Legalizacija postojećih i otvaranje novih radnih mjesta"  za dodjelu kredita u iznosu 52.000 eura, kojim je predviđen maksimalni iznos kredita od 50.000 eura plus za prvo novozaposleno lice sa evidencije Zavoda iznos od 3.000 eura, za drugo novozaposleno lice iznos od 4.000 eura, za treće novozaposleno lice iznos od 5.000 eura, za četvrto novozaposleno lice iznos od 6.000 eura i za peto novozaposleno lice iznos od 7.000 eura, na osnovu čega je sa Crnogorskom komercijalnom bankom AD Podgorica dana 07.05.2004.godine, zaključio ugovor o investicionom kreditu u iznosu od 25.000 eura, uz obavezu predviđenu čI. 4. Ugovora da zaposli lica koja je prijavio za dodjelu kredita, koja lica nije zaposlio, čime je za svoje DOO pribavio protivpravnu imovinsku korist u iznosu od 25.000 eura. </span>
</p>
<p class="p10">
<span>	</span><span class="s3">Naime, svjedoci-oštećeni J.M., Đ.N., E.F., A.H. i L.B., čije iskaze je sud cijenio kao jasne, uvjerljive i objektivne, koji su o odlučnim činjenicama međusobno saglasni, i kao takvima poklonio im vjeru,  u  svojim iskazima su se izjasnili da su bez njihovog  znanja, a na  njihova imena izdate potvrde, da oni sami nikada nijesu bili ni na kakvoj  dokvalifikaciji, niti su radili kod okrivljenog, koji je te potvrde o skidanju lica sa  evidencije nezaposlenih upotrebio prilikom  podizanja kredita u iznosu od 25.000,00  eura, u okviru  legalizacije i otvaranje novih radnih mjesta, a na šta upućuje i  sadržina  ugovora o  kreditu, tj. čl. 4. Ugovora u kome je predviđeno da korisnik  kredita  obavezan  da kredit namjenski koristi u skladu  sa  dinamikom  realizacije  biznis plana (investicionog programa), da korisnik kredita je obavezan da od  početka korišćenja  kredita  iz navedenog ugovora primi  u radni odnos onaj  broj radnika koji je korisnik  kredita prijavio za  dodjelu kredita, te da broj novo-zaposlenih radnika korisnik kredita je obavezan da zadrži u radni odnos do  konačnog izmirenja svih obaveza po  kreditu iz  navedenog ugovora, i iskaz ovlašćšenog predstavnika  Crnogorske komercijalne banke AD Podgorica, iz kojeg je utvrđeno da je okrivljenom K.N.u, shodno uslovima konkursa odobren  kredit, koji je realizovan preko programa za zapošljavanje lica i to za otvaranje novih radnih mjesta. Takodje, oštećeni J.M., Đ.N., E.F., A.H. i L.B. su se izjasnili da nijesu od Zavoda za zapošljavanje  tražili  podatke o skidanju sa evidencije nezaposlenih, što ukazuje  da su  potvrde  izdate za dobijanje  kredita o kojem  oštećeni nijesu ništa znali, niti su tražili  kredit, a okrivljeni  je upravo  te potvrde iskoristio za dobijanje kredita.</span>
</p>
<p class="p7">
<span>	Pravila i uslovi konkursa Vlade Crne Gore, predvidjala su da za prvo nezaposleno lice  sa evidencije Zavoda za zapošljavanje iznos od  3.000,00 eura, za  drugo nezaposleno lice, iznos od 4.000,000  erua, za  treće nezaposleno lice iznos od  5.000,00  eura,  za  četvrto nezaposleno lice iznos od 6.000,00  eura,  i  za   peto  nezaposleno lice iznos od 7.000,00 eura.  Uslov za učešće na konkurstu za  pravno  lice  bio je  da za lica koja  namjeravaju da zaposle, dostave uvjerenje  da se nalaze  u  evidenciji  Biroa. Jednostavnim  sabiranjem iznosa  za pet lica, dobija  se iznos od 25.000,00 eura, koliko je okrivljenom i odobreno i u kojem iznosu  je okrivljeni  ostvario kredit, a što se utvrdjuje i iz dopisa DOO B." br.135 od   23.04.2004.godine, kojim okrivljeni traži sa Zavoda šest lica  radi  prekvalifikacije i njihovog zaposlenja. </span>
</p>
<p class="p7">
<span>	Svjedoci Č.V. i Đ.H. su u svojim iskazima, koje je sud cijenio kao jasne, objektivne i uvjerljive, i kao takvima poklonio vjeru, potvrdili da  na zahtjev okrivljenog K.N.a, svjedok Čađenović je izdao pet uvjerenja da se lica nalaze na evidenciji  za  nezaposlena, koja je okrivljeni  imao namjeru  da  zaposli  u svom  restoranu, što je potvrđeno i uvidom u uvjerenja na ime oštećenih, br.11-380, br.11-381, br.11-382, br.11-383, br.11-384 od 25.03.2004.godine. Uvjerenja dobijena za obuku, okrivljeni je upotrebio za dobijanje kredita za  samozapošljavanje. Lica za koje je dobijao uvjerenja nikada nije pozvao radi zapošljavanja i u vrijeme  izdavanja tih uvjerenja ova lica, a u pitanju su oštećeni J.M., Đ.N., E.F., A.H. i L.B., nijesu  bila  prisutna. Takođe i svjedok O.V., u svom iskazu je naveo da mu je poznato da su uvjerenja za pet lica sa evidencije Zavoda za zapošljavanje, koja su bila iz Ulcinja izdata okrivljenom K.N.u, te da je odluku o dodjeli sredstava dobio K.N., te da nakon dobijenog kredita poslodavac je dužan da zaposli lica koja je prijavio da će ih zaposliti jer je zato dobio sredstva od zavoda i od banaka.   </span>
</p>
<p class="p7">
<span>	Prema tome, jasno je da je okrivljeni uvjerenja koja je dobio od Zavoda za zapošljavanje, upotrebio za dobijanje  kredita, zbog čega se jasno zaključuje da je  svrha  dobijanja kredita bila otvaranje novih radnih mjesta, a o čemu govori i  naziv  samog konkursa Vlade  RCG za dodjelu kredita  " legalizacija  postojećih i  otvaranje novih  radnih mjesta", a  što u konačnom se i okrivljeni, kao odgovorno lice  izvršni  direktor  DOO  "K.B.",  obavezao ugovorom da od početka korišćenja  kredita iz ugovora primi u radni odnos onaj broj radnika koji je korisnik kredita prijavio za  dodjelu kredita.</span>
</p>
<p class="p7">
<span>	Odredbom čl.272 st.1 Krivičnog zakonika, je propisano da ovo krivično djelo čini odgovorno lice u privrednom društvu, drugom subjektu privrednog poslovanja ili drugom pravnom licu koje zloupotrebom svog položaja ili povjerenja u pogledu raspolaganja tuđom imovinom, prekoračenja granica svog ovlašćenja ili nevršenja svoje dužnosti pribavi sebi ili drugom protivpravnu imovinsku korist ili prouzrokuje imovinsku štetu. Dakle, za dovršeno krivično djelo neophodno je nastupanje posledice koja se sastoji u tome da je odgovorno lice sebi ili drugom pribavilo protivpravnu imovinsku korist, a posledica može biti i prouzrokovanje imovinske štete drugom. Za krivicu potreban je umišljaj učinioca.</span>
</p>
<p class="p7">
<span>	Cijeneći naprijed utvrđeno činjenično stanje, a imajući u vidu naprijed navedena bitna obilježja predmetnog krivičnog djela, sud je našao da u radnjama okrivljenog K.N.a stoje svi bitni elementi bića krivičnog djela zloupotreba položaja u privrednom poslovanju iz čI. 272. st. 1. Krivičnog zakonika. Ocjenjujući subjektivni odnos okrivljenog prema učinjenom krivičnom djelu, sud je mišljenja da je isti bio svjestan da svojim radnjama čini zabranjenu djelatnost, odnosno svjestan činjenice da prilažući uvjerenja na ime oštećenih o statusu nezaposlenih lica,  koja je dobio sa ciljem prijema u radni odnos 6 lica sa evidencije nezaposlenih lica, na konkursu Vlade Republike Crne Gore “Legalizacija postojećih i otvaranje novih radnih mjesta" za dodjelu kredita, na osnovu čega je sa Crnogorskom komercijalnom bankom AD Podgorica zaključio ugovor o investicionom kreditu u iznosu od 25.000 eura, uz obavezu predviđenu čI. 4. ugovora da zaposli lica koja je prijavio za dodjelu kredita, a koja lica nije zaposlio, čini krivično djelo, pa je to i htio, pri čemu se njegov psihički odnos prema izvršenom krivičnom dijelu manifestuje kao direktni umišljaj. </span>
</p>
<p class="p2">
<span>	Sud je odbranu okrivljenog  cijenio kao neosnovanu, nelogičnu i neobjektivnu, sračunatu sa ciljem izbjegavanja krivice za učinjeno krivično djelo, jer je takva odbrana u potpunosti opovrgnuta i obezvrijeđena, jasnim, uvjerljivim i objektivnim iskazima svjedoka oštećenih J.M.a, Đ.N., E.F.a, A.H.a i L.B.a, te svjedoka Č.V.a, Đ.H. i O.V.a, te konačno sadržinom ugovora o investicionom kreditu zaključenog između Crnogorske komercijalne banke AD Podgorica i okrivljenog K.N.a kao korisnika kredita, a kojima se u potpunosti potvrđuju navodi optužbe. Prema tome neosnovani su navodi okrivljenog da kako mu je</span><span class="s5"> </span><span>odobreno samo 25.000 eura i to iz investicionog djela kredita to nije bio u obavezi i u</span><span class="s1"> </span><span>mogućnosti da navedena lica prekvalifikuje tj. doškoluje a ponajmannje da ih zaposli u svom restoranu, jer je u čl. 4 ugovora jasno predviđena obaveza okrivljenog da zaposli lica koja je prijavio za dodjelu kredita.</span>
</p>
<p class="p2"></p>
<p class="p2">
<span>	Prilikom izbora  vrste i visine  krivične sankcije za okrivljenog, sud je cijenio sve okolnosti iz čl.42 Krivičnog zakonika (olakšavajuće i otežavajuće okolnosti), pa je na strani okrivljenog od olakšavajućih okolnosti cijenio protek vremena od izvršenja krivičnog djela, i njegove porodične prilike, da je oženjen i otac troje djece, dok je od otežavajućih okolnosti cijenio njegovu raniju osuđivanost, što je sud utvrdio iz izvoda iz KE za okrivljenog. Imajući u vidu prethodno utvrđene olakšavajuće okonosti, ličnost okrivljenog i težinu izvršenog krivičnog dijela, i pored činjenice da je okrivljeni ranije osuđivan, a imajući u vidu da je od te osude proteklo više od 17 godina, sud je mišljenja da radi krivično pravne zaštite prema okrivljenom nije nužno primjeniti kaznu, već je okrivljenom izrekao uslovnu osudu kojom mu je utvrdio kaznu zatvora u trajanju od 5 (pet) mjeseci i odredio da se ista neće izvršiti ako okrivljeni u roku od 2 (dvije) godine po pravosnažnosti presude ne učini neko novo krivično dijelo. Sud je mišljenja i uvjerenja da će se navedenom uslovnom osudom kao mjerom upozorenja, dovoljno uticati na okrivljenog da ubuduće ne vrši krivična djela i na eventualne druge učinioce krivičnih djela, smatrajući da će se i upozorenjem uz prijetnju kaznom postići svrha izricanja uslovne osude iz čl. 52. Krivičnog zakonika, a u okviru opšte svrhe izricanja krivičnih sankcija iz čl. 4 st. 2 Krivičnog zakonika.  </span>
</p>
<p class="p2">
<span> </span>
</p>
<p class="p2">
<span>	Sud je odluku o troškovima postupka zasnovao na odredbi čl.226 i 229 Zakonika o krivičnom postupku, a kako nije bilo stvarnih troškova, sud je obavezao okrivljenog da na ime paušala uplati iznos od 150,00 eura, koju visinu je odredio  s obzirom na imovno stanje okrivljenog, dužinu trajanja i složenosti krivičnog postupka.</span>
</p>
<p class="p13"></p>
<p class="p5">
<span>Sa iznijetih razloga, a na osnovu čl. 374 ZKP-a, odlučeno je kao u izreci presude.</span><span class="s1">     </span>
</p>
<p class="p5"></p>
<p class="p5">
<span class="s1">             </span>
</p>
<p class="p4">
<span>OSNOVNI SUD U ULCINJU</span>
</p>
<p class="p3">
<span>          Dana 14.02.2013. godine</span>
</p>
<p class="p3"></p>
<p class="p9">
<span>                                                                                  	</span>
</p>
<p class="p9">
<span>ZAPISNIČAR,                                                                                         S U D I J A,</span>
</p>
<p class="p9">
<span>Markoč Roza,s.r.                                                                                 Amir Đokaj,s.r.</span>
</p>
<p class="p9">
<span class="s1">								 					 </span>
</p>
<p class="p2">
<span>PRAVNA POUKA:</span><span class="s1"> </span><span>Protiv ove presude može se izjaviti žalba Višem sudu u                   	                       Podgorici, u roku od 8 dana od dana prijema prepisa iste, a  	                       preko ovog suda. </span>
</p>
<p class="p2"></p>
<p class="p14"></p>
<p class="p14"></p>
<p class="p14"></p>
<p class="p14"></p>
<p class="p14">
<span>      ZTO </span>
</p>
<p class="p14">
<span>Markoč Roza </span>
</p>
<p class="p15"></p>


</body>
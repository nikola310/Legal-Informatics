<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span></span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">OSNOVNI SUD U ROŽAJAMA</span>
</p>
<p>
<span class="span1">K.br.33/17</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">Sudija Osnovnog suda u Rožajama Milosav Zekić, uz učešće zapisničara Aide Luboder, rješavajući po optužnom predlogu Osnovnog državnog tužilaštva iz Rožaja Kt.br. 43/17 od 13.04.2017.godine podnijetog protiv okrivljenog  M</span><span class="span1">.</span><span class="span1"> M</span><span class="span1">.</span><span class="span1"> iz Rožaja, zbog  produženog krivičnog djela oduzimanje maloljetnog lica iz čl. 217. st. 2. </span><span class="span1">vezi čl. 49. </span><span class="span1">Krivičnog zakonika Crne Gore, nakon održanog glavnog i javnog pretresa, u prisustvu Državnog tužioca Armina Selmanovića, oštećene E</span><span class="span1">.</span><span class="span1"> M</span><span class="span1">.</span><span class="span1">rođ. K</span><span class="span1">.</span><span class="span1"> i  okrivljenog, donio je i dana 24.05.2017. godine javno objavio</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1">Okrivljeni  M</span><span class="span1">.</span><span class="span1"> M</span><span class="span1">.</span><span class="span1">, JMB </span><span class="span1">.</span><span class="span1"> od oca H</span><span class="span1">.</span><span class="span1">  i majke S</span><span class="span1">.</span><span class="span1"> rodj. R</span><span class="span1">.</span><span class="span1">, rodjen </span><span class="span1">.</span><span class="span1"> godine u Rožajama, sa prebivalištem u selu Ćosovica, Opština Rožaje, državljanin Crne Gore, razumije crnogorski jezik, a njegov jezik je bosanski, nezapošljen, oženjen, otac četvoro maloljetne djece, pismen, završio  osnovnu školu, siromašnog imovnog stanja, neosudjivan.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">K R I V   J E</span>
</p>
<p>&nbsp;</p>
<p>&nbsp;</p>
<p>
<span class="span1">Što je:</span>
</p>
<p>
<span class="span1">od dana 21.11.2016.godine do 24.05.2017.godine, u Rožajama, u uračunljivom stanju, svjestan svog djela čije je izvršenje htio, iako je znao da je njegovo djelo zabranjeno, onemogućavao izvršenje pravosnažne i izvršne presude Osnovnog suda u Rožajama P. br. 407/16 od 25.07.2016. godine, u dijelu kojim je određen način održavanja ličnih odnosa maloljetnih lica M</span><span class="span1">.</span><span class="span1">, E</span><span class="span1">.</span><span class="span1">i M</span><span class="span1">.</span><span class="span1"> M</span><span class="span1">.</span><span class="span1">sa roditeljem – majkom E</span><span class="span1">.</span><span class="span1"> M</span><span class="span1">.</span><span class="span1">rođ. K</span><span class="span1">.</span><span class="span1">, na način što nije dovodio i predavao djecu, u vrijeme i na mjestu, kako je to određeno odlukom nadležnog organa,</span>
</p>
<p>&nbsp;</p>
<p>
<span class="span1">-čime je izvršio produženo krivično djelo oduzimanje maloljetnog lica iz čl. 217. st. 2. u vezi čl. 49. Krivičnog zakonika Crne Gore.</span>
</p>
<p>&nbsp;</p>
<p>
<span class="span1">pa mu sud primjenom pomenutog zakonskog propisa i čl. 4,5, 13, 14,15, 32, 36, 42, 52, 53, 54 Krivičnog zakonika Crne Gore  i 374. Zakona o krivičnom postupku, izriče </span>
</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">Kojom mu utvrđuje kaznu zatvora u trajanju 45 (četrdesetpet) dana i istovremeno odredjuje da se kazna neće izvršiti ukoliko osuđeni  u roku od jedne godine ne izvrši novo krivično djelo. </span>
</p>
<p>&nbsp;</p>
<p>
<span class="span1">Da plati na ime troškova krivičnog postupka  paušalni iznos od 30,00 eura,u korist budžeta Crne Gore, u roku od 15 dana po pravosnažnosti ove presude.  </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">Obrazloženje</span>
</p>
<p>&nbsp;</p>
<p>&nbsp;</p>
<p>
<span class="span1">Osnovno državno tužilaštvo iz Rožaja, podnijelo je ovome sudu optužni predlog</span><span class="span1"> Kt.br. 43/17 od 13.04.2017. godine, protiv okrivljenog M</span><span class="span1">.</span><span class="span1"> M</span><span class="span1">.</span><span class="span1"> zbog produženog  krivičnog djela </span><span class="span1">oduzimanje maloljetnog lica iz čl. 217. st. 2. </span><span class="span1">vezi čl. 49. Krivičnog zakonika Crne Gore (KZ CG).</span>
</p>
<p>&nbsp;</p>
<p>
<span class="span1">Na glavnom pretresu Državni tužilac je precizirao činjenični opis  djela, kao u dispozitivu ove presude, te je predložio da sud okrivljenog oglasi krivim zbog krivičnog djela koje mu je optužbom stavljeno na teret i izrekne mu uslovnu osudu kojom će mu utvrditi kaznu zatvora u trajanju od 45 dana sa vremenom provjeravanja u trajanju od jedne godine.</span>
</p>
<p>&nbsp;</p>
<p>
<span class="span1">Oštećena E</span><span class="span1">.</span><span class="span1"> M</span><span class="span1">.</span><span class="span1"> rođ. K</span><span class="span1">.</span><span class="span1"> je u završnoj riječi izjavila da se pridružuje krivičnom gonjenju ODT-a u odnosu na okrivljenog.</span>
</p>
<p>&nbsp;</p>
<p>
<span class="span1">Okrivljeni je u svojoj odbrani izjavio da je sa E</span><span class="span1">.</span><span class="span1"> M</span><span class="span1">.</span><span class="span1"> rođ. K</span><span class="span1">.</span><span class="span1"> bio u braku oko sedam godina i u toku braka su dobili troje djece i to M</span><span class="span1">.</span><span class="span1">, E</span><span class="span1">.</span><span class="span1"> i M</span><span class="span1">.</span><span class="span1">M</span><span class="span1">.</span><span class="span1">. Nakon što su se razveli, Osnovni sud u Rožajama donio presudu P.br. 407/16 od 25.07.2016. godine, koju su njihova djeca povjerena njemu, kao ocu,  na dalje čuvanje, vaspitavanje i izdržavanje, on je obavezan da </span>
</p>
<p>
<span class="span1">dozvoli viđanje i kontakt majci  E</span><span class="span1">.</span><span class="span1"> sa maloljetnom djecom, na način što će majka svakog vikenda preuzimati djecu ispred zgrade JU Centra za socijalni rad u Rožajama u 10,00 časova, gdje će ih i na isto mjesto vraćati nedjeljom u 16,00 časova. Istakao je da je u  početku  radnim danima dovodio djecu ispred zgrade JU Centar za socijalni rad u Rožajama. Prvi put E</span><span class="span1">.</span><span class="span1"> je kontaktirala sa djecom, a zatim  se vise nije pojavljivala i nije preuzimala djecu. Zbog toga djecu više  nije dovodio ispred JU Centar za socijalni rad u Rožajama, jer ni one nijesu htjele da se viđaju sa majkom. Smatra da nije izvršio djelo za koje je optužen, pa je predložio da ga sud oslobodi, a ako ga oglasi krivim da ga što blaže kazni.</span>
</p>
<p>
<span class="span1"></span>
</p>
<p>
<span class="span1">Po ovoj krivičnopravnoj stvari sud je izveo dokaze: saslušao svedoka - oštećenu </span><span class="span1">.</span><span class="span1">M</span><span class="span1">.</span><span class="span1">, pročitao  presudu  Osnovnog suda u Rožajama P.br. 407/16 od 25.07.2016.godine i izvršio uvid u izvod iz kaznene evidencije na ime okrivljenog. </span>
</p>
<p>&nbsp;</p>
<p>
<span class="span1">Cijeneći  odbranu  okrivljenog i sve izvedene dokaze kako pojedinačno, tako i u međusobnoj vezi u smislu čl. 370. st. 3. Zakona o krivičnom postupku (ZKP), sud je nesumnjivo utvrdio da je okrivljeni izvršio  krivično djelo  koje mu je stavljeno na teret  i da je zato kriv i krivičnopravno odgovoran. </span>
</p>
<p>&nbsp;</p>
<p>
<span></span><span class="span1">Naime, svjedok - oštećena E</span><span class="span1">.</span><span class="span1"> M</span><span class="span1">.</span><span class="span1">je izjavila da je u braku sa M</span><span class="span1">.</span><span class="span1"> M</span><span class="span1">.</span><span class="span1"> dobila troje djece, i to sinove M</span><span class="span1">.</span><span class="span1"> i M</span><span class="span1">.</span><span class="span1"> i kćerku E</span><span class="span1">.</span><span class="span1">. Nakon razvoda braka, Osnovni sud u Rožajama je donio presudu P.br. 407/16 od 25.07.2016. godine kojom je odlučeno da se njihova maloljetna djeca povjere  M</span><span class="span1">.</span><span class="span1"> na čuvanje, izdržavanje i vaspitanje. Istom presudom M</span><span class="span1">.</span><span class="span1"> je obavezan da djecu dovodi svakog vikenda i to suboom u 10,00 časova ispred zgrade Centra za socijalni rad u Rožajama i  a da ih  preda njoj, a da ih ona vra</span><span class="span1">ti u nedjelju u 16,00 časova. M.</span><span class="span1"> nije ni jednog vikenda postupio po presudi, nije  je dovodio djecu od dana pravosnažnosti i izvršnosti presude  do 24.05.2017.g., i ako je ona svake subote išla  ispred Centra za socijalni rad da bi vidjela djecu i preuzela ih, ali pošto ih M</span><span class="span1">.</span><span class="span1"> nije dovodio ona ih nije preuzimala. Iskaz ovog svedoka, sud je prihvatio kao jasan, objektivan, uvjerljiv i potkrijepljen navodima iz  presude Osnovnog suda u Rožajama P.br. 407/16 od 27.05.2016. godine, a djelimično nalazi oslonca i u iskazu orkivljenog u dijelu u kojem ne spori odlučne činjenice.</span>
</p>
<p>
<span class="span1"></span>
</p>
<p>
<span class="span1">Iz presude Osnovnog suda u Rožajama P.br.407/16 od 25.07.2016. godine vidi s da su  navedenom presudom  zajednička maloletna djeca stranaka, tj.tužioca M</span><span class="span1">.</span><span class="span1"> M</span><span class="span1">.</span><span class="span1"> i tužene E</span><span class="span1">.</span><span class="span1"> M</span><span class="span1">.</span><span class="span1"> rođ. K</span><span class="span1">.</span><span class="span1">, M</span><span class="span1">.</span><span class="span1"> M</span><span class="span1">.</span><span class="span1">rođen </span><span class="span1">.</span><span class="span1">. godine, E</span><span class="span1">.</span><span class="span1"> M</span><span class="span1">.</span><span class="span1"> rođena </span><span class="span1">.</span><span class="span1">. godine i M</span><span class="span1">.</span><span class="span1"> M</span><span class="span1">.</span><span class="span1">rođen </span><span class="span1">.</span><span class="span1"> godine povjerena na dalje čuvanje, vaspitavanje i izdržavanje ocu M</span><span class="span1">.</span><span class="span1"> M</span><span class="span1">.</span><span class="span1">. Istom presudom  M</span><span class="span1">.</span><span class="span1"> M</span><span class="span1">.</span><span class="span1"> je  obavezan da majci  E</span><span class="span1">.</span><span class="span1"> M</span><span class="span1">.</span><span class="span1"> rođ. K</span><span class="span1">.</span><span class="span1"> dozvoli viđanje i kontakt sa maloletnom djecom na način što će  E</span><span class="span1">.</span><span class="span1"> svakog vikenda preuzimati djecu ispred zgrade JU Centra za socijalni rad u Rožajama gdje će ih M</span><span class="span1">.</span><span class="span1"> dovoditi u subotu u 10,00 časova i ista će boraviti kod nje do nedjelje u 16,00 časova, kada će ih vraćati na isto mjesto. Navedena presuda je postala pravosnažna 11.10.2016.g. a izvršna 21.11.2016.g. Ovaj dokaz sud je prihvatio kao jasan, određen  i ničim ne doveden u sumnju. </span>
</p>
<p>&nbsp;</p>
<p>
<span class="span1">Iz  izvoda  iz kaznene evidencije na ime okrivljenog vidi se da isti  ne prolazi kroz kaznenu evidenciju.</span><span> </span><span class="span1">Ovaj dokaz, sud je prihvatio kao jasan,određen i ničim ne doveden u sumnju.</span>
</p>
<p>&nbsp;</p>
<p>
<span class="span1"></span><span class="span1">Sud je cijenio iskaz okrivljenog,  pa je isti prihvatio u dijelu u kojem ne spori odlučne činjenice. Naime, okrivljeni ne spori da  je u braku sa E</span><span class="span1">.</span><span class="span1"> M</span><span class="span1">.</span><span class="span1"> dobio djecu M</span><span class="span1">.</span><span class="span1">, E</span><span class="span1">.</span><span class="span1">i M</span><span class="span1">.</span><span class="span1">M</span><span class="span1">.</span><span class="span1">. Da su nakon razvoda braka </span>
</p>
<p>
<span class="span1">presudom Osnovnog suda u Rožajama P.br.407/16 od 25.07.2016. godine maloljetna djeca povjerena njemu - kao ocu, na čuvanje, vaspitavanje i izdržavanje, te da istom presudom on obavezan da E</span><span class="span1">.</span><span class="span1"> M</span><span class="span1">.</span><span class="span1">rođ. K</span><span class="span1">.</span><span class="span1"> dozvoli viđanje i kontakt sa maloletnom djecom na način što će E</span><span class="span1">.</span><span class="span1"> svakog vikenda preuzimati djecu ispred zgrade JU Centra za socijalni rad u Rožajama gdje će ih on dovoditi u subotu u 10,00 časova i ista će boraviti kod nje do nedjelje u 16,00 časova, kada će ih vraćati na isto mjesto, jer je njegov iskaz, u ovom dijelu objektivan i potkrijepljen iskazom oštećene i navodima iz navedene presude.</span>
</p>
<p>&nbsp;</p>
<p>
<span class="span1">Međutim, okrivljeni se brani da nije onemogućavao izvršenje navedene presude, jer je više puta dovodio djecu ispred Centra za socijalni rad radnim danima, te da je  oštećena samo jednom preuzela djecu a više se nije javljala da uzme djecu,  te ih  zbog toga nije više ni dovodio. Iskaz okrivljenog u ovom dijelu, sud nije prihvatio jer je isti neobjektivan, neuvjerljiv i ne nalazi oslonca u iskazu oštećene iz kojeg se vidi da okrivljeni nije postupio po navedenoj presudi i nije dovodio djecu na viđanje sa majkom svakog vikenda, kako je to navedeno u presudi, tako da je očigledno da </span><span class="span1">okrivljeni sa ovakvom odbranom smišljeno i sračunato nastoji da izbjegne krivičnopravnu odgovornost ili pak olakša sebi položaj u postupku. S toga su bez značaja navodi okrivljenog da je dovodio djecu na viđanje radnim danom a ne vikendom, jer je njegova obaveza određena presudom da djecu dovodi svakog vikenda a ne radnim danom.</span>
</p>
<p>&nbsp;</p>
<p>
<span class="span1">U konkretnom slučaju okrivljeni je postupao u uračunljivom stanju, jer je mogao da shvati značaj svog djela i upravlja svojim postupcima. Postupao je i  sa direktnim umišljajem, jer je bio svjestan svog djela tj. svjestan da na opisani način onemogućava izvršenje odluke nadležnog organa kojom je odredjen način održavanja ličnih odnosa maloljetne djece sa majkom  i to je htio, a znao je da je njegovo djelo zabranjeno. Okrivljeni je u konkretnom slučaju izvršio više istovrsnih krivičnih djela u određenom vremenskom periodu,  na jedinstvenom prostoru, prema istim oštećenim, sa jedinstvenim umišljajem, pa se ista kvalifikuju kao jedno - produženo krivično djelo.</span>
</p>
<p>&nbsp;</p>
<p>
<span class="span1"></span><span class="span1">Dakle, u postupku je utvrđeno da je okrivljeni od dana 21.11.2016.godine do 24.05.2017.godine, u Rožajama, u uračunljivom stanju, svjestan svog djela čije je izvršenje htio, iako je znao da je njegovo djelo zabranjeno, onemogućavao izvršenje pravosnažne i izvršne presude Osnovnog suda u Rožajama P. br. 407/16 od 25.07.2016. godine, u dijelu kojim je određen način održavanja ličnih odnosa maloljetnih lica M</span><span class="span1">.</span><span class="span1">, E</span><span class="span1">.</span><span class="span1"> i M</span><span class="span1">.</span><span class="span1"> M</span><span class="span1">.</span><span class="span1">, sa roditeljem – majkom E</span><span class="span1">.</span><span class="span1"> M</span><span class="span1">.</span><span class="span1"> rođ. K</span><span class="span1">.</span><span class="span1">, na način što nije dovodio i predavao djecu, u vrijeme i na mjestu, kako je to određeno odlukom nadležnog organa.</span>
</p>
<p>&nbsp;</p>
<p>
<span class="span1">Pravnom ocjenom utvrđenog činjeničnog stanja, sud je našao da su u radnjama okrivljenog sadržani svi bitni elementi produženog krivičnog djela oduzimanje maloljetnog lica iz čl. 217. st. 2. u vezi čl. 49. KZCG, za koje djelo ga  je sud oglasio krivimi izrekao mu uslovnu osudu kojom mu je utvrdio kaznu zatvora u trajanju od 45 dana i istovremeno odredio da se kazna neće izvršiti ukoliko  isti  u roku od jedne godine ne izvrši novo krivično djelo.</span>
</p>
<p>
<span class="span1"> </span>
</p>
<p>
<span class="span1">Prilikom  izricanja ovakve  vrste krivične sankcije,  sud je imao u vidu stepen krivice okrivljenog, okolnosti pod kojima je djelo izvršeno, držanje okrivljenog nakon izvršenog djela, cijeneći pri tom kao olakšavajuće okolnosti njegovo siromašno imovno stanje,  porodične prilike i raniju  neosuđivanost, pa je sud imajući pri tom u vidu svrhu uslovne osude iz čl. 52. KZ CG,  u okviru  opšte svrhe krivičnih sankcija iz čl. 4. istog zakonika, našao da je imalo mjesta izricanju ovakve vrste krivične sankcije, ubijeđen da  će  upozorenje uz prijetnju kazne  u dovoljnoj mjeri uticati na okrivljenog da ubuduće ne vrši bilo kakva krivična djela.</span>
</p>
<p>&nbsp;</p>
<p>
<span class="span1">Na osnovu čl. 229. u vezi čl. 226. st. 2. tač. 9. i st. 3. ZKP, sud je obavezao okrivljenog da plati  na ime troškova krivičnog postupka, paušalni iznos od 30,00 eura, u korist budžeta Crne Gore, a ovo imajući u vidu trajanje i složenost krivičnog postupka, kao i imovno stanje okrivljenog. </span>
</p>
<p>
<span class="span1"></span>
</p>
<p>
<span class="span1">Sa izloženog odlučeno kao u dispozitvu ove presude.</span>
</p>
<p>
<span class="span1"></span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U ROŽAJAMA, dana  25.04.2017. godine</span>
</p>
<p>&nbsp;</p>
<p>&nbsp;</p>
<p>
<span class="span1">Zapisničar,</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">S U D I J A,</span>
</p>
<p>
<span class="span1">         Aida Luboder  </span><span class="span1"></span><span class="span1"></span><span class="span1"></span><span class="span1">                    Milosav Zekić  </span>
</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA: Protiv ove presude može se izjaviti žalba u roku od 8 dana od dana prijema iste i to Višem sudu u Bijelom Polju, a preko ovog suda.</span>
</p>
<p>
<span class="span1"></span>
</p>
<p>&nbsp;</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{color:#C00000;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span class="span1">K. br. 279/16                     </span>
</p>
<p style="text-align:center;">
<span class="span1"></span>
</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">Osnovni sud u Podgorici, sudija pojedinac Rade Ćetković, uz učešće Edine Kraje kao zapisničarke, u krivičnom postupku protiv okrivljenog M. M., zbog krivičnog djela sprečavanje službenog lica u vršenju službene radnje u pokušaju iz čl. 375 st. 3 u vezi st. 2 i 1 u vezi čl. 20 Krivičnog zakonika Crne Gore, nakon javnog glavnog pretresa održanog 13.12.2016. godine, u prisustvu zastupnika optužbe S. M. savjetnika u Osnovnom državnom tužilaštvu Podgorica, okrivljenog, njegovog branioca adv. M. D., i punomoćnika oštećenog R. H. adv. M. M., dana 16.12.2016. godine izrekao je i objavio,</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>&nbsp;</p>
<p>
<span class="span1">Okrivljeni: M. M., JMB …………., sa nadimkom B., od oca Ž. i majke M., rođene M., rođen .. ..19.. godine u Pg., sa prebivalištem u Pg - ul. S. N. br. .., državljanin Crne Gore, razumije crnogorski jezik, govori srpskim jezikom, nezaposlen, oženjen, otac jednog djeteta, pismen, završio srednju školu, lošeg imovnog stanja, osuđivan presudama Višeg suda u Podgorici K. br. 108/14 od 05.02.2015. godine zbog krivičnog djela neovlašćena proizvodnja, držanje i stavljanje u promet opojnih droga iz čl. 300 st. 1 Krivičnog zakonika Crne Gore u sticaju sa krivičnim djelom nedozvoljeno držanje oružja i eksplozivnih materija iz čl. 403 st. 2 u vezi st. 1 Krivičnog zakonika Crne Gore (tri godine zatvora), Osnovnog suda u Podgorici K. br. 31/13 od 22.04.2013. godine zbog krivičnog djela teška tjelesna povreda iz čl. 151 st. 2 Krivičnog zakonika (jednu godinu i dva mjeseca zatvora), Osnovnog suda u Podgorici K. br. 522/10 od 22.06.2010. godine zbog krivičnog djela ugrožavanje javnog saobraćaja iz čl. 339 st. 1 Krivičnog zakonika (uslovna osuda), Osnovnog suda u Podgorici K. br. 1055/09 od 10.06.2010. godine zbog krivičnog djela nasilničko ponašanje iz čl. 399 Krivičnog zakonika (šest mjeseci zatvora) i Osnovnog suda u Kolašinu K. br. 186/08 od 17.10.2008. godine zbog krivičnog djela učestvovanje u tuči iz čl. 153 Krivičnog zakonika (uslovna osuda), protiv kojeg se ne vodi postupak za drugo krivično djelo,</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">Kriv je</span>
</p>
<p>&nbsp;</p>
<p>&nbsp;</p>
<p>
<span class="span1">Što je:</span>
</p>
<p>
<span class="span1">Dana 13.08.2014. godine, u ulici S. N. br. .. – N. S. V., u Pg., svjestan svog djela čije je izvršenje htio i znajući da je njegovo djelo zabranjeno, pokušao da upotrijebi silu i spriječi službena lica u vršenju službene radnje koju su preduzimali u okviru svojih ovlašćenja - otkrivanje krivičnog djela - oštećene H. R. i P. D. službenike Uprave policije Grupe za suzbijanje droge CB Podgorica, na način što je nakon što su policijski službenici došli u dvorište porodične kuće okrivljenog da bi izvršili naredbu za pretres Višeg suda u Podgorici Kri. br. 233/14 od 11.08.2014. godine uklonio rezu sa kaveza u kome se nalazio pas rase "Argentinska doga", a kojom rezom su bila obezbijeđena vrata kaveza, da bi potom pokušao da otvori vrata od kaveza kako bi pustio psa na policijske službenike i tako ih spriječio u izvršenju naredbe, nakon čega su oštećeni H. R.  i P. D. prišli kavezu i nogama poduprli vrata od istog i istovremeno pokušali da vrate rezu kako bi spriječili psa da izađe, da bi nakon što su zatvorili kavez oštećeni izvršili pretres u skladu sa izdatom naredbom, </span>
</p>
<p>&nbsp;</p>
<p>
<span class="span1">- čime je izvršio krivično djelo sprečavanje službenog lica u vršenju službene radnje u pokušaju iz čl. 375 st. 3 u vezi st. 1 u vezi čl. 20 Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Pa ga sud za navedeno krivično djelo primjenom čl. 4 st. 2, čl. 32, čl. 36, čl. 42 st. 1 Krivičnog zakonika Crne Gore i čl. 226, čl. 229, čl. 239 i čl. 374 Zakonika o krivičnom postupku,  </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O S U Đ U J E</span>
</p>
<p>&nbsp;</p>
<p>&nbsp;</p>
<p>
<span class="span1">Na kaznu zatvora u trajanju od 6 (šest) mjeseci.</span>
</p>
<p>&nbsp;</p>
<p>
<span class="span1">Obavezuje se okrivljeni da plati na ime troškova krivičnog postupka iznos od 171,00 €, u roku od 15 dana po pravosnažnosti presude, pod prijetnjom prinudnog izvršenja, kao i troškove na ime nagrade punomoćniku oštećenog o čijoj visini će sud odlučiti posebnim rješenjem shodno čl. 227 st. 2 Zakonika o krivičnom postupku.</span>
</p>
<p>
<span class="span1">Oštećeni R. H. se, shodno čl. 239 st. 2 Zakonika o krivičnom postupku, upućuje da imovinskopravni zahtjev može ostvarivati u parničnom postupku.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>&nbsp;</p>
<p>
<span class="span1">Optužnim predlogom Osnovnog državnog tužilaštva Podgorica Kt. br. 933/14 od 26.11.2014. godine stavljeno je na teret okrivljenom M. M. izvršenje krivičnog djela izazvanje opšte opasnosti iz čl. 327 st. 1 Krivičnog zakonika Crne Gore. Zastupnik optužbe je na glavnom pretresu, a imajući u vidu ukidne razloge rješenja Višeg suda u Podgorici Kž. br. 390/16 od 14.04.2016. godine, kao i činjenično stanje utvrđeno na glavnom pretresu, promijenio činjenični opis dispozitiva optužnog predloga stavljajući na teret okrivljenom da je dana 13.08.2014. godine, u ulici S. N. br. .. – N. S. V., u Pg., svjestan svog djela čije je izvršenje htio i znajući da je njegovo djelo zabranjeno, pokušao da upotrijebi silu i spriječi službena lica u vršenju službene radnje koju su preduzimali u okviru svojih ovlašćenja - otkrivanje krivičnog djela - oštećene H. R. i P. D. službenike Uprave policije Grupe za suzbijanje droge CB Podgorica, na način što je nakon što su policijski službenici došli u dvorište porodične kuće okrivljenog da bi izvršili naredbu za pretres Višeg suda u Podgorici Kri. br. 233/14 od 11.08.2014. godine uklonio rezu sa kaveza u kome se nalazio pas rase "Argentinska doga", a kojom rezom su bila obezbijeđena vrata kaveza, da bi potom pokušao da otvori vrata od kaveza kako bi pustio psa na policijske službenike i tako ih spriječio u izvršenju naredbe, nakon čega su oštećeni H. R. i P. D. prišli kavezu i nogama poduprli vrata od istog i istovremeno pokušali da vrate rezu kako bi spriječili psa da izađe, u kom trenutku je pas provukao glavu kroz rešetke kaveza i oštećenog H. R. ujeo za prste desne ruke, kojom prilikom je oštećeni H. R. zadobio laku tjelesnu povredu u vidu dvije razderne rane u predjelu kažiprsta desne šake, i to jednu razdernu ranu u predjelu desne nadlanene strane, a drugu u predjelu dlanene strane, obje dužine po 2 cm, dvije razderne rane u predjelu srednjeg prsta desne šake, i to jednu u predjelu nadlanene strane dužine 4 cm, a drugu u predjelu dlanene strane dužine 5 cm, sa krvnim podlivom kože i potkožnog mekog tkiva u predjelu srednjeg članka srednjeg prsta desne šake i sa krvnim podlivom mekog tkiva u predjelu ispod nokta srednjeg prsta desne šake i dvije razderne rane u predjelu do malog prsta desne šake dužine po 2 cm, da bi nakon što su zatvorili kavez oštećeni izvršili pretres u skladu sa izdatom naredbom, čime je po stavu optužbe izvršio krivično </span><span class="span1">djelo sprečavanje službenog lica u vršenju službene radnje u pokušaju iz čl. 375 st. 3 u vezi st. 2 i 1 u vezi čl. 20 Krivičnog zakonika Crne Gore. U završnoj riječi zastupnik optužbe je u cjelosti ostao pri izmijenjenom optužnom predlogu, i predložio sudu da okrivljenog oglasi krivim i osudi u skladu sa zakonom. </span>
</p>
<p>
<span class="span1">Okrivljeni je u odbrani datoj u prethodnom postupku iskoristio svoje zakonsko pravo i branio se ćutanjem. Na glavnom pretresu je naveo da su ga kritičnom prilikom policajci lišili slobode na Zabjelu i doveli ga do njegove kuće, pa su ušli u dvorište tako što je on išao prvi, a policajci iza njega, a iza njih je bilo još policajaca. Kada je ušao u dvorište vidio je da reza na boksu gdje je bio pas nije skroz navučena, pa je prišao boksu da rezu navuče potpuno, u kom trenutku su ga uhvatila oba policajca, a treći je čak repertirao pištolj govoreći da će ubiti i njega i psa. Policajac, koji je kasnije povrijeđen, je na sopstvenu odgovornost prišao boksu u kom se nalazio pas koji ga je ujeo, a reza na vratima boksa nije bila spuštena ka dolje, već je samo bila zatvorena paralelno sa podom, mada ni kroz tako postavljenu rezu pas nije mogao izaći. U momentu kada je policajac krenuo da navuče rezu pas ga je samo zakačio, takoreći zagrebao. Pas je bio star 14 mjeseci, a radi se o argentinskoj dogi. Prilikom ulaska u dvorište ova dva policajca bila su odmah iza njega, a ostali policajci su se nalazili na udaljenosti od oko 5 - 6 metara. Boks se nalazio paralelno sa ulaznim vratima kuće i na udaljenosti od oko 4 - 5 metara. Radi se o mirnom psu koji ima pedigre, ali koji nije dresiran. Reza na vratima kaveza stoji po sredini vrata i u obliku je slova A i ima dva kraka. Kritičnom prilikom reza na vratima je stojala u vertikalnom položaju i vrata nisu bila zabravljena. Kada su vrata zabravljena reza je u uspravnom položaju, jedan krak ide u vrata, a drugi u okvir, pa se zbog toga vrata ne mogu otvoriti. Kritičnom prilikom vrata od boksa nisu bila otvorena, a reza je bila u vodoravnom položaju, te da je pas upirao u vrata mogao bi da izađe, pa je on baš zbog toga prišao boksu kako bi osigurao da pas ne izađe. Pojašnjavajući razlike u iskazima u odnosu na činjenicu da li je pas kroz tako zatvorena vrata mogao izaći, istakao je da je pas kroz vrata sa tako postavljenom rezom mogao izaći. Policajci su ga lišili slobode u ul. S. B. br. .. i to na način što su njih trojica ili četvorica izašli ispred njegovog vozila i počeli da viču, bili su u civilu, nisu se legitimisali, niti rekli da su policajci, a kada je on izašao iz vozila napravili su mu polugu, stavili mu ruke iza leđa i uveli ga na zadnje sjedište njegovog auta. Tom prilikom mu nisu uručili bilo kakav dokument, niti su mu rekli gdje ga vode, ali je ubrzo zaključio da idu prema njegovoj kući. Kada su stigli ispred kuće nije primjetio bilo koga od uniformisanih policajaca. Krenuli su da ulaze u dvorište, i tek u momentu kada je krenuo prema boksu u kojem je stajao pas u namjeri da zabravi vrata policajci su povikali „Nemoj slučajno da si pustio psa, hoćemo da izvršimo pretres“. Naredbu o pretresu su mu predali tek nakon što su završili pretres i u kući pronašli drogu. Nakon pretresanja je sačinjen i zapisnik o pretresanju, i čini mu se da je isti potpisao, mada u to nije bio siguran, jer je u tom trenutku bio nervozan i potpisao je neki dokument kako ne bi dozvolio da njegov otac preuzme krivicu na sebe. </span>
</p>
<p>
<span class="span1">Branilac okrivljenog je u završnoj riječi istakao da iz nalaza i mišljenja vještaka veterinarske struke proizilazi da pas okrivljenog nije opasan pas. Uz to sud mora imati u </span><span class="span1">vidu i da je okrivljeni u vrijeme izvršenja bio vrhunski sportista i znatno snažniji od obojice oštećenih, te da nije imao potrebe da na njih pusti psa. Na iskazima svjedoka policajaca se ne može zasnivati osuđujuća sudska odluka, jer su oni podnosioci krivične prijave, i u interesu im je da okrivljeni bude osuđen. Ukazao je i da je odluka Višeg suda u Podgorici kojom su ukinuli prvostepenu presudu bila nepravilna i da umjesto što su dali uputstvo prvostepenom sudu da u ponovnom postupku provede određene dokaze, trebali su to sami da učine i da donesu konačnu odluku, a ne da ponovo ukidaju presudu i odugovlače postupak. Da su tako postupili, odbrana bi na njihovu odluku imala pravo žalbe, pa bi se vidjelo kakvi su oni stručnjaci da u ovom postupku presude kako treba. Iz navedenih razloga predložio je da sud okrivljenog oslobodi od optužbe.</span>
</p>
<p>
<span class="span1">Sud je u dokaznom postupku saslušao svjedoke oštećene R. H. i D. P., pročitao medicinsku dokumentaciju na ime oštećenog R. H., na saglasan predlog stranaka pročitao nalaz i mišljenje vještaka sudske medicine dr K. N. od 25.09.2014. godine, izvršio uvid u fotodokumentaciju MUP CG Podgorica br. 64-28-244-1034/2180 od 13.08.2014. godine, na saglasan predlog stranaka pročitao nalaz i mišljenje sudskog vještaka veterinarske struke R. B. od 25.11.2015. godine, pročitao naredbu o pretresanju Višeg suda u Podgorici Kri. br. 233/14 od 11.08.2014. godine, zapisnik o pretresanju prevoznog sredstva, putnika, prtljaga i drugih pokretnih stvari UP CB Podgorica Ku. br. 673/14 od 13.08.2014. godine, zapisnik o pretresanju stana i drugih prostorija UP CB Podgorica Ku. br. 673/14 od 13.08.2014. godine, četiri potvrde o privremeno oduzetim predmetima UP CB Podgorica Ku. br. 673/14 od 13.08.2014. godine i pročitao izvod iz registra kaznenih evidencija Ministrstva pravde KE 1156/2015 od 09.11.2015. godine. </span>
</p>
<p>
<span class="span1">Svjedok oštećeni R. H. u iskazu datom u prethodnom postupku i na glavnom pretresu u bitnom saglasno navodi da je zaposlen kao službenik Uprave policije u Grupi za suzbijanje droga i da je kritičnog dana došao sa kolegama da izvrše pretres kuće i pomoćnih objekata koje koristi okrivljeni, a sve po naredbi Višeg suda u Podgorici. Sa njim u grupi, pored ostalih bio je i Darko Pajović i zajedno sa okrivljenim su došli do njegove kuće u ul. S. N. u S. V., nakon čega su ušli u dvorište, i to prvo on, kolega D. P. i okrivljeni, a za njima još dvojica ili trojica kolega. Radilo se o malom dvorištu i od ulaza sa lijeve strane nalazio se kavez u kojem je bio pas rase argentinska doga. Čim su ušli u dvorište, okrivljeni je potrčao prema kavezu i skinuo rezu koja blokira vrata od kaveza sa očiglednom namjerom da pusti psa kako bi ih pas napao i tako spriječio da izvrše službenu radnju pretresanja. On je odmah potrčao za okrivljenim, a iza njega je trčao i kolega Pajović, pa su uspjeli da gurnu i blokiraju vrata od kaveza i da spriječe izlazak psa koji je bio izuzetno agresivan. On i kolega su nogama gurali vrata od kaveza, a pas je svo vrijeme gurao vrata i provlačio glavu pokušavajući da ih ujede. U jednom momentu on je iz ruku okrivljenog oteo rezu i imao je namjeru da je vrati i blokira vrata. Uspio je da nekako stavi rezu na dio gdje ona inače stoji, međutim, kako u toj gužvi i guranju nije uspio dobro da je namjesti, ponovo je rukom počeo da podešava istu kako bi spriječio da pas izađe iz boksa i da ih napadne. Tada je pas uspio da provuče glavu </span><span class="span1">kroz rešetke kaveza i da ga ujede za prste desne ruke. Na glavnom pretresu je naveo da čim su ušli u dvorište okrivljeni je počeo da trči prema kavezu, zviznuo je i izvukao rezu iz vrata, a pas je počeo da se ponaša agresivno u momentu kad je okrivljeni zviznuo. U momentu kada je okrivljeni izvadio rezu iz vrata njegov kolega i on su svojim nogama blokirali vrata koja su bila blokirana sve do momenta dok reza nije vraćena. Na glavnom pretresu je dodao i da su on i njegove kolege imali operativna saznanja da se okrivljeni nalazi na Z., pa su krenuli da izvrše naredbu Višeg suda u Podgorici o pretresanju porodičnog stana okrivljenog i njegovog vozila. Okrivljenog su zatekli ispred zgrada „L.“, njih 5 - 6 mu je prišlo, predstavili su se da su policajci, mada okrivljeni većinu njih poznaje. Oko vrata su imali zakačene službene značke, a okrivljeni je u tom trenutku sarađivao i bio kooperativan, ne pružajući bilo kakvu vrstu otpora. Okrivljenom je uručena naredba o pretresanju i zatim su krenuli u pravcu njegovog porodičnog stana. Tek nakon što je okrivljeni pokušao da na njih pusti psa stekli su se uslovi za lišenje slobode, pa su mu kolege stavile sredstva za vezivanje, a nakon toga je izvršeno pretresanje njegove kuće i automobila, pronađeni su određeni predmeti, o čemu su sačinjeni zapisnici o pretresanju. Kritičnog dana je sa kolegama bio u civilu sa vidno istaknutim službenim legitimacijama, jer oni pripadaju Sektoru kriminalističke policije i nemaju uniforme. Istakao je da je siguran da su kritičnog dana okrivljenom uručili naredbu o pretresanju, iako to nije učinio on lično, već neko od njegovih kolega. Pridružio se krivičnom gonjenju i postavio imovinskopravni zahtjev, a njegov punomoćnik je opredjelio taj zahtjev na iznos od 1.000,00 € na ime naknade nematerijalne štete.</span>
</p>
<p>
<span class="span1">Svjedok oštećeni D. P. u prethodnom postupku i na glavnom pretresu u bitnom saglasno navodi da je zaposlen u Upravi policije u Grupi za suzbijanje droga i da je kritičnom prilikom zajedno sa kolegama došao do kuće okrivljenog u ul. S. N., kako bi postupili po naredbi Višeg suda u Pg i izvršili pretres kuće okrivljenog. Dvorište te kuće je bilo ograđeno zidom, sa metalnom kapijom, a kada su otvorili kapiju vidio je da se radi o malom dvorištu i da se sa lijeve strane nalazio kavez u kojem je bio smješten pas, koji je čim su ušli u kapiju počeo da laje. U kapiju su prvo ušli on, kolega R. H. i okrivljeni, a za njima je išlo još 3 - 4 kolega. Čim su ušli u dvorište okrivljeni je protrčao pored njega i kolege, i krenuo prema ovom kavezu, pa nakon što je prišao kavezu skinuo je rezu sa vrata koja ih je blokirala i krenuo da otvara vrata. Kada su vidjeli šta radi okrivljeni, on i kolega R. su pritrčali kavezu, i s obzirom na to da se radi o malom dvorištu i maloj razdaljini vrlo brzo su uspjeli da stignu do vrata kaveza i da ih nogama zatvore i privremeno blokiraju. U zadnjem trenutku su došli i blokirali vrata, jer je pas krenuo da izlazi iz kaveza, pa kako je isti svo vrijeme krvoločno lajao sigurno je da bi ih napao da nisu blokirali vrata nogama. Pas je i dalje nastavio da laje i skače na vrata, a okrivljeni nije htio da im dâ rezu kako bi blokirali vrata, iako su mu to tražili. Nakon toga je kolega R. nekako uspio da otme rezu iz ruku okrivljenog i u momentu kada je vraćao rezu na vrata pas je uspio da ga kroz rešetke kaveza ujede za prste desne šake. Na glavnom pretresu je naveo da je prilikom ulaska u dvorište začuo zvižduk okrivljenog, i ne zna da li je to neka komanda ili ne, ali je tada pas postao agresivan, a sjeća se da je i nakon završenog pretresa okrivljeni još jednom zviznuo psu, nakon čega se pas </span><span class="span1">primirio. Isto je kazao i na saslušanju u prethodnom postupku, ali ne zna zašto to nije ušlo u zapisnik. Na glavnom pretresu je dodao i da su kritičnog dana okrivljenog locirali na Z. kod L. i da su mu tu prišli, legitimisali se, upoznali ga sa naredbom Višeg suda u Podgorici o pretresanju prostorija u kojima živi i njegovog vozila i na licu mjesta mu predali kopiju. On i njegove kolege rade u civilu i oko vrata nose službene legitimacije, a okrivljeni ga zna iz grada od ranije i zna čime se bavi. Nakon što su okrivljenog obavjestili da će izvršiti pretres, isti se korektno ponašao sve do momenta kada su ušli u njegovo dvorište. Prilikom vršenja pretresanja sačinjen je zapisnik u prisustvu svjedoka, koji je nakon toga pročitan na licu mjesta, svjedoci nisu imali primjedbi, pa je isti predat okrivljenom na potpis, ali se nije mogao sjetiti da li je okrivljeni taj zapisnik potpisao. Nije se pridružio krivičnom gonjenju protiv okrivljenog i nije postavio imovinsko pravni zahtjev.</span>
</p>
<p>
<span class="span1">Iz medicinske dokumentacije na ime oštećenog R. H., odnosno izvještaja ljekara specijaliste JZU KC CG Urgentni centar br. protokola 7696 od 13.08.2014. godine proizilazi da se oštećeni javio u Urgentni centar, kao lice iz nasilja zbog povrede desne šake nastale ugrizom psa. Opisane su rane razderotine drugog, trećeg i četvrtog prsta, propisana je terapija, a dijagnoza je data na latinskom jeziku.</span>
</p>
<p>
<span class="span1">Iz nalaza i mišljenja vještaka sudske medicine dr K. N. od 25.09.2014. godine utvrđeno je da je oštećeni R. H. kritičnom prilikom zadobio povrede u vidu dvije razderotine - tj. dvije razderne rane u predjelu kažiprsta desne šake - jedna u predjelu naddlanene strane kažiprsta desne šake, a druga u predjelu dlanene strane kažiprsta desne šake, obje dužine po 2 cm, dvije razderotine - tj. dvije razderne rane u predjelu srednjeg prsta desne šake - jedna u predjelu naddlanene strane srednjeg prsta desne šake dužine 4 cm, a druga u predjelu dlanene strane srednjeg prsta desne šake dužine 5 cm, sa krvnim podlivom kože i potkožnog mekog tkiva u predjelu srednjeg članka srednjeg prsta desne šake i sa krvnim podlivom mekog tkiva u predjelu ispod nokta srednjeg prsta desne šake i dvije razderotine, tj. dvije razderne rane u predjelu domalog prsta desne šake, dužine po 2 cm. Vještak je mišljenja da navedene povrede u vrijeme nanošenja, procijenjene kako pojedinačno, tako i u svom ukupnom djelovanju, predstavljaju laku tjelesnu povredu i nastale su dejstvom pasjih zuba, odnosno nastale su ugrizom zubala psa u predjelu kažiprsta, srednjeg i domalog prsta desne šake oštećenog.</span>
</p>
<p>
<span class="span1">Uvidom u fotodokumentaciju MUP CG Podgorica br. 64-28-244-1034/2180 od 13.08.2014. godine utvrđeno je da je na četiri fotografije prikazan ulaz u dvorište kuće, izgled dvoriša, izgled boksa sa psom u dvorištu kuće, kao i ulazna vrata kuće okrivljenog M. M. u ul. S. N. br. .. u Pg.</span>
</p>
<p>
<span class="span1">Iz nalaza i mišljenja sudskog vještaka veterinarske struke R. B. od 25.11.2015. godine, proizilazi da je vještak dana 23.11.2015. godine obavio pregled psa rase Argentiska doga u dvorištu okrivljenog u prisustvu roditelja okrivljenog. Pas je smješten u boksu od metalnih šipki, koje su tako udaljene da pas može provući ćušu, a ne može provući glavu. Pas iz boksa ne može sam izaći, jer se vrata zatvaraju rezom. Na prisustvo </span><span class="span1">vještaka pas je reagovao jakim lavežom i skakanjem po boksu. Na komandu oca okrivljenog pas se utišao i sa nepovjerenjem pratio prisustvo vještaka u dvorištu. Vještak je izvršio i posmatranje psa pri šetnji na povodcu ulicom, kada se pas ponašao normalno. Nije reagovao na prisustvo prolaznika i nije pokušavao da agresivno reaguje na njih, niti na druge pse sa kojima se sretao. Pas je jako snažan i sa jako izraženom željom za trčanjem, pa sa njim mora da upravlja čvrst i uporan vodič. Pas rase argentinska doga je stvoren u Argentini kao lovački pas za lov na krupnu divljač. On je snažan pas, krzno bijele boje, kratke dlake, širokih grudi, njuška crne boje, oči tamne, a rep dugačak i pruža se do skočnog zgloba. Odan je porodici, vrlo hrabar i inteligentan, nepovjerljiv je prema nepoznatim licima i dobar je čuvar. Koristi se kao pas vodič i kao vojni i policijski pas, a korišten je u borbama pasa što mu je dalo lošu reputaciju. Vještak je mišljenja da se psi rase argentinska doga ne mogu smatrati opasnom rasom pasa, te da se nijedna rasa pasa ne može tretirati kao opasna rasa pasa, a pojedini psi zbog nepravilnog odgoja i odnosa vlasnika prema psu postaju agresivni i opasni psi. Predmetni pas okrivljenog se ne može smatrati opasnim psom, već se može smatrati psom čuvarem i kućnim psom.</span>
</p>
<p>
<span class="span1">Iz naredbe Višeg suda u Podgorici Kri. br. 233/14 od 11.08.2014. godine proizilazi da je sudija za istragu naredio pretresanje stana i drugih prostorija koje koristi okrivljeni M. M., kao i putničkog motornog vozila „Renault Megan“ reg. oznaka PG .. .., a naredba je povjerena ovlašćenim radnicima UP PJ Podgorica uz precizna uputstva za pretresanje u skladu sa odredbama Zakonika o krivičnom postupku.</span>
</p>
<p>
<span class="span1">Iz zapisnika o pretresanju stana i drugih prostorija UP CB Podgorica Ku. br. 673/14 od 13.08.2014. godine proizilazi da su ovlašćeni službenici Grupe za suzbijanje droge UP CB Podgorica, po naredbi Višeg suda u Podgorici Kri. br. 233/14 od 11.08.2014. godine koja je prije početka pretresanja predata okrivljenom M. M., izvršili pretresanje kuće i drugih prostorija koje koristi okrivljeni, a koje se nalaze u ul. S. N. br. .. u Pg, u prisustvu svjedoka Z. V. i A. A., i tom prilikom pronašli predmete koji su navedeni u zapisniku, a koji su oduzeti uz izdavanje potvrde. Lica koja su prisustvovala pretresanju nisu imala prigovora, a zapisnik je potpisan od strane službenih lica i prisutnih svjedoka, dok je okrivljeni odbio da potpiše zapisnik.</span>
</p>
<p>
<span class="span1">Iz zapisnika o pretresanju prevoznog sredstva, putnika, prtljaga i drugih pokretnih stvari UP CB Podgorica Ku. br. 673/14 od 13.08.2014. godine proizilazi da su ovlašćeni službenici Grupe za suzbijanje droge UP CB Podgorica, po naredbi Višeg suda u Podgorici Kri. br. 233/14 od 11.08.2014. godine koja je prije početka pretresanja predata okrivljenom M. M., izvršili pretresanje PMV „Renault Megan“, reg. oznaka PG .. …, vlasništvo okrivljenog, u prisustvu svjedoka Z. V. i A. A., i tom prilikom pronašli predmete koji su navedeni u zapisniku. Lica koja su prisustvovala pretresanju nisu imala prigovora, a zapisnik je potpisan od strane službenih lica i prisutnih svjedoka, dok je okrivljeni odbio da potpiše zapisnik.</span>
</p>
<p>
<span class="span1">Iz četiri potvrde o privremeno oduzetim predmetima UP CB Podgorica Ku. br. 673/14 od 13.08.2014. godine proizilazi da su ovlašćeni službenici Grupe za suzbijanje droge UP </span><span class="span1">CB Podgorica, prilikom izvršenja naredbe Višeg suda u Podgorici Kri. br. 233/14 od 11.08.2014. godine od okrivljenog privremeno oduzeli određene predmete koje su pronašli prilikom pretresa njegove kuće i vozila, a okrivljeni je potpisao tri potvrde uz koje su od njega privremeno oduzeti njegovo vozilo, ključ od vozila, dva mobilna telefona sa SIM karticama i novac u iznosu od 138,90 €, dok je odbio da potpiše potvrdu uz koju su od njega privremeno oduzeti ručna torbica sa više PVC zamotuljaka sa praškastom materijom i PVC kesa sa municijom.</span>
</p>
<p>
<span class="span1">Nakon savjesne ocjene svakog dokaza pojedinačno i u vezi sa ostalim dokazima, dovodeći ih u vezu sa odbranom okrivljenog, sud je utvrdio da je okrivljeni dana 13.08.2014. godine, u ulici S. N. br. .. – N. S. V., u Pg, pokušao da upotrijebi silu i spriječi službena lica u vršenju službene radnje koju su preduzimali u okviru svojih ovlašćenja - otkrivanje krivičnog djela - oštećene R. H. i D. P. službenike Uprave policije Grupe za suzbijanje droge CB Podgorica, na način što je nakon što su policijski službenici došli u dvorište porodične kuće okrivljenog da bi izvršili naredbu za pretres Višeg suda u Podgorici Kri. br. 233/14 od 11.08.2014. godine uklonio rezu sa kaveza u kome se nalazio pas rase "Argentinska doga", a kojom rezom su bila obezbijeđena vrata kaveza, da bi potom pokušao da otvori vrata od kaveza kako bi pustio psa na policijske službenike i tako ih spriječio u izvršenju naredbe, nakon čega su oštećeni R. H. i D. P. prišli kavezu i nogama poduprli vrata od istog i istovremeno pokušali da vrate rezu kako bi spriječili psa da izađe, da bi nakon što su zatvorili kavez oštećeni izvršili pretres u skladu sa izdatom naredbom. </span>
</p>
<p>
<span class="span1">Prednje činjenično stanje sud je utvrdio iz međusobno saglasnih iskaza svjedoka oštećenih R. H. i D. P., koji su u svojim svjedočkim iskazima, u pogledu bitnih činjenica gotovo istovjetno predstavili kritični događaj navodeći da su dana 13.08.2014. godine, nakon što su u naselju Z., u Pg, pronašli okrivljenog i upoznali ga da će izvršiti naredbu za pretres Višeg suda u Podgorici Kri. br. 233/14 od 11.08.2014. godine, koju su mu tom prilikom i predali, došli u dvorište porodične kuće okrivljenog, koja se nalazi u ulici S. N. br. .. u naselju S. V. Dvorište je bilo malo, i sa lijeve strane se nalazio kavez sa psom, a u momentu kada su ušli u dvorište okrivljeni je potrčao prema kavezu, zatim su čuli zvižduk okrivljenog i nakon što je došao do vrata kaveza vidjeli su da je skinuo rezu sa vrata i krenuo da ista otvara, sa očiglednom namjerom da pusti psa kako bi ih pas napao. Čim su vidjeli da je okrivljeni potrčao prema kavezu i njih dvojica su potrčali za njim i uspjeli su da pritrče kavezu i nogama gurnu i blokiraju vrata, i na taj način spriječe da pas izađe, nakon čega je pas nastavio agresivno da laje, skače na vrata, pokušavajući da provuče glavu kroz rešetke kaveza i da ih ujede. Kako okrivljeni nije htio da im preda rezu sa kojom bi blokirali vrata, to je oštećeni R. H. uspio da iz ruke okrivljenog koji se nalazio neposredno pored njega otme rezu, nakon čega je uspio da stavi rezu na dio gdje ona inače stoji, međutim, kako u toj gužvi i guranju nije uspio dobro da je namjesti, ponovo je rukom počeo da podešava istu kako bi spriječio da pas izađe iz boksa. Tada je pas uspio da provuče njušku kroz rešetke kaveza i da ga ujede za prste desne šake. Sud je iskaze svjedoka oštećenih prihvatio kao istinite, i to ne samo zbog činjenice da su isti saglasni po pitanju bitnih činjenica, već i zbog toga što </span><span class="span1">su isti potvrđeni zapisnikom o pretresanju prevoznog sredstva, putnika, prtljaga i drugih pokretnih stvari, i zapisnikom o pretresanju stana i drugih prostorija UP CB Podgorica Ku. br. 673/14 od 13.08.2014. godine, iz kojih je utvrđeno da su policijski službenici prije pretresanja predali okrivljenom naredbu za pretres Višeg suda u Podgorici Kri. br. 233/14 od 11.08.2014. godine, a iz koje je utvrđeno da je sudija za istragu tog suda naredio pretresanje stana i drugih prostorija koje koristi okrivljeni, kao i njegovog putničkog motornog vozila. Isto tako, iskazi navedenih svjedoka su potvrđeni i medicinskom dokumentacijom na ime oštećenog R. H. i nalazom i mišljenjem vještaka medicinske struke iz kojih je sud utvrdio da je kritičnog dana oštećeni zadobio povrede prstiju desne šake nastale dejstvom pasijih zuba, odnosno zubalom psa, kao i nalazom i mišljenjem vještaka veterinarske struke iz kojeg je sud utvrdio da je pas okrivljenog rase - argentinska doga, te da je kao takav odan porodici, vrlo hrabar, jak i inteligentan, nepovjerljiv prema nepoznatim licima, dobar čuvar, i da na prisustvo nepoznatih lica u dvorištu reaguje jakim lavežom i skakanjem po kavezu. Takođe, iskazi svjedoka oštećenih u dijelu da se radilo o malom dvorištu u kojem se sa lijeve strane nalazio kavez sa psom je potvrđen fotodokumentacijom u koju je sud izvršio uvid. Nalaze i mišljenja vještaka medicinske i veterinarske struke, a na koje stranke nisu imale primjedbi, sud je prihvatio kao potpune, jasne i date shodno pravilima struke i vještine.  </span>
</p>
<p>
<span class="span1">Imajući u vidu utvrđene činjenice, za ovaj sud je nesumnjivo da je okrivljeni uklanjanjem reze, koja je obezbjeđivala vrata kaveza u kojem se nalazio njegov pas rase argentinska doga, a zatim i započinjanjem otvaranja vrata kaveza, pokušao da upotrijebi silu u cilju sprečavanja službenih lica - policajaca oštećenih R. H. i D. P., u vršenju službene radnje koju su preduzimali u okviru svojih ovlašćenja za otkrivanje krivičnog djela, odnosno vršenja pretresa po naredbi za pretres Višeg suda u Podgorici Kri. br. 233/14 od 11.08.2014. godine, i to na način što je htio da otvaranjem vrata kaveza oslobodi psa koji bi sasvim očigledno povrijedio fizički integritet oštećenih. Sud je utvrdio da pas okrivljenog pripada rasi argentinska doga, koja je stvorena u Argentini kao lovački pas za lov na krupnu divljač, te da se radi o psu koji je snažan, inteligentan, dobar čuvar, odan svom vlasniku i koji je nepovjerljiv prema nepoznatim licima koja ulaze u dvorište kuće u kojoj živi okrivljeni. Takav pas je prisustvo oštećenih u dvorištu okrivljenog očigledno doživio kao ugrožavanje svog vlasnika, odnosno okrivljenog, i sigurno je da bi on kao dobar pas čuvar, štiteći svog vlasnika, napao oštećene. U prilog ovakvom stavu suda ide i činjenica da je upravo ovaj pas, iako se ne može smatrati opasnim psom, u kritičnoj prilici ugrizao oštećenog R. H. kada je on vraćao rezu u vrata kaveza. Po nalaženju suda, okrivljeni je u kritičnoj prilici nesumnjivo pokušao da puštanjem psa iz kaveza na nasilan način spriječi službena lica da izvrše službenu radnju, odnosno pretres njegove kuće, jer je znao da će pas reagovati na prisustvo većeg broja nepoznatih lica kao na opasnost po svog vlasnika i da će pokušati da ga zaštiti tako što će povrijediti fizički integritet oštećenih.</span>
</p>
<p>
<span class="span1">Okrivljeni nije uspio da upotpuni radnju izvršenja predmetnog krivičnog djela, odnosno da upotrijebi silu prema oštećenima, jer je u tome bio spriječen od strane oštećenih, koji su nogama blokirali vrata kaveza neposredno prije nego je okrivljeni uspio da oslobodi </span><span class="span1">psa i na taj način spriječili da pas ugrozi njihov fizički integritet, a nakon toga su i izvršili službenu radnju usmjerenu na otkrivanje krivičnog djela, čime je predmetno krivično djelo ostalo u pokušaju.</span>
</p>
<p>
<span class="span1">Cijeneći subjektivni odnos okrivljenog prema djelu, sud nalazi da je isti bio svjestan da će uklanjanjem prepreke koja blokira vrata kaveza i otvaranjem istih, osloboditi psa koji će povrijediti fizički integritet oštećenih i na taj način ih spriječiti da uđu u kuću okrivljenog koju su po naredbi suda morali da pretresu, što je okrivljeni i htio, jer je znao da će njegov pas oštećene, kao nepoznata lica koja su u tom trenutku trčala za okrivljenim, posmatrati kao prijetnju, i da će kao dobar čuvar učiniti sve da ih spriječi da se približe okrivljenom ili njegovoj imovini, čime se u radnjama okrivljenog stiču svi objektivni i subjektivni elementi krivičnog djela sprečavanje službenog lica u vršenju službene radnje u pokušaju iz čl. 375 st. 3 u vezi st. 1 u vezi čl. 20 Krivičnog zakonika Crne Gore.</span>
</p>
<p>
<span class="span1">Iz nalaza i mišljenja vještaka sudske medicine dr K. N. od 25.09.2014. godine sud je utvrdio da je oštećeni R. H. kritičnom prilikom zadobio laku tjelesnu povredu u vidu dvije razderotine - tj. dvije razderne rane u predjelu kažiprsta desne šake - jedna u predjelu naddlanene strane kažiprsta desne šake, a druga u predjelu dlanene strane kažiprsta desne šake, obje dužine po 2 cm, dvije razderotine - tj. dvije razderne rane u predjelu srednjeg prsta desne šake - jedna u predjelu naddlanene strane srednjeg prsta desne šake dužine 4 cm, a druga u predjelu dlanene strane srednjeg prsta desne šake dužine 5 cm, sa krvnim podlivom kože i potkožnog mekog tkiva u predjelu srednjeg članka srednjeg prsta desne šake i sa krvnim podlivom mekog tkiva u predjelu ispod nokta srednjeg prsta desne šake i dvije razderotine, tj. dvije razderne rane u predjelu domalog prsta desne šake, dužine po 2 cm, koje povrede su nastale dejstvom pasjih zuba, odnosno nastale su ugrizom zubala psa u predjelu kažiprsta, srednjeg i domalog prsta desne šake oštećenog. Takođe, iz iskaza oštećenih sud je utvrdio da je navedenu laku tjelesnu povredu oštećeni R. H. zadobio tek nakon što su oba oštećena uspjela da nogama blokiraju vrata kaveza u kojem se nalazio pas, a koja je prethodno okrivljeni pokušao da otvori kako bi pas napao oštećene, odnosno nakon što je oštećeni R. H. već jednom uspio da vrati rezu na predviđeno mjesto, iako tada nije uspio dobro da je namjesti. Imajući u vidu ovakvo činjenično utvrđenje, odnosno da su oštećeni uspjeli da osujete pokušaj okrivljenog da prema njima upotrijebi silu, odnosno da do nasilne povrede tjelesnog integriteta službenih lica nije došlo usled puštanja psa od strane okrivljenog, jer okrivljeni nije uspio da oslobodi psa koji bi spriječio oštećene da preduzmu službenu radnju pretresanja, usled čega je i krivično djelo sprečavanje službenog lica u vršenju službene radnje iz čl. 375 st. 3 u vezi st. 1 Krivičnog zakonika Crne Gore ostalo u pokušaju, to sud nalazi da laka tjelesna povreda kod oštećenog R. H. nije nastala kao posledica upotrebe sile od strane okrivljenog. Naime, kako je to prethodno utvrđeno do krajnje upotrebe sile od strane okrivljenog nije ni došlo, odnosno okrivljeni nije uspio u svojoj namjeri da pusti psa, već su oštećeni blokirajući vrata kaveza spriječili okrivljenog da izvrši krivično djelo. Oštećeni R. H. je, kako je to sam naveo, nakon što je uspio da vrati rezu na mjesto koje je za to predviđeno, istu pokušao </span><span class="span1">ponovo da bolje podesi i u tom trenutku ga je pas ugrizao u predjelu prstiju desne šake. Dakle, imajući u vidu da do lake tjelesne povrede okrivljenog nije došlo pri pokušaju okrivljenog da puštanjem psa upotrijebi silu prema oštećenima, već nakon što je takav njegov pokušaj osujećen, sud je shodno utvrđenom činjeničnom stanju precizirao činjenični opis u izreci presude, nalazeći da na taj način ne povrijeđuje identitet presude i optužbe u smislu čl. 369 st. 1 Zakonika o krivičnom postupku. Takođe, imajući u vidu da sud nije vezan za predloge tužioca u pogledu pravne ocijene djela, sud je činjenično stanje predstavljeno u izreci presude pravno kvalifikovao kao krivično djelo sprečavanje službenog lica u vršenju službene radnje u pokušaju iz čl. 375 st. 3 u vezi st. 1 u vezi čl. 20 Krivičnog zakonika Crne Gore.   </span>
</p>
<p>
<span class="span1">Sud je cijenio i odbranu okrivljenog u kojoj navodi da mu se policijski službenici nisu legitimisali, niti da su mu predali naredbu za pretres Višeg suda u Podgorici Kri. br. 233/14 od 11.08.2014. godine i upoznali ga da će izvršiti pretresanje, te da je,</span><span class="span2"> </span><span class="span1">kada je sa policajcima ušao u dvorište, vidio da reza na boksu gdje je bio pas nije skroz navučena, pa je prišao boksu da rezu navuče potpuno, i da ni sa tako postavljenom rezom na vratima pas nije mogao izaći, koju odbranu je kasnije izmjenio navodeći da je pas mogao izaći da je upirao u vrata, pa je on baš zbog toga prišao boksu kako bi osigurao da pas ne izađe, a opisujući svog psa istakao je da je on miran pas i da ga je nabavio kao kućnog ljubimca. Ovakvu odbranu sud nije prihvatio, jer je ista opovrgnuta saglasnim iskazima svjedoka oštećenih da su se predstavili okrivljenom i da su ga na zakonit način upoznali da će izvršiti naredbu za pretres Višeg suda u Podgorici koju su mu tom prilikom i predali, kao i sadržinom dva zapisnika o pretresanju iz kojih nesumnjivo proizilazi da su ove radnje preduzete u skladu sa zakonom i da je okrivljeni o tome bio upoznat, čemu u prilog idu i potpisi svjedoka u navedenim zapisnicima koji nisu imali bilo kakvih primjedbi. Takođe, odbrana okrivljenog je protivrječna, s obzirom na to da okrivljeni prvo navodi da pas nije mogao sam izaći kroz vrata kaveza, a zatim navodi suprotno, da je pas mogao izaći da je upirao u vrata, dok je sasvim nelogično da okrivljeni prilazi vratima kaveza kako bi osigurao da pas ne izađe ukoliko se zaista, kako je naveo okrivljeni, radi o mirnom psu i kućnom ljubimcu, jer po nalaženju suda takav pas ne bi nikoga ugrozio, niti bi okrivljeni imao potrebe da osigura da on ne izađe u dvorište. Odbrana okrivljenog je opovrgnuta i iskazima svjedoka oštećenih koji su saglasno, jasno i decidirano naveli da je okrivljeni potrčao prema kavezu sa psom i izvukao rezu kojom se vrata na kavezu zabravljuju, te da istu nije htio da vrati kada su mu je tražili, već da je svjedok oštećeni R. H. morao da mu je otme iz ruke. Upravo iz navedenih razloga sud nalazi da je odbrana okrivljenog sračunato data sa ciljem da izbjegne krivicu.</span>
</p>
<p>
<span class="span1">Stav branioca da će sud prilikom utvrđivanja činjeničnog stanja imati veliki problem iz razloga što iz nalaza i mišljenja vještaka veterinarske struke proizilazi da pas okrivljenog nije opasan pas, se po nalaženju suda pokazao kao neopravdan, jer kako je to nesumnjivo utvrđeno, pas okrivljenog je ugrizao oštećenog i time povrijedio njegov tjelesni integritet, i to pored činjenice što se po mišljenju vještaka veterinarske struke isti ne može smatrati opasnim psom. Takođe, pas okrivljenog je nesumnjivo ujeo </span><span class="span1">oštećenog, iako, kako je to branilac naveo tokom postupka, nije zabilježeno da je pas rase argentinska doga napao čovjeka od kad je priznat od strane svjetske kinološke organizacije. </span>
</p>
<p>
<span class="span1">Sud je cijenio i četiri potvrde o privremeno oduzetim predmetima UP CB Podgorica Ku. br. 673/14 od 13.08.2014. godine, ali je našao da su kod naprijed utvrđenog činjeničnog stanja iste bez uticaja na donošenje drukčije odluke u ovoj krivičnopravnoj stvari.</span>
</p>
<p>
<span class="span1">Prilikom odmjeravanja kazne okrivljenom, sud je u smislu člana 42 st. 1 Krivičnog zakonika Crne Gore, imajući u vidu svrhu kažnjavanja, uzeo u obzir sve okolnosti koje utiču da kazna bude manja ili veća, pa je na strani okrivljenog, kao olakšavajuće okolnosti cijenio njegove lične prilike, odnosno da je riječ o porodičnom čovjeku, oženjenom, ocu jednog djeteta, nezaposlenom, koji je lošeg imovnog stanja, kao i jačinu ugrožavanja i povrede zaštićenog dobra, odnosno da je predmetno krivično djelo ostalo u pokušaju, zbog čega se učinilac može i blaže kazniti, ali sud nije primjenio navedeni fakultativni osnov za ublažavanje kazne, već je navedenu činjenicu cijenio kao olakšavajuću okolnost, kao i stav oštećenog D. P. koji se nije pridružio krivičnom gonjenju. Kao otežavajuće okolnost sud je cijenio raniji život okrivljenog, i s tim u vezi njegovu osuđivanost, što je utvrđeno uvidom u izvod iz registra kaznenih evidencija Ministarstva pravde KE 1156/15 od 09.11.2015. godine. Odmjeravajući kaznu u granicama koje su zakonom propisane za predmetno krivično djelo sud je, shodno članu 36 Krivičnog zakonika Crne Gore, okrivljenog osudio na kaznu zatvora u trajanju od šest mjeseci, nalazeći da je ovako izrečena kazna adekvatna težini izvršenog krivičnog djela i ličnosti okrivljenog kao učinioca, te da će se sa istom u svemu ostvariti svrha kažnjavanja iz čl. 32 Krivičnog zakonika Crne Gore, a u okviru opšte svrhe krivičnih sankcija iz čl. 4 st. 2 Krivičnog zakonika Crne Gore. Ovako odmjerena i izrečena kazna zatvora će po uvjerenju suda nesumnjivo dovoljno uticati na okrivljenog da ubuduće ne čini krivična djela, a pored toga će uticati i na druge da ne čine krivična djela, čime će se postići cilj kako specijalne, tako i generalne prevencije. </span>
</p>
<p>
<span class="span1">Sud je, shodno čl. 239 st. 2 Zakonika o krivičnom postupku, oštećenog R. H., uputio da imovinskopravni zahtjev ostvaruje u parničnom postupku, jer činjenice utvrđene u krivičnom postupku ne pružaju pouzdan osnov ni za potpuno ni za djelimično presuđenje, a njihovo utvrđivanje bi vodilo znatnom odugovlačenju postupka.</span>
</p>
<p>
<span class="span1">Shodno čl. 226 i čl. 229 Zakonika o krivičnom postupku okrivljeni je obavezan da na ime troškova krivičnog postupka plati ukupan iznos od 171,00 €, koji se odnosi na ime nagrade vještacima sudsko medicinske i veterinarske struke u iznosu od po 60,50 €, te na ime paušala kao dijela troškova krivičnog postupka koji je određen shodno dužini trajanja postupka, složenosti predmeta i imovnom stanju okrivljenog u iznosu od 50,00 €, kao i da plati troškove na ime nagrade punomoćniku oštećenog o čijoj visini će sud odlučiti posebnim rješenjem shodno čl. 227 st. 2 Zakonika o krivičnom postupku.</span>
</p>
<p>
<span class="span1">Sa svega izloženog, primjenom čl. 374 Zakonika o krivičnom postupku, odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U PODGORICI</span>
</p>
<p style="text-align:center;">
<span class="span1">Dana, 16.12.2016. godine</span>
</p>
<p>&nbsp;</p>
<p>&nbsp;</p>
<p>
<span class="span1">ZAPISNIČARKA                                                                                          S U D I J A</span>
</p>
<p>
<span class="span1">Edina Kraja,s.r.                                                             </span><span class="span1">                        </span><span class="span1">Rade Ćetković,s.r.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">                    </span><span class="span1">PRAVNA POUKA: Protiv ove presude dozvoljena je</span>
</p>
<p style="text-align:center;">
<span class="span1">                žalba  u  roku od 8 dana od dana </span>
</p>
<p style="text-align:center;">
<span class="span1">                prijema prepisa iste, Višem sudu</span>
</p>
<p style="text-align:center;">
<span class="span1">              u Podgorici, a preko ovog suda.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">ZTO. Edina Kraja</span>
</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.74930555in 0.75in 0.49930555in 1.125in;}
.p1{text-align:end;hyphenate:auto;keep-with-next.within-page:always;font-family:Verdana;font-size:11pt;}
.p2{text-align:justify;hyphenate:auto;font-family:Verdana;font-size:11pt;}
.p3{margin-left:0.375in;text-align:center;hyphenate:auto;keep-with-next.within-page:always;font-family:Verdana;font-size:11pt;}
.p4{margin-left:0.375in;text-align:justify;hyphenate:auto;font-family:Verdana;font-size:11pt;}
.p5{text-indent:0.375in;text-align:justify;hyphenate:auto;font-family:Verdana;font-size:11pt;}
.p6{text-align:center;hyphenate:auto;keep-with-next.within-page:always;font-family:Verdana;font-size:11pt;}
.p7{text-indent:0.5in;text-align:justify;hyphenate:auto;font-family:Verdana;font-size:11pt;}
.p8{text-align:start;hyphenate:auto;font-family:Verdana;font-size:11pt;}
.p9{text-align:center;hyphenate:auto;font-family:Verdana;font-size:11pt;}
.p10{text-align:start;hyphenate:auto;font-family:Times New Roman;font-size:12pt;}
</style>
<meta content="dragan.mrdak" name="author">
</head>
<body class="b1 b2">
<p class="p1">
<span>      K. br. 329/10</span>
</p>
<p class="p2">
<span>	</span>
</p>
<p class="p3">
<span>U IME NARODA</span>
</p>
<p class="p2"></p>
<p class="p4"></p>
<p class="p5">
<span>Osnovni sud u Bijelom Polju, kao prvostepeni krivični sud i to sudija pojedinac Dragan Mrdak, uz učešće zapisničara Ljubinka Femić, u postupku po optužnom predlogu Osnovnog državnog tužilaštva iz B. Polja, KT. br. 149/09, od 24.04.2009. godine,  protiv optuženog M.D.a,  zbog krivičnog djela  mučenje i zlostavljanje iz člana 167 st. 2 Krivičnog zakonika CG nakon održanog usmenog, glavnog i javnog pretresa, u prisustvu zamjenika u ODT-u Jelić Ljubice, okrivljenog M.D.a i punomoćnika oštećenog A.H.S.a iz P.a, a u odsustvu oštećenog O.Š.a, dana 30.08.2010. godine, donio je i javno objavio:</span>
</p>
<p class="p4"></p>
<p class="p4"></p>
<p class="p6">
<span>P R E S U D U</span>
</p>
<p class="p2"></p>
<p class="p2"></p>
<p class="p2">
<span>	Okrivljeni  M.D., ... od oca B.i majke M.rođene L. rođen ... godine, u Bijelom Polju, sa prebivalištem u Bijelom Polju u ul. Živka Žižića br.26,  oženjen otac troje djece, pismen sa završenom  višom školom, srednjeg imovnog stanja, zaposlen u UP PJ Bijelo Polje, neosuđivan.</span>
</p>
<p class="p2"></p>
<p class="p2"></p>
<p class="p6">
<span>K r i v    j e</span>
</p>
<p class="p2"></p>
<p class="p2">
<span>	Što je:</span>
</p>
<p class="p2"></p>
<p class="p7">
<span>-dana  27.09.2008. godine, oko 02,00 h, u Bijelom Polju, u prostoriji dežurne službe Uprave policije – Područne jedinice Bijelo Polje, zlostavljao oštećenog O.Š.a, na način što je, dok je oštećeni davao izjavu – podnosio prijavu protiv njega, ovlašćenom radniku policije u vezi dogadjaja iz ugostiteljskog objekta ''SITY'', prišao oštećenom i više puta ga otvorenom šakom udario u predjelu glave i jedanput nogom u predjelu desne nadlaktice,</span>
</p>
<p class="p7"></p>
<p class="p7">
<span>- čime je izvršio krivično djelo mučenje i zlostavljanje iz člana 167 stav 2 Krivičnog zakonika Crne Gore.</span>
</p>
<p class="p2"></p>
<p class="p7">
<span>- pa mu sud primjenom citiranog zakonskog propisa i čl. 2, 4, 5, 13, 15, 32,  36, 42, 52, 53 i 54, Krivičnog Zakonika Crne Gore, i čl. 199, 212   i 364 Zakonika o krivičnom postupku,  i z r i č e.</span>
</p>
<p class="p2"></p>
<p class="p6">
<span>USLOVNU OSUDU</span>
</p>
<p class="p2"></p>
<p class="p2">
<span>           Kojom mu utvrdjuje kaznu zatvora u trajanju od  2 (dva) mjeseca i istovremeno odredjuje da se ista neće izvršiti ukoliko okrvljeni u roku od 1 (jedne) godine, ne izvrši novo krivično djelo.</span>
</p>
<p class="p2"></p>
<p class="p2">
<span>	Okrivljeni se obavezuju da ovom sudu na ime paušala plati iznose od  50,00 €, kao i na ime troškova krivičnog postupka iznos od  66,00 €, koje iznose će uplatiti na žiro račun Depozita novčanih kazni, troškova postupka i paušala ovog suda br. 530-149-79, u roku od 15 dana od dana pravnosnažnosti presude.</span>
</p>
<p class="p2"></p>
<p class="p2">
<span>	Oštećeni O.Š.o se radi ostvarivanja imovinsko pravnog  zahtjeva upućuje na parnični postupak.</span>
</p>
<p class="p2"></p>
<p class="p2">
<span>	Predlog oštećenog da mu se dosude troškovi  punomoćnika za zastupanje pred sudom odbija se kao neosnovan.</span>
</p>
<p class="p2"></p>
<p class="p6">
<span>O b r a z l o ž e nj e</span>
</p>
<p class="p8"></p>
<p class="p8"></p>
<p class="p2">
<span>	Optužnim predlogom Osnovnog državnog tužilaštva u B. Polju, KT. br. 779/08 od 27.03.2009. godine, optužen je M.D.   iz B. Polja ul. Živka Žižića zbog krivičng djela mučenje i zlostavljanje iz člana 167 st. 2 Krivičnog zakonika Crne Gore.</span>
</p>
<p class="p2"></p>
<p class="p2">
<span>	Glavni pretres je održan i zaključen dana 30.08.2010. godine u prisustvu zamjenika u ODT Bijelo Polje Ljubice Jelić, okrivljenog M.D.a i punomoćnika oštećenog A.H.S.a iz P.a, a u odsustvu  uredno obaviještenog oštećenog O.Š.a.</span>
</p>
<p class="p2"></p>
<p class="p2">
<span>	U završnoj riječi zamjenik u ODT-u je izjavio da iz dokaza izvedenih na glavnom pretresu i to iz izjave oštećenog i svjedoka B.E.a proizilazi da je okrivljeni izvršio krivično djelo na način kako mu je to optužbom stavljeno na teret,  predložio je da se okrivljeni oglasi krivim i osudi na kaznu po zakonu. </span>
</p>
<p class="p2">
<span> </span>
</p>
<p class="p2">
<span>	U završnoj riječi punomoćnik oštećenog A.H.S.  je istakao  da izvedenim dokazima tokom pretresa nesumljivo utvrdjeno da je  okrivljeni izvršio predmetno krivično djelo, što posebno proizilazi iz iskaza oštećenog O.Š.a i svjedoka B.E.a, dok su svjedočenja svjedoka policiskih službenika u suprotnosti jedni drugima i sami sebi i dati u cilju pomoći okrivljenom, a da je okrivljeni postupao sa direktnim umišljajem, želeći da pošalje poruku Bošnjacima u Bijelom Polju da oni ne mogu tražiti pravo na zaštitu države i da su gradjani drugog reda. </span>
</p>
<p class="p2"></p>
<p class="p2">
<span>	Oštećeni O.Š.o se u toku postupka pridružio krivičnom gonjenju protiv okrivljenog i postavio imovinsko pravni zahtjev.</span>
</p>
<p class="p2"></p>
<p class="p2">
<span>	Okrivljeni M.D. u svojoj odbrani na glavnom pretresu od 13.05.2009. godine u bitnom istakao: da kritične večeri nije bio na dužnosti u Upravi policije da je posle ponoći došao u kafe bar ''Sity'' i tu sjedio a oko pola  dva ujutru mu je prišao O.Š.koga je ranije poznavao, unio mu se u lice i kazao ''onu sam dvojicu prebijo i vazda ću da ih bijem'',  da mu je on na to odgovorio ''ne znam o čemu pričaš i sugerisao mu da je pod dejstvom alkohola našta mu je O. kazao ''više me nećeš privodit'' a da su zatim njega J.G.i  A.V.uhvatili za ruke predpostavljajući da će da udari O.a koji je potom zajedno sa B.E.om otišao iz lokala, da je on posle odlaska O.a iz lokala pošao kući O.M.Š.oca da traži Š.a da popiju piće i da mu Š.o objasni svoje ponašanje kojom prilikom se nije ligitimisao Š.ovim roditeljima jer je postupao kao obični građanin a ne ovlašćeni policijski službenik, pa je zatim pozvao dežurnu službu policije da ih upozna o dešavanju u ''Sity'' i ponašanju O.Š.a i zatražio da patrola privede O.a a iz dežurne službe su  mu  saopštili da je O. već došao u prostorije policije da nešto prijavi u vezi njega ali je toliko pijan da ne zna šta prijavljuje, on je nekih 10 minuta posle ovog razgovora zajedno sa kolegom  V.A.došao u prostorije dežurne službe  policije gdje su mu kazali da je O.a u  svoju kancelariju odveo vođa sektora  I.DŽ.da bi saznao  šta prijavljuje on je potom zajedno sa kolegom  V. otišao u I. kancelariju gdje je zatekao O.a i I.a kako sjede u stolicama i da mu je na njegovo pitanje šta prijavljuje O., I. odgovorio ''ne znam ni ja šta prijavljuje'' pa se on zatim obratio O.u riječima ''dobro je što si došao ovdje da vidimo šta prijavljuješ'' na šta  O. ništa nije odgovorio niti je isti riječi progovorio dok su bili u kancelariji I.a, za  vrijeme dok je on  boravio u kancelariji I.a bio je prisutan  B.E. koji se drao u hodniku govoreći ''pustite mi Š. nemoj ko da ga bije'', i dva puta otvarao vrata od kancelarije pokušavajući nasilno da udje u kancelariju a da  ga je pri tom  V. A. vraćao sa vrata govoreći mu  ''pijan si šta to radiš zadržaće te Š.a ti ovdje niko neće tući'' , on se u kancelariji I.a zadržao nekih pet minuta zatim otišao iz iste i rekao kolegama da  ga pozovu kad od O.a uzmu izjavu. Istakao je da  nije bilo nikakvog kontakta izmedju njega i O.a kritičnog dogadjaja da istog nije ničim udario niti da ga  je zlostavljao i mučio, već se O.u obratio njegovim normalnim tonom  malo grlatije i da su za cijelo ovo vrijeme  kritičnog  dogadjaja  u kancelariji I.a bili prisutni  on, I. DŽ., V. A., K.D.i O.Š.o. Na glavnom pretresu od 17.06.2010. godine dodao je da je sa kolegama namještenicima Uprave policije, koji su svjedoci u ovom predmetu  profesionalno i privatno u korektnim odnosima. Nikom od svjedoka nije starješina. Prije kritičnog dogadjaja poznavao je B.E.a, s kojim je više puta sjedio, a kritične večeri O. u kafe baru ''City'' nije bio krvav, kao ni u stanici policije, u periodu dok je on boravio u stanici policije, a u stanici policije kritične večeri došao je iz razloga što je od strane dežurne službe obaviješten da od O.Š.a pokušavaju da zaprime prijavu i da O. pominje njegovo ime. </span>
</p>
<p class="p2"></p>
<p class="p2">
<span>	U završnoj riječi okrivljeni je izjavio da nije kriv za ovo krivično djelo, i da kritične večeri nije zlostavljao i mučio ni fizički, ni umno O.a. A da je dogadjaju kritične večeri sa O.em u kafe baru ''City'' predhodio dogadjaj od 09.04.2008. godine kada je on kao dežurni starješina naredio privodjenje O.Š.a, zbog tuče u ugostiteljskom objektu ''Om'', a da mu se kritične večeri u kafe baru ''City'' O. obratio riječima ''onu sam dvojicu pretukao i vazda ću da ih bijem, a ti si me onu noć priveo i nikad me više nećeš privesti''. Njega u Bijelom Polju poznaju Srbi, Muslimani, Bošnjaci i Crnogorci i on ne proganja ni jednu naciju i narodnost, a pogotovo ne manjinske narode kao što su Bošnjaci i Muslimani. Tražio je da ga sud oslobodi od optužbe.  </span>
</p>
<p class="p2">
<span>	</span>
</p>
<p class="p2">
<span>	Radi utvrdjivanja odlučnih činjenica, i donošenja pravilne i zakonite odluke, sud je izveo sledeće dokaze: saslušao  u svojstvu  svjedoka - oštećenog O.Š.a  i svjedoke I. DŽ.a, K.D.a, B.E.a, V. A.a, pročitao iskaz svjedoka V.D.a sa zapisnika o glavnom pretresu od 09.06.2009. godine,  pročitao rješenje Uprave policije br. 151-151/2008-1 od 30.12.2008. godine, izvršio uvid u medicinsku dokumentaciju izdatu na ime oštećenog O.Š.a i to: izvještaj Hitne pomoći Bijelo Polje od 27.09.2008. godine, saslušao na glavnom pretresu vještaka medicinske struke dr. S.M.a, izvršio uvid u rješenja Područnog organa za prekršaje PP br. 219/08 od 15.04.2009. godine i PP br. 220/08 od 12.01.2009. godine,  te pribavio i izvršio uvid u izvod iz KE za okrivljenog.</span>
</p>
<p class="p2"></p>
<p class="p2">
<span>	Sud je odbio predlog punomoćnika oštećenog da se u dokaznom postupku pozove i sasluša dr. A.R., ljekar koji je sačinio izvještaj Hitne Pomoći, kao i da se u dokaznom postupku pribavi medicinski izvještaj dr. J.a broj 3212 i da se u dokaznom postupku pozove i sasluša drugi vještak hirurške struke, jer je po ocjeni suda činjenično stanje kod  oštećenog O.Š.a po pitanju njegovog javljanja na ljekarski pregled i eventualnih povreda koje je zadobio kritične večeri u dovoljnoj mjeri utvrdjeno ostalim izvedenim dokazima, te bi izvodjenje ovih dokaza vodilo odugovlačenju postupka i uvećanju troškova. </span>
</p>
<p class="p2"></p>
<p class="p2">
<span>	Cijeneći odbranu okrivljenog M.D.a i dokaze pojedinačno i u medjusobnoj vezi, a shodno čl. 360 st. 2 Zakonika o Krivičnom postupku CG, sud je utvrdio činjenično stanje i na osnovu istog zaključio, da je okrivljeni izvršio krivično djelo koje mu je stavljeno na teret i da je za isto kriv i odgovoran.</span>
</p>
<p class="p2"></p>
<p class="p7">
<span>Odbranu okrivljenog M.D.a u kojoj negira izvršenje krivičnog djela i ističe da nije udarao oštećenog u prostoriji Dežurne službe UP PJ B. Polje kritičnog dana i vremena, sud je cijenio kao isključivo usmjerene na izbjegavanje sopstvene krivice te istu nije prihvatio, Naime, iz iskaza oštećenog O.Š.a, saslušanog u svojstvu svjedoka, proizilazi da je kritične večeri bio u lokalu ''City'' sa B.E.om, Ž. A.om i M. DŽ.om, oni su stajali za stolom, a negdje oko pola dvanaest ušao je M.D., sa G.J.om i V. A.om. Oko 01,15 h on se okrenuo M. i pitao ga ''Bogoti D. što me ti zva one noći''. M.a mu se unio u lice i pitao ''šta, što sam te zvao'', unoseći mu se bliže i bliže, pa su u jednom trenutku G. i V., M. uhvatili za ruke i izgurali, a M.a je govorio ''izadji Šule pičko, izadji vani, zapamtićeš ti mene''. On je s B. potom izašao iz lokala, dok mu je sa stepenica lokala M.a upućivao riječi ''pičko vrati se, zapamtićeš ti mene, jebaću ti majku''. Nakon ovoga sa B. je pošao u dešurnu službu da prijavi M.D.a, gdje ga je službenik I.DŽ.pozvao da podju na sprat, da bi od njega uzeo izjavu. Dok je davao podatke DŽ.u, začuo je škripu vozila ispred ulaza u zgradu policije, a zatim su se otvorila vrata na prostoriji u kojoj se on nalazio sa I.em. Na vratima je bio M.a koji mu je rekao ''dobro je što si došao tu'', i udario ga otvorenom šakom četiri do pet puta, kao i jednom nogom i to u predjelu nadlaktice, od kojih udaraca ga je oborio sa stolice, govoreći mu ''ustani majmune jedan, moram da ti budim staru majku, mene niko nije prozvao za 14. godina, a ko me prozove jebo sam mu 44 majke'', govoreći mu takodje  ''šta me gledaš'', potom je M.a udario u metalnu natkasnu, dok su mu K. i V. govorili ''nemoj to da radiš''. Nakon udarca u natkasnu M.a je izašao iz kancelarije. Dok je trajao ovaj dogadjaj u kancelariju B. je svo vrijeme stajao na vratima i govorio 'D. nemoj da ga biješ'' i gurao da otvori vrata, a V. je B.u govorio ''neće da ga bije''. Vrata su ostala otvorena i B. je stajao na vratima. Dodao je da je kritične večeri poslije ovog dogadjaja pregledan u Hitnoj službi  Iskaz ovog svjedoka sud je u potpunosti prihvatio kao jasan, logičan i uvjerljiv, dat u doslednom izlaganju, u potpunosti potvrdjen iskazom svjedoka B.E.a, medicinskom dokumentacijom na ime oštećenog O.Š.a, te nalazom i mišljenjem vještaka medicinske struke. </span>
</p>
<p class="p7">
<span> </span>
</p>
<p class="p7">
<span>Iz iskaza svjedoka B.E.a proizilazi da je kritične večeri bio u kafe baru ''City'' a da je M.D. sjedio sto do njegovog društva i negdje poslije ponoća O. se obratio M. riječima ''što me ti zva one noći''. M.a je na odgovorio ''šta sam te zvao'' i krenuo da na O.a fizički nasrne, u čemu su ga spriječili G.J.i V. A., gurajući ga prema vratima, kojom prilikom je M.a upućivao psovke O. 'izadji pičko, dodji''. On je sa O.em izašao iz lokala i dok su oni izlazili M.a je i dalje psovao ''O.u jebaću ti majku, šule dodji, stani''. Potom su on i O. pošli u Upravi policije da O. prijavi ova dešavanja, s tim što je O. ušao u zgradu policije a on je ostao ispred ulaza u zgradu i razgovarao sa K.D.om. U jednom momentu je stiglo auto i uz škripu kočnica zaustavilo se ispred ulaza, a iz njega su istrčali M.D. i V.. M.a se K.u obratio riječima ''gdje je'' i protrčao ispred njih. On je potom pošao za njima i ušao u zgradu policije, a K., dok su se penjali stepenicama pokušavao je da zaustavi M. govoreći mu ''stani D., nemoj, udari mene, a ne njega''. Kad su stigli do jedne kancelarije vidio je otvorena vrata i O.Š.a koji je sjedio na stolici, a u kancelariju je potom ušao M.a i prodrao se ''tu si''. On je kroz otvorena vrata dalje posmatrao dogadjaj i primijetio da je M.a udario O.a desnom rukom u predjelu glave, a zatim su vrata zalupljena i unutra se čula galama, a čuo se K.ev glas koji je govorio ''stani D.''. On je pokušavao da otvori vrata, ali je na vratima bio neko naslonjen, tako da nije mogao ući, pa su se u drugom pokušaju otvorila vrata i on je primijetio da O.Š.o sjedi na podu pored stolice, naslonjen na zid, kome se M.a jako drao govoreći ''ustani, ustani'', a na tijelu O.a nije bilo nekih povreda. Njega su potom izgurali iz ove prostorije, tako da je u daljoj fazi dogadjaja čuo još neke psovke i čuo se jak udarac - tresak, a zatim se situacija unutra smirila. On je molio M. ''da ne bije Š.'', pa pošto nije mogao ovo da spriječi, upalio je mobilni telefon i napravio tonski zapis ovih dešavanja, snimio dio dešavanja kroz oškrinuta vrata i taj tonski snimak i dalje posjeduje. Poznato mu je da je O. te večeri tražio ljekarsku pomoć nešto kasnije. Na putu od kafe bara ''City'' ka zgradi policije O. se normalno ponašao, s tim što se ne sjeća sadržaja razgovora izmedju njih dvojice i prilikom vožnje O. nije pokušavao da iskoči iz vozila. Kritične večeri on i O. zadržani su u prostorijama Područnog organa za prekršaje, jer im je stavljeno na teret da su prijetili ovlašćenom policiskom službeniku V.D.u. Iskaz ovog svjedoka sud je u potpunosti prihvatio kao jasan, logičan i uvjerljiv, dat u doslednom izlaganju, a u potpunosti potvrdjen iskazom svjedoka - oštećenog O.Š.a, te medicinskom dokumentacijom izdatom na ime oštećenog i nalazom vještaka medicinske struke. </span>
</p>
<p class="p7"></p>
<p class="p2">
<span>	Iz iskaza svjedoka V.D.a utvrdjuje se da je on kritične večeri bio šef smjene u PJ B. Polje i da je u dva sata ujutru u prostorije dežurne službe pristupio O., koga je od ranije poznavao kao ''Š.'', govoreći da ga je dirao M.a i da hoće da ga prijavi. O. je djelovao kao da je pod dejstvom alkohola. Pozvao ga da udje u prostoriju i O. je pet minuta objašnjavao koga treba da prijavi i zašto da prijavi, a potom je O.a preuzeo vodja bezbedonosnog sektora I. i odveo ga u svoju kancelariju, pošto on nije uspio da zaprimi prijavu od O.a. O. se posle nekih pola sata vratio do njegove kancelarije i podnio prijavu protiv M.e. Kancelarija I.a je na spratu i sjeća se da, dok je O. bio kod I.a u kancelariji da se u neko doba čula galama i da je kolega V. izdao naredbu B.E.u da izadje ispred zdrage Centra bezbjednosti. B.E. je kritične večeri došao sa O.em i bio je cijelo vrijeme u zgradi dok je trajao ovaj dogadjaj. Petnaest minuta po dolasku O.a u prostorije CB-a došao je kolega M.a sa kolegom V. i K.em i tom prilikom M.a je pitao ''gdje je DŽ. i gdje je lice O. Šule'', a on ih je uputio da su isti u DŽ.ovoj kancelariji. Po povratku iz I.eve kancelarije O. se žalio da ga boli glava i tražio je ljekarsku pomoć. Nakon što je O. došao u Centar bezbjednosti koliko se sjeća pozvao ga je preko telefona M.D. i kazao da ga je O. napao u lokalu ''City'' s tim što se ne sjeća nekih bližih detalja ovog razgovora. O. po povratku iz I.eve kancelarije nije imao vidnih povreda po tijelu i ne sjeća se ko se prvi spustio na prizemlje zgrade iz kancelarije I.a. Koliko mu je poznato M.a kritične večeri nije bio na dužnosti. Po povratku iz I.eve kancelarije, O. je podnio prijavu, a primjerak odštampane prijave on je dao O.u da potpiše, O. je potom gledao ovu prijavu, pročitao je, potpisao je i pocijepao je. On je O.a potom upoznao da će biti zadržan, a O. je kazao da ga boli glava i da mu treba ljekarska pomoć. O. i B. su kritičnog dogadjaja odbili alkotestiranje koje je bilo naloženo od dežurnog starješine UP PJ B. Polje.  Iskaz ovog svjedoka sud je prihvatio kao jasan, logičan i uvjerljiv, ničim doveden u sumnju, s tim što ovaj svjedok nije bio očevidac dešavanja u kancelariji I.a. </span>
</p>
<p class="p2"></p>
<p class="p2">
<span>	Iz iskaza svjedoka V. A.a proizilazi da je kritične večeri bio u kafiću ''City'' u društvu okrivljenog M.e i G.J.a. U jednom momentu prišao im je O., koga je od ranije poznavao, počeo da se unosi M. u lice i prijetio M. riječima ''nećeš ti mene privoditi, jednom si me priveo i nikad više, ja sam izbio one momke i ja ću da ih bijem''. Potom su on i G. stali izmedju O.a i M.e, jer je djelovalo da će doći do fizičkog obračuna izmedju njih. O. je u društvu sa B., koga je takodje od ranije pozvanao napustio lokal i dok je izlazio upućivao M. psovke ''jebem ti mater, pizda ti materina''. Pola sata nakon ovog dogadjaja on je sa M.D.om pošao autom u Upravu polciije B. Polje, a u toku vožnje M. je neko zvao preko telefona i kazao mu da je O. došao u Upravu policije. Dolaskom u dežurnu službu zatekli su kolege V.D.a i K.D.a i sa njima razgovarali o tome šta je bilo i zašto je O. došao. U jednom momentu preko mobilnog telefona I.DŽ.je pozvao K.a i obavijestio ga da sa O.em ne može da obavi razgovor jer je O. u alkoholisanom stanju, priča nepovezano i pominje neke kamione. Pošto je on bio dežurni inspektor kritične večeri, sa K.em i M.om je pošao do kancelarije I.a i dolaskom do kancelarije ispred vrata kancelarije zatekli su B.E.a, a potom su ušli u kancelariju i pokušali on i kolega K. da obave razgovor sa K.em, a koliko se sjeća M.a je O.u kazao ''dobro je što si došao''. Dok su pokušavali da razgovaraju sa O.em, B. koji je ostao u hodniku neprekidno ih je ometao ulazeći i izazeći iz kancelarije, ne dozvoljavajući da obave razgovor sa O.em i govoreći ''nemojte da mi bijete Š.'', sve dok kolega K. nije pozvao interventnu, a prije ovog poziva M.a je izašao iz kancelarije i objasnio B.u da O.a neće niko da bije. Dok su oni bili u kancelariji I.a nikakvog fizičkog kontakta izmedju M.e i O.a nije bilo, jer on kao dežurni inspektor te večeri to ne bi dozvolio. Nakon što je B.a povela interventna jedinica ubrzo poslije toga i M.a izlazi iz kancelarije I.a, a u kancelariju su ostali on, K., I. i O.Š.i nijesu uspjeli u toku razgovora da shvate šta priča O. i zašto je došao, jer je isti cijelo vrijeme pominjao kamione. On je potom sišao u dežurnu službu gdje je zatekao B.a, prošao pored njega i ušao u drugu prostoriju i kroz otvorena vrata čuo je B.a kako upućuje V.u prijetnje ''nećeš ti više raditi u ovoj službi, zapamtišeć ti mene'', a u dežurnu službu nakon ovoga su došli I. i O., a kasnije je od V.a obaviješten da je O. pocijepao prijavu. Istakao je da nakon što je stigao u kancelariju I.a, iz kancelarije ni u jednom momentu nije izlazio i da je kancelariju napustio tek poslije izlaska M.e, a dok je bio u kancelariji I.a, u vrijeme dok su u njoj bili zajedno M.a i O. oboica su mu cijelo vrijeme bili u vidnom polju i O.Š.je cijelo vrijeme sjedio na stolici i ni u jednom momentu nije vidio da O. sjedi na patosu. Riječi ''dobro je što si došao'' M.a je O.u izgovorio srednjim tonom, sa udaljenosti dva do tri metra od O.a, dok su on i K. razgovarali sa O.em i pitali ga zašto je došao i šta prijavljuje, a O. je bio u toliko alkoholisanom stanju, da je samo klimao glavom i govorio ''gume, kamion''. Prihvatajući u potpunosti iskaze svjedoka - oštećenog O.Š.a i svjedoka B.E.a sud nije prihvatio navode iz iskaza ovog svjedoka da u kancelariji I.a kritičnog dogadjaja M.a nije O.a udarao šakom u predjelu glave i nogom u predjelu nadlaktice, i iste je cijenio kao isključivo usmjerene na olakšavanje krivično pravnog položaja okrivljenog. </span>
</p>
<p class="p2"></p>
<p class="p2">
<span>	Iz iskaza svjedoka K.D.a proizilazi da je kritične večeri bio dežurni starješina UP PJ B. Polje i da su poslije ponoći u Dežurnu službu pristupili O. i B. koje je od ranije poznavao i da je vodja dežurne V. pokušao da od O.a uzme izjavu. V. je potom kazao da ne može uzeti izjavu od O.a jer priča nerazumljivo, pa je on O.a odveo u prvu prostoriju dežurne službe i pokušao potpitanjima da utvrdi razloge dolaska. Ni on nije uspio da to utvrdi pa je kazao kolegi I. DŽ.u da O.a povede u svoju kancelariju i od njega uzme izjavu, što je I. i uradio. Nakon pet do šest minuta I. ga je pozvao i kazao da ne može utvrditi zašto je O. došao i pitao šta da radi, da li da ga pusti, pa da dodje kad bude trijezan da da izjavu, a po njegovoj ocjeni O. je djelovao pijano. Poslije I.evog poziva on je pošao do kancelarije I.a, a za njim su na sprat pošli kolege V. i M.a i u kancelariji je zatekao O.a i I.a, a poslije njegovog ulaska u kancelariju I.a ušli su i V. i M.a, te su potom svi sjeli. M.a je po dolasku u kancelariju I.u kazao ''e dobro je da je došao'' i ispričao dešavanja izmedju njega i O.a iz lokala ''City''. Za to vrijeme B.E. je pokušavao da udje na vrata od kancelarije, ulazio je, držao je poluotvorena vrata i govorio ''nemojte da ga bijete slučajno'', a oni su B.u objašnjavali da ''O.a neće niko da bije''. Za ovo vrijeme M.a je od O.a bio udaljen nekih dva do tri metra i sjedio je na stolici, a u jednom momentu M.a je izašao iz kancelarije, prošao pored O.a da objasni B.u da O.a neće niko da dira i da B. ne treba da snima i ometa vršenje službe. M.a se potom vratio u kancelariju, opet prošao pored O.a i sjeo na mjesto gdje je prije sjedio. M.a je u kancelariji boravio nekih pet do šest minuta, a potom govoreći ''momci vi ovo završite, ako vam nešto trebam da dam izjavu ili slično ja sam tu'' i izašao iz kancelarije. Istakao je da M.D. ni u jednom momentu nije udario O.a, gurao ga, obaljivao ga na patos i da nikakvog fizičkog kontakta u kancelariji I. DŽ.a M.a nije imao sa O.em, a par minuta po izlasku M.e iz kancelarije izašao je V. A., a poslije V.a i on je izašao iz kancelarije, te su u kancelariju ostali I. i O.. Nakon ovoga O.a je vidio u dežurnoj službi koji je podnosio prijavu, koju je potom pocijepao, a kad mu je saopšteno da će biti zadržan tražio je da se javi na telefon i rekao da želi da podje do doktora u Hitnoj što mu je i udovoljeno. Dodao je da se ne sjeća koliko je prošlo vremena od momenta kada je on izašao iz kancelarije I.a do momenta kada je O. pocijepao prijavu, a koliko se sjeća u kancelariji I.a boravio je nekih pet minuta i pratio dio dogadjaja dok su u kancelariji bili on, M.a, V., I. i O.. Siguran je da M.a nije razgovarao sa O.em, dok je on boravio u kancelariji I.a. Ne sjeća se da li je M.a po dolasku u Centar bezbjednosti kritične večeri prvo svraćao u dežurnu službu, a sa B. se pozdravio, pošto se sa njim predhodno poznavao. Sa B. nije razgovarao o dešavanjima u kafiću ''City'', niti je znao da se te večeri nešto dešavalo izmedju O.a i M.e. Misli da je bio u holu kod ulaznih vrata kada su ušli M.a i V., a ne sjeća se gdje je tačno bio kada su ušli B. i O.. Kada se peo uz stepenice za njim je išao V., a iza V.a M.a, i tom prilikom nije govorio M. riječi '' nemoj D., udari mene''. Prihvatajući u potpunosti iskaze svjedoka - oštećenog O.Š.a i svjedoka B.E.a sud nije prihvatio navode iz iskaza ovog svjedoka da u kancelariji I.a kritičnog dogadjaja M.a nije O.a udarao šakom u predjelu glave i nogom u predjelu nadlaktice, i iste je cijenio kao isključivo usmjerene na olakšavanje krivično pravnog položaja okrivljenog. </span>
</p>
<p class="p2"></p>
<p class="p2">
<span>	Iz iskaza svjedoka I. DŽ.a proizilazi da je kritične večeri bio dežurni rukovodilac bezbedonosnog sektora u UP PJ B. Polje. Iza ponoći, pozvao ga je vodja dežurne smjene V. da dodje u njegovu kancelariju i da zaprimi prijavu gradjana, jer ima jedno lice da podnese prijavu gradjana, ali od lica ne može da se zaprimi prijava, te je od njega tražio da mu pomogne oko uzimanja izjave. Dolaskom u dežurnu službu zatekao je jedno lice koje od ranije nije poznavao, a za koje je kasnije saznao da se zove O.Š.o, a po njegovom slobodnom vidjenju, to lice je bilo u vidno alkoholisanom stanju, pa je u dežurnoj službi pokušao da utvrdi šta to lice želi da prijavi. Medjutim, nije uspio, jer je O. govorio dosta nepovezano, obraćao se sa pozicije da je on predhodno morao znati ko je on, da je on neko koga poznaje cio grad, pominjao je M. D.a, ali iz priče O.a, nije mu bilo jasno da li ga je M.a uputio da nešto prijavi ili je on došao da nešto prijavi, zatim je kontaktirao kolegu K.D.a, a D. je kazao da će da podje sa tim licem do svoje kancelarije da pokuša da od njega uzme izjavu, pa će isto lice naknadno podnijeti prijavu gradjana koja je tipizirana. Pošao je sa O.em do kancelarije na spratu, a  O. mu je usput govorio ''ja sam Š.o O. zar me ne poznaješ'' i dolaskom do njegove kancelarije, njih dvojica su sjeli, zatim se on prestavio O.u i zamolio ga da kaže zašto je došlo.    O. mu je govorio '' mi O.i smo jako pleme, ne može nas niko da bije, ja ovdje imam vezu, ovo će otići daleko, ti se praviš da me ne poznaješ, ja sam pametniji nego što misliš''. Pokušao je da O.a skoncentriše u pravcu izjašnjenja zašto je došao i decidno ga pitao '' a koja te je muka junače nagnala večeras u ovo doba da dodješ, šta je razlog'', a O. nastavio priču o svom plemenu, o vezama u stanici policije, pa pošto nije uspio da od prisutnog lica sazna razloge njegovog dolaska, obavijestio je dežurnog starješinu da dodje, da bi on pričao sa njim, a za slučaj da bude bezuspješno, da uz pomoć starješine lice ubijede da dodju ujutru, jer nije toliko hitno ''ništa ne gori'', jer nije mogao shvatiti šta hoće O.. Zatim su u kancelariju ušli dežurni starješina K.D., a za njim dežurni inspektor V. A., a nekih dva minuta posle ulaska K.a i V.a u kancelariju je ušao  M.D. koji mu se  direktno obratio riječima  ''a on je došao da mene prijavi i ako me je cijelo vrijeme pljuvao i provocirao u kafiću ''City'', M.a je prošao pored O.a koji je sjedio i sjeo sa lijeve strane ispod prozora  na stolicu. U tom momentu su se otvorila vrata i na njima se pojavio B.E. koga je znao od ranije sa telefonom u položaju snimanja, B. je stajao na vratima, a on je potom ustao i makao sa vrata B.a, upozorivši ga da ne snima i da nema razloga da bude u prostorijama MUP-a i da isti nije lice koje je u tom postupku po bilo kom osnovu i da će u suprotnom biti priveden, zatim se vratio u kancelariju. Njegov boravak van kancelarije trajao je deset sekundi, s tim što su vrata bila stalno otvorena i nije vidio šta se dešavalo u kancelariji tih desetak sekundi, a čuo je D.a K.a da priča sa O.em. Kada se vratio primijetio je da su O. i M.a sjedjeli na svojim mjestima, a da su V. i K. stajali, pa je on sjeo na svoje mjesto i slušao  razgovor K.a i O.a, jer je K. imao više ovlašćenja da priča sa O.em. Nakon tri sekunde od kad je sjeo, na vratima se opet pojavio B. sa telefonom u položaju snimanja, On je ustao, izašao da istog udalji a za slučaj potrebe i upotrebom fizičke snage, ili da ga privede zbog ometanja službenog lica u službenim prostorijama. A tada je za njim izašao i  M.a koji je shvatio  njegove namjere prema B.u i pokušao da izbalansira situaciju da umoli B.a da se udalji, odnosno da istom objasni da je ponašanje B.a kažnjivo i da ga upozori na posledice nepostupanja po prethodno izdatom naredjenju za udaljavanje B.a, medjutim, ni M.a nije uspio u ubjedjivanju u odnosu na B.a, čak je B. počeo da se drskije ponaša iz razloga što je M. poznavao pa je bio malo slobodniji u odnosu na njega i B. je tom prilikom govorio ''šta vi privodite Š.'', a ta priča izmedju B.a i M.e trajala je do tri minuta, a zatim je neko od policije došao i odveo B.a.  M.a je stojeći pored otvorenih vrata kazao njemu i dežurnim starješinama K.u i V.u ''gospodo kad vi ovo sve završite obezbijedite uslove za rad, a ja vam budem potreban vi mene pozovite, ja ću biti na vezi i doći ću'' i isti se udaljio iz zgrade CB. Istakao je da M.a nije u kancelariji ni u jednom momentu udario O.a, čak ni u periodu kad je bio deset sekundi odsutan iz kancelarije jer su vrata od kancelarije bila otvorena, a čuo bi udarac, a O. je cijelo vrijeme boravka u kancelariji sjedio na stolici, s tim što je samo mijenjao položaj glave sa lijeve na desnu stranu vjerovatno zato što je bio pod dejstvom alkohola. U njegovoj kancelariji O.Š.je boravio nekih 15 - 17minuta, s tim što su nakon odlaska M.e iz kancelarije izašali K. i V., pa je on ostao sam sa O.em. Zatim je uzeo od O.a izjavu, s tim što mu je O. kazao sroči mi ti prijavu, jer je on biznismen, pa ne može ujutru da dodje, a pošto je bio u alkoholisanom stanju morao mu je sugestivna pitanja da postavlja da bi sročio tu priču. Napravio je prijavu koju je potpisao O., zatim mu je dao i uputio ga u dežurnu službu, s tim što mu je kazao gospodine O.u ukoliko u sadržinu te prijave o obavješenju od gradjana ne budu unijeti svi podaci koje vi smatrate da treba da budu vi mi sjutra donesite, ja ću napraviti dopunu prijave, a prijava još nije ovjerena, jer je dva sata ujutru. O.a i B.a te večeri nije alko testirao, jer za narušavanje javnog reda i mira nema potrebe. Nije mu poznato da je kritične večeri u njegovoj kancelariji neko rekao ''dobro je što si došao''. U njegovoj kancelariji bila je profesionalna komunikacija, a on nikog ne oslovljava terminima ''brate i sl'', a nakon što je ostao sam sa O.em, O. ga nije pitao ''što me ovo brate udari, kao da me tuku u tvojoj kući'', nije čuo da je B. govorio ''što ste dozvolili da biju O.a, on je Bošnjak kao i mi''.  Prihvatajući u potpunosti iskaze svjedoka - oštećenog O.Š.a i svjedoka B.E.a sud nije prihvatio navode iz iskaza ovog svjedoka da u kancelariji I.a kritičnog dogadjaja M.a nije O.a udarao šakom u predjelu glave i nogom u predjelu nadlaktice, i iste je cijenio kao isključivo usmjerene na olakšavanje krivično pravnog položaja okrivljenog. </span>
</p>
<p class="p2"></p>
<p class="p2">
<span>	Oštećeni O.Š.o je tvrdio da je nakon kritičnog dogadjaja u kancelariji I.a pregledan u Hitnoj pomoći o čemu je priložio medicinsku dokumentaciju koju činjenicu je  potvrdio i svjedok K.D., dežurni starješina UP PJ B. Polje kritičnog dogadjaja koji je decidno istakao da je O.evom zahtjevu da podje do doktora u Hitnoj udovoljeno, a što je takodje potvrdjeno navodima iz iskaza svjedoka B.a i sadržinom pisanog dokaza - izvještajem Hitne pomoći od 27.09.2008. godine. </span>
</p>
<p class="p2"></p>
<p class="p2">
<span>	Iz nalaza i mišljenja vještaka medicinske struke sa glavnog pretresa od 30.08.2010. godine proizilazi da se po osnovu prezentirane medicinske dokumentacije - izvještaja Hitne pomoći Doma zdravlja u B. Polju od 27.09.2008. godine zaključuje da kod O.Š.a prilikom pregleda nije bilo tegoba, niti spolja na tijelu vidljivih povreda. Po vještaku, ako je kritičnog dogadjaja O. zadobio udarce otvorenom šakom - šamare, isti nijesu morali ostaviti posledice u vidu otoka, izraženog crvenila, eventualnog krvnog podliva, a da li će se na licu ošamarenog manifestovati crvenilo ili neki drugi simptom zavisi od intenziteta šamara i proteka vremena do dolaska oštećenog na pregled. Po vještaku, ako je oštećeni udaran otvorenom šakom - šamaran do njegovog dolaska na pregled crvenilo, i ako ga je možda bilo moglo se i povući i isto objektivno ne bi postojalo prilikom pregleda. Nalaz i mišljenje vještaka medicinske struke sud je u potpunosti prihvatio kao realan i objektivan, dat po osnovu činjenica konstatovanih u medicinskoj dokumentaciji za oštećenog, po pravilima struke i nauke, a nalaz vještaka potvrdjen je i navodima iz iskaza svjedoka B.a koji je istakao da kod O.a nije bilo vidnih povreda.</span>
</p>
<p class="p2"></p>
<p class="p2">
<span>	Po ocjeni suda šamari koje je kritičnog dogadjaja zadobio oštećeni O. od okrivljenog M.e su bili manjeg intenziteta, te isti nakon nanošenja, kao i u momentu javljanja O.a na pregled u Hitnu pomoć B. Polje, nijesu bili vidni. </span>
</p>
<p class="p2"></p>
<p class="p7">
<span>Iz rješenja Uprave policje Podgorica br. 151-151/2008-1 od 30.12.2008. godine se utvrdjuje da je  okrivljenom M.D.u izrečena disciplinska mjera – novčana kazna u visini od  25% zarade ostvarene u mjesecu izvršenog prekršaja zbog težeg disciplinskog prekršaja iz čl. 59 st. 1 tač. 4 Zakona o državnim službenicima i namještenicima, pri čemu je  činjenični opis  počinjenog prekršaja da je: dana 27.09.2008. godine, oko 02,00 h, u Bijelom Polju, u prostorijama PJ  Bijelo Polje kada je službenik I.DŽ. uzimao podatke od O.  Š.a koji je u prostorije PJ  Bijelo Polje došao da podnese prijavu protiv M.e  zbog  ranijeg konflikta koji su imali u lokalu  ''City'' u Bijelom Polju,  okrivljeni je prišao O.u i udario ga  rukom u predjelu lijevog obraza  govoreći  mu  ''a tu si dobro je  što si došao'' a zatim ga je ponovo više puta udario otvorenom šakom u predjelu glave i jedanput  nogom u predjelu desne nadlaktice a dalji kontakt su spriječili policajci  V. A. i K.D.. </span>
</p>
<p class="p7"></p>
<p class="p7">
<span>Ostali izvedeni dokazi su po ocjeni suda bez bitnog uticaja na drugačije odlučivanje u ovoj pravnoj stvari. </span>
</p>
<p class="p7"></p>
<p class="p7">
<span>Imajući u vidu sve izvedene dokaze i dovodeći ih u vezu jedne sa drugima kao i sa odbranom okrivljenog  sud je na nesumljiv način  utvrdio da  je okrivljeni M.D. dana  27.09.2008. godine, oko 02,00 h, u Bijelom Polju, u prostoriji dežurne službe Uprave policije - Područne jedinice Bijelo Polje, zlostavljao oštećenog O.Š.a, na način što je, dok je oštećeni davao izjavu – podnosio prijavu protiv njega, ovlašćenom radniku policije u vezi dogadjaja iz ugostiteljskog objekta ''SITY'', prišao oštećenom i više puta ga otvorenom šakom udario u predjelu glave i jedanput nogom u predjelu desne nadlaktice.</span>
</p>
<p class="p2">
<span>	</span>
</p>
<p class="p7">
<span>Postupanje okrivljenog M.e kritičnog dogadjaja, sadržalo je sve elemente zlostavljanja iz čl. 167 st. 1 Kriviičnog zakonika, jer okrivljeni M.D. nije bio na dužnosti kritičnog dogadjaja, niti je bio izazvan od strane oštećenog O.a, pa djelujući na tjelesni integritet oštećenog O.a šamarima manjeg intenziteta u službenim prostorijama UP PJ isti je nečovječno postupao prema O.u nanoseći mu fizičke i psihičke patnje manjeg intenziteta. Ovakvim svojim ponašanjem okrivljeni M.a je takodje povrijedio ljudsko dostojanstvo oštećenog O.a, s obzirom da se ovo dešavalo u službenim prostorijama u prisustvu više svjedoka, okrivljeni M.D. je bio svjestan da ovakvim svojim ponašanjem zlostavlja oštećenog i vrijedja njegovo ljudsko dostojanstvo, pa je krivično djelo izvršio s umišljajem i za isto je kriv i odgovoran.</span>
</p>
<p class="p2">
<span>	</span>
</p>
<p class="p7">
<span>Odlučujući u pogledu vrste i visine kazne, sud je razmotrio okolnosti od uticaja na odmjeravanje iste, te shodno čl. 42 Krivičnog zakonika, na strani okrivljenog M.D.a od olakšćavajućih okolnost našao  da se radi o porodičnom čovjeku ocu troje  djece, u obavezi izdržavanja istih, koji do sada nije osuđivan, pa u odsustu otežavajućih okolnosti, sud je stanovišta da su ispunjeni uslovi za izricanje krivične sankcije uslovne osude, kojom je okrivljenom utvrdjena kazna zatvora u trajanju od dva mjeseca, i istovremeno ocijenjeno da bi se pristupanjem izvršenju iste, suviše represivno djelovalo na okrivljenog, nego da će i samo upozorenje uz prijetnju kaznom u odgovarajućem roku provjeravanja od jedne godine, dovoljno uticati na istog, da u buduće ne vrši ova i slična krivična djela, i da će se na ovaj način ostvariti svrha kažnjavanja predvidjena u čl. 32 Krivičnog zakonika. Sud je pri tom imao u vidu težinu krivičnog djela i jačinu ugrožavanja zaštićenog dobra.</span>
</p>
<p class="p7"></p>
<p class="p2">
<span>	Shodno čl. 199. st. 2  Zakonika o krivičnom postupku, odlučeno je u pogledu paušala u iznosu od 50,00 €, za okrivljenog imajući u vidu složenost i trajanje krivičnog postupka i imovinske prilike okrivljenog.</span>
</p>
<p class="p2"></p>
<p class="p2">
<span>	Shodno čl. 202 Zakonika o krivičnom postupku sud je obavezao okrivljenog da na ime troškova krivičnog postupka plati iznos od 66,00 €, a isti troškovi se odnose na troškove vještaka od strane medicinske struke dr. S.M.a, dok je sud odbio predlog oštećenog da mu se dosude troškovi  punomoćnika za zastupanje pred sudom odbija se kao neosnovan iz razloga što isti troškovi ne spadaju u troškove koje snosi okrivljeni iz čl. 199 st. 2 tač. 1 do 6 Zakonika o krivičnom postupku.  </span>
</p>
<p class="p2"></p>
<p class="p2">
<span>	Oštećeni O.Š.o je shodno čl. 212 Zakonika o krivičnom postupku radi ostvarivanja imovinsko pravnog zahtjeva upućen na parnični postupak.</span>
</p>
<p class="p2"></p>
<p class="p2">
<span>	Iz iznijetih razloga shodno čl. 364 Zakonika o krivičnom postupku, odlučeno je kao u izreci presude.</span>
</p>
<p class="p2"></p>
<p class="p2"></p>
<p class="p6">
<span>OSNOVNI SUD U BIJELOM POLJU</span>
</p>
<p class="p9">
<span>Dana 30.08.2010. godine</span>
</p>
<p class="p2"></p>
<p class="p2"></p>
<p class="p8">
<span>ZAPISNIČAR,						                S U D I J A, </span>
</p>
<p class="p2">
<span>Ljubinka Femić, s.r.                                                             Dragan Mrdak, s.r.</span>
</p>
<p class="p2"></p>
<p class="p10"></p>


</body>
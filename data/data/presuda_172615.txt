<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.p1{text-align:start;hyphenate:auto;keep-with-next.within-page:always;font-family:Verdana;font-size:11pt;}
.p2{text-align:start;hyphenate:auto;font-family:Verdana;font-size:11pt;}
.p3{text-align:center;hyphenate:auto;keep-with-next.within-page:always;font-family:Verdana;font-size:11pt;}
.p4{text-indent:0.5833333in;text-align:justify;hyphenate:auto;font-family:Verdana;font-size:11pt;}
.p5{text-align:center;hyphenate:auto;font-family:Verdana;font-size:11pt;}
.p6{text-indent:0.5833333in;text-align:center;hyphenate:auto;font-family:Verdana;font-size:11pt;}
.p7{text-align:justify;hyphenate:auto;font-family:Verdana;font-size:11pt;}
.p8{text-indent:0.5in;text-align:center;hyphenate:auto;font-family:Verdana;font-size:11pt;}
.p9{text-indent:0.5in;text-align:justify;hyphenate:auto;font-family:Verdana;font-size:11pt;}
.p10{text-align:justify;hyphenate:auto;font-family:Times New Roman;font-size:12pt;}
.p11{text-align:justify;hyphenate:auto;font-family:Verdana;font-size:12pt;}
.p12{text-indent:0.5833333in;text-align:justify;hyphenate:auto;font-family:Times New Roman;font-size:12pt;}
.p13{text-align:start;hyphenate:auto;font-family:Times New Roman;font-size:12pt;}
.s1{text-decoration:underline;}
</style>
<meta content="violeta.raicevic" name="author">
</head>
<body class="b1 b2">
<p class="p1">
<span>OSNOVNI SUD U BIJELOM POLJU</span>
</p>
<p class="p1">
<span>K.br.7/11</span>
</p>
<p class="p2"></p>
<p class="p3">
<span>U IME NARODA</span>
</p>
<p class="p2"></p>
<p class="p2"></p>
<p class="p4">
<span>OSNOVNI SUD U BIJELOM POLJU, kao prvostepeni krivični sud, i to sudija Violeta Raičević kao sudija pojedinac, sa zapisničarem Ljiljanom Joksimović, postupajući po optužnom predlogu ODT-a u Bijelom Polju, Kt.br. 259/10 od 25.05.2010.godine,   izmijenjenom dana 18.02.2011.godine u krivičnom  predmetu protiv okrivljenog  F.E.a   iz Bijelog Polja, zbog krivičnog djela  ugrožavanje sigurnosti iz čl.168.st.1. KZ CG, nakon održanog usmenog, glavnog i javnog pretresa u  prisustvu zamjenika ODT-a Šćepanović Vesne,  okrivljenog  F. F.E.a i njegovog  branioca adv. B.LJ., dana  18.02.2011.godine, donio je i javno objavio:</span>
</p>
<p class="p4"></p>
<p class="p5"></p>
<p class="p5">
<span>P R E S U D U</span>
</p>
<p class="p4"></p>
<p class="p4"></p>
<p class="p4">
<span>Okrivljeni  </span><span class="s1">F.E.</span><span>, od oca  M. i majke  I., rodjene  Ć., rodjen ....godine,  u Bijelom Polju,  nastanjen u Godijevu,  opština Bijelo Polje,  državljanin Crne Gore,  neoženjen, nezaposlen,  po zanimanju gradjevinski radnik, sa završenom Osnovnom  školom, lošeg imovnog stanja, neosudjivan.</span>
</p>
<p class="p4"></p>
<p class="p6"></p>
<p class="p6">
<span>K R I V    J E </span>
</p>
<p class="p4">
<span>Što je:</span>
</p>
<p class="p4"></p>
<p class="p7">
<span>	Dana 04.04.2010.godine,  ispred svoje porodične kuće u Godijevu, opština Bijelo Polje, ugrozio  sigurnost  oštećenog F. S.a prijetnjom da će napasti na njegov  život ili tijelo, na način što je, pištolj  marke "Vzor" fab.br.CE 65754 kalibra 7,65 ml, koji je oteo od oca M.a, okrenuo prema oštećenom S.u govoreći mu  "napraviću groblje od tebe".</span>
</p>
<p class="p7"></p>
<p class="p7">
<span>	- čime je izvršio krivično djelo  ugrožavanje sigurnosti iz čl.168.st.1. Krivičnog zakonika Crne Gore.</span>
</p>
<p class="p6"></p>
<p class="p7">
<span>	- pa  mu sud primjenom citiranog zakonskog propisa i čl.2, 4, 5, 13, 15, 32, 36, 42, 52, 53, i 54 Krivičnog zakonika Crne Gore (KZ) i čl.199., 212, i 364 Zakonika o krivičnom postupku Crne Gore (ZKP) , i z r i č e</span>
</p>
<p class="p7"></p>
<p class="p7">
<span>	</span>
</p>
<p class="p7"></p>
<p class="p6">
<span>USLOVNU  OSUDU</span>
</p>
<p class="p6"></p>
<p class="p4"></p>
<p class="p4">
<span>Kojom mu  utvrdjuje kaznu zatvora u trajanju od 30 /trideset/ dana i  istovremeno određuje da se ista neće izvršiti ukoliko okrivljeni u roku od 1 /jedne/ godine dana  ne izvrši novo  krivično djelo.</span>
</p>
<p class="p4"></p>
<p class="p4">
<span>Okrivljeni se obavezuje na plaćanje paušala u iznosu od   30 eura, na Depozit   novčanih kazni, troškova postupka i paušala CG broj  832-151-35  u roku od  15 dana  od pravnosnažnosti presude, pod prijetnjom prinudnog izvršenja.</span>
</p>
<p class="p4"></p>
<p class="p4">
<span>Oštećeni F. S. se radi ostvarivanja imovinsko pravnog zahtjeva upućuje na parnični postupak.</span>
</p>
<p class="p8"></p>
<p class="p8"></p>
<p class="p8"></p>
<p class="p8">
<span>O b r a z l o ž e nj e</span>
</p>
<p class="p5"></p>
<p class="p4"></p>
<p class="p4">
<span>Optužnim predlogom ODT-a u Bijelom Polju, Kt.br. 259/10 od 25.05.2010.godine,  okrivljenom  F.E.u  stavljeno je na teret krivično djelo ugrožavanje sigurnosti iz čl.168.st.2. u vezi st.1. KZ CG.</span>
</p>
<p class="p4"></p>
<p class="p4">
<span>Presudom ovog suda K.br.347/10 od  21.09.2010.godine F.E. je oglašen krivim i izrečena mu je uslovna osuda  kojom  mu je utvrdjena kazna zatvora u trajanju od 3 mjeseca i istovremeno odredjeno da se kazna neće izvršiti ako okrivljeni u roku od jedne godine ne izvrši novo krivično djelo. Istom presudom  oglašen je krivim F. M.  i izrečena mu je uslovna osuda kojom mu je   utvrdjena jedinstvena kazna zatvora u trajanju od 4 mjeseca  i odredjeno da se  ista neće izvršiti ako u roku od jedne godine ne izvrši novo krivično djelo.</span>
</p>
<p class="p4"></p>
<p class="p4">
<span>Viši sud u Bijelom Polju je rješenjem Kž.br.1041/10 od 16.12.2010.godine  navedenu presudu ukinuo u odnosu  na  okrivljenog F.E.a  i predmet vratio na ponovno sudjenje, dok je presuda u odnosu na okrivljenog F. M.a postala pravnosnažna.</span>
</p>
<p class="p4"></p>
<p class="p4">
<span>Glavni  pretres je održan u prisustvu  zamjenika ODT-a, okrivljenog F.E.a i njegovog branioca adv. B.LJ..</span>
</p>
<p class="p4"></p>
<p class="p4">
<span>  Zamjenik ODT-e je  dana 18.02.2011.godine  precizirala   optužni predlog  u dijelu činjeničnog opisa  i pravne kvalifikacije na način  a kako je to sadržno i izrekom presude, a u završnoj riječi ostala je pri preciziranom optužnom predlogu i predložila sudu da okrivljenog  oglasi krivim i osudi na kaznu po zakonu.</span>
</p>
<p class="p4"></p>
<p class="p9">
<span>Okrivljeni  F.E.  u svojoj odbrani tokom postupka je istakao:da živi u Podgorici i da ima svoju porodicu u mjestu &nbsp;Godijevo koju rijetko posjećuje.U martu mejsecu 2010.godine, pozvala ga je sestra S.a i rekla mu da je njihov brat S.  već godinu dana zlostavlja i siluje. Kada je to čuo  zgrozio se  i odlučio da podje  kod svog oca M.a  i vidi šta se dogadja. Tako je dana 04.04.2010.godine,  došao kod svoje porodične kuće  u mejstu Godijevo, gdje je zatekao  oca M.a, sestru S.u i brata S.a kako se raspravljaju oko nekog  novca. Kada se umiješao  i rekao da  će pozvati policiju  S. je reagovao  tako što je  počeo da  ga psuje i govori mu da se gubi sa imanja, zaletio se ka njemu sa namjerom da ga udari, kada je njegov  otac, okrivljeni F. M. iz  džepa izvadio pištolj koji je pokušao da repertira. Kada je to vidio , a pošto je bio  blizu oca, istrgao  mu je pištolj iz ruku. Držeći pištoplj u ruci govorio je S.u da bježi od njega inače će pucati, a to je govorio sa namjerom  da bi  ga uplašio. S. je pobjegao prema svojoj livadi  a F. M. je uzeo jednu sjekiru  kojom je krenuo ka njemu. Uspio je da  mu otme sjekiru iz ruke, sa namjerom da ga spriječi da ga ne povrijedi. Negirao je da je repertirao pištolj u pravcu svoga oca i brata, niti im je prijetio  da će ih pobiti, niti je  S.u govorio riječi "jebem ti božiju majku, probušiću ti crijeva", osim što mu je rekao "bježi od mene" , inače će pucati", sa namjerom da ga uplaši, jer je predhodno isti  bio spreman da se tuče sa njim.Nadalje je pojasnio  da kada je njegov otac  držaći pištolj u rukama  njemu uputio riječi prijetnje  da se gubi ispred kuće odnosno sa imanja, osjetio se ugroženim  i bojao se za svoj život. Kada je njegov otac,  F. M.  uzeo u ruke sjekiru  i sa istom krenuo  ka njemu  takodje se uplašio za svoj život i samo je gledao kako da mu otme sjekiru, koju je kada je oteo odbacio od sebe. Kada je F. M. izvadio pištolj iz džepa on  mu je isti iz straha oteo  a u tom  trenutku S. je bio udaljen od njega 4 -5 m a isti je prilazio 1-2 koraka ka njemu i dalje  zbog čega mu je rekao  bježi pucaću, a kada je to izgovorio  S. je istog  trena pobjegao jer se uplašio.</span>
</p>
<p class="p9"></p>
<p class="p9">
<span>U završnoj riječi branilac okrivljenog F.E.a čiju završnu riječ  je u potpunosti prihvatio  u bitnom je istakao:da  nije utvrdjeno da je  optuženi E. izvršio krivično djelo koje mu je stavljeno nateret, a naročito zbog okolnosti  da je odnosnom prilikom  bio  u posjedu i pištolja  i sjekire  ali  da njegov umišljaj nije bio da vrši  fizički napad na bilo koga  već da ta sredstva skloni  kod  sebe i na sigurno da ih  ne bi upotrijebio M., od čega se on osnovano uplašio. Predložio je da sud  F.E.a oslobodi od optužbe, jer je postupao u nužnoj odbrani.</span>
</p>
<p class="p9"></p>
<p class="p9">
<span>Radi utvrđivanja odlučnih činjenica i krivične odgovornosti okrivljenog, sud je u dokaznom postupku na glavnom pretresu izveo sledeće dokaze:  u svojstvu svjedoka saslušao oštećenog F. S.a,saslušao svjedoka F. S.u, izvršio uvid u potvrdu  o privremeno oduzetim predmetima  UP PJ Bijelo Polje od 04.04.2010.godine, izvršio uvid izvod iz KE na ime okrivljenog.Drugih predloga za dopunu dokaznog postupka nije bilo.</span>
</p>
<p class="p9"></p>
<p class="p9">
<span>Sud je cijeneći dokaze  pojedinačno i u medjusobnoj povezanosti dovodeći ih u vezu sa navodima odbrane okrivljenog utvrdio činjenično stanje  i na osnovu istog zaključio da je okrivljeni  F.E. izvršio  krivično djelo  ugrožavanje sigurnosti iz čl.168.st.1. KZ CG,zbog čega je kriv. </span>
</p>
<p class="p9"></p>
<p class="p9">
<span>Naime,  iskaza oštećenog F. S.a  proizilazi da je isti  kritičnog dana  razgovarao sa ocem  M.om ispred porodične kuće  u vezi nekog novca, kada je došao F.E. i pitao  kakve se  pare spominju. On je ušao u kuću  da unese posudje  kada mu je E. rekao "nemoj da ja dam  nekom groblje a ne pare". Na to mu je odgovorio da se  izgubi sa zemlje, a E. ga  pozvao da se pobiju na šta on  nije pristao  pa je E.  krenuo da ga gadja kamenjem, a zatim je pošao prema njihovom ocu  F. M.u i uhvatio ga rukama za glavu, nogama stegao za noge, oteo mu pištolj iz džepa koji  je zatim repertirao i okrenuo ga put M.a, govoreći da će ih sve pobiti. Za to vrijeme on je  posmatrao dogadjaj  koji se odvijao izmedju E.a i M.a. U jednom momentu  E. je uperio  pištolj prema njemu govoreći mu da će od njega da napravi groblje, zbog čega se on od istog udaljavao. Istakao je  da je usled takvog postupanja  E.a osjećao strah  zbog čega je pozvao  policiju. Prepao se za svoj  život i svoju sigurnost.</span>
</p>
<p class="p9"></p>
<p class="p9">
<span>Naime, iz iskaza svjedoka F. S.e proizilazi  da je dana  04.04.2010.godine,  ispred porodične kuće u Godijevu  došao njen brat E., koji je zatekao svog oca M.a, brata S.a  i nju.Predhodno su se M. i S. raspravljali  oko novca koji je njoj S. dao  da bi abortirala, jer  je on više puta silovao  pa je ostala trudna. Kada je E. stigao prvo se obratio S.u riječima "kakva je to frka, kakve se to  pare traže ", na šta mu je Safedimn odgovorio " šta imaš ti sa tim  gubi se sa mog imanja", a E. mu je odgovorio " neću da se gubim dok se ovo  ne raščisti". Vidjela je  kada je  njen otac F. M.  izvadio  pištolj iz  džepa i bez ikakvog povoda i razloga isti okrenuo prema E.u  govoreći mu da se gubi sa imanja . E.  nakon što mu je  rekao da neće otići dok  ne dodje policija oteo je M. pištolj iz ruke.Istakla je da nije vidjela  da je E. repertirao pištolj i govorio da će ih pobiti. Takodje nije čula  da je S.u govorio " jebem ti božiju majku,  probušiću ti crijeva", niti je okrenuo pištolj ka njemu. Vidjela je kada je  M. uzeo jednu sjekiru sa klade ispred kuće  i sa njom  krenuo put E.a  a E. mu je istrgao sjekiru iz ruke.S. je u medjuvremenu pobjegao a nakon toga i M.  do dolaska policije. S. je pobjegao sa imanja, jer mu je E. rekao da se gubi a pri tom  držeći pištolj u rukama, koji je okrenuo prema zemlji, a ne u pravcu E.a.</span>
</p>
<p class="p9"></p>
<p class="p9">
<span>Iz potvrde Uprave policije PJ  B.Polje od 04.04.2010.godine  sud je utvrdio da je  od F. M.a  oduzet jedan pištolj marke "Vzor", seriskog broja c65754 kalibra 7,65 mm i okvir sa pet metaka.</span>
</p>
<p class="p9"></p>
<p class="p9">
<span>Sud je cijenio odbranu okrivljenog F.E.a kao djelimično priznanje  izvršenja krivičnog djela obzirom da nije sporio da je bio u posjedu  pištolja  kojeg je oteo od svog oca M.a. Medjutim, navode koje je istakao u pogledu okolnosti da njegov  umišljaj nije bio da vrši fizički napad na bilo koga  već da to sredstvo skloni kod sebe i na sigurno sud cijeni neosnovanim i sračunatim na izbjegavanje krivično pravne odgovornosti pa iste ne prihvata.Ovo posebno sa razloga  što je  usled njegovog postupanja  kritičnom prilikom ugrožena sigurnost   oštećenog F. S.a  što se  utvrdjuje iz njegovog iskaza koji je sud prihvatio obzirom da je bio kategoričan u pogledu odlučnih činjenica da je osjetio strah i prepao se za svoj život  usled  navedenih postupanja F.E.a koji je u momentu kada je oteo pištolj od oca M.a isti okrenuo prema S.u govoreći da će  " napraviti  groblje od njega"  a i  odbranom samog  okrivljenog  F.E.a koji je izjavio da  je  S.  pobjegao  u momentu  kada je on  držao pištolj u ruci udaljen od njega 4-5 m govoreći mu da bježi, jer će pucati, a pobjegao je  jer se isti uplašio. Dio iskaza svjedoka F. S.e u pogledu okolnosti da nije vidjela ni čula da je F.E.  repertirao pištolj i govorio  F. S.u da se gubi i da će ga ubiti te da E.  pištolj koji mu se nalazio u rukama nije usmjerio u S.a već je isti bio  okrenuo prema zemlji, sud cijeni sračunatim na pomaganje krivično pravnom položaju okrivljenog F.E.a pa ga ne prihvata.</span>
</p>
<p class="p9"></p>
<p class="p9">
<span>Da bi postojalo krivično djelo ugrožavanje sigurnosti potrebno je da počinilac ugrozi sigurnost nekog lica prijetnjom da će napasti na život ili tijelo tog lica ili njemu bliskog lica. Sa krivično pravnog stanovišta nije odlučno  da li je učinilac  upućujući drugom prijetnju pri tom ozbiljno mislio, već je sud cijenio to da li je  od strane lica kojem je prijećeno, ova prijetnja  mogla biti  ozbiljno shvaćena i da li je na taj način  u osjećajnom životu izazvala  izvjesne promjene u vidu  uzbudjenosti  i straha.Dakle ozbiljnost prijetnje  i objektivnost mogućnosti da se ona ostvari, sud je cijenio sa gledišta  lica  kome je  okrivljeni prijetiio, pa je sa tih razloga iskaz oštećenog F. S.a u dijelu  opisa načina na koji je doživio prijetnju  prihvatio u potpunosti, jer je  bio  kategoričan u pogledu odlučnih činjenica, da je  zbog upućenih  prijetnji  osjećao strah i nesigurnost,  što je i po ocjeni suda osnovano i logično a posebno imajući u vidu okolnosti pod kojima  je okrivljeni izvršio krivično djelo.Okrivljeni  F.E.  radnju koju je preduzeo prema oštećenom F. S.u, sud ne može tretirati  kao radnju odbrane iz razloga  što od strane oštećenog F. S.a nije ni  bio napadnut da bi  bio u situaciji  da se brani. </span>
</p>
<p class="p9"></p>
<p class="p7">
<span>	Imajući u vidu izloženo  nedvosmisleno se utvrdjuje da je okrivljeni F.E. dana 04.04.2010.godine,  ispred svoje porodične kuće u Godijevu, opština Bijelo Polje, ugrozio  sigurnost F. S.a prijetnjom da će napasti na njegv  život ili tijelo, na način što je, pištolj  marke "Vzor" fab.br.CE 65754 kalibra 7,65 ml, koji je oteo od oca M.a, okrenuo prema S.u govoreći mu  "napraviću groblje od tebe".</span>
</p>
<p class="p7"></p>
<p class="p7">
<span>	Po ocjeni suda  prijetnja okrivljenog F.E.a je bila objektivno podesna   da izazove osjećaj straha, nesigurnosti  i lične ugroženosti.Stoga sa krivično pravnog stanovišta  nije od uticaja  za postojanje  ovog krivičnog djela  da li je postojala namjera  da se prijetnja  izvrši i da li je učinilac djela od takve prijetnje odustao.</span>
</p>
<p class="p9"></p>
<p class="p9">
<span>Postupajući na opisani način u radnjama okrivljenog F.E.a  stekla obilježja krivičnog djela ugrožavanje sigurnosti iz čl.168.st.1. KZ zbog čega je kriv.</span>
</p>
<p class="p9"></p>
<p class="p9">
<span>Okrivljeni F.E.  je krivično djelo izvršio sa umišljajem obzirom da je bio svjestan da drugom  prijeti i da se prijetnja odnosi na napad na život ili tjelesni integirtet F. S.a pa je  htio  izvršenje djela.</span>
</p>
<p class="p4"></p>
<p class="p4">
<span>Iz izvoda iz kaznene evidencije na ime okrivljenog  F.E.a utvrdjuje se da isti do sada nije  osudjivan.</span>
</p>
<p class="p4"></p>
<p class="p4">
<span>Odlučujući o vrsti i  visine kazne okrivljenom sud je cijenio sve okolnosti iz čl.42. koje  utiču na to da kazna bude veća ili manja pa je od olakšavajućih okolnosti na strani okrivljenog F.E.a cijenio  da je relativno mlad čovjek, nezaposlen i lošeg imovnog stanja, te da je neosudjivan što je rezultat   njegovog  do sadašnjeg pozitivnog vladanja pa je u nedostatku otežavajućih okolnosti  istom  izrekao  uslovnu osudu  kojom mu je utvrdio kaznu zatvora  u trajanju od  trideset dana i  istovremeno odredio da se kazna neće izvršiti  ukoliko okrivljeni  ne izvrši novo krivično djelo u roku od jedne godine dana. Sud je mišljenja  da će se i sa uslovnom  osudom kao mjerom  upozorenja, imajući u vidu ličnost učinioca, u potpunosti postići svrha kažnjavanja u okviru opšte svrhe  izricanja krivičnih  sankcija i uticati na okrivljenog da ubuduće ne vrši krivična djela i  time postići ciljevi specijalne i  generalne prevencije, a ovo shodno čl.32 KZ.</span>
</p>
<p class="p7"></p>
<p class="p4">
<span>Sud je obavezao okrivljenog na plaćanje paušala u iznosu od   30 € pri čemu je imao u vidu složenost i trajanje krivičnog postupka te imovinske prilike okrivljenog  shodno čl.199.ZKP-a.</span>
</p>
<p class="p4"></p>
<p class="p9">
<span>Oštećeni F. S.  se radi ostvarivanja imovinsko-pravnog zahtjeva, upućuju na parnični postupak shodno čl.212.ZKP-a.</span>
</p>
<p class="p4"></p>
<p class="p4">
<span>Sa iznijetih razloga odlučeno je kao u izreci presude,  shodno čl. 364 ZKP.</span>
</p>
<p class="p4"></p>
<p class="p6">
<span>OSNOVNI SUD U BIJELOM POLJU</span>
</p>
<p class="p6">
<span>Dana, 18.02.2011.godine</span>
</p>
<p class="p7">
<span>Zapisničar,							                   S u d i j a ,</span>
</p>
<p class="p7">
<span>Ljiljana Joksimović		                                                   Violeta Raičević </span>
</p>
<p class="p7"></p>
<p class="p7"></p>
<p class="p7"></p>
<p class="p10">
<span>			__________________</span>
</p>
<p class="p10"></p>
<p class="p10"></p>
<p class="p11"></p>
<p class="p11"></p>
<p class="p11"></p>
<p class="p11"></p>
<p class="p12"></p>
<p class="p13"></p>


</body>
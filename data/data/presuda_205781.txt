<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span class="span1">       </span><span class="span1"></span>
</p>
<p style="text-align:center;">
<span class="span1">                                                                                   Posl.br. K.317/15/15</span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">OSNOVNI SUD U KOTORU, kao nadležni prvostepeni krivični sud, po sudiji Sanji Čakanović, uz učešće zapisničara Jadranke Golub, u krivičnom postupku protiv okrivljenog Š. E. zbog krivičnog djela nasilničkog ponašanja iz čl. 399. Krivičnog zakonika, koji se vodi po optužnom predlogu ODT Kotor Kt. broj 348/15 od 23.07.2015 godine, nakon glavnog i javnog pretresa održanog dana 01.06.2016. godine u prisustvu DT Kotor Tijane Čelanović, branioca okrivljenog Š. E. adv. B. B. i u odsustvu uredno pozvanog </span><span class="span1">okrivljenog Š. E. a shodno članu 457. ZKP-a</span><span class="span1">, donio je i dana 06.06.2016.g. javno objavio sledeću:</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>&nbsp;</p>
<p>
<span class="span1">Okrivljeni Š. E., JMBG ... od oca Š. i majke Z., rođene H., rođen ... godine u N. P.stalno nastanjen u N. P.ul. R. B. ..., državljanin R. S., po zanimanju trgovac, oženjen, bez djece, pismen, sa završenom SSS, srednjeg imovnog stanja, ranije neosuđivan, protiv kojeg se ne vodi postupak za drugo krivično djelo.</span>
</p>
<p>&nbsp;</p>
<p style="text-align:center;">
<span class="span1">K r i v   j e</span>
</p>
<p>&nbsp;</p>
<p>&nbsp;</p>
<p>
<span class="span1">Što je</span>
</p>
<p>&nbsp;</p>
<p>
<span class="span1">Dana 08.06.2015 godine oko 01,00 čas u K., naselje K., vršenjem nasilja prema oštećenoj F. E. iz H., ugrozio spokojstvo građanina  Đ. D.iz B., na način što je oštećenu F. nakon kraće rasprave počeo udarati u apartmanu u kući S. L., da bi ga oštećena F. počela gurati i dozivati upomoć a okrivljeni joj zadavati udarce pesnicama u predijelu glave, nanoseći joj te prilike lake tjelesne povrede u vidu otoka i krvnog podliva u predijelu lijeve i desne strane čela, krvnog podliva u predijelu oba lakta, oguljotine u predijelu obje šake, dvije oguljotine u lijevom slijepoočnom i lijevoj polovini potiljačnog predijela i nagnječenja ispod lijevog oka, a što je sve izazvalo uznemirenost oštećenog Đ. D. koji je bio smješten u susjednom apartmanu i koji je morao reagovati dolazeći u apartman u kom su bili oštećena i okrivljeni, a pri čemu je Š. bio uračunljiv, svjestan svoga djela i njegove zabranjenosti.</span>
</p>
<p>&nbsp;</p>
<p>
<span class="span1">- čime je učinio krivično djelo nasilničkog ponašanja iz čl. 399. Krivičnog zakonika CG.</span>
</p>
<p>&nbsp;</p>
<p>
<span class="span1">Pa mu sud na osnovu naprijed navedene krivično pravne odredbe te odredbi čl. 3., 5., 13., 15., 36., 42., 52., 53. i 54. KZ CG i čl. 226., 229., 368. i 374. ZKP-a izriče</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>&nbsp;</p>
<p>
<span class="span1">Kojom mu utvrđuje kaznu zatvora u trajanju od 6 (šest) mjeseci i istovremeno određuje da se kazna neće izvršiti ukoliko okrivljeni za vrijeme od 1 ( jedne ) godine od dana pravosnažnosti presude ne učini novo krivično djelo.</span>
</p>
<p>&nbsp;</p>
<p>
<span class="span1">Dužan je okrivljeni na ime troškova krivičnog postupka uplatiti iznos od 148,50 eura te na ime sudskog paušala  iznos od 30,00 eura,  u korist budžeta Crne Gore, na žiro račun broj 832-16-52 u roku od mjesec dana od dana pravosnažnosti presude i dokaz o uplati dostaviti ovom sudu s pozivom na broj K. 317/15/15.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O b r a z l o ž e n j e</span>
</p>
<p>&nbsp;</p>
<p>&nbsp;</p>
<p>
<span class="span1">ODT Kotor aktom Kt. broj 348/15 od 23.07.2015 godine stavilo je na teret  okr. </span><span class="span1">Š. E.izvršenje krivičnog djela nasilničkog ponašanja iz čl. 399. Krivičnog zakonika.</span>
</p>
<p>&nbsp;</p>
<p>
<span class="span1">Postupajući po predmetnom optužnom aktu sud je održao glavni pretres na kojem je okrivljeni u svojoj odbrani ostao pri onoj koju je dao kod ODT-a  kojom je prilikom naveo da je sa E. F. u emotivnoj vezi  duže od godinu dana i da su njih dvoje  dana 07.06.2015 godine došli  na ljetovanje, a da su tri dana prije njihovog dolaska u Crnu Goru bili sa prijateljem Đ. u B., tj.  u provodu i da čitavu noć nisu spavali, i da je potom  on nakon dnevnog boravka u B., čitavu noć vozio do N. P., te malo ujutro odspavao i sledeću noć nastavio da vozi ka Crnoj Gori, tako da prije dolaska u Crnu Goru tri noći za redom nije spavao. Objasnio je da je tokom njihovog puta za Crnu Goru E. F.  popila dosta alkohola, i to da je pila bijelo vino i vodku, te neke energetske napitke, a da su po dolasku u Crnu Goru iznajmili  apartman u jednom naselju pored mora, i da su u večernjim časovima dana 07.06.2015. godine on, E. i Đ., sjedali  na terasi Đ. apartmana, kada je njega E. povrijedila svojom pričom. Dalje je naveo da mu je E. a nakon što su otišli u svoj apartman, a da je to  bilo 08.06.2015 godine oko 01,00 časova,  prišla, međutim da ju je on  ignorisao, jer je bio izrevoltiran njenim prethodnim ponašanjem, pa da je ista počela da ga vrijeđa. Naveo je da mu je E. govorila nešto u smislu da se slobodno ženi, da je mahala rukama u njegovom pravcu i unosila mu se u lice, pa da je on istu uhvatio svojim rukama za njene ruke, kada su se i pogurali i da ju je pitao zašto mu sve to radi, govoreći da nije to zaslužio, a da mu je E. tražila da joj pusti ruke dok izbroji do tri ili da će u protivnom početi da viče, da bi, nakon što je odbrojala do tri, E. počela histerično da doziva njihovog prijatelja vićući "Đ.", nakon čega se odmakao od nje a da je ona opet nasrnula na njega pa da ju je još jednom odgurnuo, i da je već u tom trenutku čuo da Đ. kuca na vrata njihovog apartmana. Objasnio je da je otvorio  </span><span class="span1">vrata a da je  Đ.  ušao i stao između njih dvoje i pitao šta se dešava, a da je E.  tada ponovo dobila neki napad, te počela da ga gađa parfemima, koje je on stavio na jednu policu, i njenim mobilnim telefonom, kao i stvarima koje je našla po apartmanu kao što su vaza i slično. Pojasnio je da je E. uspjela jednom da ga pogodi parfemom u predijelu noge, kojom prilikom mu je nanijela povredu koja je bila vidljiva, a za koju ne posjeduje medicinsku dokumentaciju, jer nije želio istu pribavljati. Takodje je naveo da je  E.  uspijela tokom njihovog guranja i da ga ogrebe u predijelu vrata i ramena, te da ga udari nogom u predjelu  desne nadlaktice, te da ga pogodi telefonom u predjelu lijeve nadlaktice i nanese mu povrede, za koje vrijeme je njemu Đ.govorio da se smiri. Tvrdio je da nije prilazio E. niti da je istoj tada uzvraćao udarce. Naveo je da je ubrzo nakon toga spakovao svoje stvari, izašao iz apartmana i pokušao da nađe smještaj, ali da u tome nije uspio, tako da je i četvrtu noć zaredom bio budan. Istakao je da on E. tokom rasprave nije nijednom udario pesnicom ili otvorenom šakom, s tim što su oboje mahali rukama tokom guranja, pa da je moguće da je on u tom guranju zakačio E., kao što je i E. zakačila njega i nanijela mu povrede po vratu i ramenima. Naveo je da ne zna odakle E. F. povrede koje su joj konstovane u bolnici u M., a da zna da je ista bila prije njihovog zajedničkog dolaska već na moru i da je tada, uslijed sunčanja, imala otekline i crvenilo po licu, te je dodao da osim Đ.  niko nije ulazio u apartman koji su on i E. iznajmili. Pojasnio je da se on i E. kritične prilike nisu raspravljali oko novca i da on kritične prilike E. F.nije vukao za kosu, već je među njima bilo samo guranja i da je njegov prijatelj Đ. ušao u apartman, pošto mu je on otključao vrata,  a da je u trenutku kada je otvorio vrata E.  bila malo dalje od njega u hodniku, te da je tada tek nastao haos u njenom ponašanju. Na glavnom pretresu je još dodao da on te večeri nije konzumirao alkohol za razliku od E. koja je krit. večeri popila više od pola flaše votke, a da je ista pila i vino, da su oni prije dolaska u apartman bili na terasi kod svjedoka Đ.i da je rasprava izmedju njih kada su ušli u apartman rasprava trajala vrlo kratko, možda minut do dolaska Đ. u apartman. Objasnio je da E. inače ima osjetljivu kožu i da su 2 večeri prije kritične, imali  odnose te misli da su te modrice tada nastale, a ne kritične večeri i da je kritične prilike i on  imao povrede, a da je  E.  prevrnula cijeli stan, ali mu prosto nije bilo muški da zbog toga ide kod doktora i kaže da ga je povrijedila djevojka. Objasnio je da je po dolasku Đ. on izašao iz stana, s obzirom da je E. histerisala, a da mu je Đ.  predložio da izađe iz stana kako bi on ostao sa E.i kako bi na taj način smirio tenziju, te je objasnio da je on otključao vrata Đ. kojom prilikom ga je isti pitao o čemu se radi, zbog čega je buka, pa da mu je rekao da je E. popila i da histeriše. Naveo je da je  Đ.bio iznenađen ponašanjem E. i insistirao da se E. smiri, međutim da ga je E. preko Đ. gađala parfemima, telefonom, vaznom i drugim stvarima koje su joj došle u ruke, a da Đ. nije pozvao policiju. Objasnio je da je u njihovom verbalnom sukobu E.  podizala ruke na njega i on na E., kojom prilikom su se dodirivali i imali kontakt, ali ne tolikog inteziteta da bi ista zadobila povrede. Pojasnio je da je on oko jedan sat izašao iz stana i šetao, do nekih 6 sati ujutro, a da mu je u međuvremenu  telefonom E. slala poruke i fotografije kako je u bolnici, da bi ga oko 6 sati kontaktirala policija, a da je on bio spreman da pođe i da da iskaz o predmetnom događaju, i da nije imao nikakvu namjeru da bježi.</span>
</p>
<p>
<span class="span1"></span>
</p>
<p>
<span class="span1">Radi </span><span class="span1">utvrđivanja činjeničnog stanja i krivice okrivljenog Sud je u toku postupka  proveo sljedeće dokaze: saslušan je neposredno svjedok Đ. D. te  sudski vještak medicinske struke dr Nemanja Radojević, uz saglasnost stranaka pročitan je nalaz i mišljenje istog vještaka od 20.07.2015 godine, pročitan je izvještaj ljekara za HMP u </span><span class="span1">H. Novom br. 4330 od 08.06.2015 godine i izvještaj ljekara specijaliste hirurga bolnice Meljine za oštećenu F. E.od 08.06.2015 godine te izvod iz kaznene evidencije za okrivljenog Š. E. UP Beograd od 30.07.2015 godine. Takodje je pročitan i iskaz oštećene F.E. sa zapisnika pred ODT Kotor od  08.06.2015 godine, a bez saglasnosti odbrane shodno čl. 356. st. 2. Zakonika o krivičnom postupku obzirom da je oštećena  saslušana na okolnosti predmetnog krivičnog djela, a istu nije bilo moguće  obezbijediti na glavnom pretresu I neposredno saslušati s obzirom da ista živi u inostranstvu I da se dostava poziva  za istu vraćala neuručena.  </span>
</p>
<p>&nbsp;</p>
<p>
<span class="span1">Svjedok - oštećena E. F. je navela da je sa E. Š. u emotivnoj vezi nekih godinu dana unazad  i  da su na predlog Š.došli na ljetovanje u Crnu Goru I iznajmili apartman u blizini restorana Ć.M., čiji vlasnik je izvjesni S.te da je dana 07.06.2015 godine u večernjim časovima sjedala sa E.i njegovim prijateljem Đ. na terasi apartmana,  da su  tokom večeri razgovarali  između ostalog i o njihovim planovima za budućnost,  da  je E. pričao o tome kako želi da se oženi i da ima djecu sa njom i to u narednih tri mjeseca, a da se to  nije uklapalo u njene planove o budućnosti, te da su nakon što su završili sa večerom, ona i E. ušli u njihov apartman i nastavili ovaj razgovor na temu vjenčanja, da je ona  tada E. rekla da bi bio red da joj prvo vrati novac koji mu je tokom zabavljanja posudila a da je on na to reagovao tako što joj je prišao, želeći da budu intimni, što je ona odbila,uzela jastuk i smjestila se na trosed u dnevnoj sa namjerom da tu provede noć, a ostavljajući E. u spavaćoj sobi medjutim da je  odmah nakon što je legla na trosjed, došao  E.,  da je stao iznad nje i počeo da je udara, a  što ju je u prvi mah iznenadilo, I da je onda počela da ga gura od sebe, i  da je u tom guranju povrijedila svoje ruke.  Dalje je navela a kako nije uspjela da odgura E. od sebe,  da je počela da viče "upomoć" i da doziva Đ., a  da je E. tada počeo da joj zadaje udarce pesnicama u predijelu glave, i  da je prvo čega se sjeća  da ga Đ. odvlači od nje, da  bi nakon što je Đ. uspio E. da odvuče od nje,  ona ustala i gađala E. telefonom, ali da  nije uspijela da ga pogodi, pa da je vikala i izašla na balkon, a da je  ispred kuće vidjela  S., koji je vlasnik apartmana i  da je zamolila istog da pozove policiju, međutim  da S. to nije učinio. Navela je da je pošto se vratila u apartman, E.  spustio ključ njenog vozila na jednu policu, odakle je ona i uzela taj ključ i krenula da napušta apartman,  da je  Đ. iznio njene kofere i donio joj iste do vozila, da je dok je uzimala ključ i kretala da napusti apartman, E.  vikao na nju i pozivao Đ.da je i on udari, što isti nije učinio. Objasnila je da je nakon što je uzela ključ vozila napustila apartman,  a da je noć provela u policiji i bolnici, jer se obratila prvoj patroli koju je srela na ulici, a koja patrola ju je uputila u stanicu policije, a odakle je upućena u bolnicu, i otpuštena dana 08.06.2015. godine oko 15,00 časova. Navela je da se predmetni događaj odnosno E. vršenje nasilja prema njoj dogodilo dana 08.06.2015 godine oko 01,00 i da je njegovo fizičko nasilje nad njom trajalo nekih desetak minuta, da je ona na ležaju u dnevnoj sobi bila u ležećem položaju, da je ležala na leđima, a da je E.došao iznad nje, da se  naslonio svojim nogama i tijelom na njeno tijelo, onemogućavaju joj tako da ustane, nakon čega je E. počeo otvorenim šakama da je udara u predijelu glave, i tako joj zadao nekih petnaestak udraca, a da je ona  E. gurala rukama koje su joj bile slobodne. Takodje je objasnila da je Edib od trenutka kada je viknula "u pomoć" i pozvala Đ.,  počeo da je udara pesnicama  i tako je pesnicama udario nekih desetak puta, takođe u predijelu glave, a da je sa vršenjem nasilja E. prestao kada ga je Đ.odvukao od nje, te je dodala da je .E. kada joj je vratio ključ, nestao iz njenog vidokruga i da ona ne zna gda je isti dalje bio. Navela je da misli da su vrata apartmana bila otključana jer je E. bio iznad nje i udarao je, kada je ona prvi put </span><span class="span1">vidjela Đ., a da je to  bilo u trenutku kad je Đ.odvlačio E. od nje međutim, objasnila je da joj je Đ. naknadno rekao da mu je E. otvorio vrata, što ona zaista nije vidjela,  a da ako se desilo tako, onda je ona bila potpuno ošamućena I tog djela događaja se ne sjeća. D. je da joj je u trenutku kada je ustala sa trosjeda, pošto je E. bio odvučen od nje, bilo jako loše i da je imala osjećaj da se čitava prostorija okreće oko nje pa da se prvo  obratila ljekaru u Jedinicu za HMP u Herceg Novom, odakle je upućena u bolnicu M., a da sa E. Š. nikad nije živjela u zajedničkom domaćinstvu, odnosno vanbračnoj zajednici, već da su ona i E. bili samo u emotivnoj vezi kao momak i cura. Pridružila se krivičnom gonjenju a nije postavila imovinsko pravni zahtijev.</span>
</p>
<p>&nbsp;</p>
<p>
<span class="span1">Svjedok Đ. D.je na glavnom pretresu ostao pri svojoj izjavi koju je dao kod ODT Kotor kojom je prilikom naveo da je došao na odmor u C. G. i da je bio smješten u apartmanu kod S. L., koji apartman se nalazi u naselju K., a da su se tu takodje smjestili i njegov poznanik E. i njegova djevojka, koju on zna nadimkom B. te da su E. i B.dana 07.06.2015 godine u večernjim časovima zajedno sa njim sjedali na terasi apartmana koji je on iznajmio i da je tokom razgovora primjetio  da je B. u pripitom stanju da je pričala nešto u smislu da E. želi da se oženi i šalila se da se ona punudila da mu nađe djevojku, jer ona nije spremna da rađa djecu, a da je potom  počela da pričao o dvojici mladića, pa da je vidio da je E.neprijatno i da je insistirao da njih dvoje odu. Objasnio je da je ubrzo, nakon što su E. i B. napustili apartman u kojem je on bio, začuo  neku viku i da ga neko doziva vićući "Đ.", pa da je u prvi mah pomislio da je buka sa televizije, a potom je konstatovao da nije pa da se zaputio prema apartmanu u kojem su bili E. i B. I da je pokušao da uđe u isti, međutim das u vrata  bila zaključana, pa da je pozvao E. i zahtijevao da mu otključa vrata, te da je ubrzo potom ušao u apartman, s tim što je naveo da ne zna ko je od njih dvoje vrata otključao, obzirom da su oboje bili blizu vrata kad je ušao u apartman. Dalje je naveo da je pošto je ušao u apartman, rekao  da se odmaknu jedno od drugog i stao između njih dvoje, a da je potom  B. krenula da nasrće na E., pokušavajući preko njega da istog dohvati i udari, gurajući ga pri tom, kad je B. uspjela i da ga ogrebe, ali ne namjerno. Objasnio je da je B.  pokušala E. da udari nogom i da nije uspjela u toj svojoj namjeri, da je vrištala svo vrijeme i govorila kako ju je E. tukao, pokazujući mu mjesta na koje je udarao ted a je on zahtijevao od E.da napusti apartman,  jer B. nije nikako mogla da se smiri i na pitanje E. gdje da ide, da je  istom rekao da prošeta, pa da je E. zaista i napustio apartman. Takodje je naveo da je u trenutku kad je E. napustao apartman, B.  istog gađala telefonom i da nije uspjela da ga pogodi, a da je vidio  jednu bočica parfema polomljenu na podu, s tim što nije vidio mjesto na zidu  ili stvari u apartmanu o koje je ta bočica eventualno udarila prije nego se razbila. Objasnio je da je a pošto je E. napustio apartman, razgovarao  sa B. nekih pola sata, i da je ista  insistirala da ide da taj događaj prijavi policiji, pa da joj je on objasnio kako da dođe do policije, nakon čega je ista svojim vozilom napustila K.. Objasnio je da je u trenutku kad je on ušao u apartman, E. stajao u blizini vrata, a B. odmah iza E., takođe u stojećem položaju, I da je ista krenula ka E. žaleći se na E.i govoreći mu da ju je tukao. Naveo je da nije vidio da je E. udario B.i da E. sigurno nije nijednom udario B. za vrijeme dok je on bio prisutan u apartmanu koji su imenovani iznajmili, te je pojasnio da između E. i B. dok je on bio prisutan u apartmanu, uopšte nije bilo fizičkog kontakta, i da je on sprečavao da do tog kontakta dođe. Istakao je da je od trenutka kada je on ušao u apartman, B.  psovala E. i bila vidno uzrujana, te krećala da udari E., kako je prethodno objasnio, dok je E. govorio nešto u smislu "Đ., vidi što mi radi", pa da je </span><span class="span1">on E. samo govorio da se odmakne i smiri, te je dodao da je B.tokom te svoje vike govorila E. "ajde sad me udari" i nešto u smislu "biješ žensko". Istakao je da se nakon ovog događaja osjetio uznemirenim, jer inače reaguje tako kad vidi da se muškarac i žena sukobe, te je objasnio i da se osjetio uznemirenim kad je čuo da ga neko doziva dok je bio u svom apartmanu. Naveo je da niko sem njega nije ulazio u apartman u kome su bili E. i B., a sve navedeno se desilo oko 00,30 ili 01,00 čas, ted a je, pošto je izašao na balkon zajedno sa B., vidio S.L.. ispred objekta kako stoji. Odgovarajući na posebna pitanja na glavnom pretresu svjedok je naveo da se dok su sjedali ispred apartmana, nije  razgovaralo o novcu između okrivljenog i oštećene, niti o tome da postoji neki dug između istih. Naveo je da je tačno  da je oštećena te večeri pila votku, a da mu se čini  da je okrivljeni bio sa lijeve strane kada je otvorio vrata, a oštećena malo desno. Objasnio je da je vidio  da je okrivljeni malo izgreban, a da je oštećena histerisala, a da je detalje  naveo kod ODT-a, te je dodao da nije tačno da je, dok je razdvajao okrivljenog i oštećenu, okrivljeni i njega pozivao da udari oštećenu koja je bila ljuta na okrivljenog i  preko njega pokušala da udari okrivljenog, pa da je i on te prilike dobio ogrebotine.</span>
</p>
<p>&nbsp;</p>
<p>
<span class="span1">Iz izvještaja ljekara za HMP u H. Novom br. 4330 na ime F.E. od 08.06.2015. godine proizilazi </span><span class="span1">da je oštećenu F. E. nakon kritičnog događaja pregledao ljekar, koji joj je konstatovao povrede </span><span class="span1">bliže navedene u izreci presude</span><span class="span1">.</span>
</p>
<p>&nbsp;</p>
<p>
<span class="span1">Iz izvještaja ljekara specijaliste hirurga bolnice M.. za oštećenu F.E.od 08.06.2015. godine proizilazi da se oštećena F. E.navedenog dana javila u tu zdravstvenu ustanovu radi pružanja medicinske pomoći, kojom prilikom su oštećenoj konstatovane povrede i utvrđena diajgnoza.</span>
</p>
<p>&nbsp;</p>
<p>
<span class="span1">Na osnovu nalaza i mišljena sudskog vještaka medicinske struke dr. Nemanje Radojevića od 20.07.2015. godine utvrđeno je da je oštećena F. E. kritične prilike zadobila  otok i krvni podliv u predjelu lijeve i desne strane čela, koje povrede su posledica dejstva tupine mehaničke sile i koje su mogle nastati uslijed dvostrukog direktnog dejstva aktivno zamahnutog mehaničkog oruđa - dva udarca, moguće i pesnicom, a da se u vrijeme naošenja, te povrede  kvalifikuju kao lake tjelesne povrede,  kao I  krvni podliv u predijelu oba lakta, koje povrede su posledica dejstva tupine mehaničke sile i koje su mogle nastati usled direktnog dejstva aktivno zamahnutog mehaničkog oruđa - udarca, moguće i pesnicom, ali i usled pada i udara o tvrdu i neravnu podlogu, a da se u vrijeme naošenja, te povrede kvalifikuju kao lake tjelesne povrede, te oguljotine u predijelu obje šake, koje povrede su posledica dejstva tupine mehaničke sile i koje su mogle nastati usled grebanja noktima prilikom povlačenja i guranja sa drugom osobom, a da se u  vrijeme naošenja  te povrede  kvalifikuju kao lake tjelesne povrede, kao i dvije oguljotine u lijevom sljepoočnom i lijevoj polovini potiljačnog predijela, koje povrede su posledica dejstav tupine mehaničke sile i koje su mogle nastati usled direktnog dejstva aktivno zamahnutog mehaničkog oruđa - udarca, moguće i otvorenim dlanom i posljedičnim grebanjem noktima, moguće i u jednom istom aktu kao i nagnječenje ispod lijevog oka, koja povreda je posledica dejstva tupine mehaničke sile i koja je mogla nastati uslijed jednokratnog direktnog dejstva aktivno zamahnutog mehaničkog oruđa - udarca, moguće i otvorenim dlanom i posljedičnim grebanjem noktom, a u vrijeme naošenja, se ista kvalifikuje kao laka tjelesna povreda. U konačnom vještak je konstatovao da se zbirno posmatrano, u vrijeme nanošenja sve zadobije povrede kvalifikuju kao laka tjelesna povreda.</span>
</p>
<p>&nbsp;</p>
<p>
<span class="span1">Sudski vještak medicinske struke dr. Nemanja Radojević je I neposredno saslušan na glavnom pretresu kojom je prilikom naveo da u svemu ostaje pri pri nalazu i mišljenju od 20.07.2015 godine, s tim što je dodao da je povreda opisana pod tačkom “e”  dakle nagnječenje ispod lijevog oka, osim navedenog mehanizma u osnovnom nalazu i mišljenu mogla da nastane i udarcem pesnicom, što je vjerovatnije nego otvorenim dlanom i posledičnim grebanjem noktom. Vještak je objasnio s obzirom na podatke iz medicinske dokumentacije, koji se mogu vezati za starost povreda,  da kaže da su iste svježe I da nisu mogle nastati dva ili više dana prije predmetnog događaja, a to iz razloga što pojedine povrede koje u sebi sadrže i otok bi nestale, odnosno ne bi bile vidljive spolja na tijelu dana 08.06.2015 godine, kada su obavljeni pregledi, već bi krvni podlivi počeli da mjenjaju boju iz modre u zelenu, a definitivno ne bi imali crvenu prebojenost, dok bi oguljotine na svojoj površini imale kraste. Vještak je dalje objasnio da povrede koje su opisane u predijelu čela, lijevom sljepoočnom i lijevoj polovini potiljačnog predijela, kao i nagnječenje ispod lijevog oka, nisu tipične povrede po lokalizaciji koje nastaju u okolnostima dobrovoljnog seksualnog odnosa kada su partneri grublji. Takodje je objasnio da kao posledica izlaganja sunčevoj svjetlosti mogu spolja na koži nastati promjene koje se u prvom stadijumu vide kao crvenila i eventualno otoci, ali da isti nikada nisu lokalizovani kao što je to u konkretnom slučaju, i nikada nisu praćeni krvnim podlivima, te se s tim u vezi otoci u predijelu čela koji su bili praćeni krvnim podliivima modro crvene boje, nikako ne mogu vezati za dejstvo sunčeve svjetlosti odnosno toplote.</span>
</p>
<p>&nbsp;</p>
<p>
<span class="span1">Uvidom u izvod kaznene evidencije za okrivljenog Š. E. UP Beograd od 30.07.2015 godine utvrđeno je da okrivljeni ranije nije osuđivan.</span>
</p>
<p>&nbsp;</p>
<p>
<span class="span1">Cijeneći sve provedene dokaze pojedinačno i u uzajamnoj povezanosti shodno članu 370. stav 3 ZKP-a, a u odnosu na odbranu okrivljenog, sud je utvrdio činjenično stanje kao u izreci presude. Krivično pravno ocjenjujući ovako utvrđeno činjenično stanje sud je našao da je okrivljeni izvršio krivično djelo nasilničko ponašanje iz čl.399 Krivičnog zakonika.</span>
</p>
<p>&nbsp;</p>
<p>
<span class="span1">Naime, za sud je bilo nesumnjivo da su okrivljeni Š. i oštećena F., bili u vezi i da su zajedno došli na ljetovanje u Crnu Goru i smjestili se u apartman S. L.a u kojim apartmanima je takodje bio smješten i njihov prijatelj Dj.D., kod kojeg su kritične večeri sjedjeli i kojom prilikom su kako je to svjedok Dj. naveo,  izmedju ostalog pričali o temi njihovog vjenčanja, a nakon  čega su pošli u svoj apartman.  Navedeno proizilazi iz odbrane okrivljenog, te iskaza svjedoka ošt. F. E. i Dj. D... </span>
</p>
<p>&nbsp;</p>
<p>
<span class="span1">Ono što se pojavilo kao sporno bio je dogadjaj koji se desio po povratku okrivljenog i oštećene u njihov apartman. Naime, okrivljenom je stavljeno na teret optužbom da je ugrozio spokojstvo gradjanina Dj. D. kritične večeri oko jedan čas, tako što je oštećenu nakon kraće rasprave počeo udarati u apartmanu, kuća S.  L., kojom prilikom ga je oštećena počela gurati i dozivati u pomoć, a on joj zadavati udarce pesnicama u  predjelu glave, nanoseći joj tom prilikom lake tjelesne povrede bliže navedene u dispozitivu presude ,a što je sve izazvalo uznemirenost oštećenog Dj. D., a koji je bio u susjednom apartmanu i koji je morao reagovati. </span>
</p>
<p>&nbsp;</p>
<p>
<span class="span1">Okrivljeni   u svojoj odbrani nije priznao djelo koje mu se optužbom stavlja na teret, a na okolnost povreda koje je oštećena kritične prilike zadobila  isti se izjasnio da ona inače ima osjetljivu kožu i da su dvije večeri prije kritične imali odnose, te da misli da su modrice tada nastale, ističući da  je i on imao povrede kritične prilike jer je ista prevrnula cijeli stan ali mu nije bilo  muški da ide kod doktora i da kaže da ga je povrijedila djevojka. </span>
</p>
<p>&nbsp;</p>
<p>
<span class="span1">Ovakvu odbranu okrivljenog sud nije prihvatio već je ista ocijenjena kao odbrana usmjerena na izbjegavanje i  umanjenje krivične odgovornosti.  Ovo iz razloga što je ošt. F.E. u svom iskazu jasno navela da  da su oni u apartmanu nastavili razgovor na temu vjenčanja, da je ona okrivljenom prvo rekla da bi  trebao da joj vrati novac koji mu je pozajmila, da je on htio da budu intimni i da je ona to odbila, zbog čega je on  u jednom momentu stao iznad nje i počeo da je udara,a ona ga gurala i s obzirom da to nije uspjela, počela je da zapomaže i doziva Dj. koji je u konačnom i došao, iznio njene kofere, donio iste do vozila kada je krenula da napusti apartman.</span>
</p>
<p>&nbsp;</p>
<p>
<span class="span1">Da je oštećena F. E., a kako to tvrdi u svom iskazu krtične večeri zadobila povrede, sud je nesumnjivo utvrdio i iz medicinske dokumentacije na ime iste, a koja dokumentacija je sačinjena kritičnog dana od strane nadležnih ustanova, te sud u istu nije imao razloga sumnjati, već ju je prihvatio kao istinitu,  kao i iskaz ošt. F. E., koji  se potvrdjuje činjenicama koje proizilaze iz predmetne  medicinske dokumentacije  na ime iste.  </span>
</p>
<p>&nbsp;</p>
<p>
<span class="span1">Da su predmetne povrede koje je oštećena zadobila lake tjelesne povrede sud je nesumnjivo utvrdio iz nalaza i mišljenja sudskog vještaka dr Nemanje Radojevića,  a koji nalaz je prihvaćen kao nalaz koji je dat u skladu sa pravilima struke i nauke, jer je sudski vještak nakon uvida u  spise predmeta i kompletnu medicinsu dokumentaciju na ime oštećene F.,  u svom nalazu konstatovao sve povrede koje  je zadobila kritične prilike, a zatim ih  okvalifikovao i objasnio mehanizam nastanka tih povreda. Sudski vještak je i neposredno saslušan  na glavnom pretresu pred ovim sudom i u svom iskazu na glavnom pretresu otklonio je mogućnost nastanka predmetnih pvoreda kako je to  okrivljeni navodio u svojoj odbrani, dakle da iste nisu mogle nastati  dva ili više dana prije predmetnog dogadjaja, niti  u okolnostima dobrovoljnog seksualnog odnosa kada su  partneri grublji, a niti kao posledica izlaganja sunčevoj svjetlosti, jer nisu  lokalizovani tako kao što je to  kod oštećene  F., niti praćene krvnim podlivima.  Dakle, iskazom sudskog vještaka na glavnom pretresu, u potpunosti su opovrgnuti navodi odbrane okrivljenog, a vezani za povrede koje su kritične prilike konstatovane kod oštećene F.</span>
</p>
<p>&nbsp;</p>
<p>
<span class="span1">Dakle, na osnovu iskaza svjedoka ošt. F. E., te medicinske dokumentacije na ime iste  i nalaza i mišljenja sudskog vještaka dr Nemanje Radojevića, nesumnjivo je utvrdjeno da je nakon kraće rasprave okrivljeni kako to i stoji u optužbi, istu počeo udarati, zadavši joj udarce pesnicama u predjelu glave i nanoseći joj pritom lake tjelesne povrede, čime je opovrgnuta odbrana okrivljenog, a zbog čega je sud nije prihvatio.</span>
</p>
<p>&nbsp;</p>
<p>
<span class="span1">Da je kritične prilike vršenjem nasilja prema ošt. F. E., okrivljeni ugrozio spokojstvo svjedoka ošt. Dj. D., a kako mu se to optužbom stavlja na teret, sud je nesumnjivo utvrdio iz iskaza svjedoka ošt. Dj. D., koji je  naveo da  su kritične prilike sjedjeli zajedno na terasi on, okrivljeni i oštećena, koju zna sa nadimkom Beba, da je ona </span><span class="span1">bila u pripitom stanju i šalila se na račun njene veze sa okrivljenim, što okrivljenom nije prijalo, a što je on zaključio zbog toga što je  insistirao da odu. Takodje je naveo  da je ubrzo nakon njihovog odlaska čuo  viku i kako ga neko doziva i da je u prvom mahu pomislio da je buka sa TV-a, a da je potom konstatovao da nije i da se zaputio prema apartmanu E.i B. i pozvao E. da mu otključa vrata, da im je odmah  pošto je ušao rekao da se odmaknu jedno od drugog, da je stao izmedju njih, da je oštećena krenula da nasrće na okrivljenog, gurajući ga i da je pokušala da ga udari nogom, da je vrištala i govorila kako ju je E.. tukao, zbog čega je on  okrivljenom rekao da napusti apartman kako bi se ona smirila jer je svo vrijeme vrištala, kojom prilikom je istakao da se nakon tog dogadjaja osjetio uznemirenim jer tako reaguje kada vidi da se muškarac i žena sukobljavaju i da se  osjetio  uznemirenim kada je čuo da ga neko doziva dok je bio u svom apartmanu. </span>
</p>
<p>&nbsp;</p>
<p>
<span class="span1">Sud je prihvatio iskaz ošt. Dj.D.  jer i iz iskaza oštećene proizilazi da je dozivala  istog, a što u svojoj odbrani nije sporio ni okrivljeni u kojem dijelu  je  iskaz istog prihvaćen.</span>
</p>
<p>&nbsp;</p>
<p>
<span class="span1">Dakle, kako je ošt. Dj. D.  u svom iskazu jasno naveo da je bio uznemiren zbog navedenog dogadjaja, nesumnjivo  je da je okrivljeni, a kako to stoji u optužbi ugrozio njegovo spokojstvo. </span>
</p>
<p>&nbsp;</p>
<p>
<span class="span1">Odbrana je u  u završnoj riječi isticala da  su iskazi svjedoka ošt. E. i  svjedoka ošt. Dj., kontradiktorni te da činjenično stanje nije do kraja rasvijetljeno jer ista nije neposredno saslušana, medjutim  sud je cijenio  da su  iskazi  svjedoka ošt. F.E. i Dj.D. u bitnom bili saglasni i da je činjenično stanje  koje se optužbom stavlja na teret okrivljenom,  rasvjetljeno kako njihovim iskazima, tako i sprovedenim pismenim dokazima - medicinskom dokumentacijom na ime oštećene, te nalazom i mišljenjem sudskog vještaka dr Nemanje Radojevića,  iz kojeg razloga je iskaz svjedoka ošt. F. E., na glavnom pretresu pročitan a shodno odredbi čl. 356. st .2. ZKP-a jer se ista nije mogla  obezbijediti na glavnom pretresu a s obzirom da  živi u H.,  a pozivana je četiri puta i sva četiri puta su pozivi vraćeni ovom sudu neuručeni. Medjutim, okolnost da je oštećenoj okrivljeni  kritične prilike zadao udarce nesumnjivo proizilazi iz njezinog iskaza kod ODT-a, kao i medicinske dokumentacije na ime iste, što predstavlja vršenje nasilja, a da je  tom prilikom ugroženo i spokojstvo ošt. Dj. D., nesumnjivo proizilazi iz njegovog iskaza,  a koji iskaz je bio u bitnom saglasan sa  iskazom oštećene, da ga je kritične prilike dozivala upomoć, a što ni  okrivljeni nije sporio, a što je izazvalo osjećaj uznemirenosti kod Dj., dakle  činjenično stanje koje je optužbom stavljeno na teret okrivljenom je po ocjeni suda  rasvjetljeno. </span>
</p>
<p>&nbsp;</p>
<p>
<span class="span1">S obzirom na navedeno, za sud je bilo nesporno  da su se u ovakvim radnjama okrivljenog Š. E.ostvarila sva bitna obilježja bića krivičnog djela nasilničkog ponašanja iz čl. 399. KZ. Naime, za krivično djelo nasilničko ponašanje iz čl. 399. KZ potrebno je da neko vršenjem nasilja prema drugom, izazivanjem tuče ili drskim i bezobzirnim ponašanjem ugrozi spokojstvo građana ili remeti javni red i mir, i da je nekom licu nanesena laka tjelesna povreda, pa kako je utvrđeno da je okrivljeni vršio nasilje prema oštećenoj F. E., koja je zadobila lake tjelesne povrede, na način opisan izrekom presude, te da je takvim vršenjem nasilja ugrozio spokojstvo građana Đ. D., to su se u radnjama okrivljenog Š. E. stekli svi bitni elementi bića navedenog krivičnog djela.</span>
</p>
<li>
<span class="span1">Cijeneći psihički odnos okrivljenog prema izvršenom djelu, sud je našao da je okrivljeni postupao sa direktnim umišljajem, da je bio svjestan da vršenjem nasilja prema oštećenoj F. E.kojoj je nanio laku tjelesnu povredu I čime ugrožava spokojstvo  grdjanina Dj. D., čini krivično djelo  dakle da je bio svjestan istog kao I njegove zabranjenosti,  a čije izvršenje je htio. </span>
</li>
<li>
<span class="span1">Prilikom odluke o vrsti i visini krivične sankcije, sud je imao u vidu da je za krivično djelo nasilničko ponašanje iz člana 399 Krivičnog zakonika, predviđena kazna zatvora u trajanju od šest mjeseci do pet godina, pa je imajući u vidu svrhu kažnjavanja, a u smislu odredbe čl. 42. KZ, cijenio sve okolnosti koje utiču da kazna bude manja ili veća, dakle sve olakšavajuće I otežavajuće okolnosti, pa je kao olakšavajuću okolnost   kod okrivljenog cijenio činjenicu da je isti neosudjivan,  kao I njegove lične prilike, odnosno da je isti oženjen ( a što se utvrdilo  u toku postupka), kao  I lični stav oštećene  F.E.., koja  nije postavila imovinskopravni zahtjev, te lični stav oštećenog Dj. koji  do kraja postupka nije naveo da se pridružuje krivičnom gonjenju istog, niti da postavlja imovinskopravni zahtjev, a kako otežavajućih okolnosti kod okrivljenog sud nije našao, odlučio je  da prema istome ne primijeni kaznu, cijeneći da to nije nužno radi krivičnopravne zaštite, već se odlučio za uslovnu osudu smatrajući da se upozorenjem uz prijetnju kaznom na okrivljenog može dovoljno uticati da više ne vrši ovakva I druga krivična djela. Sud je s tim u vezi  okrivljenom utvrdio </span><span class="span1">kaznu zatvora u trajanju od šest mjeseci i istovremeno odredio da se ista neće izvršiti ukoliko okrivljeni za vrijeme od jedne godine od dana pravosnažnosti presude ne učini novo krivično djelo, a  smatrajući  da je izrečena krivična sankcija adekvatna težini učinjenog krivičnog djela i okolnostima pod kojima je učinjeno,</span><span class="span1"> a sve prednje i na osnovu neposredne procjene  ličnosti okrivljenog i navedenih olakšavajućih okolnosti i u tom pravcu uvjerenja suda da se njegovo popravljanje može izvršiti i izricanjem uslovne osude</span>
</li>
<li>
<span class="span1">Sud je na osnovu naprijed navedene krivično-pravne odredbe,</span><span class="span1"> te odredbi čl. 3., 5., 13., 15., 36., 42., 52., 53. i 54. KZCG i čl. 226., 229., 368. i 374. ZKP-a, odlučio kao u izreci.</span>
</li>
<li>
<span class="span1">Sud je obavezao okrivljenog na isplatu troškova krivičnog postupka koji se odnose na troškove sudskog vještaka medicinske struke, kao I na isplatu sudskog paušala koji je odredjen prema imovnom stanju okrivljenog, te složenosti  I trajanju postupka. </span>
</li>
<p>
<span class="span1">Na prednjim razlozima sud je zasnovao svoju odluku.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U KOTORU</span>
</p>
<p style="text-align:center;">
<span class="span1">Dana 06.06.2016 godine</span>
</p>
<p>&nbsp;</p>
<p>
<span class="span1">    Zapisničar</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">                S U D I JA </span>
</p>
<p>
<span class="span1">   Jadranka Golub</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">Sanja Čakanović</span>
</p>
<p>&nbsp;</p>
<p>
<span class="span1">PRAVNA POUKA: Protiv ovog rješenja dozvoljena je žalba Višem sudu u Podgorici, u roku od 8 dana od prijema istog, a preko ovog suda.</span>
</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
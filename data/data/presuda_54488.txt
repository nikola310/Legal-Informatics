<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p style="text-align:center;">
<span class="span1"></span>
</p>
<p style="text-align:right">
<span class="span1">K.br.785/13</span>
</p>
<p style="text-align:center;">
<span class="span1">      U IME CRNE GORE</span>
</p>
<p>&nbsp;</p>
<p>
<span class="span1">OSNOVNI SUD U PODGORICI, kao prvostepeni, krivični, po sudiji Larisi Mujušković Stamatović, uz učešće Radetić Lidije, kao zapisničara, u krivičnom postupku protiv okrivljenog V. B. iz P. zbog krivičnog djela nasilničko ponašanje iz čl. 399 Krivičnog zakonika, odlučujući o optužnom predlogu ODT Podgorica Kt.br.859/11 od 23.05.2012. godine, koga je na glavnom pretresu zastupala Popović Nađa – savjetnik na radu kod ODT-a Podgorica, nakon glavnog i javnog pretresa, održanog dana 30.10.2013. godine, u prisustvu stranaka, donio je, a dana 31.10.2013. godine i javno objavio</span>
</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>
<span class="span1">Okrivljeni:</span>
</p>
<p>&nbsp;</p>
<p>
<span class="span1">V. B., od oca R. </span><span class="span1">i majke N., rođene M., rođen ... godine u P., sa prebivalištem u P. – ulica ..., pismen, oženjen, otac dvoje djece, završio srednju mašinsku školu, srednjeg imovnog stanja, nezaposlen, ranije osuđivan: presudom Osnovnog suda u Podgorici K.br. 822/92 od 01.04.1994. godine zbog krivičnog djela iz člana 152 st. 2 u vezi st. 1 KZ SRCG na kaznu zatvora u trajanju od 3 mjeseca uslovno na 2 godine, presudom Osnovnog suda u Podgorici K.br. 140/93 od 02.12.1995. godine zbog krivičnog djela iz člana 153 st. 1 tačka 1 KZ RCG na kaznu zatvora u trajanju od 10 mjeseca uslovno na 3 godine, presudom Osnovnog suda u Podgorici K.br. 103/94 od 13.04.1998. godine zbog krivičnog djela  protivpravno lišenje slobode na kaznu zatvora u trajanju od 4 mjeseca, presudom Osnovnog suda u Podgorici K.br. 99/3944 od 17.12.1999. godine zbog krivičnog djela ugrožavanja javnog saobraćaja na kaznu zatvora u trajanju od 3 mjeseca uslovno na 1 godinu, presudom Osnovnog suda u Podgorici K.br. 98/8385 od 28.06.2000. godine zbog krivičnog djela iz člana 136 st. 2 u vezi st. 1 KZ RCG na kaznu zatvora u trajanju od 6 mjeseci, presudom Osnovnog suda u Podgorici K.br. 10/1128 od 21.03.2012. godine zbog krivičnog djela iz člana 256 st. 1 člana 412 u vezi člana 49 KZ SRCG na kaznu zatvora u trajanju od 5 mjeseci,</span>
</p>
<p>&nbsp;</p>
<p style="text-align:center;">
<span class="span1">K R I V    J E</span>
</p>
<p>
<span class="span1">Zato što je:</span>
</p>
<p>&nbsp;</p>
<p>
<span class="span1">Dana 21. septembra 2010. godine, oko 21:00 časova, svjestan svog djela čije izvršenje je htio znajući da je njegovo djelo zabranjeno, u Podgorici, u naselju Zagorič, na autobuskom stajalištu kod MUP-a, zajedno sa za sada neidentifikovanim licem, vršenjem nasilja prema drugom, izazivanjem tuče, drskim i bezobzirnim ponašanjem ugrozio spokojstvo građana i remetio javni red i mir, na način što je ušao u autobus „Gradskog saobraćaja“ koji se na označenom stajalištu zaustavio, a zatim bez povoda pesnicom udario vozača autobusa – oštećenog D. M. u predjelu glave, da bi ga potom NN lice udarilo nogom u predjelu sljepoočnice, nanoseći mu lake tjelesne povrede u vidu krvnog podliva i otoka u predjelu desne očne duplje i u predjelu desne sljepoočnice, te krvnog podliva u predjelu desne jagodice</span>
</p>
<p>&nbsp;</p>
<p>
<span class="span1">- čime je izvršio krivično djelo nasilničko ponašanje iz člana 399 Krivičnog zakonika</span>
</p>
<p>&nbsp;</p>
<p>
<span class="span1">Pa ga Sud primjenom citiranog zakonskog propisa te čl. 2, 3, 4, 5, 13,15, 32, 33, 36, 42Krivičnog zakonika, te čl. 226, 227, 229 i 374 Zakonika o krivičnom postupku Crne Gore</span>
</p>
<p>&nbsp;</p>
<p style="text-align:center;">
<span class="span1">OSUĐUJE</span>
</p>
<p>&nbsp;</p>
<p>
<span class="span1">Na kaznu zatvora u trajanju od 6 (šest) mjeseci.</span>
</p>
<p>&nbsp;</p>
<p>
<span class="span1">Obavezuje se okrivljeni da na ime troškova krivičnog postupka uplati na račun budžetskih sredstava Crne Gore iznos od 104,00(stočetiri) eura, kao i iznos od 50,00(pedeset) eura na ime sudskog paušala, sve prednje u roku od 15 dana po pravosnažnosti presude pod prijetnjom prinudne naplate.</span>
</p>
<p style="text-align:center;">
<span class="span1">O b r a z l o ž e n j e</span>
</p>
<p>&nbsp;</p>
<p>
<span class="span1">Optužnim predlogom ODT-a Podgorica Kt.br.859/11 od 23.05.2012. godine okrivljenom V. B. stavljeno je na teret da je izvršio krivično djelo nasilničko ponašanje iz člana 399 Krivičnog zakonika. Zastupnik optužbe je prije završne riječi izmijenila činjenični opis dispozitiva optužnog predloga kao u izreci presude i u završnoj riječi je ostala pri ovako izmijenjenom optužnom aktu predlažući Sudu da okrivljenog oglasi krivim i osudi po zakonu. </span>
</p>
<p>&nbsp;</p>
<p>
<span class="span1">Okrivljeni je u svojoj odbrani pred istražnim sudijom naveo da se predmetnog dana negdje oko 15,30 časova nalazio u svojoj kući kada ga je nazvala supruga Lj. i rekla mu da je bez ikakvog povoda izvrijeđao i psovao vozač autobusa i da je zbog toga bila toliko potrešena da nije mogla da upravlja vozilom. On je odmah pošao do nje i zbog svega što mu je ispričala bilo mu je stalo da nađe tog vozača i da ga pita zašto je bez ikakvog razloga napao njegovu suprugu. Kako je njegova supruga zapamtila tablice autobusa to je on oko 21 čas istog dana uspio da nađe taj autobus i to na stajalištu MUP-a u Zagoriču, kada su na stajalištu ušla 3-4 putnika, potom je ušao u autobus i prišao vozaču koga je od ranije površno znao i pitao ga zašto je bez ikakvog povoda napao njegovu suprugu, na šta mu je vozač priznao da je ranije toga dana imao verbalni sukog sa jednom ženom i to zbog toga što je ona navodno zakočila na semaforu. Okrivljeni je dalje naveo da je vozač autobusa digao ruke i pošao za neki predmet koji je bio ispred šoveršajbne, tako da ga je on odgurnuo rukama u predjelu glave od čega je vozač ponovo sjeo na svoje sjedište i nije ga više udarao, tako da je to jedini kontakt koji je imao sa njim, pa je sigurno da na ovakav način vozač nije mogao da zadobije takve povrede. Okrivljeni je dalje izjavio da se na ovome cijeli konflikt i završio tako da je okrivljeni odmah izašao, i da je tačno je da se u autobusu nalazilo više putnika. </span>
</p>
<p>&nbsp;</p>
<p>
<span class="span1">U svojoj odbrani na glavnom pretresu okrivljeni je naveo da D. poznaje iz viđenja, jer je i on nekada radio kao vozač i da ga je prethodno toga dana supruga obavijestila da je od vozača autobusa doživjela neprijatnost tako da se on nakon toga spremio i izašao napolje kada je na stajalištu ugledao taj autobus, ušao unutra i upitao vozača D. zašto je vrijeđao njegovi suprugu.  D. je raširio ruke i počeo nekako da ustaje pa je on pomislio da će nešto da uzme i rukama ga je odgurnuo u predjelu ramena ili nečega drugog tako da se oštećeni vratio u sjedeći položaj. Poslije ovoga nije bilo nikakvog kontakta niti je on primijetio neke povrede na licu oštećenog, te da je tačno jda je prije ulaska u autobus propustio neke putnike da uđu, a nakon što je krenuo niz stepenice nije primijetio da je neko drugi udarao D. </span>
</p>
<p>
<span class="span1">Upitan da pojasni razlike u kazivanju pred istražnim sudijom kada je naveo da je odmah nakon što mu je supruga ispričala za raspravu sa vozačem pošao da traži oštećenog i odbrane na glavnom pretresu kada je naveo da nije odmah pošao da traži vozača D. već da je izašao i vidio autobus kojim je upravljao oštećeni, okrivljeni je pojasnio da se </span><span class="span1">događaj desio onako kako je to opisao na glavnom pretresu i da oštećenog nije tražio, a nije isključio mogućnost da je oštećenog gurnuo u predjelu glave.</span>
</p>
<p>&nbsp;</p>
<p>
<span class="span1">U završnoj riječi okrivljeni je predložio Sudu donošenje oslobađajuće presude, jer u postupku nije dokazano da je ostvario niti jedno obilježje bića predmetnog krivičnog djela.</span>
</p>
<p>&nbsp;</p>
<p>
<span class="span1">Sud je u dokaznom postupku : saslušao svjedoka - oštećenog D. M., na saglasan predlog stranaka pročitao iskaz svjedoka C. R. sa zapisnika o glavnom pretresu od 12.03.2013. godine, pročitao medicinsku dokumetaciju na ime D. M., pročitao nalaz i mišljenje stalnog sudskog vještaka medicinske struke Šoć dr. Miodraga od 03.04.2012. godine i njegovo izjašnjenje sa glavnog pretresa od 12.03.2013. godine, pročitao izvod iz KE za okrivljenog izdat od UP PJ Podgorica br. 29-245/12-13970/2-2352 od 01.06.2012. godine i pročitao zahtjev za brisanje iz KE svih kazni izrečenih okrivljenom koji je predat ovom Sudu dana 20.02.2013. godine. </span>
</p>
<p>&nbsp;</p>
<p>
<span class="span1">Svjedok oštećeni D. M. je u svom iskazu u toku postupka naveo da se dana 21.09.2010. godine oko 21 čas nalazio na svom radnom mjestu kao vozač autobusa na stajalištu kod MUP-a u Zagoriču kada je primijetio da jedna osoba trči prema autobusu, pa je sačekao i kada je ušao taj momak, srednjih godina, nizak i punije građe, rekao mu je da sačeka i da će ući još dvojica. Nakon toga je ušao još jedan momak koji je izbacio putnika koji je stajao kod vrata, nakon čega ga je ovaj prvi momak – V., udario stisnutom pesnicom u predjelu glave iznad čela govoreći mu „što mi maltretiraš ženu“. Svjedok – oštećeni je dalje naveo da nije ni stigao da pita o čemu se radi jer ga je nečija noga iza ovog V. udarila direktno u sljepoočnicu, nakon čega se naslonio na upravljač i zaklonio glavu. Ova dva momka su nakon toga odmah pobjegli, a tek kasnije se sjetio da je ranije toga dana imao jedan nesporazum sa jednom ženom koja se zaustavila na zelenom svijetlu razgovarajući mobilnim telefonom, pa je on zvučnim signalom pokušao da joj stavi do znanja da nastavi kretanje, što ona nije uradila, zbog čega joj je kasnije rekao kako je mogla da priča na telefon i kako to vozi na šta mu je ona uputila riječi „jebem ti mamu usta“ tako da joj je i on nešto rekao. Naveo je da nije tačno da je u momentu kada je V. ušao u autobus krenuo da uzme ispod šoferšajbne neki predmet, jer za to nije ni imao vremena, a u autobusu je bilo još putnika koji su su bili u zadnjem dijelu autobusa i koji vjerovatno nijesu mogli jasno da vide događaj. Pojasnio je da ne zna da li je to drugo lice koje ga je nogom udarilo bilo zajedno sa okrivljenim, niti to da li ga je kasnije i rukom udario, a mjesto vozača je ograđeno staklom, tako da ovaj događaj nije mogao niko vidjeti, niti čuti razgovor, odnosno te dvije riječi. </span>
</p>
<p>&nbsp;</p>
<p>
<span class="span1">U završnoj oštećeni se nije pridružio krivičnom gonjenju i nije postavio imovinsko pravni zahtjev. </span>
</p>
<p>&nbsp;</p>
<p>
<span class="span1">Svjedok C. R. je u svom iskazu naveo da mu je D. M. prijatelj i da je predmetnog dana stajao u autobusu pored vozača kada je u toku vožnje primijetio da tri momka trče za autobusom i kada se vozač zaustavio ušla su tri momka, jedan ćelav, jedan krupan, a trećeg se nije sjećao. Odmah po ulasku oni su počeli da se deru na D., a ovaj krupniji momak se obratio svjedoku pitanjem šta će on tu i izbacio ga je uz autobusa zbog čega je on pao na trotoar odakle je i čuo kako oni udaraju D. Udarce nije vidio, osim jednog i to nogom, ali nije vidio ko je zadao udarac, a potom su ova tri momka pobjegla. Svjedok je dalje naveo da je između njega i vozača bilo oko 1.5 – 2 metra, da je ovaj prvi momak rekao vozaču da sačeka kako bi još dva momka ušla, a ovaj ćelavi momak je bio visine oko 1.75 i imao je nekih 30 godina. </span>
</p>
<p>&nbsp;</p>
<p>
<span class="span1">Iz medicinske dokumentacije i nalaza i mišljenja vještaka medicinske struke Šoć dr. Miodraga od 03.04.2012. godine proizilazi da je D. M. zadobio krvni podliv i otok u predjelu desne očne duplje i u predjelu desne sljepoočnice te krvni podliv u predjelu </span><span class="span1">desne jagodice. Navedene povrede posljedica su najmanje dvostrukog dejstva (dva udarca) tupog, teškog i zamahnutog mehaničkog oruđja (moguće i pesnica i noga) na odgovarajući dio tijela – glave. Navedene povrede predstavljaju pojedinačno i u svom zbiru laku tjelesnu povredu. </span>
</p>
<p>
<span class="span1">Saslušan na glavnom pretresu vještak je ostao u svemu pri svom nalazu i mišljenju i naveo je da nije moguće da je jedan udarac ostavio posljedicu u predjelu desne sljepoočnice i desne jagodice, a na način na koji je oštećeni pokazao da je zadobio povredu – pokazujući na prednji desni tjemeni dio, navedena povreda nije mogla nastati, jer je nesumnjivo da je sila djelovala na desni sljepoočni dio, na desnu očnu duplju i na desni jagodični predio, dakle ne i u desni tjemeni predio. Opisane povrede kod oštećenog D. M. mogle su nastati samo i isključivo djelovanjem sile na te predjele glave. </span>
</p>
<p>&nbsp;</p>
<p>
<span class="span1">Iz izvoda iz KE za okrivljenog izdatog od UP PJ Podgorica br. 29-245/12-13970/2-2352 od 01.06.2012. godine proizilazi da je isti ranije osuđivan i to: presudom Osnovnog suda u Podgorici K.br. 822/92 od 01.04.1994. godine zbog krivičnog djela iz člana 152 st. 2 u vezi st. 1 KZ SRCG na kaznu zatvora u trajanju od 3 mjeseca uslovno na 2 godine, presudom Osnovnog suda u Podgorici K.br. 140/93 od 02.12.1995. godine zbog krivičnog djela iz člana 153 st. 1 tačka 1 KZ RCG na kaznu zatvora u trajanju od 10 mjeseca uslovno na 3 godine, presudom Osnovnog suda u Podgorici K.br. 103/94 od 13.04.1998. godine zbog krivičnog djela  protivpravno lišenje slobode na kaznu zatvora u trajanju od 4 mjeseca, presudom Osnovnog suda u Podgorici K.br. 99/3944 od 17.12.1999. godine zbog krivičnog djela ugrožavanja javnog saobraćaja na kaznu zatvora u trajanju od 3 mjeseca uslovno na 1 godinu, presudom Osnovnog suda u Podgorici K.br. 98/8385 od 28.06.2000. godine zbog krivičnog djela iz člana 136 st. 2 u vezi st. 1 KZ RCG na kaznu zatvora u trajanju od 6 mjeseci, presudom Osnovnog suda u Podgorici K.br. 10/1128 od 21.03.2012. godine zbog krivičnog djela iz člana 256 st. 1 člana 412 u vezi člana 49 KZ SRCG na kaznu zatvora u trajanju od 5 mjeseci.</span>
</p>
<p>&nbsp;</p>
<p>
<span class="span1">Iz zahtjeva za brisanje iz KE svih kazni izrečenih okrivljenom koji je predat ovom Sudu dana 20.02.2013. godine proizilazi da je punomoćnik V. B. advokat Saša Babović podnio zahtjev za brisanje iz kaznene evidencije ranijih osuda za V. B. koje su izrečene i to presudom Osnovnog suda u Podgorici K.br. 822/92 od 01.04.1994. godine zbog krivičnog djela iz člana 152 st. 2 u vezi st. 1 KZ SRCG na kaznu zatvora u trajanju od 3 mjeseca uslovno na 2 godine, presudom Osnovnog suda u Podgorici K.br. 140/93 od 02.12.1995. godine zbog krivičnog djela iz člana 153 st. 1 tačka 1 KZ RCG na kaznu zatvora u trajanju od 10 mjeseca uslovno na 3 godine, presudom Osnovnog suda u Podgorici K.br. 103/94 od 13.04.1998. godine zbog krivičnog djela  protivpravno lišenje slobode na kaznu zatvora u trajanju od 4 mjeseca, presudom Osnovnog suda u Podgorici K.br. 99/3944 od 17.12.1999. godine zbog krivičnog djela ugrožavanja javnog saobraćaja na kaznu zatvora u trajanju od 3 mjeseca uslovno na 1 godinu, presudom Osnovnog suda u Podgorici K.br. 98/8385 od 28.06.2000. godine zbog krivičnog djela iz člana 136 st. 2 u vezi st. 1 KZ RCG na kaznu zatvora u trajanju od 6 mjeseci.</span>
</p>
<p>&nbsp;</p>
<p>
<span class="span1">Sud je nakon ocjene navoda optužbe, odbrane okrivljenog, te ostalih provedenih dokaza, kako pojedinačno tako i u njihovoj ukupnosti, mišljenja da je u postupku utvrđeno da je okrivljeni izvršio krivično djelo stavljeno mu na teret, na način, u vrijeme i na mjestu kako je to predstavljeno izrekom presude.</span>
</p>
<p>&nbsp;</p>
<p>
<span class="span1">Naime, u postupku je utvrđeno da je okrivljeni V. B. dana 21. septembra 2010. godine, oko 21:00 čas, u Podgorici, u naselju Zagorič, na autobuskom stajalištu kod MUP-a, zajedno sa za sada neindetifikovanim licem, ušao u autobus „Gradskog saobraćaja“ koji se na označenom stajalištu zaustavio, a zatim bez povoda pesnicom udario vozača autobusa – oštećenog D. M. u predjelu glave, da bi ga potom NN lice udarilo nogom u predjelu sljepoočnice, nanoseći mu tom prilikom lake tjelesne povrede u vidu krvnog </span><span class="span1">podliva i otoka u predjelu desne očne duplje i u predjelu desne sljepoočnice, te krvnog podliva u predjelu desne jagodice. Prednje činjenično stanje Sud je utvrdio iz iskaza svjedoka-oštećenog D. M. koji je naveo da se predmetnog dana oko 21:00 čas nalazio na svom radnom mjestu kao vozač autobusa na stajalištu kod MUP-a u Zagoriču kada je primijetio da jedna osoba trči prema autobusu, pa je sačekao i kada je ušao taj momak, srednjih godina, nizak i punije građe, rekao mu je da sačeka i da će ući još dvojica, da bi potom ušao još jedan momak koji je izbacio putnika koji je stajao kod vrata, nakon čega ga je ovaj prvi momak – V., udario stisnutom pesnicom u predjelu glave iznad čela govoreći mu „što mi maltretiraš ženu“ za koje vrijeme on nije ni stigao da pita o čemu se radi, jer ga je nečija noga iza ovog V. udarila direktno u sljepoočnicu, nakon čega se naslonio na upravljač i zaklonio glavu, a što u bitnom proizilazi i iz iskaza svjedoka C. koji je potvrdio da je kritičnom prilikom stajao u autobusu pored vozača D. kada je u toku vožnje primijetio da tri momka trče za autobusom i kada se vozač zaustavio ušla su tri momka, jedan ćelav, jedan krupan, a trećeg se nije sjećao i odmah po ulasku oni su počeli da se svađaju sa D., a kako ga je ovaj krupniji momak izbacio uz autobusa nije tačno vidio, ali je čuo kako oni i udaraju oštećenog D. Ovakve iskaze svjedoka oštećenog i svjedoka C. Sud je u bitnom cijenio kao istinite i objektivne, obzirom da se iz nalaza i mišljenja vještaka medicinske struke Šoć dr. Miodraga od 03.04.2012. godine utvrđuje da je u predmetnom događaju oštećeni D. M. zadobio krvni podliv i otok u predjelu desne očne duplje i u predjelu desne sljepoočnice te krvni podliv u predjelu desne jagodice i da su navedene povrede posljedica najmanje dvostrukog dejstva (dva udarca) tupog, teškog i zamahnutog mehaničkog oruđja (moguće i pesnica i noga) na odgovarajući dio tijela – glave, a koje povrede predstavljaju pojedinačno i u svom zbiru laku tjelesnu povredu,  koji nalaz je Sud cijenio kao istinit i objektivan, izrađen u skladu sa pravilima naukes. </span>
</p>
<p>&nbsp;</p>
<p>
<span class="span1">Okrivljeni u svojoj odbrani nije sporio da je predmetnog dana, a nakon što ga je supruga obavijestila da je prethodno toga dana bez ikakvog povoda izvrijeđao i psovao vozač autobusa, pošao sa namjerom da pronađe ovog vozača  i da je na stajalištu MUP-a u Zagoriču ušao u autobus sa još 3-4 putnika i pitao vozača zašto je bez ikakvog povoda napao njegovu suprugu, ali je naveo da je vozač tada digao ruke i pokušao nekako da ustane i da uzme neki predmet ispred šoferšajbne, zbog čega ga je on odgurnuo u predjelu ramena ili nečega drugog i više ga nije udarao, niti je primijetio da ga je neko drugi udario. Međutim, Sud nije prihvatio odbranu okrivljenog smatrajući da je ista neuvjerljiva i nelogična, usmjerena isključivo na izbjegavanje krivice, obzirom da je oštećeni u svom iskazu sasvim logično objasnio da predmetnom prilikom nije ni imao vremena da reaguje ili da uzme neki predmet da se brani, već da ga je okrivljeni odmah napao govoreći mu „što mi maltretiraš ženu“, a onda ga i udario stisnutom pesnicom u predjelu glave, a potom nepoznati momak nogom u sljepoočnicu, što u potpunosti odgovara medicinskoj dokumentaciji na ime oštećenog i konstataciji vještaka medicinske struke da su povrede kod oštećenog nastale od dva udarca tupog, teškog i jako zamahnutog mehaničkog oruđa – moguće pesnica i noga, pa je sasvim jasno da povrede kod oštećenog nijesu mogle nastati od „guranja“ u predjelu ramena, kako je to tvrdio okrivljeni.</span>
</p>
<p>&nbsp;</p>
<p>
<span class="span1">Postupajući na opisani način okrivljeni je zajedno sa NN licem vršenjem nasilja prema oštećenom, izazivanjem tuče, drskim i bezobzirnim ponašanjem ugrozio spokojstvo građana i remetio javni red i mir na javnom mjestu – autobusu „Gradskog saobraćaja“ u kojem su se prema izjavi oštećenog nalazili putnici, koji istina nijesu mogli jasno da vide cijeli događaj, ali čije spokojstvo je neminovno bilo ugroženo drskim i bezobzirnim ponašanjem prema oštećenom (kojom prilikom je i svjedok C. izguran iz autobusa) a potom i vršenjem nasilja kada je okrivljeni bez povoda pesnicom udario vozača autobusa u predjelu glave, da bi ga potom NN lice udarilo nogom u predjelu sljepoočnice, kojom prilikom je oštećeni zadobio laku tjelesnu povredu, pri čemu je okrivljeni bio svjestan svog djela čije izvršenje je htio, postupajući sa direktnim umišljajem kao oblikom krivice, čime </span><span class="span1">su se, pored objektivnih, stekla i sva subjektivna obilježja bića krivičnog djela nasilničko ponašanje iz člana 399 Krivičnog zakonika.</span>
</p>
<p>&nbsp;</p>
<p>
<span class="span1">Iako je u postupku nesumnjivo da je okrivljeni, zbog ranijeg verbalnog konflikta između njegove supruge i oštećenog, ušao u autobus „Gradskog saobraćaja“ sa jasnom namjerom da se fizički razračuna sa oštećenim D., samo postojanje motiva nije objektivni element krivičnog djela nasilničko ponašanje iz člana 399 Krivičnog zakonika (kako to proizilazi i iz rješenja Višeg suda u Podgorici Kž.br.1201/13 od 09.09.2013. godine) a sve kod činjenice da oštećeni kritičnom prilikom neposredno okrivljenom nije dao nikakvog povoda da ga napadne. Takođe, valja naglasiti da navodi oštećenog u dijelu u kojem je naveo da ga je okrivljeni Vl. udario stisnutom pesnicom u predjelu glave i to iznad čela (u kom dijelu kod oštećenog nije bilo povreda, jer sila nije djelovala na desni tjemeni predio – kako je to naveo vještak medicinske struke u svom pojašnjenju na glavnom pretresu) ne dovode u pitanje suštinu njegovog iskaza, koji je Sud prihvatio kao istitit, a to je da ga je predmetnom prilikom napao okrivljeni, da ga je udario stisnutom pesnicom u predjelu glave, potom nepoznati momak nogom u predjelu sljepoočnice, a sve kod činjenice da su povrede kod oštećenog nastale baš od ta dva udarca i da svaka povreda pojedinačno (krvni podliv i otok u predjelu desne očne duplje i u predjelu desne sljepoočnice, te krvni podliv u predjelu desne jagodice) predstavljaju same za sebe laku tjelesnu povredu, što znači da opisane povrede nijesu mogle nastati samo od tog jednog udarca nogom, već neminivno i od udarca stisnutom pesnicom od strane okrivljenog.</span>
</p>
<p>&nbsp;</p>
<p>
<span class="span1">Prilikom izbora vrste i visine kazne Sud je u smislu čl. 42 Krivičnog zakonika, cijenio sve okolnosti koje utiču da kazna bude manja ili veća (olakšavajuće i otežavajuće okolnosti), pa je od olakšavajućih okolnosti na strani okrivljenog cijenio njegove lične i porodične prilike, činjenicu da je isti otac dvoje djece, da se oštećeni nije pridružio krivičnom gonjenju, dok je od otežavajućih okolnosti cijenio njegovu raniju osuđivanost, što je Sud utvrdio uvidom u izvod iz KE na ime okrivljenog (na koju činjenicu je bez uticaja podatak da je okrivljeni podnio zahtjev za brisanje ranijih osuda, jer okrivljeni nije dostavio Sudu pravnosnažno rješenje o brisanju navedenih osuda) pa je, imajući u vidu i stepen krivice okrivljenog, istog osudio na kaznu zatvora u trajanju od 6 mjeseci, smatrajući da će ova kazna zatvora u dovoljnoj mjeri uticati na okrivljenog da ubuduće ne vrši krivična djela, te da će se u svemu ostvariti svrha kažnjavanja iz čl. 32. Krivičnog zakonika, a u okviru opšte svrhe propisivanja i izricanja krivičnih sankcija iz čl. 4. st. 2. Krivičnog zakonika.</span>
</p>
<p>&nbsp;</p>
<p>
<span class="span1">Odluku o troškovima krivičnog postupka Sud je donio na osnovu čl. 226, 227 i 229 ZKP-a, u iznosu od 104,00 eura.a isti se odnose na ime troškova izrade nalaza i mišljenja vještaka medicinske struke od 03.04.2012. godine u iznosu od 60,50 eura, troškove odbrane nalaza i mišljenja sa glavnog pretresa u iznosu od 44,00 eura, kao i troškove paušala u visini od 50,00 eura, koji iznos je odmjeren shodno trajanju, složenosti postupka i imovinskim prilikama okrivljenog. </span>
</p>
<p>&nbsp;</p>
<p>
<span class="span1">Na osnovu izloženog, a shodno čl. 374 ZKP-a odlučeno je kao u izreci presude. </span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U PODGORICI</span>
</p>
<p style="text-align:center;">
<span class="span1">Dana 31.10.2013. godine</span>
</p>
<p>&nbsp;</p>
<p>
<span class="span1">       ZAPISNIČAR                                                                                      SUDIJA,   </span>
</p>
<p>
<span class="span1">       Radetić Lidija                                                                       Larisa Mijušković-Stamatović                                                               </span>
</p>
<p>&nbsp;</p>
<li>
<span class="span1">DN-a</span>
</li>
<li>
<span class="span1">Po primjerak presude dostaviti:</span>
</li>
<li>
<span class="span1">- ODT-u Podgorica</span>
</li>
<li>
<span class="span1">- Okivljenom</span>
</li>
<li>
<span class="span1">- a/a</span>
</li>
<li>
<span class="span1">SUDIJA___________________</span>
</li>
<li>
<span class="span1">Postupljeno dana_______________</span>
</li>
<li>
<span class="span1">Radnik suda___________________</span>
</li>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
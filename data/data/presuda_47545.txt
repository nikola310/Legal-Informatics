<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.125in 1.0in 1.25in;}
.p1{text-align:justify;hyphenate:auto;font-family:Times New Roman;font-size:12pt;}
.p2{text-align:center;hyphenate:auto;font-family:Times New Roman;font-size:12pt;}
.p3{text-align:start;hyphenate:auto;font-family:Times New Roman;font-size:12pt;}
</style>
<meta content="milosav.zekic" name="author">
</head>
<body class="b1 b2">
<p class="p1">
<span>OSNOVNI SUD U ROŽAJAMA</span>
</p>
<p class="p1">
<span>K.br. 200/10</span>
</p>
<p class="p2"></p>
<p class="p2"></p>
<p class="p2">
<span>U IME NARODA</span>
</p>
<p class="p2"></p>
<p class="p2"></p>
<p class="p1">
<span>	OSNOVNI SUD U ROŽAJAMA, kao prvostepeni krivični sud u vijeću sastavljenom od sudije Zekić Milosava, kao predsjednika vijeća i sudija porotnika Husić Osmana i Demić Refije, kao članova vijeća, uz učešće zapisničara Dacić Azre, rješavajući po optužnici Osnovnog državnog tužilaštva iz Rožaja Kt.br. 281/09 od 05.12.2009.g., podnijeta protiv optuženih H. A. i H. S. iz Rožaja, zbog krivičnog djela prevare iz čl. 244. st. 3. u vezi st. 1. u vezi čl. 23. Krivičnog zakonika, koje su izvršili kao saizvršioci, nakon održanog glavnog i javnog pretresa dana 12.04.2011.g. u prisustvu Zamjenika Osnovnog državnog tužioca Selmanović Armina, oštećenog L. A. i optuženih, dana 14.04.2011.g. donio je i javno objavio</span>
</p>
<p class="p1"></p>
<p class="p1"></p>
<p class="p2">
<span>P R E S U D U</span>
</p>
<p class="p1"></p>
<p class="p1"></p>
<p class="p1">
<span>	Optuženi H. A.  JMBG ., od oca M. i majke S., rodj. A., rodjen ..g. u Rožajama, gdje i živi, drž. CG, pismen, student III godine menadžmenta, oženjen, otac 1 maloljetnog djeteta, nije odslužio vojni rok, siromašnog imovnog stanja, neosudjivan,</span>
</p>
<p class="p1"></p>
<p class="p1">
<span>	Optužena H. rodj. A.  S. JMBG ., od oca Š. i majke F., rodj. Ć., rodjena ..g. u Rožajama, drž. CG, pismena, završila srednju školu, trgovac, udata, majka 4 djece od kojih 2 maloljetno, zaposlena, ostvaruje zaradu u iznosu od 200 eura, srednjeg imovnog stanja, neosudjivana,</span>
</p>
<p class="p1"></p>
<p class="p1"></p>
<p class="p2">
<span>K R I V I    S U</span>
</p>
<p class="p1"></p>
<p class="p1">
<span>	Što su,</span>
</p>
<p class="p1">
<span>	Dana 01.10.2008.g. u Rožajama, zajednički u namjeri da sebi pribave protivpravnu imovinsku korist u iznosu od 7.000,00 eura, lažnim prikazivanjem činjenica doveli u zabludu L. A., da na štetu svoje imovine H. A. preda putničko motorno vozilo marke "Hjundai" reg.oznaka RO AA-554 na ime kompenzacije za  nepokretnost upisanu u posjedovnom listu br.  344.  KO  Donja Lovnica u površini od 400 m2 na ime njegove majke H. S., o čemu su se A.i A. usmeno dogovorili, što je prihvatila i S., nakon čega su mu predali nepokretnost u posjed, a zatim mu obećali da će S. zaključiti pismeni ugovor o prodaji nepokretnosti i izvršiti upis kod Uprave za nekretnine-Područne jedinice Rožaje sa njim, što nijesu učinili, već su ga održavali u zabludi da će ispuniti svoju obavezu, a nepokretnost  su prodali Z. H. iz Rožaja za manju vrijednost od stvarne, za iznos od 3.500,00 eura sa kojom je S. zaključila ugovor o kupoprodaji, koji su ovjerili kod Osnovnog suda u Rožajama pod Ov.br. 4083/09 od 01.10.2009.g. i izvršili upis i prenos vlasništva kod Uprave za nekretnine-Područne jedinice Rožaje na njeno ime,</span>
</p>
<p class="p1">
<span>	-čime su kao saizvršioci izvršili krivično djelo prevara iz čl. 244. st. 3. u vezi st. 1. u vezi čl. 23. Krivičnog zakonika,</span>
</p>
<p class="p1">
<span>	pa im sud primjenom pomenutog zakonskog propisa i čl. 4, 13, 15, 32, 36, 42, 45, 46. st. 1. tač. 4., 52, 53, 54. Krivičnog zakonika i čl. 364. Zakonika o krivičnom postupku  izriče</span>
</p>
<p class="p1"></p>
<p class="p1"></p>
<p class="p2">
<span>USLOVNU OSUDU</span>
</p>
<p class="p1"></p>
<p class="p1"></p>
<p class="p1">
<span>	Kojom im utvrdjuje kaznu zatvora u trajanju od po 3 (tri) mjeseca i istovremeno odredjuje da se kazna neće izvršiti ukoliko osudjeni u roku od jedne godine ne izvrše novo krivično djelo.</span>
</p>
<p class="p1">
<span>	Da solidarno plate ovome sudu na ime troškova krivičnog postupka iznos od 260,00 eura.</span>
</p>
<p class="p1">
<span>	Da plate ovome sudu na ime paušala iznos od po 30,00 eura.</span>
</p>
<p class="p1">
<span>	Da plate oštećenom L. A. na ime odštetnog zahtjeva iznos od 7.000,00 eura sa zakonskom kamatom počev od 01.10.2008.g. kao dana nastanka štete do konačne isplate, sve u roku od 15 dana po pravosnažnosti ove presude.</span>
</p>
<p class="p1"></p>
<p class="p1"></p>
<p class="p1">
<span>					O b r a z l o ž e nj e</span>
</p>
<p class="p1"></p>
<p class="p1"></p>
<p class="p1">
<span>	Osnovno državno tužilaštvo iz Rožaja, podnijelo je ovome sudu optužnicu Kt.br. 281/09 od 05.12.2009.g., protiv optuženih H. A. i H. S. iz Rožaja, zbog krivičnog djela prevare iz čl. 244. st. 3. u vezi st. 1. u vezi čl. 23. Krivičnog zakonika (KZ), koje su izvršili kao saizvršioci. </span>
</p>
<p class="p1">
<span>	Na glavnom pretresu Zamjenik ODT-a Selmanović Armin je precizirao činjenični opis djela kao u dispozitivu ove presude, te je predložio da sud optužene oglasi krivim zbog krivičnog djela koje im je optužbom  stavljeno na teret i da ih osudi na kaznu po zakona.</span>
</p>
<p class="p1">
<span>	Oštećeni L. A. u završnoj riječi je istakao da se pridružuje krivičnom gonjenju ODT-a u odnosu na optužene i tražio je da mu optuženi naknade štetu u iznosu od 7.000,00 eura sa zakonskom kamatom počev od 01.10.2008.g. kao dana nastanka štete, kada je izvršena kompezacija, tj. kad im je predao svoje vozilo u kompenzaciji za plac, do konačne isplate.</span>
</p>
<p class="p1">
<span>	Optuženi H. A. u svojoj odbrani je istakao: da je dana 01.10.2008.g. sa oštećenim L. A., kojeg poznaje od ranije, izvršio kompenzaciju tako što mu je oštećeni predao vozilo marke "Hjundai", reg. oznake RO AA-554, koje su procijenili 11.000,00 eura, dok je on oštećenom predao vozilo marke "Audi" A3, koje su procijenili 6.000,00 eura, plac koji se nalazi u mjestu zv. "Grahovača", Opština Rožaje u površini od 400 m2, koji su procijenili 4.000,00 eura, koji se vodio na ime njegove majke S. koja se saglasila sa ovom kompezacijom i dogovorila sa oštećenim da mu plac prevede kad on to bude htio, kao i da oštećeni preuzme dug od D. E.u iznosu od 1.000,00 eura, koji je E. dugovao njemu. Da ga je nakon izvjesnog vremena pozvao oštećeni i pitao da li će da proda vozilo marke "Hjundai" njegovom poslovnom prijatelju L. V. iz Podgorice, što je prihvatio, nakon čega se sa V. sastao u Sutomoru gdje su se dogovorili da izvrše kompenzaciju vozila "Hjundai" za vozilo "Grand Chiroki" i da mu V. preda keramičke pločice u vrijednosti od 6.700,00 eura. Da su vozila razmijenili odmah, a u medjuvremenu je preuzeo i dio robe-keramičke pločice u vrijednosti od 3.200,00 eura, a preostali dio robe mu nije isporučen do danas. Da je više puta kontaktirao V. da mu preda ovu robu, ali je on izbjegavao, pa je o tome obavijestio oštećenog, zato što mu je garantovao da će mu on  isplatiti navedeni iznos ukoliko V. ne ispoštuje dogovor. Da se dana 01.06.2009.g sastao sa oštećenim i V. u Podgorici i da su se dogovorili da mu V. preda robu do 01.07.2009.g. u vrijednosti od 3.500,00 eura, te kako V. to nije ispoštovao obavijestio je oštećenog da će prodati plac koji mu je prethodno dao u kompenzaciju za vozilo, ukoliko mu on ili V. ne isplati navedeni iznos, te pošto mu oni nijesu isplatili ovaj iznos, on i njegova majka S. su dana 01.10.2009.g. prodali plac Z. H.iz Rožaja, koji je S. prevela na kupca. Istakao je da nikakve lažne činjenice nije predstavljao oštećenom, niti ga je doveo i održavao u zabludu, već je plac prodao zbog toga što oštećeni nije ispunio obavezu prema njemu obzirom da je garantovao da će L. V. ispoštovati dogovor i predati mu keramičke pločice u navedenoj vrijednosti, a ukoliko Vladan to ne učini da će on ispuniti tu obavezu, što nije učinio. Spreman je da na oštećenog prevede plac bez obzira što je isti njegova majka prevela na Z. H., ukoliko mu V. ili on vrate iznos od 3.500 eura. Predložio je da ga sud oslobodi od optužbe, jer nije izvršio djelo za koje je optužen.</span>
</p>
<p class="p1">
<span>	Optužena H. S. u svojoj odbrani je istakla: da joj je njen sin A. pričao da je u toku 2008.g. sa oštećenim L. A. stupio u poslovni odnos tako što mu je oštećeni dao vozilo u kompenzaciju za plac u površini od 400 m2 koji se vodio na njeno ime i drugo vozilo, sa čim se ona saglasila i pristala da plac prevede na oštećenog. Da je nakon toga A. prodao ovo vozilo nekom licu iz Podgorice i da je oštećeni garantovao da će mu to lice isplatiti kupoprodajnu cijenu. Pošto to lice nije isplatilo dio kupoprodajne cijene tj. 3.500,00 eura A. za ovo vozilo više puta je upozoravala oštećenog da će mu prodati plac ukoliko ne ispoštuje obavezu prema njenom sinu A., te pošto on to nije učinio, dana  01.10.2009.g. prodala je plac Z. H. iz Rožaja za navedeni iznos i isti prevela na nju. Istakla je da je spremna da raskine ugovor sa Z. H.i prevede plac na oštećenog ukoliko on prema njenom sinu ispuni obavezu i preda mu iznos od 3.500,00 eura. Predložila je da je sud oslobodi od optužbe jer nije izvršila djelo za koje je optužena.</span>
</p>
<p class="p1">
<span>	Po ovoj krivično pravnoj stvari sud je izveo dokaze: saslušao svjedoka-oštećenog L. A., svedoke L. V., M. E. zv. E., M. A., po saglasnosti stranaka pročitao iskaze svedoka D. E., H. R., Z. M., L. S., B.M. datih u istrazi i na ranijim pretresima, izvršio uvid u posjedovni list br. 344 KO Donja Lovnica, skicu lica mjesta, izvršio suočenje izmedju svedoka L. V. i optuženog H. A. i izvršio uvid u izvode iz kaznenih evidencija na ime optuženih, dok nije, na ovom pretresu neposredno saslušao svedoke D. E., H. R., Z. M., L. S., B. M., jer je njihove iskaze date u istrazi i na ranijim pretresima pročitao na ovom pretresu, te bi se odlaganjem pretresa radi njihovog neposrednog saslušanja samo nepotrebno odugovlačio postupak, a činjenično stanje bi ostalo neizmijenjeno.</span>
</p>
<p class="p1">
<span>	Iz iskaza svjedoka-oštećenog L. A. vidi se da se 01.10.2008.g. dogovorio sa optuženim A. da izvrše kompenzaciju, tako da on preda Arminu svoje vozilo marke džip "Hjundai", koji su procijeni 15.000,00 eura, a da Armin njemu preda svoje vozilo marke "Audi"A3, koje su procijenili 7.000,00 eura, da on preuzme dug od D. E. u iznosu od 1.000,00 eura, koji iznos je Enis dugovao optuženom A. i da mu A. preda plac u mjestu zv. "Grahovača", Opština Rožaje koji su procijenili 7.000,00 eura. Pošto se plac vodio na optuženu H. S., pošli su kod nje i ona se saglasila sa ovom kompenzacijom i dala mu prepis posjedovnog lista i skicu i rekla da će mu plac prevesti kad on to bude htio, obzirom da je namjeravao da ga preproda, te nije htio da ga prevodi na svoje ime, već direktno na treće lice tj. kupca kada ga bude prodao. Da je nakon toga ovaj plac čuvao kao svoj, gotovo svakodnevno ga obilazio i vodio nekoliko kupaca da ga pogledaju, jer je namjeravao da ga proda. Da ga je po proteku nešto više od dva mjeseca pozvao telefonom njegov prijatelj L. V. i interesovao se da kupi vozilo marke "Hjundai", pa mu je rekao da je vozilo prodao H. A. i dao mu broj njegovog mobilnog telefona, kako bi uspostavio kontakt s njim. Istakao je da mu je poznato da su se A. i V. dogovorili da izvrše kompenzaciju, tako da A. preda V. vozilo marke "Hjundai", a V. njemu vozilo "Grand Chiroki" i 6.000,00 eura u robi-keramici, nakon čega su razmijenili vozila. Da je bio prisutan kada je A. preuzeo od V. na ime kompenzacije keramiku u vrijednosti od oko 3.500,00 ili 3.600,00 eura, kao i kada je išao da uzme preostali dio keramike ali je odustao zbog kvaliteta. Da mu se A. nakon toga obraćao da ima problema sa V. i rekao mu da će njegov plac prodati ukoliko ga V. ne ispoštuje, pa mu je rekao da mu nije garantovao da će V. ispoštovati dogovor vezan za kompenzaciju auta za pločice, osim da se auto "Hjundai" vodi na njegovo ime i da je regularno, te da se on sa V. dogovorio bez njegovog prisustva i upozorio ga da plac ne prodaje. Da su zatim optuženi A. i S. bez njegovog znanja prodali plac Z. H. za iznos od 3.500,00 eura i S. je sa njom zaključila ugovor o kupoprodaji, što je saznao nakon što je isti uknjižen u Direkciji za nekretnine. Da su ga optuženi na ovaj način prevarili, jer su su ga doveli u zabludu da im preda vozilo marke "Hjundai" u kompenzaciju za plac čija je vrijednost 7.000,00 eura, koji su mu predali u posjed i obećali mu da će zaključiti kupoprodajni ugovor i izvršiti upis kod Uprave za nekretnine, što nijesu učinili već su plac prodali Z. H.za mnogo manji iznos od stvarne vrijednosti placa i sa njom zaključili ugovor o kupoprodaji i isti ovjerili pred sudom, te izvršili uknjižbu na njeno ime kod Uprave za nekretnine.</span>
</p>
<p class="p1">
<span>	Iz iskaza svedoka L. S. vidi se da mu je poznato da je njegov sin A. dana 01.10.2008.g. dao u kompenzaciju svoje vozilo koje je procijenjeno 15.000,00 eura H. A. za njegovo vozilo i nepokretnost u mjestu zv. "Grahovača", Optina Rožaje u površini od 4 ara. Kada je saznao za pomenutu kompenzaciju odmah je kontaktirao majku optuženog A.-H. S., jer se plac vodio na njeno ime,  koja mu je kazala da je upoznata sa kompenzacijom i da neće biti ništa sporno oko prenosa prava vlasništva tog placa na oštećenog. Poznato mu je da je oštećeni kasnije tražio od optužene S. da mu prevede plac, ali ona to nije prihvatila već je plac prodala drugom licu. Takodje mu je poznato da oštećeni nije garantovao optuženom  A. da će mu neko lice iz Podgorice, kojem je prodao vozilo isplatiti novac za isto, jer da je garantovao sigurno bi to morao ispoštovati. </span>
</p>
<p class="p1">
<span>	Iz iskaza svedoka L.V. vidi se da se sa A. zna od ranije i da ga je u toku 2009.g. pozvao telefonom i pitao ga da li će da mu proda vozilo marke "Hjundai", kojom prilikom mu je A. kazao da je vozilo prodao H. A. i dao mu njegov broj telefona kako bi sa istim uspostavio kontakt. Da je nakon toga telefonom pozvao A. i dogovorio se sa njim da se nadju u mjestu zv. "Zaljevo", Opština Bar, nakon čega su se sastali u Baru i dogovorili da mu A.preda vozilo marke "Hjundai", a on njemu vozilo "Grand Chiroki" i robu-keramičke pločice u vrijednosti od 6.000,00 eura. Da su istog dana razmijenili vozila, a nakon nekoliko dana A. je uzeo keramiku u vrijednosti od 3.500,00 eura u Podgorici u firmi "Golden Gejt", a preostalu količinu keramike je trebao da preuzme u firmi "Ital keramik", što nije učinio jer mu se nije svidio kvalitet i tražio je da istu uzme u firmi "Golden Gejt", što mu nije omogućio jer nije imao više keramike u toj firmi. Kasnije mu je optuženi tražio da mu da 3.500,00 eura, a ukoliko to ne učini da će prodati A. plac u Rožajama, pa mu je rekao da mu ne duguje 3.500,00 već 2.500,00 eura i da ne prodaje A. plac, jer A. nije bio uključen u pogodbu izmedju njih, niti mu je bilo šta garantovao, osim što mu je dao njegov broj telefona. Da je on i danas spreman da ispuni svoju obavezu prema A. i preda mu keramiku za preostali iznos kako su se dogovorili, ali ne i novac. Istakao je da oštećeni A. nije garantovao ni placem, ni bilo čime drugim da će ispuniti obavezu A. ukoliko mu je on ne ispuni, niti je učestvovao u dogovoru izmedju njega i optuženog A. u vezi kompenzacije vozila "Hjundai" za vozilo marke "Grand čiroki".</span>
</p>
<p class="p1">
<span>	Iz iskaza svedoka M.A.  vidi se da radi u Baru kao taksista. Da ga je negdje u toku 2009.g., a ne sjeća se tačno datuma H. A., koga poznaje od ranije, angažovao da ga preveze od Bara do Podgorice, što je prihvatio i uz put mu je nudio na prodaju neki plac u Rožajama za koji nije bio zainteresovan. Kada su došli u Podgoricu sjeli su u jedno kafani sa L. A. kojega je tada prvi put vidio i još jednim licem kojeg nije poznavao i tom prilikom A. je govorio A. da će prodati neki plac zbog nekog duga koji mu A.duguje, a nije znao o kojem dugu se radi, jer ga to nije interesovalo. Ne sjeća se svih detalja vezano za ovaj razgovor, ali zna da je bilo govora o nekom placu, kao i o felmama, pločicama i dr..</span>
</p>
<p class="p1">
<span>	Iz iskaza svedoka M. E. zv. E. vidi se da mu nije poznato da su optuženi i oštećeni zaključili bilo kakav ugovor o kupovini nekog placa u Rožajama. Da mu je početkom 2009.g. Alen kazao da mu neki čovjek iz Podgorice prodaje vozilo marke "Hjundai" za 7.500,00 eura, da je vozilo dobro i jeftino, pa mu je predložio da ga kupi. Pošto nije mogao da podje u Podgoricu da pogleda ovo vozilo, jer je imao utakmicu, zamolio je Alena da podje sa njegovim šurakom i da mu dotjera auto iz Podgorice, što su oni i učinili i dotjerali mu vozilo koje mu se svidjelo, te je pristao da ga kupi i novac je dao A., a saznao je da je vozilo vlasništvo L. V. kojeg ne poznaje. Da je nakon dva dana ovo vozilo prodao u Nikšiću i ne zna šta je dalje bilo sa njim.  </span>
</p>
<p class="p1">
<span>	Iz iskaza svedoka B. M., D. E., H. R. vidi se da su bili prisutni u piceriji "Stil" u Rožajama kada su se A. i A.dogovorili da A. preda A.vozilo marke "Hjundai" koje su procijenili 15.000,00 eura, a da njemu A. preda vozilo marke "Audi" A3 koje su procijenili 7.000,00 eura, plac koji su procijenili 7.000,00 eura i 1.000,00 eura što je D. E. dugovao A., a A. je preuzeo taj dug. Poznato im je da je A. sve to napisao na jednom papiru, koji nijesu potpisali i da je A. garantovao da neće biti nikakvih problema u vezi prevoda placa, te da se sa pomenutom kompenzacijom složila i optužena S., obzirom da se plac vodio na njeno ime. </span>
</p>
<p class="p1">
<span>	Iz iskaza svedoka Z. M. vidi se da su on i njegova supruga H. dana 01.10.2009.g. kupili plac od H. S. za iznos od 3.500,00 eura i da su  ugovor potpisali njegova supruga H. kao kupac i S. kao prodavac i isti ovjerili kod suda, nakon čega je plac uknjižen kod Direkcije za nekretnine na ime kupca. Istakao je da je S. garantovala da nema ništa sporno u vezi pomenutog placa, te da su zbog toga pristali da ga kupe. Spreman je da vrati plac ukoliko mu S. vrati novac na ime kupoprodajne cijene koji joj je predao, kao i kamatu i troškove koje je imao u vezi sa tim. </span>
</p>
<p class="p1">
<span>	Iz prepisa posjedovnog lista br. 344 KO Donja Lovnica od 26.05.2008.g. proizilazi da H. S. posjeduje nepokretnost u mjestu Donja Lovnica, Opština Rožaje i da je ista posjednik-držalac pomenute nepokretnosti u dijelu 1/1. </span>
</p>
<p class="p1">
<span>	Cijeneći odbrane optuženih i sve izvedene dokaze u smislu čl. 360. st. 2. Zakonika o krivičnom postupku (ZKP), a postupajući po primjedbama iz ukidnog rješenja Višeg suda u Bijelom Polju Kž.br. 520/10 od 28.09.2010.g., sud je nesumnjivo utvrdio sledeće činjenično stanje: </span>
</p>
<p class="p1">
<span>	Da su optuženi H. A. i H. S. dana 01.10.2008.g. u Rožajama, zajednički po prethodnom dogovoru, u namjeri da sebi pribave protivpravnu imovinsku korist u iznosu od 7.000,00 eura lažnim prikazivanjem činjenica doveli u zabludu L. A., da na štetu svoje imovine optuženom A.preda putničko motorno vozilo marke "Hjundai", reg. oznaka RO AA-554 na ime kompezacije za nepokretnost koja je upisana u posjedovnom listu br. 344. KO Donja Lovnica u površini od 400 m2 na ime njegove majke-optužene S., o čemu su se A. i A. usmeno dogovorili, a to je prihvatila i S., nakon čega su mu predali nepokretnost u posjed i slobodno raspolaganje i obećali mu da će S. zaključiti pismeni ugovor sa njim i izvršiti upis na njega kod Uprave za nekretnine-Područne jedinice Rožaje, što nijesu učinili, već su ga održavali u zabludu da će prednju obavezu ispuniti, a nepokretnost su prodali Z. H. iz Rožaja za manju vrijednost od strane tj. za iznos od 3.500,00 eura sa kojom je S. zaključila ugovor o kupoprodaji, koji su ovjerili kod Osnovnog suda u Rožajama pod Ov.br. 4083/09 od 01.10.2009.g. i izvršili upis, prenos vlasništva kod Uprave za nekretnine-Područne jedinice Rožaje na njeno ime. </span>
</p>
<p class="p1">
<span>	Ovakvo činjenično stanje nesumnjivo proizilazi iz iskaza svedoka-oštećenog L. A., koji iskaz je sud prihvatio kao jasan, ubjedljiv i objektivan, a dovodeći isti u vezi sa iskazima svedoka L. S.., L. V., B. M., D. E., H. R., Z. M., koji su  na veoma jasan, ubjedljiv i objektivan način opisali cijeli tok dogadjaja, i u bitnom potvrdili iskaz oštećenog, kao i u vezi sa iskazima optuženih u dijelu u kojem ne spore odlučne činjenice vezane za ovaj dogadjaj, zaista se nedvosmisleno utvrdjuje prednje činjenično stanje.</span>
</p>
<p class="p1">
<span>	Sud je cijenio i iskaze svedoka M. A. i M. E., pa je našao da isti nemaju uticaja na drugačiji zaključak obzirom da im nijesu poznate odlučne činjenice vezane za dogovor izmedju optuženih i oštećenog u vezi zaključenja kompenzacionog posla izmedju njih.</span>
</p>
<p class="p1">
<span>	U konkretnom slučaju optuženi A.i oštećeni su zaključili punovažan pravni posao sa kojim se saglasila S., obzirom da su se obavezali da prenesu pravo svojine na stvarima koje su bile predmet razmjene tj. na vozilu i nekretnini i da iste predaju jedan drugom, i da su ugovorne strane izvršile ugovor, tako što je oštećeni predao vozilo optuženom A., dok su on i optužena S. predali oštećenom nekretninu u posjed i slobodno raspolaganje, tako da se navedeni usmeni sporazum smatra punovažnim i ako nije zaključen u pismenoj formi jer je izvršen u cjelosti, te  samim tim proizvodi pravno dejstvo shodno čl. 68. Zakona o obligacionim odnosima (ZOO). Medjutim, optuženi su pored ove obaveze predaje stvari, lažno prikazivali činjenice oštećenom da će S. sa njim zaključiti pismeni ugovor i izvršiti uknjižbu prava svojine, što nijesu učinili, već su ga održavali u zabludi obećavajući mu da će ispuniti svoju obavezu, a nepokretnost su prodali Z. H.za manju vrijednost od stvarne i sa njom je S. zaključila pismeni ugovor o kupoprodaji i ovjerila ga u sudu, te izvršila uknjižbu ove nepokretnosti na njeno ime, iz čega jasno proizilazi da su optuženi od početka postupali prevarno u namjeri da sebi pribave protivpravnu imovinsku korist.</span>
</p>
<p class="p1">
<span>	Nema uticaja na drugačiji zaključak to što je optuženi A. nakon preuzimanja vozila marke "Hjundai" od oštećenog i predaje istom navedene nekretnine, dao ovo vozilo u kompenzaciju L. V., jer je to poseban pravni posao zaključen izmedju optuženog A. i L. V. u kojem nije učestvovao oštećeni, niti je garantovao da će V. ispuniti obavezu prema A., tako da neispunjavanje obaveza iz ovog kompenzacionog posla je bez značaja na obaveze optuženih prema oštećenom iz ranijeg kompenzacionog posla koji su zaključili medju sobom i njihove prevarne namjere prema oštećenom iz tog posla.  </span>
</p>
<p class="p1">
<span>	Sud je cijenio i iskaze optuženih, u dijelu u kojem ističu da nijesu imali prevarne namjere prema oštećenom, jer mu nijesu prikazivali lažne činjenice, niti su ga doveli i održavali u zabludu kako on to navodi, već da oštećeni nije ispunio obavezu prema njima, jer je garantovao da će on ispuniti obavezu ukoliko L. V. ne ispuni svoju obavezu prema A., te pošto ni V., ni oštećeni nijesu ispunili svoje obaveze odlučili su da prodaju plac koji su prethodno procijenili 4.000,00 eura u kompenzaciji i predali oštećenom, da bi se obeštetili, ali je njihove iskaze u ovom dijelu ocijenio kao neobjektivne, neuvjerljive i opovrgnute iskazima oštećenog i ostalih saslušanih svedoka iz kojih nesumnjivo proizilazi da oštećeni nije bio prisutan kada je optuženi A. ugovarao kompenzaciju sa V., niti je oštećeni bilo šta garantovao A. vezano za navedenu kompenzaciju, te da su plac procijenili 7.000,00 eura, a ne 4.000,00 eura kako navode optuženi, tako da je očigledno da su optuženi u konkretnom slučaju prevarno postupali prema oštećenom, te su njihovi iskazi, u ovom dijelu, smišljeni i sračunati ka izbjegavanju krivičnopravne odgovornosti. </span>
</p>
<p class="p1">
<span>	Iz ovakvog iznijetog i utvrdjenog činjeničnog stanja nesumnjivo proizilazi da su u radnjama optuženih sadržani svi bitni elementi bića krivičnog djela prevara iz čl. 244. st. 3. u vezi st.1. u vezi čl. 23. KZ. U konkretnom slučaju optuženi su bili svesni svog djela tj. svestni radnje, posledice i uzročnog odnosa izmedju njih i svjesni da zajednički učestvuju u radnji izvršenja djela i to su htjeli, pa su krivično djelo izvršili sa direktnim umišljajem kao saizvršioci.</span>
</p>
<p class="p1">
<span>	Za izvršeno krivično djelo, sud je optužene oglasio krivim i izrekao im  uslovnu osudu, utvrdjujući im pri tom kaznu zatvora u trajanju od po 3 (tri) mjeseca i istovremeno odredio da se kazna neće izvršiti ukoliko isti u roku od 1 godine ne izvrše novo krivično djelo. </span>
</p>
<p class="p1">
<span>	Prilikom izricanja ovakve vrste krivične sankcije sud je imao u vidu stepen krivice optuženih, stepen nastupele posledice, okolnosti pod kojima je djelo izvršeno, držanje optuženih nakon izvršenog djela, cijeneći pri tom kao olakšavajuće okolnosti njihovu raniju neosudjivanost, njihove porodične prilike-optužena S. majka 2 maloljetne djece, a optuženi A. otac jednog maloljetnog djeteta, siromašno imovno stanje optuženog A., koje okolnosti su u svojoj ukupnosti cijenjene kao naročito olakšavajuće okolnosti, pa je sud  imajući pritom u vidu svrhu kažnjavanja iz čl. 32. KZ i svrhu uslovne osude iz čl. 52. KZ,  u okviru opšte svrhe izricanja krivičnih sankcija iz čl. 4. istog zakona, našao da je imalo mjesta izricanju ovakve vrste krivične sankcije, ubijedjen da će upozorenje uz prijetnju kazne u dovoljnoj mjeri uticati na optužene da ubuduće ne vrše bilo kakva krivična djela i da će vaspitno djelovati na druge da ne čine ista ili slična djela.</span>
</p>
<p class="p1">
<span>	Na osnovu čl. 202. u vezi čl. 199. st. 2. tač. 1. i 3. ZKP, sud je obavezao optužene da plate ovome sudu na ime troškova krivičnog postupka iznos od 260,00 eura, koji troškovi se odnose na ime troškova za privodjenje svedoka L. V. i M. E. iz Zavoda za izvršenje krivičnih sankcija na glavni pretres i na ime putnih troškova od Bara do Rožaja i obratno za svedoka M. A..</span>
</p>
<p class="p1">
<span>	Na osnovu čl. 202. u vezi čl. 199. st. 2. tačka 9. i st. 3. ZKP, sud je obavezao optužene da plate ovome sudu na ime paušala iznos od po 30,00 eura.</span>
</p>
<p class="p1">
<span>	Na osnovu čl. 212. st.2. ZKP sud je obavezao optužene da plate oštećenom L. A. na ime odštetnog zahtjeva iznos od 7.000,00 eura sa zakonskom kamatom počev od 01.10.2008.g. kao dana nastanka štete do konačne isplate, obzirom da je u postupku utvrdjeno da su u tom iznosu pričinili štetu oštećenom. </span>
</p>
<p class="p1">
<span>	Sa izloženog odlučeno je kao u dispozitivu ove presude.</span>
</p>
<p class="p1"></p>
<p class="p1"></p>
<p class="p1">
<span>	OSNOVNI SUD U ROŽAJAMA, dana 14.04.2011.g.</span>
</p>
<p class="p1"></p>
<p class="p1"></p>
<p class="p1">
<span>Zapisničar,						PREDSJEDNIK VIJEĆA-SUDIJA,</span>
</p>
<p class="p1">
<span>Dacić Azra s.r.						Zekić Milosav  s.r.</span>
</p>
<p class="p1"></p>
<p class="p1"></p>
<p class="p1">
<span>PRAVNA POUKA: Protiv ove presude može se izjaviti žalba u roku od 15 dana od dana prijema iste i to Višem sudu u Bijelom Polju, a preko ovog suda.</span>
</p>
<p class="p1"></p>
<p class="p1"></p>
<p class="p3"></p>


</body>
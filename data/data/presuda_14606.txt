<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:start;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:start;hyphenate:auto;font-family:Times New Roman;font-size:12pt;}
.p4{text-align:center;hyphenate:auto;keep-with-next.within-page:always;font-family:Arial;font-size:12pt;}
.p5{text-align:justify;hyphenate:auto;font-family:Times New Roman;font-size:12pt;}
.p6{text-align:justify;hyphenate:auto;font-family:Arial;font-size:12pt;}
</style>
<meta content="dragan.mrdak" name="author">
</head>
<body class="b1 b2">
<p class="p1">
<span>																					K. br. 388/12</span>
</p>
<p class="p2">
<!--Image link to '0.jpg' can be here-->
</p>
<p class="p3"></p>
<p class="p4">
<span>U IME CRNE GORE</span>
</p>
<p class="p5"></p>
<p class="p6"></p>
<p class="p6">
<span>	Osnovni sud u Bijelom  Polju, prvostepeni krivični sud, sudija pojedinac Dragan Mrdak, uz učešće nameštenika suda Koviljke Lješnjak, kao zapisničara, odlučujući po optužnom predlogu Osnovnog državnog tužilaštva, u B. Polju, KT. br. 209/11 od 26.11.2012 godine, protiv okrivljenog J.D.a iz Sjenice, Republika Srbija, zbog krivičnog djela ugrožavanja javnog saobraćaja, iz čl. 339 st. 3 u vezi st. 1 Krivičnog zakonika, nakon održanog usmenog, glavnog i javnog pretresa u prisustvu savjetnice ODT-a iz Bijelog Polja Đuković Danijele a u odsustvu okrivljenog i oštećenog,  dana 28.12.2012 godine, donio je i javno objavio:</span>
</p>
<p class="p6"></p>
<p class="p6"></p>
<p class="p2">
<span>P R E S U D U</span>
</p>
<p class="p6"></p>
<p class="p6"></p>
<p class="p6">
<span>	Okrivljeni J.D. JMBG ... od oca B. i majke Z., rođene J., rođen ..... godine u Sjenici, Republika Srbija, sa prebivalištem u Podgorici, ul. Z.J.br. 49, državljanin Srbije, zaposlen u D. ''B.'', pismen, diplomirani inžinjer geodezije, lošeg imovnog stanja, neosuđivan,</span>
</p>
<p class="p6"></p>
<p class="p2">
<span>K r i v     j e</span>
</p>
<p class="p6"></p>
<p class="p6">
<span>	Što je:</span>
</p>
<p class="p6">
<span>			</span>
</p>
<p class="p6">
<span>	-  Dana 20.03.2011 godine, oko 07,20 h, ne pridržavajući se saobraćajnih propisa, upravljao teretnim vozilom marke ''Renault Kargo'', reg.ozn. PG CZ 893, vlasništvo oštećenog M.B.a, magistralnim putem iz pravca Bijelog Polja u pravcu Ribarevine, te je dolaskom u mjestu Kruševo, opština Bijelo Polje, ugrozio saobraćaj i doveo u opasnost život i tijelo ljudi, na način što protivno odredbi čl. 83 ZOBS-a, na putevima, nije držao potrebno podužno odstojanje kada se kretao iza putničkog vozila marke ''VW Pasat'' reg. oznaka BP AF 482, kojim je krećući se u istom smjeru, upravljao oštećeni B.H., uslijed čega je došlo do naleta vozila '' Renault Kargo'', čeonom stranom na zadnju stranu vozila ''Pasat'', na desnoj kolovoznoj traci, posmatrano u smjeru kretanja vozila, kojom prilikom je oštećeni B.H. zadobio laku tjelesnu povredu u vidu istegnuća vrata, a na vozilima je prouzrokovana imovinska šeta,</span>
</p>
<p class="p6"></p>
<p class="p6"></p>
<p class="p6"></p>
<p class="p6">
<span>	- čime je izvršio krivično djelo ugrožavanja javnog saobrćaja iz čl. 339 st. 3 u vezi st. 1 Krivičnog zakonika,</span>
</p>
<p class="p6">
<span> </span>
</p>
<p class="p6">
<span>	- za koje mu sud primjenom navedenog zakonskog propisa i čl. 2, 4, 5, 13, 16, 32, 36, 42, 52, 53 i 54 Krivičnog zakonika, i čl. 226, 229 i 374 Zakonika o krivičnom postuku, i z r i č e:</span>
</p>
<p class="p6"></p>
<p class="p6"></p>
<p class="p2">
<span>USLOVNU OSUDU</span>
</p>
<p class="p6"></p>
<p class="p6">
<span>	Kojom mu utvrdjuje kaznu zatvora u trajanju od 3 (tri) mjeseca, i istovremeno odredjuje da se ista neće izvršiti ukoliko okrivljeni u roku od 1 (jedne) godine, ne izvrši novo krivično djelo.</span>
</p>
<p class="p6">
<span>	</span>
</p>
<p class="p6">
<span>	Okrivljeni se obavezuje da ovom sudu na ime paušala plati iznos od 30,00 €, a na ime ostalih troškova krivičnog postupka iznos od  178,50  €, koje iznose će uplatiti na žiro račun br. 832 - 151 - 35, Depozita sudskog pauša, troškova krivičnog postupka, u roku od 15 dana, po pravnosnažnosti presude.</span>
</p>
<p class="p6">
<span>		</span>
</p>
<p class="p6">
<span>	Imovinsko pravnog zahtjeva nije bilo.</span>
</p>
<p class="p6"></p>
<p class="p2">
<span>O b r a z l o ž e nj e</span>
</p>
<p class="p6"></p>
<p class="p6"></p>
<p class="p6">
<span>	Optužnim predlogom ODT-a u B. Polju, KT. br. 209/11 od 26.11.2012  godine, optužen je J.D. iz Sjenice, Republika Srbija, da je izvršio krivično djelo, ugrožavanje javnog saobraćaja, iz čl. 339. st. 3 u vezi st. 1 Krivičnog  zakonika.</span>
</p>
<p class="p6"></p>
<p class="p6">
<span>	Glavni pretres je održan i zaključen u prisustvu savjetnice ODT-a iz Bijelog Polja Đuković Danijele, a u odsustvu okrivljenog J.D.a u smislu čl.457 Zkp-a, kome se poziv nije mogao uručiti zbog neprijavljivanja sudu promjene adrese, s tim što je isti saslušan u istražnom postupku kao i uredno obaviještenog oštećenog B.H.a.</span>
</p>
<p class="p6"></p>
<p class="p6">
<span>	U završnoj riječi savjetnica ODT-a  ostala je pri optužnom predlogu jer je izvedenim dokazima a naročito nalazom i mišljenjem vještaka saobraćajne struke Č.M.a od 04.06.2011 godine, utvrđena krivica okrivljenog za krivično djelo stavljeno mu na teret. Predložila je da ga sud oglasi krivim  i da mu izrekne uslovnu osudu. </span>
</p>
<p class="p6"></p>
<p class="p6">
<span>	U toku postupka oštećeni B.H. i M.B.o nijesu se pridružili krivičnom gonjenju protiv okrivljenog  niti su prema istom  istakli  imovinsko pravni zahtjev.</span>
</p>
<p class="p6"></p>
<p class="p6">
<span>	 Okrivljeni J.D. u svojoj odbrani u toku istražnog postupka istakao je da se kritičnog jutra kretao iz pravca Bijelog Polja prema Ribarevinama s namjerom da pođe u Pavino Polje gdje je firma u kojoj je zaposlen izvodila radove, padala je sitna kiša, a on se kretao iza jednog vozila na kojem je bila istačena ''Taksi firma''. Vozila su se kretala po njegovoj procjeni brzinama oko 50 km/h i držao je odstojanje od vozila ispred sebe i to nekih tridesetak metara. Kada su se nalazili u jednoj desnoj krivini prije mjesta Ribarevine, u jednom trenutku primijetio je da jedno lice zaustavlja Taksi vozilo, koje se kretalo ispred njega i to vozilo je iznenada snažno zakočilo, potom je i on preduzeo radnju kočenja, međutim kako je kolovoz bio kvasan, točkovi su proklizali, pa je on prednjom stranom svog vozila, udario u zadnju stranu taksi vozila ispred sebe.  Kontakt je ostvaren na sredini desne kolovozne trake u smjeru njihovog kretanja. nakon kontakta primijetio je oštećenje kako na vozilu kojim je on upravljao a koje je vlasništvo firme ''B.'', tako i na Taksi vozilu u koje je udario. Štetu prouzrokovanu na vozilu kojim je upravljao nadoknadio je tako što mu je firma odbijala od plate do cjelokupne nadoknade štete. Takođe je nadoknađena šteta i na Taksi vozilu tako što je  pričinjena šteta vlasniku taksi vozila nadoknađena od plate koju je zarađivao u svojoj firmi. U nezgodi je zadobio povrede u predjelu donje usne s tim što se nije javljao ljekaru radi pregleda. Nakon nezgode vozač taksi vozila se nije žalio na povrede,niti je spolja imao vidljivih povreda, s tim što   eventualno istegnuće vrata kod taksi vozača u momentu nezgode nije mogao da vidi.</span>
</p>
<p class="p6"></p>
<p class="p6">
<span>	Okrivljeni nije pristupio na zaključeni glavni pretres pa je njegova završna riječ izostala.</span>
</p>
<p class="p6"></p>
<p class="p6">
<span>	Radi utvrdjivanja odlučnih činjenica i donošenja pravilne i zakonite odluke sud je izveo sledeće dokaze: saslušao u svojstvu svjedoka oštećenog B.H.a, pročitao iskaz oštećenog M.B.a, sa zapisnika o saslušanju svjedoka pred istražnim sudijom Osnovnog suda u Podgorici Kri.br.156/11 od 06. 11. 2012 godine,pročitao i to: zapisnik o uviđaju saobraćajne nezgode Uprave policije Bijelo Polje br.231/11-3644 od 28.03.2011 godine;zapisnik o tehničkom pregledu ''Lovćen auta'' za putničko vozilo marke ''VW Pasat'' reg. oznaka BP AF 482 od 21.03.2011. godine; zapisnik o tehničkom pregledu ''Lovćen auta'' za teretno vozilo marke '' Renault Kalgo'' reg. oznaka PG CZ 893 od 21.03.2011. godine; zapisnik UP PJ Bijelo Polje o ispitivanju vozača da li ima alkohola u organizmu za B.H.a od 20.03.2011 godine;zapisnik UP PJ Bijelo Polje o ispitivanju vozača da li ima alkohola u organizmu za J.D.a od 20.03.2011 godine; izvještaj ljekara specijaliste Opšte Bolniceu Bijelom Polju br.1364 od 21.03.2011 godine, izdat za B.H.a; nalaz i mišljenje vještaka medicinske struke dr M.D.a sa zapisnika Kri.br.171/11 od 08.06.2011 godine; nalaz i mišljenje vještaka saobraćajne struke Č.M.a od 04.06.2011 godine; izvršio uvid u skicu lica mjesta saobraćajne nezgode UP PJ Bijelo Polje br. 231/11-3644 od 28.03.2011 godine; izvršio uvid u izvod iz KE za okrivljenog. Drugih predloga za dopunu dokaznog postupka nije bilo. </span>
</p>
<p class="p6">
<span>	 </span>
</p>
<p class="p6"></p>
<p class="p6"></p>
<p class="p6"></p>
<p class="p6">
<span>	Cijeneći odbranu okrivljenog i dokaze pojedinačno i u medjusobnoj vezi, a shodno čl. 370  Zakonika o krivičnom postupku, sud je utvrdio činjenično stanje i na osnovu istog zaključio da je okrivljeni izvršio krivično djelo ugrožavanje javnog saobraćaja, iz čl. 339 st. 3 u vezi st. 1  Krivičnog zakonika,  za koje je kriv.</span>
</p>
<p class="p6"></p>
<p class="p6">
<span>	Naime iz iskaza svjedoka oštećenog B.a datog u toku istražnog postupka  proizilazi da je kritičnog dana oko 07,20 časova, upravljao svojim vozilom marke ''Pasat'' reg.oz. BP AF 482 magistralnim putem iz pravca Bijelog Polja u pravcu Ribarevina. Dolaskom u mjesto Kruševo, opština Bijelo Polje, kretao se brzinom nižom od dozvoljene i imao je namjeru da zaustavi vozilo, jer je jedan pas prelazio ulicu i tada je u jednom trenutku, osjetio jak udarac odpozadi, odnosno u zadnji dio vozila. U nezgodi je zadobio tjelesne povrede a na vozilu je nastupila  materijalna šteta od oko 1.200 €. Na glavnom pretresu u potpunosti je ostao pri ovom iskazu.Iskaz  ovog svjedoka  sud  je u potpunosti prihvatio  kao  jasan logičan i uvjerljiv ničim doveden u sumnju nesračunat na otežavanje ili pak olakšavanje krivično pravnog položaja okrivljenog, a potvrđen uviđajnom dokumentacijom, te nalazima vještaka: medicinske i saobraćajne  struke. </span>
</p>
<p class="p6"></p>
<p class="p6">
<span>	Iz iskaza svjedoka oštećenog M.B.a datog pred istražnim sudijom Osnovnog suda u Podgorici na zapisnik Kri.br.156/11 od 06.11.2012 godine, proizilazi da se vozilo marke ''Reno Kangu'', reg. oznaka PG CZ 893 kojim je dana 20.03.2011 godine, upravljao J.D., vodi na njegovo ime. Nakon saobraćajne nezgode koja se tog dana desila u mjesto Kruševo, kod Bijelog Polja, J.D. koji je tog dana upravljao ovim vozilom, je njemu izmirio kompletnu štetu, koja je tada nastala na vozilu, a to je bilo negdje između 800 i 900 eura tako da po tom osnovu ništa ne potražuje od J.a.</span>
</p>
<p class="p6"></p>
<p class="p6">
<span>	Iz nalaza i mišljenja vještaka saobraćajne struke Č.M.a,od  04.06.2011 godine,  proizilazi da danju pri dobroj vidljivosti i mokrom asfaltnom kolovozu na potezu magistralnog puta kroz naselje gdje je put u desnoj preglednoj krivini u uslovima ograničenja brzine kretanja vozila na 50 km/h i po kolovozu obilježene središne uzdužne pune linije u saobraćajnoj situaciji kada se putničko vozilo usporeno kretalo brzinom manjom od 13 km/h, vozač teretnog vozila koje se kretalo iza putničkog vozila upravljao je vozilom na nebezbjednom podužnom odstojanju iza putničkog vozila zbog čega je došlo do naleta teretnog vozila čeonom stranom na zadnju stranu putničkog vozila na desnoj kolovoznoj traci sa središtem na udaljenosti oko 1,50 metara, od desne ivice kolovoza. Po vještaku propust vozača teretnog vozila smatra se razlogom za nastanak ove nezgode. Po vještaku u datim uslovima vozač putničkog vozila upravljao je vozilom putanjom svojom desnom kolovoznom trakom brzinom od oko 19 km/h bez preduzimanja intezivnog kočenja i na njegovoj strani nijesu utvrđeni propusti. Sud je u potpunosti prihvatio nalaz i mišljenje vještaka saobraćajne struke, kao realan i objektivan, dat na osnovu zapisnika o uvidjaju lica mjesta, čiji je prateći element skica lica mjesta saobraćajne nezgode koji predstavljaju objektivne pokazatelje, činjenica konstatovanih na licu mjesta,  kao i po osnovu stručnog znanja i pravila nauke, a ovo tim prije što je isti u saglasnosti sa  ostalim izvedenim dokazima.</span>
</p>
<p class="p6"></p>
<p class="p6">
<span>	Iz nalaza i mišljenja vještaka medicinske  struke dr  M.D.a  sa  zapisnika  o  saslušanju  vještaka pred  istražnim  sudijom  ovog  suda  Kri. br.171/11 od 08.06.2011 godine,utvrdjuje se da je od medicinske dokumentacije za oštećenog B.a priložen izvještaj ljekara specijaliste hirurga br.1264 od 21.03.2011 godine, Opšte Bolnice Bijelo Polje kojom prilikom je oštećeni pregledan zbog povreda zadobijenih u saobraćajnoj nezgodi. Isti je imao bolove u vratu i glavobolju. Spolja na tijelu nijesu verifikovani vidljivi tragovi povreda, ali je imao bolne pokrete u vratu, što je potvrđeno i u dijagnozi kao istegnuće mišića vrata. Ova povreda spada u laku tjelesnu povredu, a mogla je nastati pri naglom pokretu glave u vidu trzanja što se u saobraćajnoj nezgodi moglo desiti pri naglom zaustavljanju vozila. Nalaz i mišljenje  ovog vještaka  sud je u potpunosti prihvatio kao realan i objektivan, dat na osnovu medicinske dokumentacije izdate na ime oštešenog B.a, po pravilima struke i nauke a potvrđen ostalim izvedenim dokazima.</span>
</p>
<p class="p6"></p>
<p class="p6">
<span>	Iz zapisnika o ispitivanju vozača  da li ima alkohola u organizmu izdatih od UP PJ Bijelo Polje, dana 20.03.2011 godine, za vozača okrivljenog J.D.a i vozača oštećenog B.H.a, utvrđuje se da je kod ovih vozača bilo 0,00 pro milla alkohola u organizmu u momentu nezgode iz čega proizilazi da su isti u momentu nezgode vozilima upravljali u trijeznom stanju.</span>
</p>
<p class="p6"></p>
<p class="p6">
<span>	Iz zapisnika D. ''Lovćen auta'' iz Podgorice  o tehničkom pregledu za putničko vozilo ''Pasat'' reg. oznaka BP AF 482 izdatog na ime B.H.a  dana 21.03.2011 godine, a kojim vozilom u momentu nezgode je upravljao oštećeni B.H. utvrđuje se da je ovo vozilo bilo u ispravnom stanju u vrijeme nezgode. </span>
</p>
<p class="p6"></p>
<p class="p6">
<span> 	 Iz zapisnika D. ''Lovćen auta'' iz Podgorice  o tehničkom pregledu za teretno vozilo ''Renaut Kango '' reg. oznaka PG CZ 893 izdatog na ime M.B.a, dana 21.03.2011 godine, a kojim vozilom u momentu nezgode je upravljao okrivljeni J.D., utvrđuje se da je ovo vozilo bilo u ispravnom stanju u vrijeme nezgode. </span>
</p>
<p class="p6"></p>
<p class="p6">
<span>	Imajući u vidu navode iz iskaza svjedoka oštećenog B.H.a ''na kritičnom mjestu, vozilom sam se kretao brzinom nižom od dozvoljene, jer sam imao namjeru da zaustavim vozilo, pošto je jedan pas prelazio ulicu kada sam osjetio jak udarac od pozadi, odnosno u zadnji dio vozila'', koji navodi su u potpunosti potvrđeni uviđajnom dokumentacijom i s njom u vezi nalazom i mišljenjem vještaka saobraćajne struke Č.M.a, koji je bio decidan ''vozač putničkog vozila, upravljao je vozilom svojom desnom kolovoznom trakom brzinom od oko 19 km/h, bez preduzimanja intenzivnog kočenja'', to sud, navode iz odbrane okrivljenog  da je kritičnog događaja vozač taksi vozila oštećeni B. peduzeo intezivno kočenje da bi na kolovozu primio putnika, a da je i on potom preduzeo radnju kočenja, kojom prilikom su mu točkovi proklizali, sud nije prihvatio iste je cijenio kao isključivo usmjerene na izbjegavanje sopstvene krivice. Ostale navode iz odbrane okrivljenog, sud je prihvatio. </span>
</p>
<p class="p6"></p>
<p class="p6">
<span>	Iz  izvedenih dokaza, sud  je utvrdio  činjenično  stanje: da je okrivljeni dana 20.03.2011 godine, oko 07,20 h, ne pridržavajući se saobraćajnih propisa, upravljao teretnim vozilom marke ''Renault Kargo'', reg.ozn. PG CZ 893, vlasništvo oštećenog M.B.a, magistralnim putem iz pravca Bijelog Polja u pravcu Ribarevine, te je dolaskom u mjestu Kruševo, opština Bijelo Polje, ugrozio saobraćaj i doveo u opasnost život i tijelo ljudi, na način što protivno odredbi čl. 83 ZOBS-a, na putevima, nije držao potrebno podužno odstojanje kada se kretao iza putničkog vozila marke ''VW Pasat'' reg. oznaka BP AF 482, kojim je krećući se u istom smjeru, upravljao oštećeni B.H., uslijed čega je došlo do naleta vozila '' Renault Kargo'', čeonom stranom na zadnju stranu vozila ''Pasat'', na desnoj kolovoznoj traci, posmatrano u smjeru kretanja vozila, kojom prilikom je oštećeni B.H. zadobio laku tjelesnu povredu u vidu istegnuća vrata, a na vozilima je prouzrokovana imovinska šeta.</span>
</p>
<p class="p6"></p>
<p class="p6">
<span>	Postupajući na opisani način okrivljeni J.D. je ovakvim svojim ponašanjem ostvarilo obilježja krivičnog djela ugrožavanje javnog saobraćaja iz čl. 339 st. 3 u vezi st. 1 Krivičnog zakonika, pri čemu je bio svjestan da postupajući suprotno  saobraćajnim propisima, može dovesti u opasnost živote, tijela i imovinu drugih lica, ali olako držao da ta posledica neće nastupiti, pa je osnovno krivično djelo izvršio s nehatom, a sa nehatom je postupao i u odnosu  na posledice nastale saobraćajne nezgode – nastalu laku tjelesnu povredu kod oštećenog B.H.a, te imovinsku štetu  na vozilima.</span>
</p>
<p class="p6">
<span> </span>
</p>
<p class="p6">
<span>	Prilikom odlučivanja o vrsti krivične sankcije sud je cijenio sve okolnosti iz čl. 42 Krivičnog zakonika, koje utiču da kazna bude veća ili manja, pa je od olakšavajućih okolnosti na strani okrivljenog našao  da se radi o mladjoj, neosudjivanoj osobi, kome se oštećeni nijesu pridružili krivičnom gonjenju, koji se u toku postupka  korektno  držao a posle nezgode nadoknadio oštećenima pričinjenu štetu, i na taj način otklonio posledicu nezgode, pa u odsustvu otežavajućih okolnosti sud je stanovišta da su ispunjeni uslovi za izricanje uslovne osude, kojom je okrivljenom utvrdjena kazna zatvora u trajanju od 3 /tri/ mjeseca i istovremeno ocijenio da bi se pristupanjem izvršenju iste, suviše represivno djelovalo na okrivljenog nego da će i samo upozorenje uz prijetnju kaznom u odgovarajućem roku provjeravanja od jedne godine, dovoljno uticati na istog da u buduće  ne vrši ova i slična krivična djela i ostvariti se svrha izricanja uslovne osude iz čl. 52. st.2. Krivičnog zakonika. Sud je okrivljenom uslovnu osudu izrekao shodno čl. 52, 53 i 54 Krivičog zakonika istovremeno ukazujući okrivljenom na značaj uslovne osude i mogućnost njenog opoziva. </span>
</p>
<p class="p6"></p>
<p class="p6">
<span>	Shodno čl. 226 Zakonika o Krivičnom postupku, odlučeno je da okrivljeni plati sudu na ime paušala iznos od 30,00 €, imajući u vidu složenost i trajanje krivičnog postupka, te imovinske prilike okrivljenog, a shodno čl. 229 Krivičnog Zakonika, odlučeno je da okrivljeni plati sudu na ime troškova krivičnog postupka  ukupan iznos od 178,50  €, a isti troškovi se odnose na troškove vještačenje - vještaka medicinske struke dr. M.D.a u iznosu od 33,00 €, i  troškove vještačenja vještaka saobraćajne struke Č.M.a, u iznosu od  148,50 €.</span>
</p>
<p class="p6"></p>
<p class="p6">
<span>	Imovinsko pravnog zahtjeva nije bilo.</span>
</p>
<p class="p6"></p>
<p class="p6">
<span>	Iz iznijetih razloga shodno čl.374 Zakonika o Krivičnom postupku, odlučeno je kao u izreci presude.</span>
</p>
<p class="p6"></p>
<p class="p6"></p>
<p class="p2">
<span>OSNOVNI SUD U BIJELOM POLJU</span>
</p>
<p class="p2">
<span>Dana, 28.12.2012 . godine</span>
</p>
<p class="p6"></p>
<p class="p6"></p>
<p class="p6">
<span>ZAPISNIČAR,							   S U D I J A,</span>
</p>
<p class="p6">
<span>Koviljka Lješnjak s.r.			         	                    Dragan Mrdak s.r.</span>
</p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p1"></p>
<p class="p3"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{color:#000000;font-family:'Arial'}
.span3{;font-size:13pt}
.span4{;font-family:'Arial';font-weight:800}
.span5{;font-family:'Arial';font-style:italic }
</style>
</head>
<body class="b1" style="background: #aaa;">
<div class="window1">
<div class="page1">
<p>
<span class="span1">K. br. 327/13</span>
</p>
<p style="text-align:center;">
<span class="span1">                                                                                                                                 </span><span></span>
</p>
<p>&nbsp;</p>
<p style="text-align:center;">
<span class="span1">                                       </span>
</p>
<p style="text-align:center;">
<span class="span1">                                 </span>
</p>
<p>&nbsp;</p>
<p style="text-align:center;">
<span class="span1"> </span>
</p>
<p style="text-align:center;">
<span class="span1">  </span>
</p>
<p>
<span class="span1">                                                            U IME CRNE GORE</span>
</p>
<p>&nbsp;</p>
<p>&nbsp;</p>
<p>
<span class="span1">OSNOVNI SUD U BARU, </span><span class="span1">sudija Aleksandra Leković, sa zapisničarom Anom Stanišić, u krivičnom predmetu okrivljenog P.N. iz Beograda, zbog krivičnog djela - teška tjelesna povreda iz čl. 151 st. 1 Krivičnog zakonika Crne Gore, po optužnom predlogu Osnovnog državnog tužilaštva u Baru Kt br. 409/13 od 19.07.2013. godine, nakon održanog glavnog javnog pretresa dana 20.05.2014. godine u prisustvu zastupnika optužbe - savjetnika kod ODT Sanje Borozan, branioca okrivljenog G. Š., advokata iz B., a u odsustvu okrivljenog, dana 23.05.2014. godine donio je i javno objavio</span>
</p>
<p>&nbsp;</p>
<p>
<span class="span1">P R E S U D U</span>
</p>
<p>&nbsp;</p>
<p>&nbsp;</p>
<p>
<span class="span1">Okrivljeni P.N., od oca B. i majke Z., rođene M., rođen ... u B., Republika S., stalno nastanjen u B., državljanin Republike S., pismen, student, neoženjen, sa završenom srednjom školom, srednjeg imovnog stanja, neosuđivan;</span>
</p>
<p>
<span class="span1"> </span>
</p>
<p>
<span class="span1">Na osnovu čl. 373 tač.1 ZKP-a a u vezi sa čl.10 st.1 i 2. Krivičnog zakonika</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">OSLOBAĐA SE OD OPTUŽBE</span>
</p>
<p>&nbsp;</p>
<p>
<span class="span1">Zato što je : </span>
</p>
<p>&nbsp;</p>
<p>
<span class="span1">Dana 15.07.2013.godine u Baru, u naselju Sutomore, na plazi „Centar“, postupajući u nužnoj odbrani, odbijajući od sebe istovremeni protivpravni napad, teško tjelesno povrijedio Ć.P., na način što je, nakon što ga je Ć. P., nakon kraće prepirke, najmanje dva puta udario stisnutom pesnicom u predjelu glave, okrivljeni P.N. pesnicom udario Ć.P. u predjelu nosa nanoseći mu tešku tjelesnu povredu u vidu višestrukog preloma nosnih kostiju sa dislokacijom prelomljenih koštanih odlomaka sa otokom nosa </span><span class="span2">krvarenje iz nosa i sa dvije nagnječno razderne rane u predjelu nosa jedna dužine 1 cm i druga dužine 0,2 cm  i dvostrukog preloma lijeve gornjovilične kosti u predjelu prednjeg dijela sinusa - šupljine lijeve gornjovilične kosti sa put nazad, tj. put šupljine lijeve gornjovilične kosti utisnutim prelomljenim koštanim odlomcima i sa prisustvom krvi u sinusu - šupljini lijeve gornjovilične kosti</span>
</p>
<p>&nbsp;</p>
<p>
<span class="span1">čime bi izvršio krivično  djelo – teška tjelesna povreda iz čl. 151 st.1  Krivičnog zakonika </span>
</p>
<p>
<span class="span3"> </span>
</p>
<p>
<span class="span1">- Jer je postupao u nužnoj odbrani</span>
</p>
<p>&nbsp;</p>
<p>
<span class="span1">Troškovi postupka padaju na budžetskih sredstava suda. </span>
</p>
<p>&nbsp;</p>
<p style="text-align:center;">
<span class="span1">O b r a z l o ž e n j e</span>
</p>
<p>&nbsp;</p>
<p>
<span class="span1">Optužnim predlogom Osnovnog državnog tužilaštva u Baru Kt br. 409/13 od 19.07.2013. godine, koji je preciziran na glavnom pretresu, okrivljenom je stavljeno na teret izvršenje krivičnog djela teška tjelesna povreda iz čl. 151 st.1 Krivičnog zakonika CG.</span>
</p>
<p>
<span class="span1">Okrivljeni je u svojoj odbrani pred ODT u bitnom naveo da je u Bar, Sutomore, došao 15. jula oko 08,30 časova sa svojim drugom Š.M. radi odmora. Čim su izašli iz voza otišli su na plažu, legli pored ležaljki i u jednom trenutku je zaspao. Probudila ga je buka, tj. svađa između M. i jednog čovjeka. M. se sa njim svađao jer je taj čovjek tražio od njih da odu sa plaže. On i M. su ustali i krenuli da se pakuju. Taj stariji čovjek je crijevom prskao zid pored plaže, i dok jeM. otišao da priča sa nekim momcima koji su zaposleni na toj plaži, on se obratio tom čovjeku i rekao mu da ne prska mjesto gdje su oni bili i gdje stoje njihove stvari. Tom prilikom ga je, kako navodi, lijepo zamolio da ne kvasi njihove stvari, ali je ovaj čovjek sa tim nastavio i dalje. U tom trenutku M. se vratio do njega i u jednom momentu dolazi do prepirke između okrivljenog i ovog čovjeka iz razloga što je ovaj i dalje prskao njihove stvari. Okrivljeni je dalje naveo da je tada uzeo crijevo iz ruku tog čovjeka, a potom mu ovaj čovjek zadaje nekoliko udaraca zatvorenom šakom-pesnicom u predjelu lica. Nakon toga, okrivljeni njemu zadaje jedan udarac stisnutom pesnicom u predjelu lica, od kog udarca je primjetio da mu je potekla krv iz nosa. Takođe je i šorts okrivljenog bio krvav kao i njegove papuče jer je i njemu (okrivljenom) išla krv iz usne i iz nosa. Nakon toga su im prišli momci koji su radili na obezbjeđenju plaže, a kasnije je došla policija koja ih je odvela u Stanicu policije. Dalje je naveo da je ovaj čovjek namjerno prskao i njega i njegove stvari, a prilikom razmjene udaraca između njih dvojice nijedan od njih nije padao. Ovaj stariji čovjek ga je direktno udario u lice stisnutom pesnicom par puta i to su bili jaki udarci. </span>
</p>
<p>
<span class="span1">U dokaznom postupku sud je proveo sledeće dokaze: salušani su svjedok oštećeni Ć.P., svjedok Š.M., izvršen je uvid u medicinsku dokumentaciju na ime Ć.P., pročitan je nalaz i mišljenje sudskog vještaka medicinske struke dr K. N. od 18.07.2013. godine, izvod iz Kaznene evidencije za okrivljenog pribavljen od SUP-a Beograd br. 235.2.1/17077/13 od 02.08.2013. godine, izvršen je uvid u izvještaj ljekara jedinice za HMP od 15.07.2013. godine, pročitan je nalaz i mišljenje sudskog vještaka medicinske struke dr K.N. od 15.10.2013. godine, saslušan je vještak dr K.N., izvršen je uvid u </span><span class="span2">uput ljekaru specijalisti br. 8402 od 15.07.2013.godine, izvještaj ljekara specijaliste JZU Opšta bolnica Bar od 15.07.2013.godine, izvještaj ljekara specijaliste JZU Klinički centar CG - Urgentni centar od 15.07.2013.godine, izvještaj ljekara specijaliste KC CG br. protokola 13430 od 15.07.2013.godine, izvještaj ljekara jednice za HMP u Baru br. 8379 od 15.07.2013.godine, izvještaj ljekara specijaliste br. 7668 od 15.07.2013.godine i</span><span class="span4"> </span><span class="span1">pročitan je dopunski nalaz i mišljenje vještaka medicinske struke dr K.N. od 19.05.2014. godine. </span>
</p>
<p>
<span class="span1">Svjedok oštećeni Ć.P. je u svom iskazu u bitnom naveo da je dana 15.07.2013. godine oko 06,00 časova došao na svoje radno mjesto-plažu "Centar" u Sutomoru. Počeo je da sređuje plažu za goste i negdje oko 08,30 časova mu je još bilo ostalo da opere zid i ispod zida 1m. Dok je prao plažu došla su dva momka sa putnim torbama, u ruci su držala po otvorenu limenku piva, a u kesi je primjetio da drže još par limenki piva, kao i neku kesu sa voćem. Ostavili su svoje stvari pored ležaljki i sjeli na plažu. Radnici koji rade na izdavanju mobilijara plaže, kao i spasilac, prišli su tim momcima iz tri puta i ljubazno ih zamolili da se pomjere na drugi kraj plaže, koji je bio očišćen, međutim, ovi momci nisu hajali, već su ostali da sjede na istom mjestu. Kako je morao da opere taj dio na kojem su sjedjeli ovi momci, to ih je zamolio da se pomjere, čak im je ponudio i tuš, zamolio ih je da pređu na drugi kraj plaže, ali su oni to odbili. Oštećeni je crijevom prskao po zidu, a niži momak, koji ga je kasnije i udario, mu se obratio riječima: "Ni jedna kap ne smije da kane na mene ili na moje stvari", dok je drugi momak bio miran i staložen. Ovaj momak, koji je bio nižeg rasta i nervozan, mu je u jednom trenutku istrgao crijevo iz ruku. Jedno vrijeme su se otimali oko tog crijeva, nakon čega ga je ovaj momak pesnicom udario u predjelu glave-lica i počela je da mu ide krv iz nosa. Od ovog udarca nije pao na tlo niti je gubio svijest. Nakon što ga je ovaj momak udario, prišla su im tri momka koja izdaju plažni mobilijar, a oštećeni je ove momke molio da ne udaraju ovog mladića, a takođe ih je razdvajao i drugi momak koji je bio u društvu sa okrivljenim. Nakon što su ih razdvojili, ovaj drugi momak je pozvao svog oca, a oštećeni je pozvao policiju. Dalje je naveo da je siguran da ga je ovaj momak udario jedanput pesnicom u lice, a on okrivljenom nije zadao ni jedan udarac. Od kada su došli na plažu ni jedan od ovih momaka nije ležao na plaži, niti su spavali, a on nije vrijeđao ove momke. Nakon što je ovaj momak njega udario, ostavlja mogućnost da je i on njega slučajno udario, ali ga namjerno sigurno nije udario. Na glavnom pretresu je na pitanja branioca okrivljenog naveo da nakon što ga je okrivljeni udario i pošto su ih razdvojili, nije bilo više udaranja, već je to bio jedan udarac i ništa više. Dalje je naveo da misli da nije udario okrivljenog, jedino ako ga je slučajno udario u toj gužvi. Okrivljeni je njega tako jako udario da par sekundi nije znao gdje se nalazi. Na pitanje zastupnika optužbe je naveo da okrivljenog sigurno niko drugi nije udarao, a najbliži njima je bio drug okrivljenog. Nije se pridružio krivičnom gonjenju protiv okrivljenog niti postavio imovisnkopravni zahtjev. </span>
</p>
<p>
<span class="span1">Svjedok Š.M. je u svom iskazu pred ODT-om u bitnom naveo da su tog dana oko 8,30 časova, on i njegov drug P.N. došli u Sutomore na ljetovanje. Iz voza su odmah krenuli na plažu da se malo odmore. Spustili su stvari na plažu pored ležaljki i u tom trenutku je N. zaspao. Nakon desetak minuta prišao mu je jedan mladić i rekao mu da se sklone na drugi kraj plaže. Svjedok ga je zamolio da ostanu još malo jer su umorni, što mu je ovaj momak, koji je bio ljubazan, i dozvolio. U jednom momentu prilazi im jedan stariji gospodin koji mu se obratio riječima da odmah napuste plažu. Dok je pokušavao da ovom čovjeku objasni da su umorni od puta, N. se probudio. Ovaj čovjek je, dok im je prilazio, crijevom zalivao plažu i tada je zalio i njihove stvari i njih. Namjerno ih je prskao. N. i on su ga molili da im ne prska stvari i da im dozvoli da ih pokupe, međutim, ovaj čovjek ih je i dalje prskao. U jednom trenutku N. mu je istrgao crijevo iz ruku. Svjedok je dalje naveo da je vidio da su se N. i ovaj stariji čovjek otimali oko crijeva, da bi taj čovjek zadao N. jedan udarac pesnicom u predjelu glave. Bio je u šoku i pokušavao je da stane između njih dvojice i da spriječi dalji sukob. On i N. su i dalje nastavili da mole ovog čovjeka da prestane da ih prska i govorili mu da će otići sa plaže, nakon čega je ovaj čovjek ponovo jednom ili dva puta udario N. pesnicom u predjelu </span><span class="span1">glave. Tada je N. ovom čovjeku uzvratio i pesnicom mu zadao jedan udarac u predjelu glave. Svjedok je tada vidio da ovaj čovjek na nosu ima jednu posjekotinu i da mu teče krv sa obije strane lica, a takođe je vidio da N. krvari iz nosa i usne. U tom trenutku pritrčavaju tri momka sa plaže, za koje misli da su radnici obezbjeđenja, i koja im viču da napuste plažu. Dalje je naveo da prilikom razmjene udaraca ni N. ni ovaj čovjek nisu padali. Na glavnom pretresu je dalje pojasnio da su N. i ovaj čovjek bili okrenuti licem u lice jedan prema drugome i tada je ovaj čovjek udario pesnicom N. u predjelu lica, i N. je odmah, nakon tri sekunde, imao krv po nosu i usni. Tada su rekli ovom čovjeku da će da se sklone i da ne žele probleme, i nakon tih riječi ovaj čovjek je opet udario N.a pesnicom u predjelu lica. Dalje je naveo da je N. ovog čovjeka udario pesnicom u lice nakon što ga je ovaj čovjek treći put udario. N. ga je udario samo jednom. Ovom čovjeku je nakon N.ovog udarca odmah krenula krv sa obije strane nosa. Udarci kojima je ovaj čovjek udarao N.a su bili jakog inteziteta. </span>
</p>
<p>
<span class="span1">U nalazu i mišljenju sudskog vještaka medicinske struke dr K.N. od 18.07.2013. godine, a koji je vještak dao na osnovu izvještaja ljekara specijaliste hirurga prijemne ambulante Opšte Bolnice Bar od 15.07.2013. godine,  je navedeno da je Ć.P. zadobio prelom nosnih kostiju sa dvije nagnječno-razderne rane u predjelu nosa dužine 1 cm i 0,2 i sa otokom nosa i sa prelomom gornjevilične kosti. Navedene povrede predstavljaju u vrijeme nanošenja, skupno procijenjeno, tešku tjelesnu povredu i nanešene su najvjerovatnije jednokratnim dejstvom tupine aktivno zamahnutog mehaničkog oruđa, u šta bi spadalo stisnuta pesnica i slično. </span>
</p>
<p>
<span class="span1">U nalazu i mišljenje sudskog vještaka medicinske struke dr K.N. od 15.10.2013. godine, koji nalaz je dat na osnovu izvještaja ljekara Jedinice za hitnu medicinsku pomoć u Baru od 15.07.2013. godine, navedeno je da je P.N. zadobio sledeće tjelesne povrede: ogrebotina (crtasta oguljotina) kože u predjelu donje usne i krvni podliv kože u predjelu lijeve polovine prednje strane vrata. Navedene povrede predstavljaju u vrijeme nanošenja, procijenjeno kako pojedinačno tako i u svom ukupnom djelovanju, laku tjelesnu povredu. Ogrebotina kože u predjelu donje usne nanešena je najvjerovatnije dejstvom nokta, dok je krvni podliv kože u predjelu lijeve polovine prednje strane vrata nastao najvjerovantnije stiskanjem vrata P.N., ali se ne može sa potrebnom sigurnošću isključiti mogućnost da je isti nastao dejstvom tupine zamahnutog mehaničkog oruđa u šta bi spadalo stisnuta pesnica i slično.</span>
</p>
<p>
<span class="span1">Vještak dr K.N. je na glavnom pretresu dana 29.11.2013. godine naveo da povrede koje je zadobio P.N. nisu mogle biti nanijete samo jednim udarcem stisnutom pesnicom. Iste su nanešene sa minimum dva udarca od kojih je jedan bio u predjelu lijeve polovine prednje strane vrata, dok je drugi bio u predjelu donje usne, a taj udarac je eventualno mogao zahvatiti i nos. S druge strane povreda u predjelu donje usne je u medicinskoj dokumenatciji okarakterisana kao ogrebotina, a ogrebotina po definiciji predstavlja crtastu oguljotinu, pa je on u svom osnovnom nalazu i naveo da je ista najvjerovatnije nastala dejstvom nokta, ali je dodao da je ista, bez obzira na svoj crtasti karakter, mogla nastati i dejstvom stisnute pesnice. Dalje je vještak, na pitanje branioca okrivljenog, naveo da je oštećeni zadobio tešku tjelesnu povredu. Ć.P. je u Opštoj bolnici u Baru urađeno snimanje sknerom odnosno komjuterskom tomografijom lobanje i unutar lobanjskog prostora, te su navedeni prelomi dijagnostifikovani na osnovu tog pregleda. Takođe, apsolutno je moguće da su od jednog udarca nastale povrede kod oštećenog i definitivno je oštećeni udaren samo jednom i to stisnutom pesnicom. </span>
</p>
<p>
<span class="span1">U dopunskom nalazu i mišljenju vještaka medicinske struke dr K.N. od 19.05.2014. godine, koji je dat na osnovu dodatne medicinske dokumenatcije koju je dostavio oštećeni na glavnom pretresu, vještak je naveo da je Ć.P. zadobio sledeće povrede: višestruki prelom nosnih kostiju sa dislokacijom prelomljenih koštanih odlomaka, sa otokom nosa, sa krvarenjem iz nosa i sa dvije nagnječno-razderne rane u predjelu nosa, jedna dužine 1 cm i druga dužine 0,2 cm; dvostruki prelom lijeve gornjovilične kosti u predjelu prednjeg zida sinusa-šupljine lijeve gornjevilične kosti put nazadtj. put šupljine lijeve gornjevilične kosti utisnutim prelomljenim koštanim odlomcima i sa prisustvom krvi u sinusu-šupljini gornjevilične kosti. Navedene povrede predstavlju u vrijeme nanošenja, procijenjeno kako pojedinačno tako i u svom ukupnom djelovanju tešku tjelesnu povredu i nanešene su dejstvom aktivno zamahnutog mehaničkog oruđa u šta bi spadalo stisnuta pesnica i slično. </span>
</p>
<p>
<span class="span1">Iz izvoda iz Kaznene evidencije za okrivljenog pribavljen od SUP-a Beograd br. 235.2.1/17077/13 od 02.08.2013. godine utvrđuje se da P.N. do sada nije osuđivan.</span>
</p>
<p>
<span class="span1">Tokom postupka je nesporno utvrđeno da je navedenog dana na plaži u Sutomoru došlo do sukoba između okrivljenog i oštećenog, da je konkretnom prilikom oštećeni Ć.P. zadobio tešku tjelesnu povredu, bliže opisanu u izreci presude, koju mu je nanio okrivljeni i to na način što ga je jednom udario stisnutom pesnicom u predjelu lica-nosa. Takođe je nesporno utvrđeno da je ovom prilikom i okrivljeni zadobio laku tjelesnu povredu, a koju povredu mu je nanio oštećeni Ć.P. i to sa minimum dva udarca.</span>
</p>
<p>
<span class="span1">Po ocjeni suda okrivljeni P.N. je kritičnom prilikom postupao u nužnoj odbrani. Nužna odbrana je ona odbrana koja je neophodno potrebna da učinilac od svog dobra ili dobra drugog odbije istovremen ili neposredno predstojeći protivpravan napad. Da bi postojala nužna odbrana mora postojati napad od strane čovjeka, napad mora biti protivpravan, stvaran i usmjeren protiv nekog pravnog dobra. Odbrana se mora odnositi na odbijanje napada, mora biti usmjerena protiv napadača i istovremena sa napadom. U konkretnom slučaju, po mišljenju suda, P.N. je postupao u nužnoj odbrani. </span>
</p>
<p>
<span class="span1">Naime, okrivljeni u svojoj odbrani nije sporio da je jednom udario oštećenog i to pesnicom u predjelu lica, međutim u svojoj odbrani je naveo da ga je oštećeni, a nakon što mu je on-okrivljeni uzeo crijevo iz ruku, </span><span class="span1">zadao nekoliko udaraca zatvorenom šakom-pesnicom u predjelu lica i tek nakon što je zadobio ovih nekoliko udaraca, on je oštećenom zadao jedan udarac stisnutom pesnicom u predjelu lica, od kog udarca je primjetio da je oštećenom potekla krv iz nosa. S druge strane oštećeni je naveo da se sa  okrivljenim otimao oko crijeva, i da ga je onda okrivljeni pesnicom udario u predjelu glave-lica od čega je počela je da mu ide krv iz nosa. Dalje je naveo da je siguran da ga je okrivljeni udario jedanput pesnicom u lice, a on okrivljenom nije zadao ni jedan udarac, moguće jedino da ga je slučajno zakačio u toj gužvi. </span>
</p>
<p>
<span class="span5"></span><span class="span1">Sud u cjelosti prihvata odbranu okrivljenog, jer je po mišljenju suda istinita, objektivna, a njegova odbrana je potvrđena kako iskazom svjedoka Š.a, tako i medicinskim vještačenjem. Sud je tokom postupka utvrdio da je oštećeni prvi udario okrivljenog i to najmanje dva puta pesnicom u predjelu glave, a da je okrivljeni tek nakon toga udario oštećenog pesnicom u predjelu lica i to samo jednom. </span>
</p>
<p>
<span class="span1">Naime, da je okrivljeni samo jednom udario oštećenog nesporno se zaključuje i iz iskaza svjedoka Š., kao i iz iskaza oštećenog, koji je bio decidan da ga je okrivljeni samo jednom udario i to pesnicom u predjelu lica, kao i iz nalaza i mišljenja vještaka medicinske struke dr K.N. od 18.07.2013. godine i njegovog izjašnjenja na glavnom pretresu dana 29.11.2013. godine gdje je vještak decidno naveo da je oštećeni </span><span class="span1">definitivno udaren samo jednom i to stisnutom pesnicom. Takođe, iz nalaza i mišljenja vještaka dr K.N. od 15.10.2013. godine, se utvrđuje da je okrivljeni P.N. zadobio u navedenom događaju laku tjelesnu povredu i to ogrebotinu kože u predjelu donje usne i krvni podliv kože u predjelu lijeve polovine prednje strane vrata. Vještak je na glavnom pretresu dana 29.11.2013. godine bio decidan da povrede koje je zadobio P.N. nisu mogle biti nanijete samo jednim udarcem stisnutom pesnicom. Iste su nanešene sa minimum dva udarca od kojih je jedan bio u predjelu lijeve polovine prednje strane vrata, dok je drugi bio u predjelu donje usne, a taj udarac je eventualno mogao zahvatiti i nos. S druge strane povreda u predjelu donje usne je u medicinskoj dokumenatciji okarakterisana kao ogrebotina, a ogrebotina po definiciji predstavlja crtastu oguljotinu, pa je on u svom osnovnom nalazu i naveo da je ista najvjerovatnije nastala dejstvom nokta, ali je dodao da je ista, bez obzira na svoj crtasti karakter, mogla nastati i dejstvom stisnute pesnice. Sud nalaze i mišljenja vještaka medicinske struke, kao i njegovo izjašnjenje na glavnom pretresu u cjelosti prihvata kao stručne i objektivne, pa im poklanja punu vjeru. Prema tome, iz nalaza i mišljenja vještaka medicinske struke, kao i iz njegovog izjašnjenja na glavnom pretresu, nesporno se utvrđuje da je okrivljeni P.N. udaren najmanje dva puta usled čega je zadobio laku tjelesnu povredu. Kada se nalaz i mišljenje vještaka, te njegovo izjašnjenje sa glavnog pretresa, dovede u vezu sa odbranom okrivljenog i iskazom svjedoka Š., nesporno je da je ove povrede okrivljenom nanio oštećeni i to tako što ga je minimum dva puta udario stisnutom pesnicom u predjelu glave. </span>
</p>
<p>
<span class="span1">Oštećeni je u svom iskazu naveo da on sigurno nije niti jednom udario okrivljenog, već da ga je moguće u toj gužvi slučajno zakačio, i to nakon što je okrivljeni njega udario, a na glavnom pretresu je pojasnio da je okrivljeni njega tako jako udario da par sekundi nije znao gdje se nalazi. Takođe je na glavnom pretresu bio decidan da</span><span class="span4"> </span><span class="span1">niko drugi nije udarao okrivljenog i da je njima dvojici najbliži bio Š., a sve vrijeme tokom postupka je tvrdio da je okrivljeni njega udario samo jednom, nakon čega je počela da mu teče krv iz nosa. Iskaz oštećenog u dijelu gdje je naveo da on nije udario oštećenog niti jednom, odnosno da je moguće da je slučajno udario okrivljenog i to tek nakon što je okrivljeni njega udario, sud ne prihvata, jer je njegov iskaz u tom dijelu u cjelosti demantovan jasnim i objektivnim iskazom svjedoka Š.a, kao i odbranom okrivljenog, koje su međusobno u potpunosti saglasni, te potvrđeni i drugim dokazima provedenim tokom postupka tj. vještačenjem po vještaku medicinske struke i njegovim izjašnjenjem na glavnom pretresu. I iz odbrane okrivljenog i iz iskaza svjedoka Š.a se utvrđuje da je oštećeni prvi i to najmanje dva puta udario okrivljenog pesnicom u lice, nakon čega je okrivljeni udario oštećenog takodje pesnicom u lice. Iskaz svjedoka Š.a se za sud javlja kao istinit i objektivan jer je ovaj svjedok konkretan događaj predstavio na način što je realno predstavio i postupanje svog druga, ovdje okrivljenog, navodeći da je okrivljeni N. istrgao crijevo iz ruku oštećenog, nakon čega su se N. i oštećeni otimali oko crijeva, da bi onda oštećeni zadao N. jedan udarac pesnicom u predjelu glave. Zatim su on i N. i dalje nastavili da mole oštećenog da prestane da ih prska i govorili mu da će otići sa plaže, nakon čega je ovaj čovjek ponovo jednom ili dva puta udario N.a pesnicom u predjelu glave. Tada je N. ovom čovjeku uzvratio i pesnicom mu zadao jedan udarac u predjelu glave, od čega mu je potekla krv. Prema tome, iskazom svjedoka Š. je u cjelosti potvrđena odbrana okrivljenog, a ovaj svjedočki iskaz apsolutno ničim nije doveden u sumnju, već je potvrđen i u saglasnosti je sa provedenim medicinskim vještačenjima. S toga se dio iskaza oštećenog da on uopšte nije udario okrivljenog, već da je moguće da </span><span class="span1">ga je samo zakačio i to nakon što je N. njega udario za sud se javlja kao neistinit. Naime, da se događaj desio onako kako je predstavio oštećeni, odnosno da je okrivljeni prvi udario oštećenog, kojem je odmah potekla krv, onda oštećeni ne bi mogao zadati dva udarca okrivljenom u predjelu glave stisnutom pesnicom, pogotovo pri činjenici, koju je i sam istakao, da je taj udarac bio tako silovit i jak da par sekundi uopšte nije znao gdje se nalazi. Da je zaista ovaj udarac bio silovit i jak utvrdjuje se i iz medicinskog vještačenja iz kojeg se nesporno utvrdjuje da je usled samo ovog jednog udarca oštećeni zadobio tešku tjelesnu povredu bliže opisanu u izreci presude. Prema tome, za sud je nesporno da je oštećeni prvi udario okrivljenog i to najmanje dva puta stisnutom pesnicom u predjelu glave i da je tek nakon toga okrivljeni udario oštećenog pesnicom u predjelu nosa.</span>
</p>
<p>
<span class="span1">Po ocjeni suda P.N. je kritičnom prilikom postupao u nužnoj odbrani. Nužna odbrana je ona odbrana koja je neophodno potrebna da bi učinilac od sebe ili drugog odbio istovremeni</span><span class="span4"> </span><span class="span1">protivpravni napad. Da bi postojala nužna odbrana mora postojati napad od strane čovjeka, napad mora biti protivpravan, stvaran i usmjeren protiv nekog pravnog dobra. Odbrana se mora odnositi na odbijanje napada, mora biti usmjerena protiv napadača i istovremena sa napadom i mora biti neophodno potrebna kako bi napadnuti spriječio protivpravni napad. U konkretnom slučaju, po mišljenju suda, okrivljeni P.je postupao u nužnoj odbrani, s obzirom da je, kako je utvrdjeno, Ć.P. prvi udario Panića i to najmanje dva puta stisnutom pesnicom u predjelu glave nanoseći mu pritom lake tjelesne povrede. Odbijajući ovaj napad P.je jednom stisnutom pesnicom udario Ćeklića u predjelu nosa. </span>
</p>
<p>
<span class="span1">Prema tome, napad Ć. na P. je bio protivpravan i usmjeren protiv tjelesnog integriteta P.N.</span><span class="span4"> </span><span class="span1">Po ocjeni suda, postupanje okrivljenog je bilo usmjereno na odbijanje napada i protiv napadača. Takodje njegova odbrana je bila istovremena sa napadom, jer je u trenutku njegovog reagovanja napad trajao i srazmjerna u pogledu sredstva i vrijednosti ugroženog dobra. </span>
</p>
<p>
<span class="span1">Sud je u izreci presude precizirao optužnicu. U postupku je utvđeno da je okrivljeni P.kritičnom prilikom postupao u nužnoj odbrani, te je stoga bilo potrebno precizirati optužni predlog u dijelu koji opisuje napad Ćeklića i postupanje Panića prilikom odbijanja tog napada. Ocjenjeno je da izreka presude preciznije predstavlja utvrdjeno činjenično stanje u odnosu na optužni predlog, da se navedenim preciziranjem ostaje se u okviru istog životnog dogadjaja i da se ne narušava identitet optužbe i presude. </span>
</p>
<p>
<span class="span1">Odluka o troškovima krivičnog postupka donijeta je na osnovu čl. 230 st.1 ZKP-a s obzirom da je donijeta presuda kojom je okrivljeni P.oslobođen od optužbe. Tako je odlučeno da troškovi krivičnog postupka padaju na teret budžetskih sredstava suda.  </span>
</p>
<p>&nbsp;</p>
<p>
<span class="span1">Na osnovu izloženog odlučeno je kao u izreci presude.</span>
</p>
<p>&nbsp;</p>
<li style="text-align:center;">
<span class="span1">OSNOVNI SUD U BARU</span>
</li>
<li style="text-align:center;">
<span class="span1">Dana 23.05.2014.godine</span>
</li>
<p>&nbsp;</p>
<p>&nbsp;</p>
<li>
<span class="span1">ZAPISNIČAR,</span><span class="span1"></span><span class="span1"></span><span class="span1"></span><span class="span1">                                               SUDIJA</span>
</li>
<li>
<span class="span1">Ana Stanišić</span><span class="span1">                                                                       Aleksandra Leković</span><span class="span1"></span><span class="span1"></span><span class="span1"></span><span class="span1">                 </span>
</li>
<p>&nbsp;</p>
<p>&nbsp;</p>
<p>
<span class="span1">PRAVNA POUKA: Protiv ove presude može se izjaviti žalba Višem sudu u Podgorici u roku od 8 dana od dana prijema pismenog otpravka, preko ovog suda u dva primjerka.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span2">DNA:</span>
</p>
<p>
<span class="span2">1 x spisi</span>
</p>
<p>
<span class="span2">1 x ODT</span>
</p>
<p>
<span class="span2">1 x okrivljenom</span>
</p>
<p>
<span class="span2">1 x adv. G. Š.</span>
</p>
<p>
<span class="span2">1 x oštećenom</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
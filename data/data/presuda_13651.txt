<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;}
.p1{text-align:justify;hyphenate:auto;font-family:Times New Roman;font-size:14pt;}
.p2{text-align:center;hyphenate:auto;font-family:Times New Roman;font-size:14pt;}
.p3{text-align:start;hyphenate:auto;font-family:Times New Roman;font-size:12pt;}
</style>
<meta content="jadranka.pavlovic" name="author">
</head>
<body class="b1 b2">
<p class="p1">
<span class="s1">Posl.br.P.23/2012</span>
</p>
<p class="p1"></p>
<p class="p1"></p>
<p class="p1"></p>
<p class="p1">
<span>	</span><span class="s1">OSNOVNI SUD U KOLAŠINU</span><span>, kao parnični po sudiji Jadranki Pavlović sa zapisničarom Nadom Vlahović u pravnoj stvari tužioca </span><span class="s1">M. S.</span><span>, iz K., zastupnog po punomćniku V. N., advokatu iz K. protiv tuženog </span><span class="s1">E.C.G.</span><span> </span><span class="s1">AD</span><span> N., </span><span class="s1">E.</span><span> K., zastupana po punomoćniku S. V., radi naknade štete, nakon ročišta za glavnu raspravu održanog i zaključenog dana 27.11.2012. godine, dana 27.12.2012. godine donio je</span>
</p>
<p class="p1"></p>
<p class="p1"></p>
<p class="p2">
<span class="s1">P R E S U D U</span>
</p>
<p class="p2"></p>
<p class="p1"></p>
<p class="p1"></p>
<p class="p1">
<span>	</span><span class="s1">USVAJA SE</span><span> tužbeni zahtjev tužioca pa se obavezuje tuženi da tužiocu na ime naknade štete , neisplaćenih naknada 1/2 zarade za period 01.09.2002. do 01.02.2012. godine isplati iznos od 30.996,86 € sa zakonskom kamatom na iznos glavnog duga od 23.247,08 € počev od dana presudjenja pa do isplate, kao i da tužiocu na ime troškova psotupka ispalti iznos od 900,00 € sve prednje u roku od 8 dana po pravosnažnsoti presude pod prijetnjom izvršenja.</span>
</p>
<p class="p1"></p>
<p class="p1"></p>
<p class="p2">
<span class="s1">O b r a z l o ž e n j e</span>
</p>
<p class="p2"></p>
<p class="p1"></p>
<p class="p1">
<span>	Tužilac je u tužbi i preko svog punomoćnika na raspravnim ročištima naveo  da se tužialc nalazio u radnom odnosu kod tuženog na radnom mjestu inkasanta u E. K.. Da je dana 22.03.2002. godine protiv tužioca podnijet zahtjev za pokretanje disciplinskog postupka zbog teže povrede radne obaveze, nakon čega je privremeno udaljen sa radnog mjesta počev od 22.03.2002. godine do konačnosti odluke o utvrdjivanju disciplinske odgovornosti, a potom je donijeta odluka o prestanku radnog odnosa broj 4351-870 od 13.08.2002. godine. Da je na navedenu odluku tužilac u zakonskom roku uložio prigovor Upravnom odboru EPCG 29.08.2002. godine koji je tada bio nadležan za odlučivanje u drugom stepenu kod poslodavca po prigovoru zaposlenog na odluku o prestanku radnog odnosa. Da Upravni odbor tuženog po prigovoru tužioca nikada nije odlučivao pa time nikada nije donijeta konačna odluka o prestanku radnog odnosa tužioca, a samim tim nije ni okončan disciplinski postupak. Tuženi je dana 18.01.2012. godine donio Odluku broj 11-20-1581 sa kojom je obustavio disciplinski psotupak protiv zaposlenog S. M. kome je Odlukom broj 4351-870 od 13.08.2002. godine izrečena disciplinska mjera prestanak radnog odnosa. Ovom odlukom stavljene su van snage sve odluke donijete u predmetnom postupku. Tužilac je vraćen na rad i Ugovorom o regulisanju medjusobnih prava obaveza i odgovornosti rasporedjen na radno mjesto elektromontera III u ekipi za isključenja, redni broj 20 tabelarnog pregleda sistematizacije radnih mjesta u FC - ED B. P., te je shodno zaključenom ugovoru počeo da radi 01.02.2012. godine. Da je tužilac počev od 22.03.2002. godine bio van rada , udaljen sa radnog mjesta a za vrijeme suspenzije tuženi je bio u obavezi da mu obračunava i isplaćuje 1/2 zarade jer je izdržavalac porodice, a sve u skladu sa zakonskim odredbama i aktima tužene koji su i tada, a i sada su  na snazi. Da je od dana udaljenja sa rada tuženi tužiocu do 01.12.2005. godine vršio obračun 1/2 mjesečne zarade a od tada je prestao da to čini pa je tužilac bio primoran da ustane tužbom pred Osovnim sudom u Kolašinu radi isplate naknade 1/2 zarade po kojoj tužbi je odlučeno pravosnažnom presudom Osnovnog suda u Kolašinu P.br.323/09 od 22.10.2010. godine kojom je tuženi obavezan da tužiocu isplati naknadu zarada za period od decembra mjeseca 2005. do maja mjeseca 2010. po 1/2 mjesečne zarade i naložio tuženom da to čini ubuduće svakomjesečno do konačne odluke tuženog po prigovoru tužioca.Sudskim poravnanjem P.br.37/11 od 19.07.2011. godine tuženi je obavezan da tužiocu isplati po osnovu 1/2 neisplaćenih zarada za mjesece jun, jul, avgust, septembar i oktobar 2010. godine iznos od 1.234,55 €. Po navedenoj presudi tužiocu su isplaćene 1/2 zarada počev od decembra mjeseca 2005. do maja mjeseca 2010. godine, po sudskom poravnanju 1/2 zarade počev od juna mjeseca do oktobra mjeseca 2010. a od novembra mjeseca 2010. do 31.12.2011. tužilac je takodje naplatio po 1/2 zarade mjesečno shodno stavu 2 pravosnažne presude Osnovnog suda u Kolašinu P.br.323/09 od 22.10.2010. godine prinudnim putem jer tuženi nije htio dobrovoljno da postupa po navedenoj presudi. Donošenjem odluke o obustavi disciplinskog postupka protiv tužioca i rasporedom na radno mjesto stekli su se uslovi da tuženi tužiocu isplati razliku izmedju iznosa naknade koju je primio i punog iznosa zarade za mjesec prije privremenog udaljenja u smislu čl.132 st.5 tač.2 Zakona o radu  koji predvidja obavezu poslodavca da u slučaju ako se zaposleni oslobodi odgovornosti ili se obustavi postupak utvrdjivanja povreda radnih obaveza što je konkretan slučaj. Kako je tužilac pretrpio štetu u vezi sa radom tuženi je u smislu čl.134 st.1 Zakona o radu dužan da mu istu naknadi. Nakon provedenog vještačenja po vještaku finansijske struke punomoćnik tužioca je precizirao tužbeni zahtjev  kao u dispoztiivu ove presude za period 01.09.2002. do 01.02.2012. godine. Konačno predlaže da se tužbeni zahtjev usvoji i tuženi obaveže na plaćanje troškova postupka. Da osnovanost tužbenog zahtjeva proizilazi  iz dokaza koji su provedeni na glavnoj raspravi da je nesporno da je  vodjenje disciplinskog  postupka protiv tužioca zastarelo 22.06.2002. godine da po prigovoru tužioca godinama niko nije odlučivao te je sa tih razloga tuženi i donio odluku  o obustavi disciplinskog postupka i vratio tužioca na rad. Da je nalazom vještaka finansijske struke utvrdjena visina naknade koju tuženi duguje tužiocu po osnovu 1/2 neisplaćenih zarada.</span>
</p>
<p class="p1"></p>
<p class="p1">
<span>	Tuženi je u odgovoru na tužbu  osporio tužbeni zahtjev navodeći  da tužiocu ne pripada pravo na traženu naknadu jer tokom udaljenja sa rada sve do donošenja odluke o obustavi disciplinskog postupka tužiocu je isplaćivana naknada zarade koja mu je pripadala po zakonu. Da tužilac nije pretrpio štetu jer  u periodu od 23.03.2002. do 01.02.2012. nije radio , pa mu ne pripada pravo na naknadu zarade koju tužbom traži. Konačno predlaže da sud odbije tužbeni zahtjev tužioca. Troškove postupka nije tražio.</span>
</p>
<p class="p1"></p>
<p class="p1">
<span>	Radi razjašnjenja ove sporne gradjansko pravne stvari sud je u dokaznom postupku proveo sledeće dokaze:</span>
</p>
<p class="p1"></p>
<p class="p1">
<span>	Izvršio uvid u zahtjev za porketanje disciplinskog postupka broj 4351-305 od 22.03.2002. godine, u Odluku o izricanju disciplinske mjere prestanak radnog odnosa broj 4351-870 od 13.08.2002. godine, u prigovor tužioca od 28.08.2002. godine sa potvrdom o prijemu pošiljke, u odluku o obustavi disciplinskog postupka broj 11 -20-1581 od 18.01.2012. godine, u akt o vraćanju tužioca na rad broj 11-20-1830 od 18.01.2012. godine, u ugovor o uredjivanju medjusobnih prava , obaveza i odgovornosti broj 11-20-3161 od 30.01.2012. godine, u spise predmeta ovog suda P.br.323/09 posebno u presudu od 22.10.2010. i nalaz i mišljenje vještaka finansijske struke u tom predmetu, u spise predmeta ovog suda P.br.37/11 posebno u sudsko poravnanje od 19.07.2011. godine, proveo vještačenje po vještaku finansijske struke I. B..</span>
</p>
<p class="p1"></p>
<p class="p1">
<span>	Ocjenom provedenih dokaza cijenjenih u smislu čl.9 ZPP sud nalazi:</span>
</p>
<p class="p1"></p>
<p class="p1">
<span>	Medju strankama nije sporno da je tužilac bio u radnom odnosu kod tuženog na radnom mjestu inkasanta, te da je protiv njega dana 22.03.2002. godine podnijet zahtjev za pokretanje disciplinskog potupka broj 305 od 22.03.2002. godine zbog teže povrede radne obaveze iz čl.55 tač.1 Zakona o osnovama radnih odnosa u vezi čl.102 tač.36 pojedinačnog kolektivnog ugovora tuženog, zato što je vršio naplatu električne energije od potrošača a novac nije uplaćivao blagajni tuženog. Odlukom tuženog broj 4351-870 od 13.08.2002. godine tužilac je oglašen odgovornom za počinjenu težu povredu radne obaveze te mu je izrečena mjera prestanak radnog odnosa. Na navedenu odluku tužilac je izjavio prigovor 28.08.2002. godine po kojem tuženi nije odlučivao , da bi odlukom broj 11-20-1581 od 18.01.2012. godine disciplinski postupak protiv tužioca bio obustavljen. Tužilac je vraćen na rad zaključenjem Ugovora o uredjivanju medjusobnih prava, obaveza i odgovornosti broj 11-20-3161 od 30.01.2012. godine a počeo sa radom 01.02.2012. godine.  Medju strankama nije sporno da je u medjuvremenu tužilac bio privremeno udaljen sa rada te da mu je tuženi do 01.12.2005. godine isplaćivao 1/2 zarade. </span>
</p>
<p class="p1"></p>
<p class="p1">
<span>	U parnici P.br.323/09 presudom od 22.10.2010. godine tužiocu je dosudjena 1/2 zarade u periodu od decembra mjeseca 2005. godine zaključno sa majom mjesecom 2010.godine te naloženo tuženom da ubuduće tužicou isplaćuje 1/2 zarade do konačne odluke po prigovoru na odluku o prestanku radnog odnosa. Sudskim poravnanjem zaključenim  u predmetu pred ovim sudom P.br.37/11 dana 19.07.2011. godine tuženi je obavezan da tužiocu isplati 1/2 zarade za mjesece jun, jul, avgust, septembar i oktobar 2010. u iznosu od 1.234,55 €. Nije sporno da je tuženi tužiocu obračunao i isplatio 1/2 zarade za period novembar 2010. do 31.12.2011. godine.</span>
</p>
<p class="p1"></p>
<p class="p1">
<span>	Predmet spora predstavlja zahtjev tužioca da mu tuženi na ime naknade štete isplati 1/2 zarade za period 01.09.2002. do 01.02.2012. godine. Tuženi tvrdi da tražena naknada ne sleduje tužioca sa razloga što u navedenom periodu nije radio. Po nalaženju ovog suda činjenica da je tužiocu izrečena disciplinska mjera prestanak radnog odnosa, da po prigovoru tužioca, koji ima suspenzivno dejstvo, nije odlučeno a da je tuženi tek 18.01.2012. godine obustavio disciplinski postupak i tužioca vratio na rad 01.02.2012. godine tužbeni zahtjev čini osnovanim. Od momenta nastupanja zastarelosti vodjenja disciplinskog postupka odnosno od kada je tuženi shodno čl.59 Zakona o osnovama radnih odnosa / koji se tada primjenjivao / bio dužan okončati disciplinski postupak, tužiocu pravo na naknadu štete pripada shodno čl.62 st.5 Zakona o osnovama radnih odnosa u vezi sa čl.154 ZOO, / koji su bili u primjeni u vrijeme donošenja odluke o prestanaku radnog odnosa / sada čl.134 Zakona o radu i čl.148 ZOO. Osnov odgovornosti postoji od momenta kada je po zakonu nastupila zastarelost vodjenja disciplinskog postupka, kada su nadležni disciplinski organi tuženog bili u obavezi da postupak obustave i tužioca vrate na rad i to za taj period bez obzira na krivicu tužioca. Kako je tužilac i poslije nastupanja zastarelosti vodjenja disciplinskog postupka ostao van rada tuženi je obavezan da mu naknadi štetu. U konkretnom slučaju zastarelost vodjenja disciplinskog postupka nastupila je 22.06.2002. godine, a tužiocu su isplaćene zarade do 01.09.2002. godine što je utvrdio i vještak finansijske struke pa je tužiocu naknada štete priznata za period od 01.09.2002. do 01.02.2012. godine kako je i traženo od strane tužioca. Tuženi je odgovoran za štetu koju je tužilac pretrpio zbog neostvarene 1/2 zarade do vraćanja tužioca na rad.</span>
</p>
<p class="p1"></p>
<p class="p1">
<span>	Visina štete  utvrdjena je vještačenjem po vještaku finansijske struke koji je u svom nalazu  obračunao 1/2 zarade za period 01.09.2002. do 01.02.2012. godine, obračunao zakonsku kamatu od dospjelosti svake pojedinačne zarade do dana vještačenja. Sud je nalaz i mišljenje vještaka finansijske struke prihvatio kao stručan, objektivan , a ni stranke istom nijesu prigovarale, pa na njemu temelji ovakvo presudjenje.</span>
</p>
<p class="p1"></p>
<p class="p1">
<span>	Sa svih iznijetih razloga sud je tužbeni zahtjev usvojio obavezujući tuženog da tužiocu plati i zakonsku kamatu na iznos glavnog duga shodno čl.284 ZOO od dana presudjenja pa do isplate.</span>
</p>
<p class="p1"></p>
<p class="p1">
<span>	Odluka o troškovima postupka donijeta je na osnovu čl. 152 ZPP. Tužbeni zahtjev tužioca je usvojen pa je sud obavezao tuženog da tužiocu naknadi troškove postupka koji su za tužioca nastali za sastav tužbe  200,00€, za pristup punomoćnika na 2 održana raspravna ročišta po  200,00€,  za troškove vještačenja 300,00 € a što ukupno iznosi 900,00 € u svemu prema  dosudjenoj visini spora i  važećoj AT.</span>
</p>
<p class="p1"></p>
<p class="p1"></p>
<p class="p2">
<span class="s1">OSNOVNI SUD U KOLAŠINU,</span>
</p>
<p class="p2">
<span class="s1">Dana, 27.12.2012. godine</span>
</p>
<p class="p1"></p>
<p class="p1">
<span class="s1">Zapisničar,	</span><span>							</span><span class="s1">S U D I J A,</span>
</p>
<p class="p1">
<span class="s1">Nada Vlahović,	</span><span>					</span><span class="s1">    Jadranka Pavlović,</span>
</p>
<p class="p1"></p>
<p class="p1"></p>
<p class="p1">
<span class="s1">.</span>
</p>
<p class="p3"></p>


</body>
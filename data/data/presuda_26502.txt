<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.p1{margin-left:-0.15763889in;margin-right:-0.15763889in;text-align:start;hyphenate:auto;font-family:Arial;font-size:14pt;}
.p2{margin-left:-0.15763889in;margin-right:-0.15763889in;text-align:end;hyphenate:auto;font-family:Arial;font-size:14pt;}
.p3{margin-left:-0.15763889in;margin-right:-0.15763889in;margin-bottom:0.1388889in;text-align:center;hyphenate:auto;font-family:Arial Narrow;font-size:14pt;}
.p4{margin-left:-0.15763889in;margin-right:-0.15763889in;margin-bottom:0.1388889in;text-align:center;hyphenate:auto;font-family:Arial;font-size:11pt;}
.p5{margin-left:-0.15763889in;margin-right:-0.15763889in;text-align:center;hyphenate:auto;font-family:Arial;font-size:14pt;}
.p6{margin-left:-0.15763889in;margin-right:-0.15763889in;text-align:justify;hyphenate:auto;font-family:Arial;font-size:14pt;}
.p7{margin-bottom:0.1388889in;text-align:start;hyphenate:auto;font-family:Arial;font-size:11pt;}
</style>
<meta content="dragisa.baletic" name="author">
</head>
<body class="b1 b2">
<p class="p1"></p>
<p class="p2"></p>
<p class="p2">
<span>K.br.1385/12</span>
</p>
<p class="p3">
<!--Image link to '0.jpg' can be here-->
</p>
<p class="p4"></p>
<p class="p5">
<span>U IME CRNE GORE</span>
</p>
<p class="p5"></p>
<p class="p6">
<span>OSNOVNI SUD U PODGORICI,po sudiji Đ. G.,uz učešće namještenika suda M. A. kao zapisničara,u krivičnom predmetu protiv okrivljenog M. M. iz P.,zbog krivičnog djela teško djelo protiv bezbjednosti javnog saobraćaja iz čl. 348.st.1 u vezi čl. 339.st.1 Krivičnog zakonika,odlučujući po optužnici Osnovnog državnog tužioca Kt.br.1647/10 od 02.12.2011. godine(izmjenjenoj na glavnom pretresu),koju je zastupala zamjenik Osnovnog državnog tužioca M. Z.,nakon glavnog,javnog pretresa održanog dana 29.04.2013 godine u prisustvu stranaka i punomoćnika oštećenog V. P.,advokata Š. M. izrekao je i dana 30.04.2013 godine javno objavio</span>
</p>
<p class="p6"></p>
<p class="p6"></p>
<p class="p5">
<span>PRESUDU</span>
</p>
<p class="p5"></p>
<p class="p5"></p>
<p class="p6">
<span>Optuženi: M.M. sa JMBG: 17.....,od oca M. i majke M.,rođene G.,rođen 17....1991. godine u P.,sa prebivalištem u mjestu rođenja u ul. D. M.bb,državljnain Crne Gore,neoženjen,sa završenom srednjom školom nezaposlen,srednjeg imovnog stanja,neosuđivan</span>
</p>
<p class="p6"></p>
<p class="p5">
<span>Kriv je</span>
</p>
<p class="p1"></p>
<p class="p1">
<span>Zato što je :</span>
</p>
<p class="p1"></p>
<p class="p6">
<span>Dana 17.09.2010. godine,oko 02:00 časova,na lokalnom putu koji povezuje magistralni put  P.- N.i naselje M.,opština P.,ne pridržavajući se saobraćajnih propisa iz čl. 31 st.1 ZOBS-a na putevima ugrozio saobraćaj i doveo u opasnost život i tijelo ljudi,na način što upravljajući putničkim vozilom marke „F.f.“ registarskih oznaka PG .... u pravcu naselja M.,nije se kretao brzinom od 75,22 km/h,kao brzinom prilagođenom okolnostima ,karakteristikama i stanju puta-krivini,tako da vozilo može blagovremeno da zaustavi pred svakom preprekom koju,pod datim uslovima može da predvidi,već je,krećući se neprilagođenom brzinom od 91 km/h izgubio kontrolu nad vozilom ,prešao preko lijeve,a potom i preko desne ivice kolovoza i udario u stub ulične rasvjete,kojom prilikom je saputnik u njegovom vozilu oštećeni V. P.zadobio tešku tjelesnu povredu  u vidu potresa mozga  i nagnječenja kože poglavine,preloma desne nadkoljenične kosti sa pomjerenjem slomljenih djelova kosti i ranu razderinu kože lakta desne ruke,a saputnici oštećeni S.S. i B. V.  lake tjelesne povrede i to oštećeni S. S. u vidu rane razderine kože i nagnječenje kože lakta desne ruke, a oštećeni B. V. u vidu nagnječine kože poglavine,nagnječenja kože lijevog ramena i nagnječine kože u predjelu desnog kuka i desnog stopala,pri čemu je postupao sa svjesnim nehatom jer je bio svjestan da ovakvom vožnjom može ugroziti javni saobraćaj i dovesti u opasnost život i tijelo ljudi ,ali je olako držao da do toga neće doći,dok je u odnosu na nastupjelu težu posledicu-tešku tjelesnu povredu takođe postupao sa svjedsnim nehatom  jer je znao da takva posledica može nastupiti ali je olako držao da do toga neće doći, </span>
</p>
<p class="p6"></p>
<p class="p6">
<span>-čime je izvršio krivično djelo teško djelo protiv bezbjednosti javnog saobraćaja iz čl. 348.st.3 u vezi čl. 339.st.3 u vezi st.1 Krivičnog zakonika.</span>
</p>
<p class="p6"></p>
<p class="p6">
<span>Pa sud  okrivljenom primjenom citiranih Zakonskih propisa i čl. 3,4,5,13,16,32,42,52,53 i 54 Krivičnog zakonika i čl. 226,229 i 374 Zakonika o krivičnom postupku izriče:</span>
</p>
<p class="p6"></p>
<p class="p5">
<span>USLOVNU OSUDU</span>
</p>
<p class="p5"></p>
<p class="p6">
<span>Kojom mu prethodno utvrđuje kaznu zatvora u trajanju od 3(tri)mjeseca i istovremeno određuje da se utvrđena kazna neće izvršiti ukoliko okrivljeni u roku od 1(jedne)  godine po pravosnažnosti presude ne izvrši novo krivično djelo.</span>
</p>
<p class="p6"></p>
<p class="p6">
<span>Obavezuje se okrivljeni da ovom sudu na ime troškova postupka uplati novčani iznos od od 242,00 eura, eura,kao i 30,00 eura na ime paušala,  u roku od 15 dana po pravosnažnosti presude pod prijetnjom prinudnog izvršenja.</span>
</p>
<p class="p6"></p>
<p class="p5">
<span>Obrazloženje</span>
</p>
<p class="p5"></p>
<p class="p6">
<span>Optužnicom Osnovnog državnog tužilaštva Kt.br.1647/10 od 02.decembra 2011. godine okrivljenom M.M. stavljeno je na teret izvršenje krivičnog djela teško djelo protiv bezbjednosti javnog saobraćaja iz čl.348.st.1 u vezi čl. 339.st.1 Krivičnog zakonika.Prije završne riječi zastupnik optužbe izmjenio je činjenični opis dispozitiva optužnog akta,kao i pravnu kfalifikaciju krivičnog djela,na način kao u izreci presude. U konačnom je ostao pri izmjenjenom optužnom aktu i predložio je sudu da okrivljenog oglasi krivim i osudi po Zakonu.</span>
</p>
<p class="p6"></p>
<p class="p6">
<span>Punomoćnik oštećenog V.P.,advokat Š. M. u završnoj riječi predložio je sudu da okrivljenog oglasi krivim i osudi po zakonu.Pridružio se krivičnom gonjenju,dok nije postavio imovinsko- pravni zahtjev.</span>
</p>
<p class="p6"></p>
<p class="p6">
<span>Iznoseći odbranu na glavnom pretresu okrivljeni M.M. branio se da je kritične noći upravljao svojim automobilom marke „F. f.“ reg.oznaka PG .... iz pravca N. u pravcu P.. Zatim se isključio sa magistralog puta i uključio na put ka M..U automobilu na mjestu suvozača sjedio je S. S.,dok su pozadi sjedjeli V. P. i B.V..Istakao je da je vozio „malo brže“,ne zna kojom brzinom.U jednom trenutku  V.P. mu je nešto kazao ,zatim je pogledao u retrovizor kada je izgubio kontrolu nad vozilom.Odmah potom došlo je do pucanja desne gume, automobil se zarotirao i udario u stub rasvjete.Kontakt je ostvaren desnom stranom vozila, i to prednjim desnim vratima.Zatim je sa S. i B. izašao iz vozila .Nakon toga zaustavili su prvo vozilo koje je naišlo i koje je V. povezlo u Urgentni blok.Nedugo zatim došla je Hitna pomoć koja je S. i B. povezla,dok je  ostao na licu mjesta i sačekao dolazak policije koja je izvršila uviđaj.</span>
</p>
<p class="p6"></p>
<p class="p6">
<span>U završnoj riječi okrivljeni je ostao pri navodima svoje odbrane na glavnom pretresu.  </span>
</p>
<p class="p6"></p>
<p class="p6">
<span>Sud je dokaznom postupku na saglasan predlog stranaka pročitao iskaz svjedoka-oštećenog  V. P. sa zapisnika o glavnom pretresu K.br.857/11 od 27.03.2012 godine ,saslušao je svjedoka S. S.,pročitao je uvjerenje Javne zdravstvene ustanove Urgentnog centra KBCG br.03/17-16077/1 od 16.11.2010. godine na ime S. S.,pročitao je uvjerenje Javne zdravstvene ustanove KBCCG Urgentnog centra br.03/17-16077/1 od 16.11.2010. godine na ime B. V.,pročitao je uvjerenje Javne zdravstvene ustanove KBCG Urgentnog centra br.03/17-16077/1 od 16.11.2010. godine na ime V.P.,pročitao je zapisnik o uviđaju saobraćajne nezgode broj.2992 od 25.09.2010 godine i izvršio uvid u skicu lica mjesta,pročitao je uvjerenje Javne zdravstvene ustanove Zavoda za hitnu medicinsku pomoć Crne Gore br.1930/33 od 24.11.2010. godine na ime B.V.,pročitao je uvjerenje Javne zdravstvene Ustanove Zavoda za Hitnu medicinsku pomoć br.1930/34 od 24.11.2010. godine na ime S. S.,pročitao je nalaz i mišljenje sudskog vještaka medicisnke struke dr B. B. od 30.11.2010. godine,pročitao je nalaz i mišljenje vještaka saobraćajne struke dr V. Đ. od 10.01.2011. godine , pročitao je izod iz KE za okrivljenog izdat od Uprave policije PJ Podgorica br.29-245/12-7649/2-1573 od 02.04.2012. godine i saslušao je vještaka saobraćajne struke V. Đ.. </span>
</p>
<p class="p6"></p>
<p class="p6">
<span>Ocjenom navoda optužbe i odbrane,provedenim dokazima na glavnom pretresu,sud je utvrdio da je okrivljeni izvršio krivično djelo stavljeno mu  na teret,na način,mjesto i vrijeme kao u izreci presude,pa je sud okrivljenog oglasio krivim i izrekao krivičnu sankciju kao u izreci presude,iz sledećih razloga:</span>
</p>
<p class="p6"></p>
<p class="p6">
<span>Saslušan na glavnom pretresu svjedok-oštećeni V. P.je posvjedočio da se kritične večeri nalazio u automobilu marke „F. F.“ kojim je upravljao M. M..Pojasnio je da je sjedio pozadi, iza mjesta suvozača. Kretali su se lokalnim putem kroz naselje M. ,u pravcu P. .U jednom trenutku M. M. je izgubio kontrolu nad automobilom,koji je udario u stub sa desne strane. U trenutku kada je došao sebi u automobilu nije bilo nikoga,pa je izašao iz automobila,kada je naišla jedna porodica koja ga je povezla do Urgentnog bloka. Tom prilikom zadobio je povrede u predjelu butne kosti, lakta i glave.Od zadobijenih povreda liječio se u KCCG.</span>
</p>
<p class="p6">
<span>Nije se pridružio krivičnom gonjenju niti je postavio imovinskopravni zahtjev.</span>
</p>
<p class="p6"></p>
<p class="p6">
<span>Saslušan na glavnom pretresu svjedok oštećeni S.S.posvjedočio je da  se kritične noći nalazio u automobilu marke“F. fi.“ kojim je upravljao M.M.. Sjedio je na mjestu suvozača.Kretali su se lokalnim putem, preko „M.“, ka Podgorici.Sjeća se da je M. u jednom trenutku izgubio kontrolu nad automobilom koji je udario u stub sa desne strane.U nezgodi je zadobio povredu lakta desne ruke.Na lice mjesta je došlo vozilo Hitne pomoći. </span>
</p>
<p class="p6">
<span>Nije se pridružio krivičnom gonjenu i nije postavio imovinskopravni zahtjev.</span>
</p>
<p class="p6"></p>
<p class="p6">
<span>Iz citiranog uvjerenja JZUKCCG Urgentnog centra od 10.11.2010. godine proiilazi da je dana 17.09.2010. godine u KCCG primljen S. S. i zaveden pod brojem protokola 13398. Dežeurni ljekari dr R. i dr V.. konstatovali su dijagnozu na latinskom jeziku: Carr accident. Contusio cubiti dex.VLC reg.cubiti lat.dex.</span>
</p>
<p class="p6"></p>
<p class="p6">
<span>Iz uvjerenja Javne zdravstvene ustanove KCCG Urgentnog centra od 10.11.2010. godine, proizilazi da je dana 17.09.2010. godine u KCCG primljen B. V. i zaveden u protokol pod brojem 13397.Isti je pregledan od strane ljekara dr R.,dr V. i dr. V.. Konstatovana je dijagnoza na latinskom jeziku: Carr accident. Contusio capitis et corporis.Contusio reg.ommae lat. Sin. Coxae lat.dex.et pedis lat.dex.</span>
</p>
<p class="p6"></p>
<p class="p6">
<span>Iz citiranog uvjerenja JZUKCCG Urgentnog centra od 10.11.2010. godine proizilazi da je dana 17.09.2010 godine u navedenu ustanovu primljen V. P. i zaveden u broj protokola 13396. Dežurni ljekari: dr R.,dr Đ.,dr V. i dr V.  konstatovali su dijagnozu na latinskom jeziku: Contusio capitis. Contusio capitis et corporis susp. Commotio cerebri. Fraktura femoris lat.dex.dislokacio. VLC cubitis lat.dex.</span>
</p>
<p class="p6"></p>
<p class="p6">
<span>Iz uvjerenja JZU Zavoda za Hitnu medicinsku pomoć od 24.11.2010. godine proizilazi da je lice B.V.primljen u navedenu zdravstvenu ustanovu dana 17.09.2010. godine i zaveden u protokolu broj 10272. Pregledan je od strane dežurnog ljekara dr U. F. koji je konstatovao dijagnozu na latinskom jeziku: Laesio traumatica reg.ommae lat.sin.et art.caxae lat.dex.</span>
</p>
<p class="p6"></p>
<p class="p6">
<span>Iz citiranog Uvjerenja JZU Zavoda za Hitnu medicinsku pomoć od 24.11.2010. godine proizlazi da je dana 17.09.2010. godine u navedenu zdravstvenu ustanovu primljen S. S. i zaveden u broj protokala10272 .Pregledan je od strane dežurnog ljekara dr U. F. koji je konstatovao dijagnozu na latinskom jeziku: Laesio traumatica reg.anterbrachi lat.dex.</span>
</p>
<p class="p6"></p>
<p class="p6">
<span>Iz citiranog nalaza i mišljenja vještaka medicinske struke dr B.B. od 13.12.2010. godine proizilazi da je u predmetnom događaju povrijeđeni S. S. zadobio povredu lakta desne ruke u vidu rane razderine kože, nagnječine kože ,koja je nastala udarom laktnim djelom desne ruke o tvrdu i neravnu podlogu, a kao što je dio unutrašnjosti motornog vozila u kom se povrijeđeni nalazio u momentu saobraćajnog udesa, desnom stranom tijela,tačnije desnom rukom okrenut ka toj podlozi.  Osim nagnječine kože i oštećenja kože u prostoru rane razderine kože,došlo je do oštećenja sitnih krvnih sudova kože, te izlaska manje količine krvnog sadržaja kroz otvorene rane u spoljašnju sredinu,dok su dublje struktre lakta i ruke u cjelini ostali ne povrijeđeni. Vještak je mišljenja da se radi o jednoj povredi  koja se kvalifikuje kao laka tjelesna povreda.Nadalje,u prdmetnom događaju povrijeđeni B. V. je zadobio povrede i to: povredu glave u vidu nagnječine kože poglavine,koja je nastala udarom glavom njenim kosmatim djelom o tvrdu i ravnu podlogu, a kao što je dio unutrašnjosti motornog vozila,u kome se povrijeđeni nalazio u momentu saobraćajnog udesa, te osim nagnječine kože,dublje strkture glave povijeđenog ,ostale su nepovrijeđene. O preciznom pravcu i smjeru djelovanja sile se ne može govoriti, jer u pregledanoj medicinskoj dokumetaciji nema podataka na kom djelu poglavine je bila ova povreda. Zatim, povredu lijevog ramena u vidu nagnječine kože, koja je nastala udarom lijevim ramenom o tvrdu i ravnu podlogu,dio unutrašnjosti motornog vozila  u kom se povrijeđeni nalazio,  te osim nagnječine kože,dublje strukture ramena ostale su nepovrijeđene.Nadalje,povredu tijela u vidu nagnječine kože u predjelu desnog kuka i nagnječine kože desnog stopala,koja je nastala udarom desnom stranom tijela i desnim stopalom  o tvrdu i ravnu podlogu,dio untrašnjosti motornog vozila, te osim nagnječine kože dublje strukture tijela i stopala ostale su nepovrijeđene.</span>
</p>
<p class="p6"></p>
<p class="p6">
<span> Ove povrede nastale su vrlo kratko vrijeme jedna za drugom ,i predstavljaju i pojedinačno i u svom zbiru laku tjelesnu povredu.</span>
</p>
<p class="p6"></p>
<p class="p6">
<span>Nadalje iz nalaza i mišljenja vještaka medicinske struke proizilazi da je u predmetnom događaju povrijeđeni V.P. zadobio povredu glave u vidu nagnječine kože poglavine i potres mozga koje su nastale udarom glavom, njenim kosmatim djelom o tvrdu i ravnu podlogu kao što je dio unutrašnjosti motornog vozila u kom se povrijeđeni nalazio u momentu saobraćajnog udesa ,s tim što se o preciznom pravcu i smjeru djelovanja sile, ne može govoriti, jer u pregledanoj medicinskoj dokumentaciji nema podataka na kom to djelu poglavine je bila ova povreda-nagnječina kože. Prilikom ostvarnog kontakta između glave povrijeđenog i pomenute podloge ,došlo je do nastajanja nagnječine kože poglavine, a sila kretanja se prenijela i na dublje strukture glave dovodeći do nastanka potresa mozga povrijeđenog. Povreda desne noge u vidu preloma natkoljneične kosti sa pomjeranjem slomljenih djelova ove kosti nastala je udarom natkoljenice ove noge o tvrdu i ravnu podlogu,dio unutrašnjosti  motornog vozila  u kome se povrijeđeni nalazio u momentu saobraćajnog udesa,desnom stranom tijela,tačnije desnom nogom okrenut ka toj podlozi. Nakon nastajanja ove povrede povrijeđni se nije mogao naslanjati na desnu nogu.Nadalje,povredu lakta desne ruke u vidu rane razderine kože,koja je nastala udarom laktom ove ruke o tvrdu i neravnu podlogu kao što je dio unutrašnosti motornog vozila,te osim oštećenja kože i sitnih krvnih sudova u prostoru rane razderine kože i izlaska manje količine krvnog sadržaja u prostoru rane razderine kože i izlaska manje količine krvnog sadržaja kroz otvor ove rane, a u spoljašnju sredinu-dublje strukture lakta ostale su nepovrijeđene. Ove su povrede nastale ili istovremeno ili u vrlo kratkom intevalu jedna za drugom. Povreda u vidu preloma natkoljenične kosti i povreda u vidu potresa mozga su pojedinačno - obična teška tjelesna povreda, te u zbiru svih navedenih povreda ostaje i dalje obična teška tjelesna povreda.</span>
</p>
<p class="p6"></p>
<p class="p6">
<span>Iz citiranog zapisnika o uviđaju saobraćajne nezgode od 25.09.2010. godine i skice lica mjesta proizilazi, da se predmetna saobraćajna nezgoda dogodila dana 17.09.2010. godine u 01:50:01 časova na lokalnom putu koji vodi od pravca magistralnog puta P.- N. u pravcu naselja M.,tačnije neposredno prije skretanja za mjesto B..Vrsta nezgode je udar vozila u objekat na putu. Put je ravan bez karakteristika ,suv,noćni uslovi(postoji rasvjeta) bez signalizacije. Nadalje,kolovoz lokalnog puta je asfaltni,ravan,jedinstven i namjenjen za odvijanje saobraćaja u oba smjera. Sa desne strane kolovoza gledano iz pravca magistralnog puta postoje stubovi ulične rasvjete. Neposredno prije LM gledano iz pravca magistralnog puta pruža se pregledna krivina u desno.U predmetnoj nezgodi učestvovalo je vozilo marke „F. F.“ reg.oznaka PG..... kojim je upravljao M. M., dok su se u navedenom vozilu u svojstvu putnika nalazili: S. S.,V. P. i B. V.. Dolaskom na lice mjesta vozilo reg.oznaka PG...... zatečeno je na desnoj strani kolovoza poprečno okrenuto u odnosu na kolovoz  i prednjim djelom okrenuto u pravcu P.,sve gledano iz pravca magistralnog puta u pravcu mjesta M..Vozilo reg.oznaka PG .... je ostvarilo kontakt sa desnom bočnom stranom i stubom ulične rasvjete. Na licu mjesta od materijalnih tragova zatečeni su tragovi zanošenja vozila PG ..... na kolovozu i zemljanoj površini.</span>
</p>
<p class="p6"></p>
<p class="p6">
<span>Iz citiranog nalaza i mišljenja  vještaka saobraćajne struke V. Đ. proizilazi da se predmetna saobraćajna nezgoda dogodila dana 17.09.2010. godine u 01,50 h,na lokalnom putu koji vodi iz pravca magistralnog puta P.-N. u pravcu naselja M.,neposredno prije skretanja za mjesto B.. U saobraćajnoj nezgodi  učestvovali su: M. M. vozač „B“ kategorije koji je upravljao p.m.v. „F.F.“reg.oznaka PG..... .,S. S.,V. P. i B. V. putnici u vozilu PG ......Kolovoz je asfaltni, ravan,u vrijeme nezgode suv,uslovi za vožnju noćni,ulična rasvjeta u funkciji. Kolovoz lokalnog puta je jedinstven,namjenjen za odvijanje saobraćaja u oba smjera. Neposredno prije lica mjesta, gledano iz pravca magistralnog puta u pravcu M.,pruža se pregledna krivina udesno.Sa desne strane kolovoza,gledano iz istog pravca ,nalaze se stubovi ulične rasvjete.Tragovi zanošenja lijevih točkova vozila PG......(na skici obilježeno sa 2),dva traga lučnog oblika,od kojih je lijevi u dužini od 34,60m sa početkom na lijevoj ivici kolovoza i koti 1,70 poslije NT,a završetkom na udaljenosti od 2,60 m desno od lijeve ivice kolovoza i koti 36,30m poslije NT,dok je desni trag u dužini od 32,50m,sa početkom na udaljenosti od 5,00 m lijevo od desne ivice kolovoza i koti 0,00 NT ,a završetkom na udaljenosti od 2,10m desno od lijeve ivice kolovoza,i koti 32,50 m poslije NT,gledano iz pravca magistralnog puta u pravcu M.. Nadalje,tragovi zanošenja desnih točkova vozila PG ..... (na skicii obilježeno sa 3),dva traga lučnog oblika,od kojih je lijevi u dužini od 11,80 m, sa početkom na desnoj ivici kolovoza i koti 37,70 poslije NT,i završetkom na udaljenosti od 1,00m desno od desne ivice kolovoza , i koti 49,50 m poslije NT,dok desni trag u dužini od 9,90 m, sa početkom na udaljenosti od 0,60 m desno od desne ivice kolovoza i koti 39,60 m poslije NT, a završetkom na udaljenosti od 2,70 m desno od iste ivice, i koti 49,50 m poslije NT, gledano iz pravca magistralnog puta u pravcu M.. Udar vozila PG .....  u stub ulične rasvjete (na skici obilježeno sa 5),lociran sa desne strane kolovoza ,na kraju tragova zanošenja ,na udaljenosti od 1,80 m  desno od desne ivice kolovoza , i koti 50,80 m poslije NT, gledano iz pravca magistralnog puta u pravcu Mareze. Vozilo „F.F.“,PG .....,zatečeno je na mjestu nezgode ,sa pozicijom kao na skici lica mjesta,nakon stuba rasvjete sa kojim je ostvarilo kontakt,obrnuto poprečeno u odnosu na kolovoz,prednjim djelom sa desne strane kolovoza,a zadnjim djelom na kolovozu,zadnjim djelom okrenuto u pravcu lijeve ivice kolovoza ,tako da mu se prednji lijevi točak nalazi na udaljenosti od 5,20 m desno od lijeve ivice kolovoza, i koti 54,10 m poslije NT,a zadnji lijevi točak na udaljneosti od 2,80 m desno od iste ivice, i koti 53,00m poslije NT ,gledano iz pravca magistralnog puta u pravcu M.. Ukupna dužina kritične dionice na kojoj su evidentirani tragovi zanošenja ,mjesto udara u stub i mjesto zasutavljanja vozila ,iznosi 54,10 m računajući od NT. Vozilo marke „F. F.“ PG .....,neposredno prije početka tragova zanošenja, posjedovalo je brzinu od oko 91, 00 km/h.Za posjedovanu brzinu ,koja je prije početaka tragova zanošenja iznosila oko 25,32 m/h,zaustavni put vozila „F. F.“ PG .....  iznosio bi 65,57 m,a vrijeme zaustavljanja bi trajalo 4,27 s. Vozač vozila „F.F.“ PG ....., poslije isključivanja sa magistralnog puta reagovao je na upravljač  udesno zadržavajući vozilo u krivini na operativnoj površini puta.  Nakon izlaska iz krivine,na početku pravog djela puta ,počinju tragovi zanošenja na lijevoj strani kolovoza ,što upućuje na konstataciju da je za vrijeme tzv. psihičke sekunde, vozač ponovo pokušao da djeluje na upravljač udesno,o čemu svjedoči položaj tragova zanošenja i to od lijeve postupno prema desnoj ivici kolovoza. U momentu kada je vozilo bilo na sredini kolovoza,vozač je naglo djelovao na upravljač,ali sada ulijevo što je uslovilo prekid tragova zanošenja, jer se vozilo težištem izravnalo sa površinom puta i to u vrlo kratkom vremenskom intervalu od 0,2 s,poslije čega se tešište vozila prenosi na desne točkove koji ostavljaju novi trag van desne ivice kolovoza polukružnog smjera ulijevo-u smjeru skretanja upravljača. Vozač vozila „F. F.“ PG......, pri posjedovanoj brzini koja je imala relativno veliku vrijednost ,pri nailasku na pravolinijski dio puta poslije savlađivanja krivine,imao je vremensko-prostornih uslova da reaguje na kočnicu, u kom slučaju bi vozilo  zadržalo pravolinijsko kretanje u fazi kočenja  i zaustavilo se poslije oko 66,00 m na lijevoj strani kolovoza ,pa do udara u stub rasvjete sa desne strane ne bi došlo. Ova konstatacija temelji se na činjenicima da je: put prav i ravan,kritična dionica puta bila je dvostruko osvjetljena,iz suprotnog smjera nije bilo vozila,jer da je bilo, došlo bi do kontakta prije  udara u stub sa desne strane kolovoza. Reakcijom na kočnicu sa rastojanja od oko 50,00m, zaustavio bi kočenjem vozila prije mjesta kontakta da se kretao brzinom izbjegavanja od oko: 75,22 km/h,a posebno da se kratao brzinom ograničenja za lokalne puteve koja iznosi 50 km/h. Nadalje,vještak je mišljenja da je opasna situacija stvorena na način što je vozač vozila „F.F.“ PG ....., upravljao vozilom neprilagođenom brzinom uslovima i stanju puta,pri kojoj nije imao uslova  da prati pravac kretanja vozila u odnosu na uzdužnu osu puta,već je radnje sa vozilom prvo udesno, pa zatim ulijevo vršio na ne bezbjedan način u vrlo kratkom vremenskom intervalu,pri čemu je najprije lijevim točkovima napustio kolovoznu površinu sa lijeve strane puta ,a zatim je djelovanjem na upravljač udesno prešao preko kolovoza  na zemljanu površinu desno od kolovoza, zatim je djelovanjem na upravljač ulijevo horizontalno destabilizovao vozilo, nakon čega je vozilom udario u stub rasvjete sa desne strane puta,gdje se zaustavio u zatečenom položaju. Ovakav način upravljanja vozilom od strane vozača vozila „F.F.“ PG ..... ,posledica je nesigurnog ponašanja u saobraćaju i predstavlja osnovni i jedini uzrok nastanka nezgode.</span>
</p>
<p class="p6"></p>
<p class="p6">
<span>Saslušan na glavnom pretresu sudski vještak saobraćajne struke V. Đ. u bitnom je izjavio da ostaje pri osnovnom nalazu i mišljenju.Pojasnio je da u uviđajnoj dokumentaciji na osnovu koje je izradio nalaz i mišljenje nema podataka o pucanju pneumatika, pa prema tome taj podatak analitički nije uzimao u obzir.U uviđajnoj dokumentaciji su tragovi jasno ucrtani i to kako tragovi zanošenja lijevih,tako i desnih točkova. Nije naznačeno da li su sva četiri točka vozila zanosili,da li su sva četiri točka bila u fazi zanošenja, ali u svakom slučaju bili su lijevi i desni točak sa potpuno istom debljinom ucrtanih linija, pravcem protezanja i približno iste dužine, što upućuje na konstataciju da nije bilo u pitanju pucanje pneumatika.</span>
</p>
<p class="p6"></p>
<p class="p6">
<span>Okrivljeni M. M. nije sporio da je kritične večeri urpavljao svojim p.m.v. marke „F. F.“ reg. oznkae PG ..... lokalnim putem u naselju M.. U automobilu su bili : S.S. koji je sjedio na mjestu suvozača, V. P. i B. V. koji su sjedjeli pozadi. Vozio je „malo brže“, i u jednom trenutku, nakon što mu se obratio V. P.pogledao  je u retrovizor kada je izgubio kontrolu nad vozilom.Ovaj dio odbrane okrivljenog sud cijeni kao istinit i isti je u saglasnosti sa dokazima provedenim na glavnom pretresu kojima je sud poklonio vjeru. Onaj dio odbrane okrivljenog da je prije nego što se automobil zarotirao i udario u stub ulične rasvjete došlo do pucanja desne gume,sud cijeni kao neistinit i sračunat na izbjegavanje krivice. Naime, sasvim je nelogičan onaj dio odbrane okrivljenog da je prije nego što je automobilom udario u stub ulične rasvjete došlo do pucanja desne gume,jer se iz same odbrane okrivljenog utvrđuje da je kontrolu nad vozilom izgubio kada je pogledao u retrovizor, a nakon što mu je V. P.nešto kazao,pa je okrivljeni izgubio kontrolu nad automobilom, upravo jer je isti vozio neprilagođenom brzinom od 91 km/h a ne kako to neosnovano želi predstaviti u djelu svoje odbrane zbog pucanja desnog pneumatika.Osim toga ovaj dio odbrane okrivljenog obesnažen je izjašnjenem vještaka saobraćajne struke V. Đ. na glavnom pretresu koji sud cijeni kao stručan, jasan i objektivan i koji se određeno izjasnio da u uviđajnoj dokumentaciji nema podataka o pucanju pneumatika, da nije naznačeno da li su sva četiri točka vozila zanosila,ali u svakom slučaju bili su lijevi i desni točak sa potpuno istom debljinom ucrtanih linija pravcem protezanja i približno iste dužine, što upućuje na konstataciju da nije bilo u pitanju pucanje pneumatika. Osim toga osvrćući se na izjašnjenje vještaka saobraćajne struke okrivljeni je izjavio da njegov automobil nakon saobraćajne nezgode nije vođen na vanredni tehnički pregled, već da je „šlepom“ policije odvezen do njegove kuće,pa da je zaista predmetna saobraćajna nezgoda nastupila kao posledica pucanja pneumatika to bi okrivljeni sigurno insistirao da vozilo prođe vanredni tehnički pregled,što nije učinio. Da je okrivljeni izvršio krivično djelo stavljeno mu na teret, sud je utvrdio  iz materijalnih dokaza i to zapisnika o uviđaju i skice lica mjesta u čiju vjerodostojnost  nije imao razloga da sumnja,kao i iz saglasnih svjedočkih iskaza svjedoka oštećenih V. P. i S. S. koji su saslušani na glavnom pretresu  posvjedočili da su kritične zgode bili u vozilu kojim je upravljao okrivljeni,da su se kretali lokalnim putem u naselju M., kada je okrivljeni izgubio kontrolu nad vozilom kojim je udario u stub ulične rasvjete sa desne stane i pritom nijesu pominjali pucanje peumatika, kojom prilikom su zadobili  tjelesne povrede navedene u citiranoj medicinskoj dokumentaciji bliže predstavljene izrekom presude,kvalifikovane nalazom i mišljenjem vještaka medicinske struke dr. B.B. koji sud cijeni kao jasan,stručan i objektivan. Sud je iskaze svjedoka oštećenih S. S. i V. P. cijenio kao istinite, i isti su u skladu sa svim materijalnim dokazima,nalazom vještaka medicinske struke,citiranom materijalnom dokumentacijom i nalazom i mišljenjem sudskog vještaka saobraćajne struke V. Đ. koji sud cijeni kao jasan, stručan i objektivan, i iz koga je sud utvrdio da je jedini i osnovni uzrok nastanka predmetne saobraćajne nezgode način upravljanja vozilom PG .... od strane vozača istog-okrivljenog .</span>
</p>
<p class="p6"></p>
<p class="p6">
<span>Okrivljeni je postupajući na način kao u izreci presude prekršio odredbu čl. 31.st.1 ZOBS-a na putevima kojom je propisano da je vozač dužan da brzinu kretanja vozila prilagodi okolnostima, karakteristikama i stanju puta, vidljivosti, preglednosti, atmosferskim prilikama, stanju vozila i tereta, frekvenciji saobraćaja i drugim saobraćajnim uslovima, tako da vozilo može blagovremeno da zaustavi pred svakom preprekom koju, pod datim uslovima, može da predvidi.</span>
</p>
<p class="p6"></p>
<p class="p6">
<span>Dakle,postupajući na način kao u izreci presude okrivljeni je ostvario sve bitne elemente bića krivičnog djela teško djelo protiv bezbjednosti javnog saobraćaja iz čl. 348.st.3 u vezi čl. 339.st.3 u vezi st.1 Krivičnog zakonika.</span>
</p>
<p class="p6"></p>
<p class="p6">
<span>Cjeneći subjektivni odnos okrivljenog prema izvršenom krivičnom djelu,sud je našao da je isti bio svjestan krivičnog djela,ali je olako držao da do toga neće doći ili da će to moći spriječiti,pa se njegov subjetivni odnos prema izvršenom krivičnom djelu definiše kao svjesni nehat, koji je sud utvrdio iz svih dokaza provedenih na glavnom pretresu kojima je poklonio vjeru. </span>
</p>
<p class="p6"></p>
<p class="p6">
<span>Nadalje, valja istaći da sud u dokaznom postupku nije provodio dokaz saslušanjem svjedoka oštećenog B. V.,budući da je ovaj oštećeni nije poznat na adresi iz spisa,a sud ni provjerom adrese nije mogao doći do navedenog podatka,budući da je činjenično stanje u dovoljnoj mjeri rasvjetljeno  radi donošenja konačne odluke i bez saslušanja ovog oštećenog.</span>
</p>
<p class="p6"></p>
<p class="p6">
<span>Prilikom izbora vrste i visine krivične sankcije,sud je cijenio sve okolnosti iz čl. 42 Krivičnog zakonika koje utiču da kazna bude manja ili veća,pa je kao otežavajuću okolnost u okviru ugrožavanja i povrede zaštićenog dobra cijenio činjenicu da su još dva lica (pored oštećenog V. P. koji je kritične zgode zadobio tešku tjelesnu povredu opisanu izrekom presude )i to oštećeni: S. S. i B. V. zadobile lake tjelesne povrede opisane izrekom presude, dok je kao olakšavajuće okolnosti na strani okrivljenog sud cijenio činjenicu ranije neosuđivanosti koju je utvrdio iz izvoda iz KE Uprave policije PJ Podgorica broj 29-245/12-7649/2-1573 od 02.04.2012 godine, kao i stav oštećenog S. S. u pravcu nepridruživanja krivičnom gonjenu,pa je sud okrivljenom izrekao uslovnu osudu kojom mu je prethodno utvrdio kaznu zatvora u trajanju od tri mjeseca sa rokom probacije od jedne godine ,u uvjerenju suda da imajući u vidu ličnost okrivljenog nije nužno da isti prethodno utvrđenu kaznu zatvora i efektivno izdržava,već da se i samim upozorenjem uz prijetnju kaznom može ostvariti svrha uslovne osude iz čl. 52.st.2 Krivičnog zakonika u okviru opšte svrhe propisivanja i izricanja krvičnih sankcija iz čl. 4.st.2 Krivičnog zakonika.</span>
</p>
<p class="p6"></p>
<p class="p6">
<span>Sud je odluku o troškovima postupka temeljio na odredbi čl. 229.st.1 ZKP-a pa je obavezao okrivljenog da ovom sudu na ime troškova postupka uplati novčani iznos od 242,00 eura. Troškovi postupka se odnose i to: 77,00 eura na ime nagrade vještaku medicinske struke i 165,00 euro na ime nagrade vještaku saobraćajne struke. Visinu paušala od 30,00 eura,sud je odmjerio shodno: imovnom stanju okrivljenog,dužini trajanja i složenosti krivičnog postupka. </span>
</p>
<p class="p6"></p>
<p class="p6">
<span>Imajući u vidu  navedeno,primjenom citiranih Zakonskih propisa,odlučeno je kao u izreci presude.</span>
</p>
<p class="p6"></p>
<p class="p5">
<span>OSNOVNI SUD U PODGORICI</span>
</p>
<p class="p5">
<span>Dana 30.04.2013 godine</span>
</p>
<p class="p5"></p>
<p class="p2">
<span>SUDIJA</span>
</p>
<p class="p2">
<span>Đ. G. s.r.</span>
</p>
<p class="p6">
<span>PRAVNA POUKA:</span>
</p>
<p class="p6">
<span>Protiv ove presude može se izjaviti žalba u roku</span>
</p>
<p class="p6">
<span>od 8 dana od dana prijema pismenog otpravka,</span>
</p>
<p class="p6">
<span>Višem sudu u Podgorici a preko ovog suda.</span>
</p>
<p class="p6"></p>
<p class="p6">
<span>Z.T.O. M. A.</span>
</p>
<p class="p6"></p>
<p class="p6">
<span>DN-a: Po primjerak presude dostaviti:</span>
</p>
<p class="p6">
<span>- ODT Podgorica</span>
</p>
<p class="p6">
<span>- Okrivljenom</span>
</p>
<p class="p6">
<span>- Nakon pravosnažnosti punomoćniku oštećenog V. P., adv. Š.M.</span>
</p>
<p class="p6">
<span>Postupljeno dana ___________________</span>
</p>
<p class="p6">
<span>Namještenik suda ___________________</span>
</p>
<p class="p6"></p>
<p class="p7"></p>


</body>
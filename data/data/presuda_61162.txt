<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-family:'Arial';text-decoration:underline}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span class="span1">K.br.43/13</span>
</p>
<p>&nbsp;</p>
<p style="text-align:center;">
<span class="span1"></span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">OSNOVNI SUD U DANILOVGRADU kao krivični, po sudiji pojedincu Vladimiru Novoviću, uz učešće Branke Nikolić, kao zapisničara, u krivičnom predmetu okrivljenog </span><span class="span1">V.M.</span><span class="span1"> iz D</span><span class="span1">.</span><span class="span1">, koga brani M</span><span class="span1">.</span><span class="span1"> R</span><span class="span1">.</span><span class="span1">, advokat iz P</span><span class="span1">.</span><span class="span1">, zbog krivičnog djela teška krađa iz čl.240 st.1 tač.1 KZ, odlučujući po optužnici Osnovnog državnog tužilaštva iz Podgorice Kt.br.168/13 od 08.03.2013.godine, koju je na glavnom pretresu zastupao Grujo Radonjić, zamjenik ODT-a iz Podgorice, nakon održanog glavnog i javnog pretresa dana 15.10.2013.godine, u prisustvu zastupnika optužbe, okrivljenog </span><span class="span1">V.M.</span><span class="span1"> i branioca okrivljenog adv. M</span><span class="span1">.</span><span class="span1"> R</span><span class="span1">.</span><span class="span1">, donio je dana </span><span class="span1">18.10.2013.godine i istog dana javno objavio</span>
</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1">Okrivljeni </span><span class="span1">V.M.</span><span class="span1">, od oca M</span><span class="span1">.</span><span class="span1"> i majke S</span><span class="span1">.</span><span class="span1">, rođene R</span><span class="span1">.</span><span class="span1">, rođen </span><span class="span1">...</span><span class="span1">godine u P</span><span class="span1">.</span><span class="span1">i, sa mjestom prebivališta u D</span><span class="span1">.</span><span class="span1">, selo P</span><span class="span1">.</span><span class="span1">, državljanin Crne Gore, pismen, završio srednju mašinsku školu, po zanimanju auto-mehaničar, neoženjen, bez djece, lošeg imovnog stanja, neosuđivan.  </span>
</p>
<p>&nbsp;</p>
<p style="text-align:center;">
<span class="span1">Kriv je</span>
</p>
<p>&nbsp;</p>
<p>
<span class="span1">Što je:</span>
</p>
<p>&nbsp;</p>
<p>
<span class="span1">U noći 09/10 januar 2013.godine u mjestu Radojev Krš, u naselju Vinići, opština Danilovgrad, zajedno i po prethodnom dogovoru sa maloljetnim </span><span class="span1">S.V.</span><span class="span1">, obijanjem, tuđu pokretnu stvar oduzeo drugom u namjeri da njenim prisvajanjem sebi pribavi protivpravnu imovinsku korist, na način što su podesnim sredstvima-bonsekom i kliještima pokidali katance, kojima su bili obezbijeđeni akumulatori na bageru, auto-dizalici i komperosu i kojima su bili obezbijeđeni rezervoari za gorivo na utovarnoj lopati, kompresoru i bageru, vlasništvo oštećenog preduzeća "Geo servis" DOO Podgorica, a zatim je okrivljeni </span><span class="span1">V.M.</span><span class="span1"> iz rezervoara utovarne lopate, kompresora i bagera, pomoću crijeva, istočio 15 litara dizel goriva u plastični bidon, nakon čega su iz bagera, auto-dizalice i kompresora oduzeli i prisvojili 4 akumulatora snage 135 AH i jedan akumulator snage 110 AH, sve ukupne vrijednosti 516,75 eura, pri čemu je bio svjestan svog djela, čije je izvršenje htio i znajući da je njegovo djelo zabranjeno.</span>
</p>
<p>
<span class="span1">        </span>
</p>
<p>
<span class="span1">- čime je počinio krivično djelo teška kradja iz čl.240 st.1 tač.1 KZ.</span>
</p>
<p>&nbsp;</p>
<p>
<span class="span1">Pa sud okrivljenom </span><span class="span1">V.M.</span><span class="span1"> primjenom citiranih zakonskih odredbi, te čl.4, 5, 13, 15, 32, 36, 42, 45, 46, 52, 53 i 54 KZ i čl. 226, 229 i 374 ZKP-a, izriče </span>
</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">Kojom mu utvrđuje kaznu zatvora u trajanju od 3 (tri) mjeseca i istovremeno odredjuje da se ista neće izvršiti ukoliko okrivljeni za vrijeme od 3 (tri) godine po pravosnažnosti  presude ne učini novo krivično djelo.</span>
</p>
<p>&nbsp;</p>
<p>
<span class="span1">Dužan je okrivljeni </span><span class="span1">V.M.</span><span class="span1"> da na ime troškova krivičnog postupka uplati budžetu Crne Gore iznos od 99,00 eura, kao i da na ime sudskog paušala plati iznos od 30,00 eura, sve prednje u roku od 15 dana po pravosnažnosti presude. </span>
</p>
<p>
<span class="span1"> </span>
</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>
<span class="span1">Optužnicom Osnovnog državnog tužilaštva iz Podgorice Kt.br.168/13 od 08.03.2013.godine, stavljeno je na teret okrivljenom </span><span class="span1">V.M.</span><span class="span1"> da je izvršio krivično djelo teška krađa iz čl.240 st.1 tač.1 KZ. Zastupnik optužbe je na glavnom pretresu u završnoj riječi precizirao činjenični opis krivičnog djela iz optužnice, tako što je</span><span class="span1"> okrivljenom stavio na teret da je: </span><span class="span1">"</span><span class="span1"> U noći 09/10 januar 2013.godine u mjestu Radojev Krš, u naselju Vinići, opština Danilovgrad, zajedno i po prethodnom dogovoru sa maloljetnim </span><span class="span1">S.V.</span><span class="span1">, obijanjem, tuđu pokretnu stvar, oduzeli drugom u namjeri da njenim prisvajanjem sebi pribave protivpravnu imovinsku korist, na način što su podesnim sredstvima-bonsekom i kliještima pokidali katance, kojima su bili obezbijeđeni akumulatori na bageru, auto-dizalici i komperosu i kojima su bili obezbijeđeni rezervoari za gorivo na utovarnoj lopati, kompresoru i bageru, vlasništvo oštećenog preduzeća "Geo servis" DOO Podgorica, a zatim je okrivljeni </span><span class="span1">V.M.</span><span class="span1"> iz rezervoara utovarne lopate, kompresora i bagera, pomoću crijeva, istočio 15 litara dizel goriva u plastični balon, nakon čega su iz bagera, auto-dizalice i kompresora oduzeli i prisvojili 4 akumulatora snage 135 AH i jedan akumulator snage 110 AH, sve ukupne vrijednosti 516,75 eura, pri čemu je bio svjestan svog djela, čije je izvršenje htio i znajući da je njegovo djelo zabranjeno", dok je pravna kvalifikacija ostala ista.</span><span class="span1"> Predložio je da sud okrivljenog oglasi krivim i osudi u okviru zakonom propisane kazne.</span>
</p>
<p>&nbsp;</p>
<p>
<span class="span1">Okrivljeni </span><span class="span1">V.M.</span><span class="span1"> u odbrani datoj u istražnom postupku u bitnom je naveo da je tačno da je zajedno sa </span><span class="span1">S.V.</span><span class="span1"> iz nekih radnih mašina koje su se nalazile u selu Vinići uzeo 15 litara nafte i nekoliko akumulatora. Tvrdi da ga je 09. ili 10.01.2013.godine telefonom pozvao </span><span class="span1">S.V.</span><span class="span1">kojom prilikom mu je rekao da treba nešto da mu prebaci vozilom iz Vinića, što je on prihvatio. Poslije tog razgovora on i </span><span class="span1">S.V.</span><span class="span1">su otišli u selo Vinići. Vozilo je ostavio na asfaltu, a zatim su on i </span><span class="span1">S.V.</span><span class="span1">pješke otišli jedno 700-800 metara do radnih mašina. Pojasnio je da je bila noć, da je prethodno </span><span class="span1">S.V.</span><span class="span1">iz njegovog vozila uzeo kliješta i bonsek, te da su uzeli i jedan bidon. Istakao je da je </span><span class="span1">S.V.</span><span class="span1">kliještima i bonsekom kidao katance na rezervoarima radnih mašina, nakon čega su iz jedne od radnih mašina istočili 15 litara nafte. Imali su namjeru da uzmu svu naftu koju nađu. Dalje je naveo da su uzeli i dva akumulatora, a koja su bila zaključana, te da su uzeli i treći potpuno propali akumulator iz jedne od radnih mašina. Akumulatore su sakrili u žbunju malo dalje od mjesta gdje su se nalazile radne mašine, a naftu su uzeli sa sobom i vratili se u Danilovgrad, gdje je </span><span class="span1">S.V.</span><span class="span1">naftu prodao za 15 ili 20 eura. Od navedenog novca </span><span class="span1">S.V.</span><span class="span1">mu nije dao ništa. Sljedećeg dana on i </span><span class="span1">S.V.</span><span class="span1">su njegovim vozilom marke „Jugo“ otišli po akumulatore, koje su prodali u Podgorici, a </span><span class="span1">S.V.</span><span class="span1">mu je dao dio novca od prodaje akumulatora. Objasnio je i da je </span><span class="span1">S.V.</span><span class="span1">prije odlaska u Podgoricu sipao u njegovo vozilo goriva za iznos od 7-7,5 eura, da je </span><span class="span1">S.V.</span><span class="span1">u selu </span><span class="span1">Vinići otvorio dva rezvoara, da on nije rezao i razvaljivao katance ili bilo što drugo, te da je samo pomogao </span><span class="span1">S.V.</span><span class="span1"> prilikom odnošenja i sakrivanja akumulatora. Dodao je da su dvije ili tri mašine već bile obijene, te da je od </span><span class="span1">S.V.</span><span class="span1"> kada je rezao katance bio udaljen 5 ili 10 metara.</span>
</p>
<p>&nbsp;</p>
<p>
<span class="span1">Okrivljeni </span><span class="span1">V.M.</span><span class="span1"> u odbrani datoj na glavnom pretresu u bitnom je naveo da su on</span><span class="span1"> i </span><span class="span1">S.V.</span><span class="span1">drugovi, te da je u noći 09/10 januara 2013.godine </span><span class="span1">S.V.</span><span class="span1">predložio da pođu do naselja Vinići, u mjesto Radojev krš, i da iz radnih mašina ukradu akumulatore i gorivo. Prihvatio je predlog </span><span class="span1">S.V.</span><span class="span1">, uzeo je bonsek, kliješta i kanister za gorivo i zatim su njih dvojica pošli njegovim vozilom do mjesta koje se nalazi jedno 700 m udaljeno od parkiranih radnih mašina. Kada su izašli iz vozila on i </span><span class="span1">S.V.</span><span class="span1">su uzeli bonsek, kliješta i kanister za gorivo i pješke su došli do radnih mašina. Istakao je da su potom on i </span><span class="span1">S.V.</span><span class="span1">zajedno bonsekom i kliještima pokidali katanac na rezervoaru utovarne lopate i iz rezervoara u kanister istočili 15 litara nafte, odnosno dizel goriva. Nakon toga su zajedno upotrebom bonseka i kliješta pokidali katanac na bageru, a gdje su smješteni akumulatori, i iz bagera su oduzeli 2 akumulatora snage veće od 110 AH. Dalje je naveo da su on i </span><span class="span1">S.V.</span><span class="span1">iz vozila-autodizalice izvukli jedan akumulator snage 110 AH, koji je bio u veoma lošem stanju. Pojasnio je da je katanac koji je obezbjeđivao mjesto gdje se nalazio akumulator na autodizalici već bio prekinut. Iste noći oduzeto gorivo su prodali, a dobijeni novac podijelili. Akumulatore koje su oduzeli su sakrili nedaleko od mjesta gdje su se nalazile radne mašine. Sjutradan su on i </span><span class="span1">S.V.</span><span class="span1">uzeli akumulatore sa mjesta gdje su ih sakrili i prodali u Podgorici, a novac dobijen prodajom podijelili. Nakon što je upoznat na različitosti u odnosu na odbranu datu u istražnom postupku naveo je da je tačna njegova odbrana sa glavnog pretresa, a da ne može da pojasni različitosti. Dodao je da se kaje zbog učinjenog, te da misli da je on preko crijeva istakao gorivo iz rezervoara utovarne lopate. U završnoj riječi je kazao da prihvata završnu riječ svoga branioca.</span>
</p>
<p>
<span class="span1">  </span>
</p>
<p>
<span class="span1">Branilac okrivljenog </span><span class="span1">V.M.</span><span class="span1">, advokat R</span><span class="span1">.</span><span class="span1">M</span><span class="span1">.</span><span class="span1"> je u završnoj riječi naveo da je njegov branjenik priznao izvršenje krivičnog djela, da je u potpunosti obeštetio oštećenog, da je mlad, te da je počinjeno krivično djelo proizvod njegove lakomislenosti, zbog čega je predložio da se njegovom branjeniku izrekne uslovna osuda.  </span>
</p>
<p>&nbsp;</p>
<p>
<span class="span1">Sud je na glavnom pretresu u dokaznom postupku saslušao ovlašćenog predstavnika oštećenog preduzeća "Geo servis" DOO Podgorica </span><span class="span1">V.P.</span><span class="span1">a, saslušao svjedoka maloljetnog </span><span class="span1">S.V.</span><span class="span1">, pročitao potvrdu o privremeno oduzetim predmetima Uprave policije PJ Bijelo Polje Ku.br.17/13 od 29.01.2013.godine, izdatu na ime Nedović Todora, pročitao nalaz i mišljenje vještaka komercijalne struke </span><span class="span1">D.Đ.</span><span class="span1"> Kt.br.168/13 od 25.02.2013.godine i saslušao ovog vještaka i pročitao izvod iz kaznene evidencije Uprave policije CB Podgorica br.29-245/13-2873/2-1763 od 20.06.2013.godine, izdat na ime okrivljenog.</span>
</p>
<p>&nbsp;</p>
<p>
<span class="span1">Ovlašćeni predstavnik oštećenog preduzeća "Geo servis" DOO Podgorica </span><span class="span1">V.P.</span><span class="span1"> u iskazima datim u istražnom postupku i na glavnom pretresu u bitnom je naveo da je vlasnik i direktor preduzeća "Geo servis" DOO Podgorica koje ima koncesiju za eksploataciju kamena u mjestu Radojev krš, naselje Vinići, opština Danilovgrad. U svrhu eksploatacije kamena koristi radne mašine i to: utovarnu lopatu, auto-dizalicu, bager i kompresor. Istakao je da su </span><span class="span1">spremišta, gdje su se nalazili akumulatori u bageru, autodizalici i kompresoru, bila obezbijeđena katancima i da su ti katanci bili pokidani, odnosno razvaljeni, a 5 akumulatora odnešeno i to jedan snage 110 AH i </span><span class="span1">četiri snage od po 135 AH. Tvrdi da su svi akumulatori bili u upotrebi jednu godinu, da je iz bagera otuđen jedan akumulator, a iz auto-dizalice i kompresora po dva akumulatora. Pojasnio je da su na utovarnoj lopati, kompresoru i bageru bili pokidani, odnosno razvaljeni i katanci koji su obezbjeđivali rezervoare za gorivo, a da jedino nije bio prekinut katanac kojim je bio obezbijeđen rezervoar za gorivo autodizalice. Dalje je naveo da je iz rezervoara utovarne lopate, kompresora i bagera otuđeno 15 litara dizel goriva. Dodao je da mu je policija naknadno vratila akumulator snage 110 AH tj. akumulator oduzet od N</span><span class="span1">.</span><span class="span1"> T</span><span class="span1">.</span><span class="span1">. Nije se pridružio krivičnom gonjenju protiv okrivljenog </span><span class="span1">V.M.</span><span class="span1"> i nije postavio imovinsko-pravni zahtjev, jer je u potpunosti obeštećen od strane okrivljenog </span><span class="span1">V.M.</span><span class="span1">.</span>
</p>
<p>
<span class="span1"> </span>
</p>
<p>
<span class="span1">Svjedok maloljetni S</span><span class="span1">.</span><span class="span1"> V</span><span class="span1">.</span><span class="span1"> u iskazu datom u istražnom postupku i na glavnom pretresu u bitnom je naveo da se negdje u prvoj polovini januara 2013.godine, oko 20,00 časova, sreo u gradu sa svojim drugom </span><span class="span1">V.M.</span><span class="span1">m, koji mu je predložio da pođu do jednog majdana, koji se nalazi na putu između Danilovgrada i Ostroga i da sa tog mjesta uzmu gorivo, a iz razloga jer nije imao novca da kupi gorivo za svoje vozilo. Prihvatio je predlog </span><span class="span1">V.M.</span><span class="span1"> i vozilom </span><span class="span1">V.M.</span><span class="span1">, marke „Jugo“, pošli su do navedenog majdana. Iz vozila su uzeli dva plastična bidona, crijevo, ključ broj 17 i bonsek. Istakao je da su on i </span><span class="span1">V.M.</span><span class="span1"> bonsekom odsjekli katanac sa rezervoara za gorivo na jednoj radnoj mašini, te da je </span><span class="span1">V.M.</span><span class="span1"> potom iz rezervoara te radne mašine pomoću crijeva istočio oko 20 litara nafte. Tvrdi da je nakon toga </span><span class="span1">V.M.</span><span class="span1"> na dvije radne mašine bonsekom prerezao katance koji su obezbjeđivali mjesto gdje su se nalazili akumulatori, da su njih dvojica iz jedne radne mašine oduzeli dva akumulatora, a iz druge radne mašine jedan akumulator. Nije se mogao izjasniti koje su snage bili ovi akumulatori. Dalje je naveo da su naftu i akumulatore odnijeli u vozilo. Odmah po povratku u Danilovgrad </span><span class="span1">V.M.</span><span class="span1"> je prodao naftu za 20 eura, a narednog dana u Podgorici su prodali akumulatore. Novac dobijen prodajom nafte i akumulatora su podijelili.    </span>
</p>
<p>&nbsp;</p>
<p>
<span class="span1">U potvrdi o privremeno oduzetim predmetima Uprave policije PJ Bijelo Polje Ku.br.17/13 od 29.01.2013.godine, izdatoj na ime Nedović Todora, navedeno je da je od Nedović Todora oduzet akumulator marke „Varta“ snage 110 AH.</span>
</p>
<p>&nbsp;</p>
<p>
<span class="span1">Iz nalaza i mišljenja vještaka komercijalne struke </span><span class="span1">D.Đ.</span><span class="span1"> Kt.br.168/13 od 25.02.2013.godine i saslušanja ovog vještaka sa glavnog pretresa utvrđuje se da vrijednost 15 litara dizel goriva, 4 akumulatora snage 135 AH i jednog akumulatora snage 110 AH na dan izvršenja krivičnog djela ukupno iznosi 516,75 eura.</span>
</p>
<p>&nbsp;</p>
<p>
<span class="span1">S</span><span class="span1">ud je cijenio nalaz i mišljenje ovog vještaka, pa je isti prihvatio kao jasan, stručan i objektivan i dat prema pravilima struke i nauke.</span>
</p>
<p>&nbsp;</p>
<p>
<span class="span1">Iz izvoda iz kaznene evidencije Uprave policije CB Podgorica br.29-245/13-2873/2-1763 od 20.06.2013.godine, izdatog na ime okrivljenog </span><span class="span1">V.M.</span><span class="span1">, utvrđuje se da okrivljeni </span><span class="span1">V.M.</span><span class="span1"> nije osuđivan.</span>
</p>
<p>&nbsp;</p>
<p>
<span class="span1">Sud je prihvatio kao istinit, logičan i uvjerljiv iskaz ovlašćenog predstavnika oštećenog </span><span class="span1">preduzeća "Geo servis" DOO Podgorica </span><span class="span1">V.P.</span><span class="span1">a</span><span class="span1">, a u </span><span class="span1">pogledu</span><span class="span1"> </span><span class="span1">vrste</span><span class="span1"> i </span><span class="span1">količine</span><span class="span1"> </span><span class="span1">predmeta</span><span class="span1">, </span><span class="span1">koji</span><span class="span1"> </span><span class="span1">su</span><span class="span1"> tom </span><span class="span1">preduzeću</span><span class="span1"> </span><span class="span1">kritičnom</span><span class="span1"> </span><span class="span1">prilikom</span><span class="span1"> </span><span class="span1">otuđeni</span><span class="span1"> </span><span class="span1">iz</span><span class="span1"> </span><span class="span1">radnih</span><span class="span1"> </span><span class="span1">mašina</span><span class="span1"> u </span><span class="span1">mjestu Radojev krš, naselje Vinići, opština Danilovgrad, te načina na koji su ti predmeti oduzeti. </span>
</p>
<p>&nbsp;</p>
<p>
<span class="span1">Nakon savjesne i brižljive ocjene provedenih dokaza pojedinačno i u njihovoj međusobnoj vezi i odbrana okrivljenog </span><span class="span1">V.M.</span><span class="span1">, sud je utvrdio da je okrivljeni </span><span class="span1">V.M.</span><span class="span1"> počinio krivično djelo teška krađa iz čl. 240 st.1 tač.1 KZ na način, mjesto i vrijeme kako je to predstavljeno u izreci presude.</span>
</p>
<p>&nbsp;</p>
<p>
<span class="span1">Naime, iz iskaza </span><span class="span1">ovlašćenog predstavnika oštećenog </span><span class="span1">preduzeća "Geo servis" DOO Podgorica </span><span class="span1">V.P.</span><span class="span1">a utvrđuje se da je oštećeno preduzeće imalo četiri radne mašine tj. utovarnu lopatu, auto-dizalicu, bager i kompresor, u mjestu Radojev krš, naselje Vinići, koje pripada području opštine Danilovgrad, da je ove radne mašine koristilo u svrhu eksploatacije kamena, da su </span><span class="span1">spremišta, gdje su se nalazili akumulatori u bageru, autodizalici i kompresoru, bila obezbijeđena katancima, da su kritičnom prilikom ti katanci bili pokidani, odnosno razvaljeni, a 5 akumulatora odnešeno i to jedan snage 110 AH i četiri snage od po 135 AH, da je iz bagera otuđen jedan akumulator, a iz auto-dizalice i kompresora po dva akumulatora, da su kritičnom prilikom na utovarnoj lopati, kompresoru i bageru bili pokidani, odnosno razvaljeni i katanci koji su obezbjeđivali rezervoare za gorivo, te da je iz utovarne lopate, kompresora i bagera otuđeno 15 litara dizel goriva. Nalazom i mišljenjem vještaka komercijalne struke </span><span class="span1">D.Đ.</span><span class="span1"> utvrđeno je da </span><span class="span1">vrijednost 15 litara dizel goriva, 4 akumulatora snage 135 AH i jednog akumulatora snage 110 AH na dan izvršenja krivičnog djela ukupno iznosi 516,75 eura.</span>
</p>
<p>&nbsp;</p>
<p>
<span class="span1">Okrivljeni </span><span class="span1">V.M.</span><span class="span1"> u odbrani datoj na glavnom pretresu nije poricao da su on i svjedok maloljetni Stanišić Vuko u noći 09/10 januara 2013.godine, zajedno i po prethodnom dogovoru pošli njegovim vozilom u mjesto Radojev krš, naselje Vinići, kako bi iz radnih mašina ukrali akumulatore i gorivo, da su sa sobom uzeli bonsek, kliješta i bidon za gorivo, da su zajedno bonsekom i kliještima pokidali katance na nekim radnim mašinama i to katance koji su obezbjeđivali rezervoar i spremište gdje se nalaze akumulatori, te da su otuđili 15 litara nafte i tri akumulatora. I svjedok maloljetni Stanišić Vuko </span><span class="span1">u iskazu navodi da su on i okrivljeni </span><span class="span1">V.M.</span><span class="span1"> po prethodnom dogovoru i zajedno pošli do navedenog mjesta vozilom okrivljenog </span><span class="span1">V.M.</span><span class="span1">, da su sa sobom uzeli plastične bidone, crijevo i bonsek, da su bonsekom otkidani katanci sa radnih mašina i to sa rezervoara za gorivo i spremišta gdje se nalaze akumulatori, da je okrivljeni </span><span class="span1">V.M.</span><span class="span1"> iz rezervoara pomoću crijeva istakao naftu, te da su osim nafte oduzeli i tri akumulatora. </span>
</p>
<p>&nbsp;</p>
<p>
<span class="span1">Sud nije prihvatio odbranu okrivljenog </span><span class="span1">V.M.</span><span class="span1"> iz istrage i sa glavnog pretresa u dijelu da su sa manje radnih mašina otkinuli katance sa rezervoara i sa spremišta akumulatora, te da su otuđili samo tri akumulatora, i istu je cijenio kao neistinitu i sračunato datu u cilju ublažavanja krivice. Naime, odbrana okrivljenog </span><span class="span1">V.M.</span><span class="span1"> u ovom dijelu osporena je iskazom </span><span class="span1">ovlašćenog predstavnika oštećenog </span><span class="span1">preduzeća "Geo servis" DOO Podgorica </span><span class="span1">V.P.</span><span class="span1">a iz kojeg je utvrđeno da su spremišta </span><span class="span1">gdje su se nalazili akumulatori u bageru, autodizalici i kompresoru, bila obezbijeđena katancima, da su kritičnom prilikom ti katanci bili pokidani, da je iz bagera otuđen jedan akumulator, a iz auto-dizalice i kompresora po dva akumulatora, da su na utovarnoj lopati, kompresoru i bageru bili pokidani i katanci koji su obezbjeđivali rezervoare za gorivo, te da je iz utovarne lopate, kompresora i bagera otuđeno 15 litara dizel goriva. Iskaz svjedoka maloljetnog </span><span class="span1">S.V.</span><span class="span1"> u dijelu u kojem je naveo da su sa manje radnih mašina otkinuli katance sa rezervoara i sa spremišta akumulatora, te da su otuđili samo tri akumulatora, takođe je opovrgnut kazivanjem </span><span class="span1">ovlašćenog predstavnika oštećenog </span><span class="span1">preduzeća "Geo servis" DOO Podgorica </span><span class="span1">V.P.</span><span class="span1">a. Po nalaženju suda ovakvim svjedočenjem Stanišić Vuko je imao namjeru da pomogne okrivljenom </span><span class="span1">V.M.</span><span class="span1"> u cilju ublažavanja njegove krivice, a zašto je imao interesa obzirom da mu je okrivljeni </span><span class="span1">V.M.</span><span class="span1"> drug.</span>
</p>
<p>&nbsp;</p>
<p>
<span class="span1">Krivi</span><span class="span1">čno</span><span class="span1"> </span><span class="span1">djelo</span><span class="span1"> </span><span class="span1">teška</span><span class="span1"> </span><span class="span1">kradja</span><span class="span1"> </span><span class="span1">iz</span><span class="span1"> čl.240 st.1 tač.1 KZ </span><span class="span1">postoji</span><span class="span1"> </span><span class="span1">ako</span><span class="span1"> je </span><span class="span1">kradja</span><span class="span1"> </span><span class="span1">iz</span><span class="span1"> čl.239 KZ </span><span class="span1">izvršena</span><span class="span1"> </span><span class="span1">obijanjem</span><span class="span1"> </span><span class="span1">ili</span><span class="span1"> </span><span class="span1">provaljivanjem</span><span class="span1"> </span><span class="span1">zatvorenih</span><span class="span1"> </span><span class="span1">zgrada</span><span class="span1">, soba, </span><span class="span1">kasa</span><span class="span1">, </span><span class="span1">ormana</span><span class="span1"> i </span><span class="span1">drugih</span><span class="span1"> </span><span class="span1">zatvorenih</span><span class="span1"> </span><span class="span1">prostora</span><span class="span1"> </span><span class="span1">ili</span><span class="span1"> </span><span class="span1">drugim</span><span class="span1"> </span><span class="span1">savladjivanjem</span><span class="span1"> </span><span class="span1">većih</span><span class="span1"> </span><span class="span1">prepreka</span><span class="span1">, a </span><span class="span1">krivično</span><span class="span1"> </span><span class="span1">djelo</span><span class="span1"> </span><span class="span1">kradja</span><span class="span1"> </span><span class="span1">iz</span><span class="span1"> čl.239 st.1 KZ </span><span class="span1">čini</span><span class="span1"> </span><span class="span1">onaj</span><span class="span1"> </span><span class="span1">ko</span><span class="span1"> </span><span class="span1">tudju</span><span class="span1"> </span><span class="span1">pokretnu</span><span class="span1"> </span><span class="span1">stvar</span><span class="span1"> </span><span class="span1">oduzme</span><span class="span1"> </span><span class="span1">drugom</span><span class="span1"> u </span><span class="span1">namjeri</span><span class="span1"> da </span><span class="span1">njenim</span><span class="span1"> </span><span class="span1">prisvajanjem</span><span class="span1"> </span><span class="span1">sebi</span><span class="span1"> </span><span class="span1">ili</span><span class="span1"> </span><span class="span1">drugom</span><span class="span1"> </span><span class="span1">pribavi</span><span class="span1"> </span><span class="span1">protivpravnu</span><span class="span1"> </span><span class="span1">imovinsku</span><span class="span1"> </span><span class="span1">korist</span><span class="span1">. U </span><span class="span1">konkretnom</span><span class="span1"> </span><span class="span1">slučaju</span><span class="span1">, a </span><span class="span1">kako</span><span class="span1"> je to </span><span class="span1">činjenično</span><span class="span1"> </span><span class="span1">utvrđeno</span><span class="span1">, </span><span class="span1">okrivljeni</span><span class="span1"> je </span><span class="span1">obijanjem</span><span class="span1"> </span><span class="span1">zatvorenih</span><span class="span1"> </span><span class="span1">prostora</span><span class="span1"> </span><span class="span1">( </span><span class="span1">kidanjem</span><span class="span1"> </span><span class="span1">katanaca</span><span class="span1"> </span><span class="span1">kojima</span><span class="span1"> </span><span class="span1">su</span><span class="span1"> </span><span class="span1">bila</span><span class="span1"> </span><span class="span1">obezbijeđena</span><span class="span1"> </span><span class="span1">spremišta</span><span class="span1"> </span><span class="span1">za</span><span class="span1"> </span><span class="span1">akumulatore</span><span class="span1"> </span><span class="span1">na</span><span class="span1"> </span><span class="span1">radnim</span><span class="span1"> </span><span class="span1">mašinama</span><span class="span1"> i </span><span class="span1">kidanjem</span><span class="span1"> </span><span class="span1">katanaca</span><span class="span1"> </span><span class="span1">kojima</span><span class="span1"> </span><span class="span1">su</span><span class="span1"> </span><span class="span1">bili</span><span class="span1"> </span><span class="span1">obezbijeđeni</span><span class="span1"> </span><span class="span1">rezervoari</span><span class="span1"> </span><span class="span1">radnih</span><span class="span1"> </span><span class="span1">mašina</span><span class="span1">, a </span><span class="span1">koje</span><span class="span1"> </span><span class="span1">kidanje</span><span class="span1"> je </span><span class="span1">izvršeno</span><span class="span1"> </span><span class="span1">bonsekom</span><span class="span1"> i </span><span class="span1">kliještima</span><span class="span1">)  </span><span class="span1">tuđe</span><span class="span1"> </span><span class="span1">pokretne</span><span class="span1"> </span><span class="span1">stvari</span><span class="span1"> </span><span class="span1">oduzimao</span><span class="span1"> </span><span class="span1">drugom</span><span class="span1"> u </span><span class="span1">namjeri</span><span class="span1"> da </span><span class="span1">njihovim</span><span class="span1"> </span><span class="span1">prisvajanjem</span><span class="span1"> </span><span class="span1">pribavi</span><span class="span1"> </span><span class="span1">sebi</span><span class="span1"> </span><span class="span1">protivpravnu</span><span class="span1"> </span><span class="span1">imovinsku</span><span class="span1"> </span><span class="span1">korist</span><span class="span1">.</span>
</p>
<p>&nbsp;</p>
<p>
<span class="span1">Zbog</span><span class="span1"> toga </span><span class="span1">sud</span><span class="span1"> </span><span class="span1">nalazi</span><span class="span1"> da je </span><span class="span1">okrivljeni</span><span class="span1"> </span><span class="span1">V.M.</span><span class="span1"> </span><span class="span1">počinio</span><span class="span1"> </span><span class="span1">krivično</span><span class="span1"> </span><span class="span1">djelo</span><span class="span1"> </span><span class="span1">teška</span><span class="span1"> </span><span class="span1">krađa</span><span class="span1"> </span><span class="span1">iz</span><span class="span1"> čl.240 st.1 tač.1 KZ.</span><span class="span1"> </span>
</p>
<p>&nbsp;</p>
<p>
<span class="span1">Kod</span><span class="span1"> </span><span class="span1">naprijed</span><span class="span1"> </span><span class="span1">navedenog</span><span class="span1"> </span><span class="span1">činjeničnog utvrdjenja, cijeneći psihički odnos okrivljenog prema počinjenom krivičnom djelu, sud je našao da je isti postupao </span><span class="span1">sa</span><span class="span1"> direktnim umišljajem, odnosno bio je svjestan svog djela i htio je njegovo izvršenje, što ga sve čini krivim. Dakle, okrivljeni je bio svjestan </span><span class="span1">svoje radnje, njene uzročne veze sa posljedicom koja će usljed nje da nastupi i posljedice, pa je htio da svojom radnjom prouzrokuje zabranjenu posljedicu, a sve u namjeri pribavljanja protivpravne imovinske koristi.</span>
</p>
<p>&nbsp;</p>
<p>
<span class="span1">Sud je u skladu sa činjeničnim utvrđenjem proizašlim iz naprijed navedenih dokaza neznatno precizirao činjenični opis krivičnog djela, na način određen kao u izreci presude, ne povrjeđujući na taj način objektivni identitet optužbe.</span>
</p>
<p>&nbsp;</p>
<p>
<span class="span1">Prilikom odlučivanja o vrsti i visini krivične sankcije za okrivljenog, sud je u smislu čl.42 KZ, cijenio sve okolnosti na njegovoj strani, koje su od značaja za njen izbor i visinu, pa je od olakašavajućih okolnosti na strani okrivljenog našao da je mlad, da je neosuđivan, da se oštećeni nije pridružio krivičnom gonjenju i da je potpuno obeštetio oštećenog,  dok otežavajućih okolnosti nije bilo. Navedene olakšavajuće okolnosti sud je cijenio kao naročito olakšavajuće, u smislu čl.45 KZ, pa je okrivljenom utvrdjenu kaznu zatvora  ublažio ispod zakonom propisanog minimuma, a u okviru granica propisanih čl.46 KZ i našao da u konkretnom slučaju ima mjesta izricanju uslovne osude, shodno čl.53 i 54 KZ, prethodno utvrdjujući mu kaznu zatvora u </span><span class="span1">trajanju od 3 (tri) mjeseca i istovremeno odredjujući da se ista neće izvršiti ako okrivljeni za vrijeme od 3 (tri) godine po pravosnažnosti presude ne učini novo krivično djelo. </span><span class="span1">Sud je našao da se u konkretnom slučaju, a imajući u vidu naprijed navedene olakšavajuće okolnosti, može očekivati da će se upozorenjem uz prijetnju kaznom uticati na okrivljenog da ubuduće ne vrši krivična djela, te da nije nužno da se kazna primijeni radi krivično-pravne zaštite, pa sud nalazi da će se u konkretnom slučaju uslovnom osudom iz izreke ove presude u potpunosti ostvariti svrha izricanja ove krivične sankcije iz čl.52 KZ u okviru opšte svrhe propisivanja i izricanja krivičnih sankcija iz čl.4 st.2 KZ.</span>
</p>
<p>&nbsp;</p>
<p>
<span class="span1">O </span><span class="span1">troškovima</span><span class="span1"> </span><span class="span1">krivičnog</span><span class="span1"> </span><span class="span1">postupka</span><span class="span1"> </span><span class="span1">odlučeno</span><span class="span1"> je </span><span class="span1">na</span><span class="span1"> </span><span class="span1">osnovu</span><span class="span1"> čl.226 i 229 ZKP-a, pa </span><span class="span1">kako</span><span class="span1"> je </span><span class="span1">okrivljeni</span><span class="span1"> </span><span class="span1">oglašen</span><span class="span1"> </span><span class="span1">krivim</span><span class="span1">, </span><span class="span1">obavezan</span><span class="span1"> je </span><span class="span1">na</span><span class="span1"> </span><span class="span1">plaćanje</span><span class="span1"> </span><span class="span1">troškova</span><span class="span1"> </span><span class="span1">krivičnog</span><span class="span1"> </span><span class="span1">postupka</span><span class="span1"> u </span><span class="span1">iznosu</span><span class="span1"> od 99</span><span class="span1">,00</span><span class="span1"> </span><span class="span1">eura</span><span class="span1">, </span><span class="span1">koji</span><span class="span1"> se </span><span class="span1">odnose</span><span class="span1"> </span><span class="span1">na</span><span class="span1"> </span><span class="span1">nagrade</span><span class="span1"> </span><span class="span1">odmjerene</span><span class="span1"> </span><span class="span1">vještaku</span><span class="span1"> komercijalne struke </span><span class="span1">D.Đ.</span><span class="span1"> (60,50 eura u istrazi i 38,50 eura na glavnom pretresu), kao </span><span class="span1">i </span><span class="span1">sudskog</span><span class="span1"> </span><span class="span1">paušala</span><span class="span1"> u </span><span class="span1">iznosu</span><span class="span1"> od 30,00 </span><span class="span1">eura</span><span class="span1">, a </span><span class="span1">koji</span><span class="span1"> </span><span class="span1">iznos</span><span class="span1"> je </span><span class="span1">odredjen</span><span class="span1"> </span><span class="span1">srazmjerno</span><span class="span1"> </span><span class="span1">trajanju</span><span class="span1"> i </span><span class="span1">složenosti</span><span class="span1"> </span><span class="span1">ovog</span><span class="span1"> </span><span class="span1">postupka</span><span class="span1">, </span><span class="span1">uz</span><span class="span1"> </span><span class="span1">ocjenu</span><span class="span1"> </span><span class="span1">imovinskih</span><span class="span1"> </span><span class="span1">prilika</span><span class="span1"> </span><span class="span1">okrivljenog</span><span class="span1">. </span><span class="span1">Naprijed</span><span class="span1"> </span><span class="span1">navedene</span><span class="span1"> </span><span class="span1">troškove</span><span class="span1"> </span><span class="span1">okrivljeni</span><span class="span1"> je </span><span class="span1">dužan</span><span class="span1"> </span><span class="span1">platiti</span><span class="span1"> </span><span class="span1">budžetu</span><span class="span1"> </span><span class="span1">Crne</span><span class="span1"> Gore u </span><span class="span1">roku</span><span class="span1"> </span><span class="span1">od</span><span class="span1"> 15 </span><span class="span1">dana</span><span class="span1"> </span><span class="span1">po</span><span class="span1"> </span><span class="span1">pravosnažnosti</span><span class="span1"> </span><span class="span1">presude</span><span class="span1">.</span>
</p>
<p>&nbsp;</p>
<p>
<span class="span1">Sud je cijenio i druge provedene dokaze pa je našao da su bez uticaja na odluku u ovoj krivičnoj stvari.  </span>
</p>
<p>&nbsp;</p>
<p>
<span class="span1">Na </span><span class="span1">osnovu</span><span class="span1"> </span><span class="span1">izloženog</span><span class="span1">, a </span><span class="span1">primjenom</span><span class="span1"> </span><span class="span1">čl</span><span class="span1">.</span><span class="span1"> </span><span class="span1">374 ZKP-a, </span><span class="span1">odlučeno</span><span class="span1"> je </span><span class="span1">kao</span><span class="span1"> u </span><span class="span1">izreci</span><span class="span1"> </span><span class="span1">ove</span><span class="span1"> </span><span class="span1">presude</span><span class="span1">.</span><span class="span1"> </span>
</p>
<p>&nbsp;</p>
<p>
<span class="span1">   ZAPISNI</span><span class="span1">ČAR, </span><span class="span1"></span><span class="span1"></span><span class="span1"></span><span class="span1">                             S U D I J A,</span>
</p>
<p>
<span class="span1">   </span><span class="span1">Branka</span><span class="span1"> </span><span class="span1">Nikolić</span><span class="span1">                                                         Vladimir </span><span class="span1">Novović</span>
</p>
<p>&nbsp;</p>
<p>
<span class="span1">DN-a:</span>
</p>
<p>
<span class="span1">-ODT </span><span class="span1">Podgorica</span>
</p>
<p>
<span class="span1">-</span><span class="span1">okrivljenom</span><span class="span1"> </span><span class="span1">V.M.</span>
</p>
<p>
<span class="span1">-</span><span class="span1">braniocu</span><span class="span1"> </span><span class="span1">adv.M</span><span class="span1">.</span><span class="span1"> R</span><span class="span1">.</span>
</p>
<p>
<span class="span1">        </span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span2">PRAVNA POUKA:</span><span class="span1"> Protiv ove presude može se izjaviti žalba u roku od 15 dana od dana prijema pismenog otpravka Višem sudu u Podgorici, a preko ovog suda.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
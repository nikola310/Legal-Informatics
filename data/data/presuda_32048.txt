<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.s1{color:#1122cc;}
.s2{font-family:Times New Roman;}
.s3{font-weight:bold;}
.p1{text-align:start;hyphenate:auto;font-family:Arial;font-size:12pt;}
.p2{text-align:end;hyphenate:auto;font-family:Times New Roman;font-size:12pt;}
.p3{text-align:start;hyphenate:auto;font-family:Times New Roman;font-size:12pt;}
.p4{text-align:center;hyphenate:auto;font-family:Times New Roman;font-size:12pt;}
.p5{text-align:justify;hyphenate:auto;font-family:Times New Roman;font-size:12pt;}
.p6{text-align:center;hyphenate:auto;keep-with-next.within-page:always;font-family:Times New Roman;font-size:12pt;}
.p7{text-indent:0.5in;text-align:justify;hyphenate:auto;font-family:Times New Roman;font-size:12pt;}
.p8{text-indent:0.5in;text-align:center;hyphenate:auto;font-family:Times New Roman;font-size:12pt;}
</style>
<meta content="ljiljana.popovic" name="author">
</head>
<body class="b1 b2">
<p class="p1">
<span class="s1"> </span>
</p>
<p class="p1">
<!--Image link to '0.jpg' can be here-->
<span class="s2">								                         </span>
</p>
<p class="p2">
<span class="s3">K.br.141/12</span>
</p>
<p class="p3"></p>
<p class="p3"></p>
<p class="p4">
<span class="s3">U IME CRNE  GORE</span>
</p>
<p class="p3"></p>
<p class="p3"></p>
<p class="p5">
<span>           		Osnovni sud u Pljevljima kao prvostepeni krivični sud po sudiji Ljiljani Popović uz sudjelovanje zapisničara Zore Leković, u krivičnom predmetu protiv optuženog B. D. iz P., zbog krivičnog djela laka tjelesna povreda iz čl. 152. st.1. Krivičnog Zakonika  po  privatnoj tužbi tužitelja N. M. iz P. od 02.10.2012. godine nakon održanog glavnog i javnog pretresa u prisustvu  privatnog tužioca N.M. i optuženog  B. D., dana 23.11.2012. godine donio je i javno objavio</span>
</p>
<p class="p5"></p>
<p class="p5"></p>
<p class="p6">
<span class="s3"> P R E S U D U</span>
</p>
<p class="p5"></p>
<p class="p7">
<span>	Optuženi </span><span class="s3">B. D., JMBG ......, </span><span>od oca M. i majke S. rodjene J., rodjen u P.dana ......godine, sa prebivalištem u P., Ul......, državljanin CG, neoženjen, bez djece, nezaposlen,pismen,  završio srednju stručnu školu, govori srpskim jezikom razumije crnogorski jezik, lošeg imovnog stanja, neosudjivan.</span>
</p>
<p class="p7"></p>
<p class="p7">
<span>	</span><span class="s3">Na osnovu čl.373 st.1 tačka 2 ZKP-a</span>
</p>
<p class="p7"></p>
<p class="p7"></p>
<p class="p8">
<span class="s3">OSLOBADJA SE OD OPTUŽBE</span>
</p>
<p class="p7"></p>
<p class="p7">
<span class="s3">	Da je:</span>
</p>
<p class="p7"></p>
<p class="p7">
<span class="s3">	</span><span>Dana 06.08.2012.godine  u selu A. opština P.  oko 01,00 časova  lako tjelesno povrijedio  privatnog tužitelja N.M., na način  što ga je jedanput udario nogom obuvenom u patike  u predjelu desnog oka  nanijevši  privatnom tužiocu laku tjelesnu povredu  u vidu  kontuzije glave u predjelu  desne očne duplje  sa površnom  oguljotine kože,</span>
</p>
<p class="p7"></p>
<p class="p7">
<span>	čime bi izvršio krivično djelo laka tjelesna povreda iz čl. 152 st. 1 Kz,</span>
</p>
<p class="p7"></p>
<p class="p7">
<span>	 Jer u postupku nije dokazano  da je optuženi  izvršio krivično djelo  koje mu se  privatnom tužbom  stavlja na teret.</span>
</p>
<p class="p7">
<span class="s3"> </span>
</p>
<p class="p7">
<span> 	Privatni tužilac N.M. je dužan  platiti ovom sudu na ime troškova krivičnog postupka  iznos od  99,00 € kao i na ime takse za tužbu  i odluku suda  iznos od 50,00 €,</span>
</p>
<p class="p7"></p>
<p class="p7"></p>
<p class="p7">
<span>	 a ovo u roku od 15 dana po pravosnažnosti presude  pod prijetnjom prinudnog izvršenja.</span>
</p>
<p class="p7">
<span> </span>
</p>
<p class="p7">
<span>	Imovinsko pravnog zahtjeva nije bilo.</span>
</p>
<p class="p7"></p>
<p class="p7"></p>
<p class="p8">
<span class="s3">O b r a z l o ž e n j e </span>
</p>
<p class="p8"></p>
<p class="p8"></p>
<p class="p7">
<span>	 Privatni tužilac N. M. tužbom od 02.10.2012.godine optužio je B.D. iz P.  da je izvršio krivično  djelo lake tjelesne povrede  iz čl.152 st.1 Kz  a na način, mjesto i vrijeme  bliže opisano izrekom ove presude.U završnoj riječi privatni tužilac  je  istakao  da ga je kritične prilike optuženi udario jedanput nogom obuvenom u patike  u predjelu desnog oka  i da traži da sud optuženog oglasi krivim i osudi po zakonu  kao i da  mu naknadi troškove krivičnog postupka. </span>
</p>
<p class="p7"></p>
<p class="p7">
<span>	Optuženi B. D. negirajući izvršenje krivičnog djela i krivicu navodeći  da je kritičnog dana otišao u selo A. gdje ima kuću  kao i da je otišao negdje oko 17,30 časova  do 18,00 časova  a njegov  brat od strica V.  je bio dotjerao bale sijena iz G. pa su mu  on, njegov brat D. kao i brat od strica N.pomagali da iztovari  te baleTu je bio i N. M. koji je navodno došao da pomogne istovaranju bala  a u stvari je istovario desetak bala  a ostalo vrijeme je sjedio i pio.Bale su istovarili negdje do mraka, do 21,00 čas, a onda su sjeli ispod V. kuće na klupu da popiju kafu.Optuženi je kazao da je popio i nekolike rakije  a N. je  isto i dalje pio rakiju,N. je inače poznat  da voli alkohol.Dalje je kazao  da negdje oko ponoći D. i N. odlaze a na klupi ostaju on,V. i N. M.  i dok je  on  nešto pričao sa V. M. je pitao  šta pričaju  a on M. rekao da ta priča  nije  za više ušiju i tada  M. osipa paljbu po njemu govoreći mu "šta ti,ništa ne radiš, otac te izdržava,  ti si krmak tovljenik"našta on M. govori  da mu nije traktora koji mu je ostavio otac crkao bi od gladi  i tada M. počinje da ga psuje govoreći mu"jebem ja tebi  majku,pizda ti materina"a V.govori da se ne svadjaju  a on govori M. da sjutra mogu raspraviti kad se on otrijezni i tada M. ustaje sa klupe na kojoj su sidjeli govoreći mu "jebem ti majku" i kreće put njega  i tada V. staje  izmedju njega i M., V. je spriječio M. da ga ne udari i tada M. pada kolko mu se čini na stomak  i kreće prema V. kolju da uzme kolac da ga bije. V. je spriječio M. da uzme kolac  a njemu govori da ide kući što je on i uradio  dok M. ostaje sa V.. Optuženi je dalje u odbrani kazao  da je  ostao da prenoći na selu  a posle sat vremena dolazi policija i sa njom M. i onda odlaze u policiju  da daju izjave  gdje su obojica zadržani do 05,00 časova izjutra. Optuženi je tvrdio  da ničim kritične prilkike  nije udario  N., da  je mjesto gdje je ta klupa na kojoj su sidjeli  ispod anbara  i da nije ravan teren ali je zemljani teren. Te noći kad je sa policijom  kod njega kući došao M., M.nije izlazio iz policijskog auta a kad su ih vozili u stanicu policije M. je sjedio u kabini  a on u furgonu  tako da nije vidio M. i nezna  da li je imao povrede a u policiji čim su stigli odnosno izašli iz auta  dok je on stajao u hodniku M. je davao izjavu  i vidio je M. kad je ušao u kancelariju ali nije vidio da ima povrede. Čak i u hodniku policije M. je prolazio 3 do 4 puta pored njega i V. i  puktao  pa ga je na kraju policajac sklonio. U završnoj riječi  optuženi je predložio  da ga sud oslobodi od optužbe jer nije kriv i nije udario kritične prilike  privatnog tužioca. </span>
</p>
<p class="p7"></p>
<p class="p7">
<span>	U dokaznom postupku sud je saslušao privatnog tužioca N. M.u svojstvu svjedoka, saslušao svjedoka B.V., saslušao vještaka dr. P. M., pročitao  izvještaj ljekara specijaliste hirurga od 06.08.2012.godine na ime N.M., pročitao izvještaj ljekara specijaliste očne klinike broj 1844 od 06.08.2012.godine na ime N. M. i pročitao izvod iz KE za optuženog.</span>
</p>
<p class="p7"></p>
<p class="p7">
<span>	Nakon provedenog dokaznog postupka i ocjene izvedenih dokaza kako svakog pojedinačno tako i u medjusobnoj povezanosti a pri tom cijeneći odbranu optuženog B. D. ovaj sud je utvrdio činjenično stanje bliže opisano izrekom ove presude. </span>
</p>
<p class="p7"></p>
<p class="p7">
<span>	Naime, privatni tužilac N.M.je  optužio optuženog B. D. da ga je  dana 06.08.2012. godine  jedanput udario nogom obuvenom u patike  u predjelu desnog oka i nanio mu laku tjelesnu povredu  u vidu kontuzije glave  u predjelu desne očne duplje  sa površnom oguljotinom kože.Optuženi B. D. negira da je kritične prilike udario privatnog tužioca,negira da mu je nanio povrede već da je  privatni tužilac  kritične prilike sam pao  na stomak  a on nije vidio povrede  na privatnom tužiocu te noći.</span>
</p>
<p class="p7"></p>
<p class="p7">
<span>	Radi utvrdjivanja osnovanosti optužbe kao i radi provjere odbrane optuženog sud je izveo naprijed navedene dokaze. </span>
</p>
<p class="p7"></p>
<p class="p7">
<span>             Privatni tužilac  N. M. u svom iskazu datom u svojstvu svjedoka  navodi  da ga je dana 06.08.2012.godine  pozvao B. V. iz A.  da mu pomogne u istovaranju bala sijena  pa je negdje oko 16,00 časova  otišao kod V., tamo je bilo 7 do 8 ljudi koji su pomagali  i već su bili pola bala istovarili  kad su došli optuženi i njegov brat D. i  rodjak N.. Istovaranje bala se završilo negdje izmedju 21,00 i 22,00 časa, već je bio pao mrak  i poslije svega su toga sjeli na klupu  ispred V. kuće, klupa je na livadi  i prije ponoći svi  odlaze  a ostaju on, V. i optuženi. Kad su njih trojica ostala na klupi optuženi je sjedio sa njegove desne strane a V. sa lijeve strane  pa kako  optuženi koji kad popije  mnogo priča  rekao je optuženom "šta melješ i  dje se gasiš" i okrenuo se prema V.  i tada sa rastojanja od metar do metar ipo  njega optuženi udara nogom  oibuvenom u patike u predjelu  desnog oka,  udarac je bio toliko jak da se skotrljao sa klupe i pao, V. upada izmedju njih. Privatni tužilac  je dalje kazao da kada je ustao  i dok je bio u stojećem stavu  optuženi ga  udara jedanput u predjelu rebara ali nije osjetio jačinu tog udarca  jer je bio zagrijan. Tada odlazi svojoj kući i u putu poziva policiju koja je brzo došla. Kazao je da je  od tog udarca u predjelu desnog oka imao 5 do 6 oguljotina  i otok,  bilo je i krvi  a poslije  3 dana  osjetio je da ga bole rebra,nije mogao da diše  a nije bilo  modrice  i sigurno  mu je optuženi polomio dva rebra  ali nije zbog toga išao ljekaru jer zna da mu sud nebi prihvatio ljekarsko  posle tri dana.Nije vidio  da li je optuženi stajao ili sjedio na klupi  kada  ga je udario nogom u predjelu desnog oka. Policija ga je iste noći odvela u bolnicu gdje je pregledan o čemu ima medecinsku dokumentaciju. </span>
</p>
<p class="p7"></p>
<p class="p7">
<span>	Kako je  privatni tužilac N. tvrdio  da mu je  povrede  u predjelu desnog oka   nanio  optuženi  udarcem nogom obuvenom u patike  sud je  na okolnost  sredstva nanošenja povreda oštećenom  i  njihovu težinu  saslušao vještaka  dr. P.M.  koji je  u svom nalazu i mišljenju a na osnovu medecinske dokumentacije za privatnog tužioca kazao da se iz  medecinske dokumetnacije  za privatnog tužioca-izvještaj ljekara specijaliste   hiruga od 06.08.2012.godine i izvještaj ljekara specijaliste očne klinike broj protokola 1844 od 06.08.2012. godine  vidi  da je  izvještajem ljekara specijaliste  hiruga od 06.08.2012.godine  konstatovano "u predjelu spoljne trećine  desne arkade  diskretan otok sa nekoliko sitnih oguljotina  bez vidljivog hematoma ( krvni podliv) i  sufuzije (podliva) na  konjuktivi (vežnjače)". U dijagnozi  stoji "kontuzija glave u predjelu desne očlne duplje sa površnom oguljotinom kože pored koje riječi stoje  dva  znaka pitanja". U izvještaju očnog ljekara  broj 1844 od 06.08.2012.godine "OD (desno oko): spoljašnji i unutrašnji  nabor vežnjače, OU (oba oka) hiperemija  vežnjače (crvenilo očiju) reakcija zenica uredna, FOU (očno dno oba oka) nalaz odgovara starosnom dobu" a u dijagnozi  stoji kontuzija  pored desnog oka. U svom nalazu i mišljenju  vještak  je kazao  da se radi o lakoj tjelesnoj povredi, o blagoj i jedva vidljivoj povredi pored  koje  je ljekar hirurg  prilikom prvog pregleda  stavio dva znaka pitanja  što znači da je nešto otvoreno  i ova povreda je mogla nastati blagim dejtvom sile na taj dio  tijela  ili blagim udarom  tog dijela tijela od neki predmet ili podlogu  a nije mogla  nastati  od jakog udarca  jer  bi jači udarac ostavio veću povredu  jer je arkada  osjetljiv dio tijela  i jači udarac bi morao  rasjeći arkadu, u konkretnom slučaju toga nema  već samo nekoliko sitnih,diskretnih(jedva vidljivih)oguljotina.Povreda je veoma blaga  i nesiključuje mogućnost da je nastala  udarcem  i to blagim  ali je  vještak  bliži  da je nastala padom  jer bi od jakog udarca  u predjelu arkade  bila veća povreda.Unutrašnji pteridijum  i hiperemija vežnjače  su bolesti, stanja koja nisu  posledica povredjivanja.Vještak je kazao  da  u medecinskoj dokumentaciji na ime privatnog tužioca  nema podatka da je imao povredu niti lom grudnog koša i rebara  a lom rebara je takva povreda gdje se  odmah osjeća jak bol,  to je veoma bolna povreda  a tačno je da se rengerski  takva  povreda nevidi  prvih dana već se bolje očitava  nakon nekoliko dana od povredjivanja.  </span>
</p>
<p class="p7"></p>
<p class="p7">
<span>	Sud je u cjelosti prihvatio kao objektivan i po pravilima struke dat nalaz i mišljenje  vještaka Dr. P. M. koji nalaz i mišljenje su potkrijepljeni medicinskom dokumentacijom za privatnog tužioca. Dovodeći  iskaz privatnog tužioca  N. datog u svojstvu svjedoka  u logičnu vezu  sa objektivnim  i  po pravilima struke datim  nalazom i mišljenjem vještaka  sud  nije  prihvatio  iskaz privatnog tužioca  dat u svojstvu svjedoka  kao  objektivan  i istinit. Ovo sa razloga  što je privatni tužilac kazao  da ga je optuženi jedanput  udario nogom obuvenom u patiku  u predjelu desnog oka  i da je udarac  bio jak  toliko da je usled udarca  pao sa klupe  te da je  pored nekoliko oguljotina  imao i  hematom  u predjelu  desnog oka. Vještak je bio decidan  da bi jak udarac  u ovom predjelu  obzirom da je arkada  osjetljiv dio  tijela  ostavio veću povredu odnosno rasjekotinu arkade te da je bliži da je povreda u predjelu oka nastala padom.U medecinskoj dokumentaciji nema opisane povrede otoka (hematoma), iste noći  privatni tužilac je odveden  u Medecinski centar radi ukazivanja pomoći i da je zaista postojao hematom bio bi opisan u medecinskoj dokumentaciji isto kao i sitne oguljotine što sve upućuje na zaključak da nijesu tačni navodi  privatnog tužioca da je kritične prilike  imao hematom u predjelu desnog oka. Privatni tužilac je tvrdio  da ga je  kritične prilike optuženi  jedanput udario  nogom i u predjelu rebara  te da  nezna koje  jačine je taj udarac bio  jer je zagrijan  a poslije nekoliko dana je osjetio bolove i sigurno su mu bila polomljena dva rebra.Vještak je kazao da u medecinskoj dokumentaciji  nema podatka  o povredi grudnog koša i rebara  te da je  lom rebara takva povreda  kod koje se odmah osjeća  jak bol  jer je to veoma bolna povreda. Dakle,  da je  privatni tužilac  zaista  zadobio  povredu  lom rebara  od udarca nogom optuženog kritične prilike  morao bi osjetiti  veoma jak bol  pa ni ove navode privatnog tužioca  sud nije mogao  prihvatiti kao istinite. Iz ovih razlog sud nije mogao prihvatiti  kao istinit i nepristrasan iskaz  privatnog tužioca N. M.. </span>
</p>
<p class="p7"></p>
<p class="p7">
<span> 	Svjedok B. V. je izjavio da mu je optuženi  daljni rodjak  a privatni  tužilac komšija  te da je dana 06.08.2012.godine  trebao da  dotjera  iz G. bale sijena  pa je izjutra vidio privatnog tužioca  koji mu je rekao da će doći  da mu pomogne  pa kad je negdje oko 17,00 ili 17,30 časova  dotjerao bale  pozvao je M. da dodje  i pomogne mu u istovaranju. Pošto je kuća  optuženog do njegove kuće i  optuženi je zajedno sa bratom D. i rodjakom N. došao da pomogne u  istovaranju bala, tu su bili još Dj. N., Š. D. i L.Lj. i bale su istovarili negdje pred sami mrak  a onda oko 21,00 čas  sjeli na klupu  da popiju  pivo i rakiju. Negdje oko 23,30 časova  do 00,00 časova  svi su otišli  a na klupi ostaju  on, optuženi  i privatni tužilac. Optuženi je htio da ide  ali ga je on zamolio da ostane  kako nebi ostajao sam  sa M. koji je bio  dobro pijan  dok optuženi nije bio pijan, popio je dvije rakije. Dalje je kazao  da kad  su  ostali njih trojica izmedju optuženog i privatnog tužioca nastaje prepirka, prepirku počinje  privatni tužilac  govoreći optuženom da nigdje ne radi, da živi od očeve penzije  i da je krmak tovljenik  a optuženi je tada rekao M. "crko bi od gladi  da ti pokojni otac nije ostavio traktor".M.  i dalje vrijedja D. koji mu je rekao "nećemo ovdje  pred V. kućom  sjutra će mo to kad se otrijezniš" i tada M. ustaje sa klupe  i kreće ka D.  da ga napadne  govoreći optuženom " da ti jebem majku".Svjedok B. je  kazao da on tada ustaje i staje ispred  M.  pa je odgurnuo rukom  M. koji pada  a kad je ustao  kreće prema  smrčevom kolju koje je bilo složeno  pored klupe  i uzima kolac  a on staje  ispred M. i govori   optuženom da ide kući  i optuženi odmah odlazi svojoj kući  a  M. ostavlja kolac  i govori da će zvati miliciju. Smatrajući da  nema razlog da zove  policiju  i da je on kriv za tu svadju opsovao je M.  koji odlazi  ali ne putem  koji vodi  njegovoj kući  već nekom stranom  gdje je kamenjar i šuma  i gdje se ni danju nemože normalno proći.Svjedok B. dalje navodi  da je  tada otišao kući kod optuženog  i taman je htio da  podje svojoj kući kad je došla policija.Dok je bio kod optuženog  privatni tužilac ga je zvao telefonom  i kleo  u očev grob  da policiji  kaže da ga je optuženi udario. Policija ih je svu trojicu  privela  i on nije vidio  da je privatni tužilac imao povreda ali zna da je policija privatnog tužioca vodila u bolnicu. Ovaj svjedok je tvrdio da optuženi kritične prilike  nije ničim udario privatnog tužioca niti mu nanio  povrede  te da je spreman  da se zakune  i na krst i svijeću  i u Crkvu da je ispričao  istinu. </span>
</p>
<p class="p7"></p>
<p class="p7">
<span>	Svjedok B. V.je daljni rodjak  optuženog  ali bez obzira na tu činjenicu  sud je  u cjelosti prihvatio  kao  istinit, nedvosmislen i nepristrasan  iskaz  ovog  svjedoka. Ovo iz razloga što iskaz ovog svjedoka  nije  u suprotnosti  sa objektivnim nalazom  i mišljenjem vještaka dr.P. jer je  vještak kazao  da je bliži da je  povreda  u predjelu  desnog oka  kod privatnog tužioca  nastala padom a ovaj svjedok je  kazao da je on odgurnuo privatnog tužioca te da je  nakon toga  privatni tužilac  Nenadić  pao.    </span>
</p>
<p class="p7"></p>
<p class="p7">
<span>	Dakle,u postupku je  na osnovu  objektivnog i po pravilima struke  datim nalazom i mišljenjem vještaka  utvrdjeno  da je  povreda u predjelu desnog oka  privatnog tužioca  nastala padom, da nema hematoma  kako je to tvrdio  privatni tužilac kao i da bi  jak udarac  u predjelu arkade a privatni tužilac je tvrdio da je povredu  zadobio od jakog udarca nogom, morao ostaviti  veću povredu odnosno  morao bi  rasjeći  arkadu čega u konkretnom slučaju nema već postoje  jedva vidljive, sitne oguljotine. Iz odbrane  optuženog B. D. kao  i iz nepristrasnog iskaza svjedoka B. V. utvrdjeno je  da  je privatni tužilac  kritične prilike  pao  nakon što ga je  svjedok V. odgurnuo.Vještak dr. P. je bliži  da je ova povreda  nastala  padom.</span>
</p>
<p class="p7"></p>
<p class="p7">
<span> 	Ovako utvrdjene činjenice nepružaju dovoljno osnova za utvrdjivanje krivice  optuženog B. D. jer se  u postupku nije moglo na pouzdan način  utvrditi  da je optuženi B. D. udario jedanput nogom u predjelu desnog oka privatnog tužioca N.M.  niti mu nanio  povredu bliže opisanu izrekom ove presude kako to tvrdi privatni tužilac  pa je sud  optuženog B.D.  usled  nedostatka  dokaza  a primjenom čl.373 st.1 tačka 2 ZKP-a  oslobodoio od optužbe  da je izvršio krivično djelo lake tjelesne povrede iz čl.152 st.1 Kz kako mu je to  tužbom  privatnog tužioca N. M. stavljeno na teret. </span>
</p>
<p class="p7"></p>
<p class="p7">
<span>	Shodno čl.230 st.3 u vezi čl.226 ZKP-a sud je obavezao privatnog tužioca da na ime troškova krivičnog postupka koji čine naknada i nagrada za obavljeno medicinsko vještačenje ovom sudu  plati iznos od 99,00 € kao i da na ime takse  na tužbu i odluku suda  plati iznos od 50,00 €.</span>
</p>
<p class="p7">
<span>	 Imovinsko pravnog zahtjeva nije bilo. </span>
</p>
<p class="p7"></p>
<p class="p8">
<span class="s3">OSNOVNI SUD U PLJEVLJIMA</span>
</p>
<p class="p8">
<span class="s3">Dana 23.11.2012. godine</span>
</p>
<p class="p7"></p>
<p class="p5">
<span class="s3">Zapisničar,	</span><span>								</span><span class="s3">S u d i j a,</span>
</p>
<p class="p5">
<span>Leković Zora                                                                                 	       Ljiljana Popović</span>
</p>
<p class="p5"></p>
<p class="p5">
<span class="s3">PRAVNA POUKA</span><span>: protiv ove presude dozvoljena je žalba u roku od 8 dana po</span>
</p>
<p class="p5">
<span>                                  prijemu iste Višem sudu u Bijelom Polju a preko ovog suda.</span>
</p>
<p class="p5">
<span class="s3">DOSTAVLJENO:</span>
</p>
<p class="p5">
<span class="s3">1 x Privatnom tužitelju</span>
</p>
<p class="p5">
<span class="s3">1 x Okrivljenom</span>
</p>
<p class="p5">
<span> </span>
</p>
<p class="p5">
<span>		         </span>
</p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>


</body>
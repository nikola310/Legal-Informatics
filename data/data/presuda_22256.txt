<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.p1{text-align:justify;hyphenate:auto;font-family:Times New Roman;font-size:14pt;}
.p2{text-align:end;hyphenate:auto;font-family:Times New Roman;font-size:14pt;}
.p3{text-align:center;hyphenate:auto;font-family:Times New Roman;font-size:14pt;}
.p4{text-indent:0.49166667in;text-align:justify;hyphenate:auto;font-family:Times New Roman;font-size:14pt;}
.p5{text-indent:-0.25in;margin-left:0.7416667in;text-align:justify;hyphenate:auto;font-family:Times New Roman;font-size:14pt;}
.p6{margin-left:0.49166667in;text-align:justify;hyphenate:auto;font-family:Times New Roman;font-size:14pt;}
.p7{text-indent:0.5in;text-align:justify;hyphenate:auto;font-family:Times New Roman;font-size:14pt;}
.p8{text-align:justify;hyphenate:auto;font-family:Times New Roman;font-size:12pt;}
.s1{font-weight:bold;}
.s2{display: inline-block; text-indent: 0; min-width: 0.49444443in;}
.s3{font-weight:bold;text-decoration:underline;}
</style>
<title> 
</title>
<meta content="AleksandarCulafic" name="author">
</head>
<body class="b1 b2">
<p class="p1">
<!--Image link to '0.jpg' can be here-->
</p>
<p class="p1"></p>
<p class="p2">
<span class="s1">K.br. 216/12</span>
</p>
<p class="p1"></p>
<p class="p3">
<span class="s1">U IME CRNE GORE</span>
</p>
<p class="p1"></p>
<p class="p1"></p>
<p class="p1">
<span class="s1">	OSNOVNI SUD U BERANAMA</span><span>, po sudiji pojedincu Aleksandru Ćulafiću, uz učešće namještenika suda Mirosave Lekić, kao zapisničara, u krivičnom predmetu protiv okrivljenog </span><span class="s1">J.S.</span><span>, iz B., zbog krivičnog djela šumska krađa iz čl. 324 st. 2 u vezi st. 1 Krivičnog zakonika, po optužnom predlogu Osnovnog državnog tužilaštva u B.ma Kt.br. 155/12 od 05.12.2012. godine, nakon održanog glavnog i javnog pretresa, u prisustvu savjetnika ODT-a u B. Marka Bojovića i okrivljenog J.S., dana 27.02.2012. godine, donio je i javno objavio </span>
</p>
<p class="p1"></p>
<p class="p3">
<span class="s1">P R E S U D U</span>
</p>
<p class="p1"></p>
<p class="p1"></p>
<p class="p1">
<span>	Okrivljeni</span><span class="s1"> J.S., </span><span>JMBG ..., od oca M.i majke D., rođene P., rođen ... godine, u B.ma, sa prebivalištem u naselju B., opština B., državljanin Crne Gore, završio srednju školu, oženjen, otac dvoje djece, nezaposlen, siromašnog imovnog stanja neosuđivan, </span>
</p>
<p class="p1">
<span class="s1">	</span>
</p>
<p class="p1">
<span> 	- na osnovu čl. 373 tač. 2 ZKP-a, </span>
</p>
<p class="p1"></p>
<p class="p1"></p>
<p class="p3">
<span class="s1">OSLOBAĐA SE OD OPTUŽBE</span>
</p>
<p class="p1"></p>
<p class="p1"></p>
<p class="p4">
<span>Da je: </span>
</p>
<p class="p1"></p>
<p class="p4">
<span>- u junu mjesecu ... godine, u državnoj šumi kojom gazduje Uprava za šume Pljevlja PJ B., u mjestu zv. „Lj. d.“, selo Z., opština B., radi krađe oborio ...bukovih stabla, ukupne drvne mase 10,35 m3, </span>
</p>
<p class="p1"></p>
<p class="p1">
<span>	- čime bi izvršio krivično djelo šumska krađa iz čl. 324 st. 2 u vezi st. 1 Krivičnog zakonika,</span>
</p>
<p class="p1"></p>
<p class="p5">
<span class="s2">-​&nbsp;</span><span>jer nije dokazano da je okrivljeni učinio djelo za koje je optužen. </span>
</p>
<p class="p1"></p>
<p class="p6">
<span>Troškovi postupka padaju na teret budžetskih sredstava.</span>
</p>
<p class="p1"></p>
<p class="p1"></p>
<p class="p6">
<span class="s1">O b r a z l o ž e nj e </span>
</p>
<p class="p6"></p>
<p class="p6"></p>
<p class="p1">
<span>	Optužnim predlogom Osnovnog državnog tužioca u B.ma Kt.br. 155/12 od 05.12.2012. godine, okrivljenom J. S., stavljeno je na teret izvršenje krivičnog djela šumska krađa iz čl. 324 st. 2 u vezi st. 1 Krivičnog zakonika.</span>
</p>
<p class="p1"></p>
<p class="p1">
<span>	Glavni pretres je održan i zaključen u prisustvu savjetnika ODT-a u B.ma Bojović Marka i okrivljenog, a u odsustvu uredno pozvanog predstavnika oštećene Uprave za šume Pljevlja PJ B.</span>
</p>
<p class="p1">
<span> </span>
</p>
<p class="p1">
<span>	Savjetnik ODT-a u B.ma, u završnoj riječi je ostao pri optužnom predlogu, jer je izvedenim dokazima utvrđena odgovornost okrivljenog S.J., za krivično djelo koje mu je optužbom stavljeno na teret, pa je predložio da ga sud oglasi krivim za predmetno krivično djelo, te da mu izrekne uslovnu osudu kojom će mu utvrditi kaznu zatvora u trajanju od .. dana i istovremeno odrediti da se ista neće izvršiti, ukoliko u roku od jedne godine od dana pravosnažnosti presude ne učini novo krivično djelo i na novčanu kaznu u iznosu od ... €.</span>
</p>
<p class="p1"></p>
<p class="p1">
<span>	Okrivljeni J.S., u svojoj odbrani u bitnom je istakao da pet stabala, koja su mu stavljena na teret optužnim aktom su posječena po odobrenju lugara N. R.. Od tih pet stabala dva stabla je posjekao njegov stric R. J., zv. Ć., a tri stabla je posjekao njegov otac J. M., što znači da on nije izvršio sječu. Nije bio prisutan kada su njegov stric i otac izvršili sječu, ali od njih je saznao da im je lugar N.R. odobrio sječu i da je bio prisutan prilikom sječe. On je po odobrenju lugara N. kupio ogranke po šumi nakon oborenih i otjeranih stabala, pa je lugaru za ovo nekada plaćao taksu, a nekada ne, jer se radilo o čišćenju šume. </span>
</p>
<p class="p1"></p>
<p class="p7">
<span>U završnoj riječi je istakao da se ne osjeća krivim jer nije izvršio krivično djelo stavljeno mu na teret javnom optužbom, a sječu istih stabala izvršili su njegov otac i stric, pa je tražio da ga sud oslobodi od odgovornosti. </span>
</p>
<p class="p1"></p>
<p class="p1">
<span>	Provjeravajući navode optužnog akta i odbranu okrivljenog, sud je na glavnom pretresu izveo dokaze: saslušao svjedoke N. R., J. M., J.R.; pročitao zapisnik ODT-a u B.ma Kt.br. 155/12 od 06.09.2012. godine; pročitao nalaz i mišljenje vještaka geodetske struke D. Č. od .... godine; pročitao nalaz i mišljenje vještaka šumarske struke P. K. od .... godine; pročitao prijavu za šumsku štetu Uprave za šume PJ B. br. ...od .... godine, te pribavio i izvršio uvid u izvod iz KE na ime okrivljenog. </span>
</p>
<p class="p1"></p>
<p class="p1">
<span>	Cijeneći odbranu okrivljenog i dokaze pojedinačno i u međusobnoj vezi, shodno čl. 370 ZKP-a CG, sud je utvrdio činjenično stanje, na osnovu kojeg je nesumnjivo zaključio da je u naznačenom mjestu i vremenu, kako to stoji u optužnom predlogu Osnovnog državnog tužioca u B.ma, izvršena bespravna sječa .. bukovih stabala, naprijed navedene kubikaže, te da su sječu istih stabala izvršili J.M.i J.R., pa je sud stanovišta da nema dokaza da je okrivljeni izvršio krivično djelo za koje se tereti javnom optužbom.</span>
</p>
<p class="p1">
<span>	</span>
</p>
<p class="p1">
<span>	Naime, sud je činjenično stanje utvrdio prvenstveno po osnovu izvedenih dokaza tokom postupka – iskaza saslušanih svjedoka, a isto dovedeno u vezu sa odbranom okrivljenog. </span>
</p>
<p class="p1"></p>
<p class="p1">
<span>	Tako svjedok J.M., u svom iskazu je istakao da živi u selu Z.. Sječu stabala koja je stavljena njegovom sinu  S.na teret je izvršio on zajedno sa bratom J.R., a ne njegov sin. Od pet spornih stabala lugar N.R.mu je odobrio da posječe tri stabla, a njegovom bratu dva, pa je u prisustvu lugara posjekao svih pet stabala i to ... stabla za svoje potrebe, a ... za potrebe brata. Lugaru nije dao novac za posječena tri stabla koja mu je odobrio, niti mu je davao kakav papir. Njegov sin J.S. konkretnom prilikom nije bio prisutan. Prilikom izlaska vještaka šumarske i geodetske struke na lice mjesta pominjao je da je on izvršio sječu tih stabla sa svojim bratom, ali na to niko nije obraćao pažnju. Da im lugar N.R.nije odobrio sječu, ne bi izvršili obaranje stabala u količini od ... m3. Sud je iskaz ovog svjedoka prihvatio u dijelu da je izvršio sječu svih pet stabala i to dva za potrebe brata, a tri za sebe. Sud nije prihvatio dio iskaza svjedoka u kojem navodi da im je lugar N.R. odobrio istu sječu i da je bio prsutan prilikom sječe, s obzirom da su ovakvi navodi obezvrijeđeni iskazom svjedoka N. R.. </span>
</p>
<p class="p1"></p>
<p class="p1">
<span>	Svjedok J.R., u svom iskazu je istakao da je tokom .... godine, kod njegovog brata J.M.kući svratio lugar N.R.. Tada mu se njegov brat žalio i pokazivao mu dokumentaciju kako im je ...h šume oduzeto prilikom razgraničenja. Kada je vidio N.R.tu dokumentaciju on je rekao da će da im se vrati ova šuma i tada je njemu dozvolio da posiječe dva stabla, a njegovom bratu tri. Lugar je znao da se radi o stablima iz državne šume, a što su znali i on i njegov brat. Nakon toga su pošli u šumu i njegov brat je u prisustvu R.N.motornom testerom izvršio sječu svih ...stabala. N,. R.za istu sječu nije ništa platio, niti mu je on dao bilo kakav papir, a trebalo je da plati taksu oko ... €, ali se posle ovoga nijesu viđali, s obzirom da je on napustio teren. Dok su vršili obaranje stabala J.S. nije bio prisutan, a poznato mu je da su mu ovih pet stabala stavljeni na teret, te da je tužilac sa vještacima šumarske i geodetske struke našao ova stabla kada je vršio uviđaj na terenu. Sud je iskaz ovog svjedoka prihvatio u dijelu da je njegov brat izvršio sječu svih pet stabala i to tri stabla za svoje, a dva za njegove potrebe. Sud nije prihvatio dio iskaza svjedoka u kojem navodi da im je lugar N.R.odobrio istu sječu i da je bio prisutan prilikom sječe, s obzirom da su ovakvi navodi obezvrijeđeni iskazom svjedoka N.R.. </span>
</p>
<p class="p1"></p>
<p class="p1">
<span>	Iz iskaza svjedoka lugara N.R., sud nije mogao utvrditi pravno relevante činjenice vezane za to ko je izvršio sječu istih stabala, ali je isti naveo da obavlja dužnosti reonskog lugara. Vršeći obilazak terena sa kojim je zadužen, dana .... godine, u mjestu zvanom "L.D.", Z., pronašao je bespravnu sječu .. bukovih stabala, pa je utrvdio da se radi o količini od .,. m3 bruto drvne mase. Drvna masa od ove sječe je bila potjerana sa lica mjesta. J.S. nije zatekao u obaranju i transportu, ali tragovi sječe su upućivali da je on izvršio ovu sječu, s ozbirom da je njegova livada bila pokošena radi prolaska kamiona, a nije postojao drugi put za transport drvne mase sa mjesta ove sječe, osim kroz njegovu livadu i njegovo dvorište, tako da niko drugi nije mogao da ima prisutup. Sječa koju je evidentirao u prijavi za šumsku štetu od .... godine je sječa stara svega nekoliko dana za pet stabala, dok su tri stabla bila starije sječe. Nakon evidentiranja ove sječe, kontaktirao je J.S. i on mu je tom prilikom priznao da je posjekao ova bukova stabla, ali da je takođe tvrdio da je sječu izvršio u privatnom vlasništvu. Zbog toga je prijavu podnio na okrivljenog.  Prema zapisniku o razgraničenju ova sječa je izvršena u državnoj šumi, iako je prilikom postavljanja piketa za avio snimanje porodica J.S. ovo mjesto obilježila kao privatno vlasništvo. Drva od posječenih stabala nije zatekao kod kuće okrivljenog, ali su ista stabla izvučena preko njegove parcele. On sječu ovih stabala nije odobrio ni okrivljenom, ni njegovom ocu M., niti stricu R. i ne zna ko je posjekao i izvukao ova stabla. Sva drva su potjerana bez njegovog znanja i odobrenja, a siguran je da je neko od njih trojice to uradio, pa kako je sumnjao da je to S. uradio, protiv njega je podnio krivičnu prijavu, a koje navode je sud cijenio kao potvrdu navoda odbrane okrivljenog da su sječu izvršili J. M.i J.R.. </span>
</p>
<p class="p1"></p>
<p class="p1">
<span>	Iz prijave za šumsku štetu Uprave za šume B.e br. ... od .... godine, sud je utvrdio da je lugar N.R.podnio prijavu protiv J.S., zbog sječe ... bukovih stabala, u drvnoj masi od ... m3, zato što je imenovani tokom razgovora tvrdio da je šuma njegovo vlasinštvo, a bila je pokošena njegova livada u širini od ... do ... m, tako da smatra da drugi počinilac ne postoji, osim njega. 		</span>
</p>
<p class="p1"></p>
<p class="p1">
<span class="s1">	</span><span>Iz nalaza i mišljenja vještaka geometra D. Č. od .... godine, sud je utvrdio da je sječa izvršena na lokalitetu „Lj. D.“, u dijelu državne svojine, koja je razgraničenjem u .... godini pripojena FDS i danas se vodi po posjedovnom listu br. ... KO Z., kao imovina Crne Gore. Sud je prihvatio nalaz i mišljenje istog vještaka, cijeneći ga kao jasan, objektivan, dat po pravilima struke i nauke, a na osnovu katastarske evidencije Uprave za nekretnine B.. </span>
</p>
<p class="p1"></p>
<p class="p1">
<span>	Iz nalaza i mišljenja vještaka ing. šumarstva K. P., sud je utvrdio da mjesto na kojem je izvršena sječa je šuma bukove sadržine, srednjeg ili lošeg kvaliteta i pripada III/IV bonitetu. Panjevi od posječenih stabala koncentrisani su na jednom mjestu na prečniku od ... do ... m. Na terenu uočeno na bazi karakteristika elemenata panja, propiljka, piljevine, granjevine, listinica, da se radi o sječi izvršenoj u dva različita perioda od čega su tri panja posječena tokom .... godine, dok su pet panjeva, čiji su prečnici .., .., .., .. i .. cm, mlađeg perioda sječe tokom prvog kvartala .... godine, te da ukupna drvna masa ovih pet panjeva iznosi .,. m3, čija je vrijednost .,. €. Sud je u potpunosti prihvatio nalaz i mišljenje vještaka, cijeneći ga kao jasan, objektivan i dat po pravilima struke i nauke i ničim doveden u pitanje. </span>
</p>
<p class="p1"></p>
<p class="p1">
<span>	Odbranu okrivljenog J.S. da on nije izvršio sječu pet bukovih stabala u količini od ... m3, te da su ista stabla posjekli njegov stric i otac, a da on nije bio prisutan prilikom sječe, sud je prihvatio, s obzirom da su ovakvi navodi potvrđeni iskazima svjedoka J. M. i J. R., a dovedeno u vezu sa iskazom svjedoka N.R., koji je istakao da je siguran da je neko od njih trojice izvršio sječu, pa kako je sumnjao na Slavka, to je protiv njega podnio prijavu.</span>
</p>
<p class="p1">
<span> </span>
</p>
<p class="p7">
<span> Dakle, kako iz izvedenih dokaza tokom postupka sud nije na nesumnjiv način utvrdio da je okrivljeni J.S. izvršio krivično djelo stavljeno mu na teret javnom optužbom, to je istog oslobodio, jer u pogledu ovog djela osnovana je samo sumnja, a svaka sumnja u nedostatku dokaza ide u korist okrivljenog. Naime, navodi iz odbrane okrivljenog J.S., u kojoj negira izvršenje krivičnog djela, sud je cijenio kao usmjerenu na izbjegavanje eventualne sopstvene krivične odgovornosti i direktnog povezivanja sa obaranjem ... bukovih stabala u drvnoj masi od ... m3, ali imajući u vidu da okrivljeni J.S. nije zatečen kako obara stabla, izvlači ista ili preduzima druge radnje po osnovu kojih bi po uvjerenju ovoga suda bila nesporno dokazana njegova krivica, a nema ni drugih dokaza koji upućuju na njega kao izvršioca krivičnog djela, sud je istog oslobodio od optužbe. Prema ovome, to što je pokošena livada okrivljenog u širini ... do ... m i to što je isti tvrdio da je šuma njegovo vlasništvo, sud nije mogao prihvatiti kao podoban dokaz izvršenja krivičnog djela šumske krađe, jer su jedini dokaz koji upućuje na okrivljenog kao mogućeg izvršioca krivičnog djela. Dakle, kako nema neposrednih dokaza da je okrivljeni učinio krivično djelo za koje je optužen, već se činjenično stanje utvrđuje na osnovu posrednih dokaza, osnov za osuđujuću presudu može predstavljati samo takav niz činjenica utvrđenih na osnovu posrednih dokaza, koje su nesumnjivo utvrđene i međusobno čvrsto i logički povezane, tako da predstavljaju zatvoren krug i sa punom sigurnošću upućuju na jedino mogući zaključak da je upravo okrivljeni izvršio krivično djelo koje je predmet optužbe i da se izvedenim dokazima isključuje svaka druga mogućnost. Kako su navodi okrivljenog da se radi o njegovoj šumi jedini dokaz koji upućuje na okrivljenog da je izvršio krivično djelo, a ne isključuje mogućnost da su to uradila druga lica, tj. J. M. i J. R., kako su to i sami naveli, to je sud donio oslobađajuću presudu po čl. 373 st. 2 Zakonika o krivičnom postupku, ne zbog toga što je utvrđeno da je okrivljeni nevin (da nije učinio djelo za koje je optužen), već zbog toga što nije utvrđeno da je kriv (što nije dokazano da je učinio djelo za koje je optužen). Pri tome sud se držao pravila „in dubio pro reo“ (u sumnji u korist krivca), što znači da činjenice koje idu na štetu okrivljenog ostanu sumnjive ili uopšte neutvrđene potpuno, sud mora uzeti da činjenice ne stoje, dok u slučaju kada činjenice koje idu u korist okrivljenog ostanu sumnjive ili nijesu potpuno dokazane, sud mora uzeti da one stoje. Drugačije kazano, činjenice koje idu na štetu okrivljenog moraju biti potpuno dokazane, a činjenice koje idu u korist okrivljenog uzimaju se za dokazane i onda kada u pogledu njihove dokazanosti postoji sumnja. </span>
</p>
<p class="p1"></p>
<p class="p1">
<span>	Kako se radnja krivičnog djela šumska krađa iz čl. 324 st. 2 Krivičnog zakonika sastoji u obaranju u šumi jednog ili više stabala, radi krađe, u količini od preko ... kubnih metara, a koje radnje sud na osnovu utvrđenog činjeničnog stanja nije utvrdio da je izvršio okrivljeni, s obzirom da nema dokaza, već je našao da su to uradili J. M. i J. R., to je imajući u vidu navedeno sud je istog oslobodio od optužbe. </span>
</p>
<p class="p1"></p>
<p class="p1">
<span>	Shodno čl. 230 Zakonika o krivičnom postupku CG, odlučeno je da troškovi krivičnog postupka padaju na teret bužetskih sredstava ovoga suda.</span>
</p>
<p class="p1"></p>
<p class="p1">
<span>	Sa iznijetog je odlučeno kao u izreci presude, shodno čl. 373 tač. 3 ZKP CG.</span>
</p>
<p class="p1"></p>
<p class="p1"></p>
<p class="p1"></p>
<p class="p3">
<span class="s1">OSNOVNI SUD U BERANAMA</span>
</p>
<p class="p3">
<span class="s1">Dana, 27.02.2013. godine</span>
</p>
<p class="p1"></p>
<p class="p1"></p>
<p class="p1"></p>
<p class="p1">
<span class="s1">Zapisničar 			                S U D I J A </span>
</p>
<p class="p1">
<span>Mirosava Lekić                                                                           Aleksandar Ćulafić </span>
</p>
<p class="p1"></p>
<p class="p1"></p>
<p class="p1"></p>
<p class="p1">
<span class="s3">PRAVNA POUKA</span><span>: </span>
</p>
<p class="p1">
<span>Protiv ove presude nezadovoljna stranka </span>
</p>
<p class="p1">
<span>ima pravo žalbe u roku od 8 (osam) dana</span>
</p>
<p class="p1">
<span>od dana prijema presude, preko ovog suda </span>
</p>
<p class="p1">
<span>za Viši sud u Bijelom Polju. </span>
</p>
<p class="p8"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:end;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:start;hyphenate:auto;font-family:Arial;font-size:12pt;}
.p4{text-align:justify;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Times New Roman;font-size:12pt;}
</style>
<meta content="lidija.maros" name="author">
</head>
<body class="b1 b2">
<p class="p1"></p>
<p class="p2">
<!--Image link to '0.jpg' can be here-->
</p>
<p class="p1"></p>
<p class="p1">
<span>Posl.br.K. 554/11/11</span>
</p>
<p class="p3"></p>
<p class="p2">
<span>U IME CRNE GORE</span>
</p>
<p class="p2"></p>
<p class="p4">
<span>Osnovni sud u Kotoru, kao nadležni prvostepeni krivični, po sudiji Danijeli Samardžić, uz učešće zapisničara Tamare Počanić, u krivičnom predmetu protiv okrivljene B N, koju brani adv. M M zbog krivičnog djela zloupotreba ovlašćenja u privrednom poslovanju iz čl.272 st.2 u vezi st.1 Krivičnog zakonika, koji se vodi po optužnom predlogu ODT Kotor Kt.br.155/11 od 10.05.2011. godine, nakon održanog glavnog i javnog pretresa dana 26.09.2012. godine u prisustvu zamjenika ODT-a Kotor Tanje Čolan, okrivljene i njenog branioca, donio je i javno objavio dana 28.09.2012. godine sljedeću</span>
</p>
<p class="p4"></p>
<p class="p2">
<span>PRESUDU</span>
</p>
<p class="p2"></p>
<p class="p4">
<span>Okrivljena B N od oca R i majke LJ, rodjene T, rođena  godine u Kotoru, stalno nastanjena u B, T put br.23, državljanka Crne Gore, službenik, udata, majka dvoje djece, pismena, sa završenom SSS, srednjeg imovnog stanja, neosuđivana, protiv koje se ne vodi postupak za drugo krivično djelo,</span>
</p>
<p class="p4"></p>
<p class="p4">
<span>Na osnovu čl. 373. st.1. tač.2. ZKP</span>
</p>
<p class="p4"></p>
<p class="p2">
<span>OSLOBAĐA SE OD OPTUŽBE</span>
</p>
<p class="p4"></p>
<p class="p4">
<span>Da je,</span>
</p>
<p class="p4"></p>
<p class="p4">
<span>Dana 09.08.2010.g, u B kao odgovorno lice kod CKB AD P, kao blagajnik zaposlen u Filijali B, na blagajni br.9504 kršenjem Uputstva za blagajničke manjkove i viškove, očigledno nesavjesno postupala u vršenju službe na način što u okviru svoje obaveze nije sa dovoljno pažnje vršila kontrolu unosa bezgotovinskih naloga, te uplata i isplata u gotovom novcu, iako je bila dužna i mogla biti svjesna da usljed toga može nastupiti imovinska šteta pa je takva šteta u iznosu od 4.986,71 euro i nastupila za CKB u vidu manjka u dnevnom pazaru,</span>
</p>
<p class="p4"></p>
<p class="p4">
<span>- čime bi učinila krivično djelo nesavjestan rad u službi iz čl.417 st.1 Krivičnog zakonika.</span>
</p>
<p class="p4">
<span>	</span>
</p>
<p class="p4">
<span>Troškovi krivičnog postupka padaju na teret budžetskih sredstava suda.</span>
</p>
<p class="p4"></p>
<p class="p2">
<span>O b r a z l o ž e nj e</span>
</p>
<p class="p2"></p>
<p class="p4">
<span>ODT iz Kotora podnio je ovom sudu optužnicu Kt.br.155/11 od 10.05.2011. godine protiv B N zbog krivičnog djela zloupotreba ovlašćenja u privrednom poslovanju iz čl.272 st.2 u vezi st.1 Krivičnog zakonika. Zastupnik optužbe je u toku postupka promijenila činjenični opis i pravnu kvalifikaciju djela shodno provedenom dokaznom postupku, pa je optuženoj B N stavila na teret izvršenje krivičnog djela nasavjestan rad u službi iz člana 417. st.1 KZ, shodno čemu se ranije podnijeta optužnica ima smatrati optužnim predlogom. </span>
</p>
<p class="p4"></p>
<p class="p4">
<span>U svojoj odbrani okrivljena je izjavila da ne priznaje izvršenje krivičnog djela, da je već 33 godine bankarski radnik, ali da ne zna da objasni kako je došlo do manjka kritične prilike. Tog dana u banci je vršena zamjena video nadzora i radjeno je na aparatu za brojanje novca, a obzirom da je bila u toku sezona, bila je i velika gužva. Objasnila je da je novac nemoguće fizički uzeti, jer služba zaštite stoji cijeli dan iza ledja blagajniku, da je taj posao i tada i sada obavljao K V radnik obezbjeđenja. Okrivljena je izjavila da je greška mogla nastati jedino usljed pada sistema, a što se toga dana nekoliko puta desilo, a dešavalo se ranije i drugim radnicima. Nakon izvjesnog vremena po otkrivenom manjku došlo je do pokrivanja manjka odnosno optužena je startovala sa pozitivnom blagajnom, a za što nije dobila niti jedan dokaz, zbog čega i smatra da se sve dogodilo pod čudnim okolnostima. Dalje je izjavila da novac nije uzela, da ovaj posao radi već dugi niz godina, ali nije mogla da objasni kako je došlo do manjka toga dana. Po prijavljenom manjaku odmah je izvršena kontrola i specifikacija apoenske strukture u blagajni. Navela je da je bila jedini blagajnik u platnom prometu i svakog dana na kraju radnog vremena vršila je zaključenje blagajne i uporedjivala naloge od tog dana, uplate i isplate i stanje u blagajni, i to zaključivala. Stanje koje je bilo u blagajni nije se dostavljalo centrali CKB-a u P, već je ostajalo u arhivi banke. Kritičnog dana sačinjen je zapisnik od strane članova Komisije i utvrdjeno stanje u blagajni, pregledani nalozi o uplatama i isplatama, i popis blagajne po apoenima. Medjutim, to se odnosilo samo na taj dan, a ne i na prethodni period. Naime, da bi se utvrdilo kako je tog dana nastao manjak smatrala je da će se izvršiti knjigovodstveno vještačenje, odnosno da će se uporediti knjiženje od početka godine do dana nastalog manjka, jer je moguće da je taj manjak nastao i ranije a ne tog dana, a što se nije moglo utvrditi bez ovog sravnjenja od strane ovlašćene komisije. Nakon utvrđenog manjka optužena je disciplinski kažnjena i od predsjednika disciplinske komisije obaviještena je da na takvu odluku nema pravo žalbe, iako iz Centrale nije stigao izvještaj kako je nastao manjak. Navela je da je ostala da radi na istom radnom mjestu uz obavezu da svakomjesečno daje 100 eura radi naknade štete.</span>
</p>
<p class="p4"></p>
<p class="p4">
<span>U dokaznom postupku sud je radi utvrđenja činjeničnog stanja i krivice optužene proveo sljedeće dokaze, i to pročitani su na saglasnost stranaka: iskaz ovl. predstavnika CKB V LJ sa zapisnika pred istražnim sudijom od 19.04.2011. godine i zapisnika o glavnom pretresu od 28.06.2011. godine, iskaz svjedoka D I i V D date na zapisnik pred istražnim sudijom od 19.04.2011.g., P S sa zapisnika pred istražnim sudijom od 19.04.2011. godine i zapisnika o glavnom pretresu od 28.06.2011. godine, S V sa zapsinika pred istražnim sudijom od 19.04.2011. godine i zapisnika o glavnom pretresu od 28.06.2011. godine, R M sa zapisnika pred istražnim sudijom od 19.04.2011. godine, M J sa zapisnika pred istražnim sudijom od 19.04.2011. godine i zapisnika o glavnom pretresu od 28.06.2011. godine, pročitani su: odluka o formiranju Komsiije za popis gotovine u blagajni B N CKB P-filijala B od 10.08.2010.g.; zapisnik o izvršenom popisu blagajne  od 10.08.2010.g. CKB B; ugovor o radu CKB B od 11.10.2007.g., zaključen izmedju CKB i B N;  izvod iz kaznene evidencije za okrivljenu UP Kotor od  11.05.2011.g.; Odluka disciplinske komisije koja se odnosi na B N od 03.02.2011.g., nalaz vještaka finansijske struke O Bod 04.07.2012. godine i neposredno je saslušana.</span>
</p>
<p class="p4"></p>
<p class="p4">
<span>Sud je odbio predloge odbrane za vještačenje po vještaku koji poznaje poslovanje banke i računarski sistem u njoj, te za saslušanje zaštitata K V iz CKB banke, obzirom da je sud već postupio po nalogu Višeg suda u Podgorici i odredio vještaka koji poznaje poslovanje banke i računarski sistem u njoj, a koji vještak je dao pisani nalaz i mišljenje i neposredno je saslušan na glavnom pretresu, a takođe je odbio predlog da se u svojstvu svjedoka sasluša Korač Veselina obzirom da je činjenično stanje za sud bilo dovoljno rasvijetljeno, pa bi njegovo saslušanje vodilo samo odugovlačenju postupka.</span>
</p>
<p class="p4"></p>
<p class="p4">
<span>Predstavnik CKB pun.V LJizjavio je da je banka iz svojih sredstava izmirila dug, uz obavezu optužene da svakomjesečno plaća po 100 eura i na taj način vrši refundaciju banci, da nije utvrđena disciplinska odgovornost okrivljene da bi je trebalo izmjestiti na drugo radno mjesto ili udaljiti iz banke, zbog čega je ona i dalje na istom radnom mjestu. Vršena je detaljna kontrola svih naloga i ništa nije nadjeno što bi ukazalo kako je došlo do manjka, odnosno pregledan je video snimak na kojem nije nađeno ništa sumnjivo. Objasnio je da su nakon krivične prijave koju su pustili preuranjeno, uputili policiji B i ODT Kotor da povlače krivičnu prijavu, jer nijednom provjerom nisu pronašli nešto što bi moglo da predstavlja elemenat bilo kojeg krivičnog djela za koje bi se mogla teretiti okr. B za sporni manjak. Dalje je naveo da je banka svoj novac stavila na račun blagajne kojom je zadužena okrivljena kako bi se izravnao nastali manjak, s tim što je postojala obaveza okrivljene da novac vrati banci. Kao ovlašćeni predstavnik oštećenog nije se pridružio krivičnom gonjenju i nije postavio imovinsko pravni zahtjev.</span>
</p>
<p class="p4"></p>
<p class="p4">
<span>Svjedok D I izjavio je da je on Direktor CKB FL B i da okr. B N važi za radnicu sa velikim iskustvom i stručnu i savjesnu radnicu, te da nikome od njih nije jasno kako je došlo do spornog manjka. Objasnio je da je kritičnog dana bila velika gužva, jer je turistička sezona bila u toku kada je okrivljena utvrdila da joj nedostaje 5.000,00 eura i odmah je prijavila manjak. Formirana je komisija za popis koja je utvrdila iznos manjka, dok se stanje gotovine u trezoru sa knjigovodstvenim stanjem u potpunosti slagalo, kao i apoenska struktura. Komisija je izvršila kontrolu isplatnih naloga, čak i apoenski, medjutim nije utvrđeno kako je manjak nastao. Objasnio je da je okr. B N tog dana realizovala 334 transakcije od čega isplatnih naloga 22 u ukupnom iznosu od 30.022,28 eura, uplatnih naloga 312 u ukupnom iznosu od 954.322,32 eura, a imala je prema trezoru ukupno 12 gotovinskih izlaza u iznosu od 926.100 eura. Stanje gotovine u trezoru sa knjigovodstvenim stanjem se u potpunosti slagalo, a slagala se i apoenska struktura, ali je nejasno kako je došlo do manjka. Okrivljena je i dalje na svom radnom mjestu koji i dalje stručno i savjesno obavlja posao, kao što je radila i do kritičnog događaja.</span>
</p>
<p class="p4"></p>
<p class="p4">
<span>Svjedok V D je izjavio da je zaposlen u centrali CKB u P na mjestu rukovodioca odeljenja za opštu bezbjednost. Naveo je da je krivična prijava podnesena preuranjeno, da u radnjama okrivljene nije bilo elemenata krivičnog djela već je bio u pitanju proceduralni propust internog karaktera, pa je okrivljena u disciplinskom postupku obavezana da pokrije manjak i ostala je na istom radnom mjestu. Nakon izvršene detaljne provjere sve se složilo, ali je manjak i dalje ostao, tako da dalje od ovog nijesu uspjeli da saznaju.</span>
</p>
<p class="p3"></p>
<p class="p4">
<span>Svjedok P S izjavila je da je zaposlena  u  blagajni od 2003.g. i trezoru od 2009.g., da je kritičnog dana u banci bila velika gužva, a da se okr. nekoliko puta žalila na pad sistema. Na kraju radnog vremena okr. B N je uočila manjak u iznosu od 5000,00 eura i isti prijavila direktoru, nakon čega je formirana komisija koja je izvršila sravnjenje blagajne i utvrdila manjak od 4.986,91 eur. Navela je da snimak video nadzora nije mogao da pokaže nikakvu nepravilnost. Na kraju dana obaveza blagajnika je da izvrši popis blagajne, i višak novca u blagajni od dozvoljenog blagajničkog maksimuma zapisnički se konstatuje, a apoeni se vraćaju u trezor. Novčanice uvjek prati specifikacija koja mora da odgovara apoenskoj strukturi novčanica koji se predaju u trezor, a zatim blagajnik predaje novac i specifikaciju svjedoku P koja novac smješta u trezor, a ključeve od trezora posjeduje svjedok i drugi blagajnik, stim što jedno lice posjeduje ključeve od sefa, drugo lice ključeve od trezora, a treće lice od šifre, dok blagajnik posjeduje svoju blagajničku kasu. Navela je da se popisi u banci vrše ponekad periodično i uvjek na kraju kalendarske godine.</span>
</p>
<p class="p4"></p>
<p class="p4">
<span>Svjedok S V je izjavila da okr. B N važi za savjesnu i veoma poštenu radnicu zbog čega nikome u Filijali nije jasno kako je došlo do manjka. Svi su sigurni da ona novac nije uzela i pregledom snimka video nadzora nisu mogli da primijete da je nekome na šalteru isplatila ili predala isti na drugi način. Čim je pred kraj radnog vremena utvrdila manjak, prijavila ga je i odmah su izvršili detaljnu provjeru svih naloga po uplatama i isplatama kao i bezgotovinskih naloga i sve se slagalo do centa, ali novca nije bilo. Izvršen je i popis novca u apoenima u blagajni i utvrdjen manjak u iznosu od 4.986,91 euro, a koji iznos je okr. Nada bila dužna da nadoknadi. Okrivljena je ostala na radnom mjestu koji je i dalje stručno i savjesno obavljala. Istakla je da je sistem tog dana padao više puta i da se okrivljena na to žalila. </span>
</p>
<p class="p4"></p>
<p class="p4">
<span>Svjedok R Mizjavila je da je kritičnog dana kada je trebala da razduži blagajnu okr. Nada prijavila manjak, za koji ni sama nije znala odakle se stvorio. Navela je da ista važi za stručnog i savjesnog radnika, pa su se svi angažovali da riješe problem, tako da je izvršena kontrola svih naloga pojedinačno po uplatama i isplatama i sve se slagalo do "u cent", ali novca nije bilo. Povodom te kontrole sačinjen je zapisnik koji su sem njih dvije potpisale i kolege S i P i direktor D. Navela je da je tog dana bila velika gužva i da je sistem "padao" tako da je možda upravo to dovelo do manjka, jer oni po papirima i nakon njihove kontrole ne znaju kako je došlo do istog. Ona (svjedok) u banci obavlja poslove šalterskog radnika za stanovništvo, i na kraju radnog dana sačinjava dnevnik blagajne, apoensku strukturu novčanica, što se čuva u arhivi filijale banke u B, ali je dostupno i centralnoj banci u P jer je moguće da oni udju u sistem da izvrše provjere.</span>
</p>
<p class="p4"></p>
<p class="p4">
<span>Svjedok M J izjavila je da je dugo godina bankarski službenik i da se relativno rijetko dešava manjak, ali je uvjek pravilo da se isti utvrdi i da službenik koji je zadužen za blagajnu mora da pokrije taj iznos. Navela je da joj nije poznato kako je došlo do ovog manjka, da je bila član komisije za popis gotovine u blagajni okrivljene, koji popis je vršen kako bi se utvrdilo na koji način je došlo do greške, ali greška nije pronadjena. Objasnila je da su se ovakve situacije dešavale i ranije, ali bi se putem video nadzora i kontrolom utvrdilo na koji način je došlo do nastanka manjka. Istakla je da je optužena tačna i precizna i da je ostalo nejasno kako je došlo do manjka, a sjeća se da se okrivljena kritičnog dana, kako je bila velika gužva, jer je bila sezona žalila nekoliko puta da je "pala veza", odnosno da nije bila sigurna da li je ono što je unosila u kompjuter stiglo tamo gdje je treba.</span>
</p>
<p class="p4"></p>
<p class="p4">
<span>Iz odluke o formiranju Komisije za popis gotovine u blagajni B N CKB P-filijala B od 10.08.2010.g. utvrđeno je da je formirana komisija u sastavu D I kao predsjednika i P S i M J kao članova komisije radi vršenja popisa gotovine u blagajni B N. </span>
</p>
<p class="p4"></p>
<p class="p4">
<span>Iz zapisnika o izvršenom popisu blagajne od 10.08.2010.g. CKB B utvrđeno je da je dana 09.08.2010.g. prilikom saldiranja blagajne br.9504 sa kojom je bila zadužena okrivljena konstatovan gotovinski manjak u iznosu od 4.986,71 eura, o čemu je obaviješten Direktor Filijale i naložena ponovna kontrola blagajne i formiranje komisije za popis gotovine u navedenoj blagajni. Nakon izvšene kontrole i popisa utvrđeno je da se apoenska struktura slaže sa unosom u sistem banke i priloženim dokumentima-nalozima, da su sve isplate i uplate apoenski uredno isplaćene i uplaćene, da se stanje gotovine u trezoru u potpunosti slaže sa knjigovodstvenim stanjem u evidenciji i da se apoenska struktura gotovine u trezoru slaže sa knjigovodstvenim stanjem i ulaznim transakcijama koje su u toku dana realizovane iz blagajne okr. B N. </span>
</p>
<p class="p4"></p>
<p class="p4">
<span>Iz ugovora o radu CKB B od 11.10.2007.g., zaključenog izmedju CKB i B N utvrđeno je da je dana 11.10.2007.godine B N zaključila ugovor o radu sa C K B AD P Filijala B i zasnovala radni odnos na neodređeno vrijeme na radnom mjestu Platni promet u Filijali B. Članom 8. navedenog ugovora regulisano je da ukoliko zaposleni u radu namjerno ili iz krajnje nepažnje prouzrokuje štetu poslodavcu, dužan je štetu nadoknaditi u skladu sa Zakonom o radu. </span>
</p>
<p class="p4"></p>
<p class="p4">
<span>Iz odluke disciplinske komisije koja se odnosi na B Nod 03.02.2011.g. utvrđeno je da je okr. B N oglašena odgovornom za lakšu povredu radne obaveze i izrečena novčana kazna umanjenja mjesečne zarade u iznosu od 10% u trajanju od jednog mjeseca. Okrivljenoj je takođe naloženo otvaranje trajnog naloga radi naknade nastalog manjka, na način što će joj se mjesečna zarada umanjivati za 100,00 eura do konačne isplate manjka.</span>
</p>
<p class="p4"></p>
<p class="p4">
<span>Iz nalaza vještaka finansijske struke O B od 04.07.2012. godine  proizilazi da je u predmetnom slučaju utvrđeno pravilno evidentiranje svih izvršenih transakcija, jer su u IS banke unešeni podaci koji su u svemu usaglašeni sa svim osnovnim elementima dokumentarnog pokrića novčanih transakcija (naloga za uplatu i isplatu, predaju i zaprimanje novca sa trezorom, predaja pazara putem noćnog trezora i sl.). Obrada podataka unešenih u IS podrazumijeva knjigovodstveno evidentiranje i iskazivanje uplatno isplatnih transakcija zaduživanjem i odobravanjem knjigovodstvenog računa na kome se iskazuje vrijednost gotovine u blagajni. Početno stanje ovog računa se uvećava za iznos svake uplate ili zaprimanja gotovine iz trezora i umanjuje za iznos svake isplate ili predaje gotovine trezoru. Stanje blagajne na kraju dana predstavlja zbir početnog stanja vrijednosti gotovine u blagajni koje je identično stanju gotovine na odgovarajućem knjigovodstvenom računu i neto razlike svih izvršenih uplata i isplata. Prema podacima iz Otvorenog dnevnika blagajne na dan 09.08.2010. godine za račun   slijedi da su finansijski obuhvaćeni i ispravno unešeni podaci o svim uplatama i isplatama izvršenim tog dana, te da je ispravno izvedeno krajnje stanje blagajne što ukazuje da osnov pojavi manjka  nije mogao biti IS Banke.  Vještak je dalje naveo da ocjena ispravnosti postupanja u vezi sa manipulacijom gotovine (prebrojavanje, sortiranje i pakovanje novca prilikom svakog prijema i izdavanja gotovine na blagajničkom mjestu) u predmetnom slučaju mogla dati samo u dijelu koji se odnosi na postupanja u vezi preuzimanja i predaje gotovine trezoru Filijale B, obzirom da su prilikom vršenja ovih radnji ispoštovane kontrolne procedure, utvrđene posebnim aktima banke, na način što je svaka predaja ili preuzimanje novca iz trezora vršena uz verifikaciju  zaposlene rukovaocem blagajne i zapsolene koja je rukovalac trezorom ( dva lica). Svaka primopredaja gotovine sa trezorom je pravilno provjerena izdavanjem odgovarajućih dokumenata koja sadrže sve potrebne kontrolne elemente (apoenska struktura, evidencija o licima koja vrše i kontrolišu primopredaju, vrijeme primopredaje, parafi zaposlenih i sl.). Vještak je dalje objasnio da kontrolni proces u CKB nije uključivao primjenu poznatog kontrolnog mehanizma tzv. principa dva para očiju, što znači da kontrolu stanja u blagajni na kraju radnog dana vrši sam blagajnik i ne postoje mehanizmi kontrole stanja u blagajnama (kasetama) koja su manja od utvrđenih blagajničkih maksimuma, tako da poslednje ostavlja mogućnost nastanka manjka u nekom ranijem periodu i njegovog mogućeg utvrđivanja na dan kada stvarno nije nastao. U predmetnom slučaju isto se ne može potvrditi, s obzirom da nije vršena povremena kontrola stanja gotovine u blagajni od strane drugih zaposlenih, te da obaveza verifikacije zaključnog stanja u blagajni nije utvrđena internim aktom CKB. Viškovi i manjkovi po osnovu grešaka u manipulaciji gotovinom na blagajničkom mjestu, kada se isključe greške u unosu transakcija u IS (nalozi za uplatu koji su unijeti kao nalozi za isplatu i obratno, nalozi koji su zaprimljeni i po kojima je izvršena uplata ili isplata, a nisu unijeti u IS i sl.) rezultat su pogrešnog ili nepravilnog prebrojavanja gotovog novca primljenog ili izdatog klijentima. Identifikovanje konkretne uplatne ili isplatne radnje prilikom koje je nastupila greška je veoma zahtijevan proces i posebno je otežano u uslovima  velikog broja uplatno-isplatnih transakcija. Ni najkvalitetniji sistem video nadzora ne može obezbjediti pouzdano utvrđivanje osnova nastanka manjkova i viškova, posebno onih nastalih greškom prilikom vršenja isplata i prijema uplata, ali video nadzor predstavlja relativno pouzdan izvor dokaza prilikom sumnje o postojanju protivpravnog prisvajanja novca koje je u konkretnom slučaju. Vještak je takođe navela da su značajne okolnosti i sljedeće: 09.08.2010. godine je bio prvi dan u nedjelji za koji je karakterističan povećan obim posla (što dokazuju podaci o broju i vrijednosti transakcija) i dan u kome su u toku radnog vremena (rada sa strankama) vršeni radovi na video nadzoru i popravka mašine za brojanje novca. Načelo opreznosti u predmentom slučaju nije bilo ispoštovano od strane nadležnih lica, jer su ove radnje mogle bitno uticati na koncentraciju svih zapsolenih i nesmetano obavljanje poslova u Filijali B. Prilikom neposrednog saslušanja vještak je pojasnio da se na osnovu svega ne može utvrditi u čemu je greška okrivljene, ni kako je nastao manjak, ali da predmetni manjak nije mogao nastati na osnovu greške u informativnom sistemu.</span>
</p>
<p class="p4"></p>
<p class="p4">
<span>Iz izvoda iz kaznene evidencije za okrivljenu UP Kotor od  11.05.2011.g. utvrđeno je da okr. B N nije evidentirana u kaznenoj evidenciji Ispostave Kotor.</span>
</p>
<p class="p4"></p>
<p class="p4">
<span>Cijeneći sve izvedene dokaze pojedinačno i u njihovoj međusobnoj povezanosti i u odnosu na odbranu okrivljene sud je utvrdio da nema dokaza da je okr. B N učinila krivično djelo za koje je optužena.</span>
</p>
<p class="p4"></p>
<p class="p4">
<span>Krivično djelo nesavjestan rad u službi se sastoji u kršenju zakona ili drugih propisa ili opštih akata, propuštanju dužnog nadzora ili u drugom očigledno nesavjesnom postupanju u vršenju službe od strane službenog lica, iako je ono svjesno ili je bilo dužno i moglo je biti svjesno da, usljed toga može nastupiti teža povreda prava drugog ili imovinska šteta, pa takva povreda i nastupi ili nastupi imovinska šteta koja prelazi tri hiljade eura. Ovo krivično djelo podrazumijeva samo najgrublje oblike nesavjesnog postupanja nekom od gore alternativno postavljenih radnji, odnosno očigledno nesavjesno postupanje koje po svom intezitetu i značaju prevazilazi običnu nemarnost. </span>
</p>
<p class="p4"></p>
<p class="p4">
<span>U konkretnom slučaju okrivljenoj B Nse stavlja izvršenje ovog krivičnog djela na teret i to na način da je kršenjem uputstava za blagajničke manjkove i viškove očigledno nesavjesno postupala u vršenju službe te da u okviru svoje obaveze nije sa dovoljno pažnje vršila kontrolu unosa bezgotovinskih naloga, te uplata i isplata u gotovom novcu, iako je bila dužna i mogla biti svjesna da usljed toga može nastupiti imovinska šteta pa je takva šteta u iznosu od 4.986,71 euro i nastupila. U konkretnoj pravnoj stvari nesporno je utvrđeno da kod CKB Filijala B postoji manjak od 4.986,71 eura koji je utvrđen dana 09.08.2010. godine, a kako to proizilazi iz zapisnika o izvršenom popisu blagajne od 10.08.2010.g. CKB B, kao i iz iskaza saslušanih svjedoka i iskaza okr. B N koja je upravo na kraju radnog vremena dana 09.08.2012. godine prijavila manjak novca u iznosu od oko 5.000,00 eura, odnosno u iznosu od 4.986,71 eura, koji iznos manjka novca je nakon kontrole nesporno utvrđen. Međutim, sud ne nalazi da je okrivljena svojima radnjama ostvarila bitne elemente bića krivičnog djela koje joj se stavlja ne teret, a iz sljedećih razloga.</span>
</p>
<p class="p4"></p>
<p class="p4">
<span>Naime, službena lica su dužna da se u vršenju svojih ovlašćenja postupaju zakonito i savjesno u vršenju službe. Na osnovu saglasnih i podudarnih iskaza saslušanih svjedoka, službenika CKB Filijale B, direktora iste svjedoka D I i ovlašćenog predstavnika CKB V LJ nesporno je utvrđeno da je okrivljena B N kritične prilike prijavila manjak novca kada je isti na kraju radnog vremena utvrdila, da su odmah sačinili komisiju koja je izvršila provjere i konstatovala manjak u iznosu od 4.986,71 eura, te da su izvršili provjeru svih uplata i isplata, transakcija obavljenih toga dana, te da je sve bilo regularno i nikakvih nepravilnosti učinjenih od strane okr. B N nije bilo. Saslušani svjedoci su takođe nedvosmisleno potvrdili da su pregledali video snimak, obzirom da se u bankama svakako vrši video nadzor, te da na istom nisu utvrdili nikakave nepravilnosti, niti prisvajanje novca od strane okrivljene, a da se tako nešto desilo isto bi na snimku moralo biti prikazano, s obzirom da je svjedok M J navela kako su se ovakve situacije i ranije dešavale i putem video snimka i kontrole su utvrđivali određene nepravilnosti koje su tom prilikom učinjene. Takođe, ni vještačenjem od strane vještaka finansijske struke nije se mogao sa sigurnošću utvrditi način na koji je nastao manjak, ali je vještak konstatovao  da su finansijski obuhvaćeni i ispravno unešeni podaci o svim uplatama i isplatama izvršenim toga dana, te je isključio mogućnost da je osnov pojave manjka IS Banke, ali je ostavio mogućnost nastanka manjka u nekom ranijem periodu (a ne na dan 09.08.2010. godine) i njegovog mogućeg utvrđivanja na dan kada stvarno nije nastao. Provedenim vještačenjem utvrđeno je da su prilikom postupanja u vezi preuzimanja i predaje gotovine trezoru Filijale B, ispoštovane kontrolne procedure utvrđene posebnim aktima banke, jer je svaka primopredaja gotovine sa trezorom pravilno provjerena izdavanjem odgovarajućih dokumenata koja sadrže sve potrebne kontrolne elemente. Saslušani svjedoci su se na okolnosti rada okrivljene B N nedvosmisleno izjasnili da je ista dugogodišnji radnik banke, sa iskustvom te da svoj posao vrši stručno i savjesno, a njene koleginice (ovdje svjedoci) P S, S V, R M, M J koje su kritičnog dana takođe radile s okrivljenom su potvrdile da se ista toga dana žalila na "pad" sistema, jer je bio ponedeljak i bila je velika gužva u Banci. Sud je tako i prihvatio odbranu okrivljene B N koja je potkrijepljena  drugim provedenim dokazima, obzirom da je okrivljena na identičan način kao i svjedoci opisala nastanak manjka, odnosno da je isti nastao pod čudnim okolnostima, te da nije ni utvrđen način nastanka istog, a da je kritičnog dana zbog velike gužve, odnosno velikog obima posla sistem "padao" zbog čega se žalila kolegama. Takođe je objasnila da je nemoguće fizički uzeti novac iz Banke, zbog službe zaštite koja je u Banci i postojanja video nadzora. Za sud je ovakva odbrane okrivljene bila logična, dosljedna, saglasna s ostalim provedenim dokazima zbog čega je sud kao takvu i prihvatio. Ovo tim prije što je ovlašćeni predstavnik CKB V LJ istakao da su preuranjeno pustili krivičnu prijavu, te da su kasnije, nakon što su utvrdili da u radnjama optužene nema nepravilnosti obavijestili policiju i ODT Kotor da istu povlače. Isto je potvrdio i svjedok V D koji je zaposlen u centrali CKB u P na mjestu rukovodioca odeljenja za opštu bezbjednost. </span>
</p>
<p class="p4"></p>
<p class="p4">
<span>Stoga sud nalazi da je okrivljena B N postupala savjesno u vršenju svoje službe (kako je nesporno utvrđeno da kritičnog dana nije bilo nikakavih nepravilnosti sa uplatama, isplatama, pravilno su unošeni podaci, ispoštovane su kontrolne procedure u vezi predaje novca trezoru što je utvrdio i vještak ekonomske struke), tako da u njenim radnjama nije bilo očiglednog nesavjesnog postupanja, odnosno grube povrede službene dužnosti. </span>
</p>
<p class="p4"></p>
<p class="p4">
<span>Činjenica da je okrivljena B N disciplinski kažnjena ne utiče na postojanje ovog djela, s obzirom da je odlukom disciplinske komisije oglašena odgovornom za lakšu povredu radne obaveze i izrečena novčana kazna umanjenja mjesečne zarade u iznosu od 10% u trajanju od jednog mjeseca, iz razloga što je ista odgovorna za stanje novca u blagajni (za koju je ona zadužena) i za nadoknadu nastalog manjka u blagajni, tako da eventualno postojanje povrede radne dužnosti ne znači i postojanje krivičnog djela nesavjesnog rada u službi. 	</span>
</p>
<p class="p4"></p>
<p class="p4">
<span>Sa svega navedenog za sud da nije dokazano da je kod okr. B Npostojao subjektivni elemenat, neophodan za postojanje ovog krivičnog djela, odnosno kako nema dokaza da je okrivljena učinila krivično djelo nesavjestan rad u službi iz čl.417 st.1 Krivičnog zakonika, to je sud okrivljenu shodno čl. 373   st.1  tač.2 ZKP-a oslobodio od optužbe.</span>
</p>
<p class="p4"></p>
<p class="p4">
<span>Shodno čl. 230 st.1 ZKP-a troškovi padaju na teret budžetskih sredstava suda. </span>
</p>
<p class="p4"></p>
<p class="p2">
<span>OSNOVNI SUD U KOTORU</span>
</p>
<p class="p2">
<span>Dana, 28.09.2012. godine</span>
</p>
<p class="p2"></p>
<p class="p4">
<span>Zapisničar                                                                                     SUDIJA</span>
</p>
<p class="p4">
<span>Tamara Počanić                                                                Danijela Samardžić s.r.        </span>
</p>
<p class="p4"></p>
<p class="p4"></p>
<p class="p4">
<span>PRAVNA POUKA: Protiv ove presude ima se pravo žalbe Višem sudu u Podgorici u roku od 8 dana od dana prijema iste, a preko ovog suda. </span>
</p>
<p class="p5"></p>


</body>
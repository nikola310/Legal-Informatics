<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial';font-weight:800}
.span2{;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span></span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:right">
<span class="span1">    </span><span class="span2">Posl.br.K. 305/15/15</span>
</p>
<p style="text-align:center;">
<span class="span2">U IME CRNE GORE</span>
</p>
<p>&nbsp;</p>
<p>
<span class="span2">OSNOVNI SUD U KOTORU, kao nadležni prvostepeni krivični sud, po sudiji Danijeli Samardžić, uz učešće zapisničara Aleksandre Čolan, u krivičnom predmetu protiv okrivljenog I. S., kojeg brani branilac po službenoj dužnosti adv. D. D. iz B..., zbog dva krivična djela razbojništva iz čl. 242 st. 1 Krivičnog zakonika, koji se vodi po optužnici Osnovnog državnog tužilaštva u Kotoru Kt.br. .../15 od 10.02.2015. godine, nakon glavnog i javnog pretresa održanog dana 03.08.2015. godine u prisustvu ODT-a Kotor Tanje Čolan Deretić, okrivljenog i njegovog branioca po službenoj dužnosti, dana 04.08.2015.godine je donio i javno objavio sledeću</span>
</p>
<p>&nbsp;</p>
<p style="text-align:center;">
<span class="span2">P R E S U D U </span>
</p>
<p>&nbsp;</p>
<p>
<span class="span2">Optuženi I. S, </span><span class="span2">JMBG ....., </span><span class="span2">od oca M.  i majke V,, rođene P., rođen 19.03.1983.godine u K...., stalno nastanjen u L.... državljanin R. Srbije, neoženjen, bez djece, šumarski tehničar, sa završenom SSS, lošeg imovnog stanja, neosuđivan, protiv koga se navodno vodi krivični postupak za drugo krivično djelo</span>
</p>
<p>&nbsp;</p>
<p style="text-align:center;">
<span class="span2">Kriv je</span>
</p>
<p>&nbsp;</p>
<p>
<span class="span2">Što je,</span>
</p>
<p>
<span class="span2">1. Dana 15.12.2014.godine, oko 04:30 časova u Budvi, u ul. K... M.... , u namjeri da prisvajanjem tuđih pokretnih stvari za sebe pribavi protivpravnu imovinsku korist,  prijetnjom da će neposredno napasti na život i tijelo oštećenog P. S., radnika u kazinu "A." oduzeo na štetu kazina "A." novac u iznosu od 950,00€, vlasništvo oštećenog pravnog lica, na način što je ušao u kazino na navedenoj adresi, izvukao pištolj koji je uperio u pravcu oštećenog P.... i istome se obratio sa "Vadi pare i stavi u kesu", što je P...  i uradio, te je osumnjičenom predao novac u iznosu od 950,00€, nakon čega je osumnjičeni napustio lice mjesta, pri čemu je bio uračunljiv, svjestan svog djela i njegove zabranjenosti, a čije izvršenje je htio, </span>
</p>
<p>&nbsp;</p>
<p>
<span class="span2">2. Dana 16.01.2015.godine, oko 04:00 časova u Budvi, u ul. J...  p..., u namjeri da prisvajanjem tuđih pokretnih stvari za sebe pribavi protivpravnu imovinsku korist, prijetnjom da će neposredno napasti na život i tijelo oštećene D. T.  iz B...., radnice u kazinu "P." oduzeo na štetu kazina "P." novac u iznosu od 2.560,00€, vlasništvo oštećenog pravnog lica, na način što je ušao u kazino na navedenoj adresi, izvukao pištolj koji je uperio u pravcu oštećene T... i od iste zatražio novac, koji mu je oštećena T....  predala i to u iznosu od 2.560,00€, nakon čega je napustio lice mjesta, pri čemu je bio uračunljiv, svjestan svog djela i njegove zabranjenosti, a čije izvršenje je htio, </span>
</p>
<p>
<span class="span1">             </span>
</p>
<p>
<span class="span2">- čime je izvršio dva krivična djela razbojništva iz čl. 242 st. 1 Krivičnog zakonika </span>
</p>
<p>
<span class="span2"></span>
</p>
<p>
<span class="span2">Pa mu sud na osnovu naprijed navedene krivično pravne odredbe i članova 2, 3, 4, 5, 8, 13, 15, 33, 36, 42, 45, 46 i 51 Krivičnog zakonika i čl. 227, 229, 368 i 374 ZKP-a prethodno</span>
</p>
<p style="text-align:center;">
<span class="span2">U T V R Đ U J E</span>
</p>
<p>&nbsp;</p>
<p>
<span class="span2">Za prvo krivično djelo razbojništva iz čl. 242 st. 1 Krivičnog zakonika kaznu zatvora u trajanju od 6 mjeseci,</span>
</p>
<p>
<span class="span2">Za drugo krivično djelo razbojništva iz čl. 242 st. 1 Krivičnog zakonika kaznu zatvora u trajanju od 6 mjeseci</span>
</p>
<p>&nbsp;</p>
<p>
<span class="span2">Pa ga sud primjenom čl. 48 KZ-a</span>
</p>
<p style="text-align:center;">
<span class="span2">O S U Đ U J E</span>
</p>
<p>&nbsp;</p>
<p>
<span class="span2">Na jedinstvenu kaznu zatvora u trajanju od 10 (deset) mjeseci, u koju će se uračunati vrijeme koje je okivljeni proveo u pritvoru od 22.01.2015. godine od 22:20 časova, koji je određen rješenjem Kri..../15 od 22.01.2015.godine, koji pritvor je produžen rješenjima Kv...../15 od 13.02.2015. godine, K. 49/15/15 od 17.03.2015. godine i Kž.br. .../15 od 01.07.2015.godine, i dalje.</span>
</p>
<p>&nbsp;</p>
<p>
<span class="span2">Obavezuje se okrivljeni da oštećenom DOO A. iz B... isplati iznos od 950,00€, a oštećenom DOO P.... iznos od 2.560,00€, sve u roku od tri mjeseca od dana pravosnažnosti presude.</span>
</p>
<p>&nbsp;</p>
<p>
<span class="span2">Dužan je okrivljeni na ime sudskog paušala uplatiti iznos od 55,00€, u roku od 15 dana od dana pravosnažnosti presude u korist Budžeta Crne Gore, na žiro račun br. 832 – 16 – 52.</span>
</p>
<p style="text-align:center;">
<span class="span2">O b r a z l o ž e n j e</span>
</p>
<p>&nbsp;</p>
<p>
<span class="span2">ODT Kotor podnio je ovom sudu optužnicu Kt.br. .../15 od 10.02.2015.godine protiv okrivljenog I. S, zbog krivičnog djela razbojništvo u produženom trajanju iz čl. 242 st. 1 Krivičnog zakonika u vezi sa čl. 49 Krivičnog zakonika. Na glavnom pretresu u ponovnom postupku od 03.08.2015.godine, ODT Kotor je izmijenio optužbu u dijelu pravne kvalifikacije i to na način što se okrivljenom stavlja na teret da je učinio dva krivična djela razbojništva iz čl. 242 st. 1 KZ-a.</span>
</p>
<p>&nbsp;</p>
<p>
<span class="span2">U svojoj odbrani okrivljeni I. S.  je izjavio da priznaje djelo koje mu se stavlja na teret i krivicu za isto, te je naveo da je u Crnu Goru došao iz Njemačke 09. ili 10.07.2014.godine, gdje je radio na građevini i tada je sa sobom donio nešto novca koji je zaradio, oko 1.800,00€, a sedam dana nakon što je došao u Crnu Goru, majka ga je nazvala i rekla mu da ga traži policija u Novom Sadu, gdje je optužen za zloupotrebu službenog položaja, te je po savjetu advokata, ostao u Crnoj Gori, ali je potrošio novac koji je donio iz Njemačke i majka mu je u međuvremenu dva puta slala nešto novca, jednom preko Western Uniona, a drugi put preko jednog druga, a zbog toga što nije nogao da se vrati kući, a nije imao ni posla ni novca, zadužio se i iako se nije radilo o velikoj svoti, nije mu bilo prijatno da duguje, pa je došao na ideju da do novca dođe na neki drugi način, koji ne zna kako bi objasnio ili nazvao. Naveo je i da </span><span class="span2">je u decembru 2014.godine, s tim što nije znao tačan datum, a u stanici policije je čuo da se radi o 15.12.2014.godine, sa pištoljem koji je u septembru kupio od lica kojeg zna po nadimku M....., obučen u crni donji dio trenerke, crno-sive Nike patike i duksericu crne boje sa kapuljačom i bijelim slovima u predjelu grudi, je krenuo prema kazinu „A.“, pozvonio na vrata i kada mu je jedan mladić otvorio, izvukao je pištolj i rekao da mu da novac, što je on i učinio i predao mu nekih 900,00 ili 950,00€, a pištolj koji je kupio nije pravi, već startni. Dodao je da je u istoj garderobi ušao u kazino „Paladium“, i to tako što je pozvonio na vrata, a nakon što je ušao, izvukao je prethodno pomenuti pištolj i tražio od radnice novac, a ona mu je dala sivu kožnu torbicu sa novcem, i to oko 2.000,00, maksimalno 2.100,00€, ali on nije torbicu otvarao u kazinu, već kada je stigao u svoj iznajmljeni stan, i tada je vidio o koliko se novca radi. Naglasio je da nije želio nikog povrijediti i da mu je žao što su ljudi u kazinu „A.“ i „P.“ preživjeli strah, on misli da nije uperio pištolj ni u koga, već jednostavno izvukao isti, s tim što ne zna precizno kako je stajala njegova ruka u kojoj je držao pištolj, a verbalno nije nikom prijetio, ni mladiću u „A.“, ni djevojci u „P.“, samo im je rekao da mu daju novac, i to pošto bi izvukao pištolj, a pištolj je bacio, zajedno sa duksericom i patikama, u jedan kontejner, a nakon što je oduzeo novac iz kazina „P.“. Prilikom saslušanja na glavnom pretresu je dodao da, što se tiče novčanog iznosa koji se navodi pod tačkom 2 optužnog akta, siguran je da nije bilo 2,560,00€, već da je iznos bio manji, ne zna tačno koliko, ali ne više od 2,000,00€, a ovo je učinio iz razloga što mu je bila ugrožena životna egzistencija, zna da nema opravdanja za učinjeno, ali je bio bez posla i ostao je na ulici bez sredstava za život, u to vrijeme je počeo da koristi ljekove za smirenje koje do tada nikada nije koristio i bio je psihički nestabilan i ne zna da li je bio svjestan šta je uradio. Dodao je da se kaje zbog učinjenog i da želi da se izvini svima koji su zbog ovakvih njegovih postupaka pretrpjeli štetu ili strah, on nije takva osoba, nikada ranije nije osuđivan ni za kakvo krivično djelo, a kamoli za ovakvo i da se sigurno ovako nešto neće dogoditi, te je objasnio da nije imao namjeru da ikoga povrijedi i da mu oštećeni nisu dali novac, on bi sigurno izašao, nikoga ne bi povrijedo. Prilikom saslušanja u ponovnom postupku, okrivljeni je istakao da je resocijalizacija već uticala na njega.</span>
</p>
<p>&nbsp;</p>
<p>
<span class="span2">U dokaznom postupku koji je proveden radi rasvjetljenja ove krivično pravne stvari i krivice okrivljenog, sud je proveo sljedeće dokaze: na saglasnost stranaka pročitao je iskaz ovlašćenog predstavnika oštećenog  DOO ”P.”, L. V.  i</span><span class="span2"> iskaz svjedoka oštećene D. T.  sa zapisnika od 03.02.2015.godine, pročitao je z</span><span class="span2">apisnik o uviđaju UP CB Budva od 16.01.2015. godine sa izvještajem o uzorkovanju tragova sa lica mjesta broj knjige uviđaja .../2015 od 16.01.2015.godine, zapisnik o uviđaju UP CB Budva br. Ku. ..../14 od 15.12.2014.godine, izvršio je uvid u fotodokumentaciju UP CB Budva broj ....-2014 od 15.12.2014.godine, CD sa video zapisom iz kazina "A." i kazina" P.", potvrdu o privremeno oduzetim predmetima UP CB Budva broj 73-02-....../14-13819 od 17.12.2014.godine i od 21.01.2015.godine (2komada), </span><span class="span2">izvod iz kaznene evidencie za okrivljenog Policijske uprave u Kraljevu od 25.02.2015.godine. </span>
</p>
<p>&nbsp;</p>
<p>
<span class="span2">Ovlašćeni predstavnik oštećenog  DOO ”P.”, L. V. je naveo da je on zaposlen u privrednom društvu ”P.” iz B., na radnom mjestu servisera i kritičnog dana je obaviješten od svog kolege V. B. da je iz poslovnice ”P.” oduzet neki novac, pa je on odmah, po primljenom obavještenju, zajedno sa V..... došao u Budvu, gdje su već bili </span><span class="span2">službenici policije koji su obavljali uviđaj, ali o samom događaju nema neposrednih saznanja, samo ono što je čuo od radnice D. T., a kritične prilike iz poslovnice ”P.” u B...., oduzeto je oko 2.500,00€, nije znao tačnu cifru, dok su kritične večeri poslije završenog uviđaja, napravili popis u predmetnom kazinu. Prilikom saslušanja na glavnom pretresu, istakao je da je DOO ”P.” imao štetu od 2.560,00€, jer je toliko novca bilo u kasi, pa su taj iznos utvrdili na osnovu popisa, a u kasi je bilo ostalo nešto sitno novca, tačno 2,00€. Izjavio je da se u ime oštećenog pravnog lica pridružuje krivičnom gonjenju i postavlja imovinskopravni zahtjev u visini štete koja im je pričinjena. </span>
</p>
<p>&nbsp;</p>
<p>
<span class="span2">S</span><span class="span2">vjedok-oštećena D. T. je na zapisniku od 03.02.2015.godine navela da je kritičnog dana, iako se ne može sjetiti tačnog datuma, ali se isti može lako utvrditi, jer je rađen uviđaj od strane službenika Uprave policije, bila na svom radnom mjestu u kazinu “P.” u Budvi, u blizini apartmana “Dž” smjenu je preuzela u 00,00 časova i prilikom preuzimanja smjene joj je od strane kolege iz prethodne smjene predat pazar u iznosu od 2.562,00€, a u kazinu je bila sama i do 4 sata ujutru niko nije ušao u isti, dok je ona bila za kompjuterom kada je, oko 4 časa i 5 minuta čula da neko zvoni na vratima. Dalje je navela da, kako je imala neko ćebe preko nogu, isto je pokupila i sklonila, a lice na vratima je već dva-tri puta zvonilo, pogledala je na video nadzor i vidjela njoj nepoznato lice, starosti nekih 30ak godina, kako stoji ispred vrata, to lice joj je djelovalo normalno, nije imalo nikakvu kapuljaču na glavi, tako da nije imala razloga da sumnja u bilo šta, već mu je otvorila vrata i pustila ga je da uđe, a on je ubrzo nakon što je ušao u kazino, izvukao pištolj, koji je uperio u njenom pravcu i rekao joj da mu da novac, pa mu je ona dala torbicu sa novcem, koja je bila na stolu, a koji novac je primila od kolege iz prethodne smjene, a on joj je potom rekao da mu da novac iz ruleta, ona je otvorila sve tri kase ruleta, a pištolj je cijelo vrijeme bio uperen u nju, konstatovali su da tamo nema novca, potom joj je on rekao da legne, ona je čučnula i on je onda napustio kazino. Dodala je da je u trenutku kada je to lice uperilo pištolj u nju, ona smatrala da se radi o pravom pištolju i osjećala je strah koji i danas osjeća, a to lice joj je samo govorilo “daj pare”, nije joj prijetilo verbalno, već samo tako što je uperio pištolj u nju, nije tražio njen lični novac, ni njene lične stvari, već je samo tražio novac kazina u kojem je ona bila zaposlena i koji mu je ona predala, a predala mu je 2.560,00€, a 2,00€, koji su bili u metalu, bili su ostavljeni sa strane, tj. nisu bili u torbici u kojoj drže novac. Izjavila je da se ne pridružuje krivičnom gonjenju i ne postavlja imovinsko-pravni zahtjev. </span>
</p>
<p>&nbsp;</p>
<p>
<span class="span2">Iz z</span><span class="span2">apisnika o uviđaju UP CB Budva od 16.01.2015. godine proizilazi da je isti sačinjen dana 16.01.2015.godine, te da je izlazak na mjesto dgađaja izvršen povodom telefonskog obavještenja koje je PS CB Budva istog dana oko 04:15 časova dostavila D. T., radnica navedenog kazina i saopštila da je u prostoriju kazina došao njoj nepoznati muškarac starosti od oko 27 do 30 godina, koji je uz upotrebu pištolja prinudio istu da mu preda novac od dnevnog pazara kazina, nakon čega joj je sa uperenim pištoljem u njenom pravcu naredio da legne na patos i zatim se sa oduzetim novcem udaljio u NN pravcu, a sa lica mjesta je izuzet video nadzor koji je zabilježio kritični događaj. </span>
</p>
<p>&nbsp;</p>
<p>
<span class="span2">Iz izvještaja o uzorkovanju tragova sa lica mjesta broj knjige uviđaja .../2015 od 16.01.2015.godine proizilazi da je dana 16.01.2015.godine u vremenskom periodu oko 04:10 časova od strane NN izvršioca u Automat klubu „P.“, vlasništvo Lj. B. O., koji je lociran u Budvi, izvršeno razbojništvo na način što je izvršilac ušao u prostorije kluba i upotrebom oružja zaprijetio radnici kluba i sa radnog stola otuđio torbu u kojoj se nalazio novac, te je krim tehničkom obradom lica mjesta sa ulaznih vrata, tj. ručice koja se nalazi u unutrašnjem dijelu vrata, upotrebom vatenim štapićem i redestilovanom vodom, izuzet je bris za DNK analizu upakovan u jedan omot.  </span>
</p>
<p>&nbsp;</p>
<p>
<span class="span2">Iz zapisnika o uviđaju UP CB Budva br. Ku. ..../14 od 15.12.2014.godine proizilazi da je izlazak na mjesto događaja izvršen povodom obavještenja od strane lica S. P., radnika kazina „A“, da je ušla NN muška osoba, uz upotrebu pištolja, iznudio da mu isti preda novac od dnevnog pazara, nakon čega je isti napadaču predao novac u iznosu od oko 950,00€, da bi se ovaj udaljio u nepoznatom pravcu, a izgled lica mjesta prostorija kazina sa inventarom, fotografisao je kriminalistički tehničar. </span>
</p>
<p>&nbsp;</p>
<p>
<span class="span2">Iz fotodokumentacije UP CB Budva broj ..-2014 od 15.12.2014.godine proizilazi da se na istima vidi izgled zgrade gdje se nalazi „A.“ klub i izgled platoa ispred ulaza u isti, zatim izgled ulaznih vrata „A.“ kluba, na kojima je postavljena električna sigurnosna brava i izgled zvona ispred ulaznih vrata, izgled unutrašnjosti kluba, radnog stola za kojim se nalazio radnik S. P. u momentu ulaska NN lica, te ladica radnog stola u kojoj se nalazila kasa sa novcem i izgled kasa u kojoj se nalazio novac, koji je otuđio NN izvršilac. </span>
</p>
<p>&nbsp;</p>
<p>
<span class="span2">Na CD sa video zapisom iz kazina "A." se vidi okrivljeni kako ulazi u kazino u dukserici, ali bez kape na glavi, zatim dok ulazi u prostoriju kazina gdje se nalazi pult za kojim stoji radnik kazina i dok prilazi istom, stavlja kapu dukserice na glavu, vadi pištolj i isti je uperio u pravcu radnika, prišao je pultu i prešao iza istog, gdje se nalazio radnik, bacio mu je kesu u koju je radnik potom stavio novac, koji je izvadio iz kase, koja se nalazila u prvoj fioci, a nakon toga mu okrivljeni pištoljem pokazuje na druge dvije fioke koje su se nalazile ispod one iz koje je radnik izvadio novac i radnik otvara i te fioke, te nakon što je vidio da u istima nema novca, okrivljeni je pokazao radniku pištoljem prema podu i nešto mu je rekao, pa se radnik spustio na pod, okrivljeni mu je prislonio pištolj na leđa, a nakon toga je uzeo kesu sa novcem i napustio kazino. </span>
</p>
<p>&nbsp;</p>
<p>
<span class="span2">Na CD – video zapisu iz kazina "P." se vidi da je okrivljeni ušao u navedeni kazino, </span><span class="span2">izvukao pištolj koji je uperio u pravcu oštećene T... i od iste zatražio novac, koji mu je oštećena T.... i predala.</span>
</p>
<p>&nbsp;</p>
<p>
<span class="span2">Iz potvrde o privremeno oduzetim predmetima UP CB Budva broj 73-02-..../14-13819 od 17.12.2014.godine proizilazi da je ovlašćeni policijski službenik UP CB Budva izvršio privremeno oduzimanje predmeta-stvari od J. R., menadžera kazina „A“ i to DVR marke „DVC“, ser.br. N164 ......, koji se nalazio u objektu „A.“, u ul. B..... </span>
</p>
<p>&nbsp;</p>
<p>
<span class="span2">Iz potvrde o privremeno oduzetim predmetima UP CB Budva broj 73-02-..../14-13819 od 21.01.2015.godine proizilazi da je ovlašćeni policijski službenik UP CB Budva od I. S., privremeno oduzeo sledeće predmete: jedan novčanik crne boje „Mona“ u kome </span><span class="span2">se nalazio: novac u iznosu od 500,00€, u apoenima 5x100, lična karta na ime I. S. izdata PS Lučani, potvrda o slanju novca Poštom Crne Gore, br. uplatnice ........ od 16.01.2015.godine na ime primaoca M. S., potvrda o prijemu novca „Western union“ od 30.09.2014.godine, dio omota SIM kartice sa brojem 067/......., „Helo“ kartica za fiksni telefon Telekom Srbije br. ......, SIM kartica NN operatora, ključ brave vrata „Dabel“, ključ brave vrata „Errbi“ i papirna ceduljica sa brojevima telefona, zatim muška torbica platnena „Adidas“ crne boje u kojoj se nalazio: mob. telefon Samsung sa SIM karticom operatera Crnogorski telekom, putna isprava na ime I.S. izdata PU Čačak, punjač za mob. telefon Samsung i Apple, kabal od punjača mob. telefona „Apple“, „stik“ Mennen, tri tablete „Bromazepam“, tiket sportske kladionice LOB, garantni list „Zoki Mobile 10+“ Budva za mob. telefon „Apple 4“ od 21.01.2015.godine, dio kartonske kutije mob. telefona „Apple“ sa naljepnicom email adrese, vizit kartica na ime advokat Sanja Cvetanović Niš, dva brijača plave boje „Gilette“, upaljač Cricket crno ljubičaste boje, dva načeta pakovanja orbit žvakaća i dvije manje ceduljice sa brojevima telefona. </span>
</p>
<p>&nbsp;</p>
<p>
<span class="span2">Uvidom u izvod iz kaznene evideije za okrivljenog Policijske uprave u Kraljevu od 25.02.2015. godine utvrđeno je da isti nije ranije osuđivan. </span>
</p>
<p>&nbsp;</p>
<p>
<span class="span2">Cijeneći sve izvedene dokaze pojedinačno, kao i u njihovoj međusobnoj povezanosti, shodno čl. 370 st. 3 ZKP-a, a u odnosu na odbranu okrivljenog, koji je izjavio da priznaje djelo koje mu se stavlja na teret i krivicu za isto, sud je utvrdio činjenično stanje navedeno u izreci presude. Krivično pravno ocjenjujući ovako utvrđeno činjenično stanje, sud je našao da je okrivljeni učinio dva krivična djela razbojništva iz čl. 242 st. 1 Krivičnog zakonika. </span>
</p>
<p>&nbsp;</p>
<p>
<span class="span2">Ovakvo činjenično stanje sud je utvrdio prije svega na osnovu odbrane okrivljenog, zatim iskaza svjedoka-oštećene D. T., </span><span class="span2">zapisnika o uviđaju UP CB Budva br. Ku. ..../14 od 15.12.2014.godine</span><span class="span2">,</span><span class="span2"> z</span><span class="span2">apisnika o uviđaju UP CB Budva od 16.01.2015. godine i </span><span class="span2">priloženih CD – video zapisa. </span>
</p>
<p>&nbsp;</p>
<p>
<span class="span2">Naime, okrivljeni je u svojoj odbrani naveo da je u decembru 2014.godine, sa pištoljem koji je ranije kupio, obučen u crni donji dio trenerke, crno-sive Nike patike i duksericu crne boje sa kapuljačom i bijelim slovima u predjelu grudi, krenuo prema kazinu „A.“, pozvonio na vrata, kada mu je jedan mladić otvorio, on je izvukao pištolj i rekao da mu da novac, što je on i učinio i predao mu nekih 900,00 ili 950,00€. Ovakvu odbranu okrivljenog u navedenom dijelu, sud je prihvatio jer je ista u saglasnosti sa drugim provedenim materijalnim dokazima, i to </span><span class="span2">zapisnikom o uviđaju UP CB Budva br. Ku. .../14 od 15.12.2014.godine, iz kojeg proizilazi da je događaj prijavio radnik kazina „A.“ S. P., koji je potvrdio da je u isti ušla NN muška osoba, koji je uz upotrebu pištolja, iznudio da mu isti preda novac od dnevnog pazara u iznosu od oko 950,00 €, da bi se ovaj potom udaljio u nepoznatom pravcu, te CD – video zapisom iz kazina, na kojem se jasno vidi okrivljeni</span><span class="span2"> koji je obučen u crni donji dio trenerke, crno-sive Nike patike i duksericu crne boje sa kapuljačom i bijelim slovima u predjelu grudi</span><span class="span2"> kako ulazi u kazino u dukserici i dok prilazi pultu za kojim stoji radnik kazina, stavlja kapu dukserice na glavu, vadi pištolj, koji je uperio u pravcu radnika, prišao je pultu i prešao iza istog, gdje se nalazio radnik, bacio mu je kesu u koju je radnik potom stavio novac, </span><span class="span2">koji je izvadio iz kase, koja se nalazila u prvoj fioci, te je nakon toga uzeo kesu sa novcem i napustio kazino. </span>
</p>
<p>&nbsp;</p>
<p>
<span class="span2">Okrivljeni je takođe istakao da je u istoj garderobi ušao i u kazino „P.“, i to tako što je pozvonio na vrata, a nakon što je ušao, izvukao je prethodno pomenuti pištolj i tražio od radnice novac, a ona mu je dala sivu kožnu torbicu sa novcem, što proizilazi i iz </span><span class="span2">z</span><span class="span2">apisnika o uviđaju UP CB Budva od 16.01.2015. godine i CD – video zapisa iz kazina „P.“, a što</span><span class="span2"> je u svom iskazu potvrdila i svjedok-oštećena D. T., koja je dodala da je u trenutku kada je okrivljeni uperio pištolj u nju, osjećala strah, koji i danas osjeća. Kada je u pitanju iznos, koji je okrivljeni tom prilikom otuđio, sud nije prihvatio njegove navode da se radilo o iznosu od oko 2.000,00, maksimalno 2.100,00€, već je nesporno utvrdio da se radi o iznosu od 2.560,00€, a na osnovu iskaza svjedoka-oštećene D. T., koja je objasnila da joj je prilikom preuzimanja smjene od kolege iz prethodne smjene predat </span><span class="span2">pazar u iznosu od 2.562,00€, a u kazinu je bila sama i do 4 sata ujutru niko nije ušao u isti, kada je, oko 4 časa i 5 minuta, došao okrivljeni, kojem je ona predala iznos od 2.560,00€, a ostala su 2,00€, ostavljena sa strane, tj. nisu bili u torbici u kojoj drže novac, dok je ovlašteni predstavnik DOO “P.”, L.V., potvrdio </span><span class="span2">da je DOO ”P.” imao štetu od 2.560,00€, jer je toliko novca bilo u kasi, koji iznos su utvrdili na osnovu popisa, a u kasi su ostala tačno 2,00€. </span>
</p>
<p>&nbsp;</p>
<p>
<span class="span2">Imajući u vidu ovakvo činjenično stanje, nesumnjivo je da su se u radnjama okrivljenog stekli svi bitni elementi bića dva krivična djela razbojništva  iz čl.242.st.1. KZ koja su mu stavljena na teret, obzirom da je okrivljeni upotrebom sile i prijetnjom da će napasti na život i tjelo oštećenih S. P. i D. T., na način što je, nakon ulaska u oba kazina, izvukao pištolj i uperio ga u pravcu oštećenih, tražeći od njih novac, koji su mu oni dali, nakon čega je okrivljeni napustio kazino, a sve u namjeri da prisvajanjem tuđih pokretnih stvari za sebe pribavi protivpravnu imovinsku korist, te je na naprijed navedeni način od oštećenog S. P. oduzeo iznos od 950,00€, vlasništvo kazina „A.“, a od oštećene D. T. iznos od 2.560,00€, vlasništvo kazina „P.“. Dakle, u radnjama okrivljenog su se ostvarila obilježja bića dva krivična djela razbojništva iz čl. 242 st. 1 KZ-a.</span>
</p>
<p>
<span class="span2">Okrivljeni je postupao sa direktnim umišljajem jer je bio svjestan da novac oduzima upotrebom prinude prema oštećenima, na način što je uperio pištolj u njih, zbog čega su mu oni dali novac, te da novac pribavlja protivpravno, što je u konačnom i htio. </span>
</p>
<p>&nbsp;</p>
<p>
<span class="span2">Prilikom odluke o vrsti i visini kazne koju okrivljenom treba izreći, sud je pošao od toga da je za krivično djelo razbojništva iz čl. 242 st. 1 KZ-a propisana kazna zatvora u trajanju od dvije do deset godina. </span><span class="span2">U smislu čl. 42 Krivičnog zakonika, sud je cijenio sve okolnosti koje su od značaja za odmjeravanje kazne, pa je kao olakšavajuće okolnosti na strani okrivljenog cijenio da se ne radi o osobi koja je sklona asocijalnom ponašanju imajući u vidu njegovu raniju neosuđivanost, te </span><span class="span2">izraženo žaljenje zbog učinjenog, koje okolnosti su za sud imale karakter naročito olakšavajućih okolnosti, dok otežavajućih okolnosti na strani okrivljenog nije našao, pa je primjenom čl. 45 i 46 KZ-a, okrivljenom prethodno utvrdio za prvo krivično djelo razbojništva iz čl. 242 st. 1 Krivičnog zakonika kaznu zatvora u trajanju od 6 mjeseci i za drugo krivično djelo razbojništva kaznu zatvora u trajanju od 6 mjeseci, pa ga je primjenom čl. 48 KZ-a osudio na jedinstvenu kaznu zatvora u trajanju od 10 mjeseci, u koju će se uračunati </span><span class="span2">vrijeme koje je okrivljeni proveo u pritvoru od 22.01.2015. godine od 22:20 časova, koji je određen rješenjem Kri..../15 od 22.01.2015.godine, koji pritvor je produžen rješenjima Kv. ..../15 od 13.02.2015. godine, K. 49/15/15 od 17.03.2015. godine i Kž.br. .../15 od 01.07.2015.godine, i dalje. Sud je mišljenja da će se i ovako ublaženom kaznom zatvora uticati na okrivljenog da više ne vrši ovakva, kao ni druga krivična djela, kao i na druge eventualne učinioce da ne čine ovakva i slična krivična djela, odnosno da će se ostvariti svrha iz čl. 32 KZ-a u okviru opšte svrhe krivičnih sankcija iz čl. 4 st. 2 KZ-a. </span>
</p>
<p>&nbsp;</p>
<p>
<span class="span2">Sud je na osnovu naprijed navedenih krivičnopravnih odredbi i čl. 2, 3, 4, 5, 8, 13, 15, 33, 36, 42, 45, 46 i 51 Krivičnog zakonika i čl. 227, 229, 368 i 374 ZKP-a, odlučio kao u izreci.</span>
</p>
<p>
<span class="span2"> </span>
</p>
<p>
<span class="span2">Sud je obavezao okrivljenog da na ime sudskog paušala uplati iznos od 55,00€ (pedeseteura) u korist Budžeta Crne Gore na žiro račun broj 832-16-52, u roku od 15 dana od dana pravosnažnosti presude, te da dokaz o uplati dostavi ovom sudu sa pozivom na broj K. 305/15/15. </span>
</p>
<p>
<span class="span2"></span><span class="span2"></span>
</p>
<p>
<span class="span2">Sud je obavezao okrivljenog da oštećenom DOO „A.“ iz B. isplati iznos od 950,00€, a oštećenom DOO „P.“ iznos od 2.560,00€, sve u roku od tri mjeseca od dana pravosnažnosti presude, shodno čl. 239 ZKP-a, obzirom da je tokom postupka nesporno utvrđeno da je okrivljeni oduzeo novac u navedenim iznosima, i to za iznos od 950,00€ na osnovu iskaza oštećenog S. P., a koji iznos ni okrivljeni nije osporio, dok je iznos od 2.560,00€ nesporno utvrđen iz iskaza svjedoka-oštećene D. T.  i ovlaštenog predstavnika kazina „P.“ L. V. </span>
</p>
<p>&nbsp;</p>
<p>
<span class="span2">Na osnovu navedenog, sud je odlučio kao u izreci presude. </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">OSNOVNI SUD U KOTORU</span>
</p>
<p style="text-align:center;">
<span class="span2">Dana 04.08.2015. godine</span>
</p>
<p>
<span class="span2">     Zapisničar ,                                                                                  S U D I J A,</span>
</p>
<p>
<span class="span2">Alekasandra Čolan                                                                    Danijela Samardžić</span>
</p>
<p>&nbsp;</p>
<p>
<span class="span2">PRAVNA POUKA:  Protiv ove presude ima se pravo žalbe u roku od 15 dana od dana prijema iste, Višem sudu u Podgorici, a preko ovog suda.</span>
</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
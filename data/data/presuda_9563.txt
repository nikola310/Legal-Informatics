<div style="text-align: center">
	<img height="106" src="http://upload.wikimedia.org/wikipedia/commons/thumb/2/23/Coat_of_arms_of_Montenegro.svg/180px-Coat_of_arms_of_Montenegro.svg.png" width="122"></div>
&nbsp;
<div style="text-align: right">
	K.br.962/11</div>
<div style="text-align: center">
	&nbsp;</div>
<div style="text-align: center">
	&nbsp;<br>
	U IME CRNE GORE<br>
	&nbsp;</div>
&nbsp;
<div style="text-align: justify">
	OSNOVNI SUD U PODGORICI, sudija Maja Zeković, uz učešće Janković Andrijane kao zapisničara, u predmetu protiv okrivljenog S. N., zbog krivičnog djela kradja iz čl.239 st.1 Krivičnog zakonika CG, odlučujući po optužnom predlogu ODT-a u Podgorici Kt.br.1717/11-2 od 27.12.2011.godine, kojeg je na glavnom pretresu zastupala Sladjana Španjević, savjetnik na radu u ODT-a u Podgorici, nakon održanog glavnog i javnog pretresa dana 06.03.2012.godine u prisustvu zastupnika optužbe, okrivljenog i svjedoka oštećenog M. P., donio je, a dana 07.03.2012. godine i javno objavio<br>
	&nbsp;</div>
&nbsp;
<div style="text-align: center">
	PRESUDU<br>
	&nbsp;</div>
OKRIVLJENI:<br>
&nbsp;
<div style="text-align: justify">
	S.N., JMBG ..., od oca T. i majke S., rodjene B., rodjen .... godine u P., sa prebivalištem u mjestu rodjenja G., oženjen, otac troje mldb. djece, završio srednju mašinsku školu,&nbsp; radi privatno - održavanje imanja, lošeg imovnog stanja, osudjivan presudom Opštinskog suda u Kraljevu K.br.276/00 od 05.09.2001. godine, zbog krivičnog djela iz čl147 st.1 KZ RS, na 2.000,00 dinara.<br>
	<br>
	&nbsp;</div>
<div style="text-align: center">
	KRIV JE<br>
	&nbsp;</div>
Što je:<br>
&nbsp;
<div style="text-align: justify">
	U noći izmedju 08 i 09. novembra 2011. godine u P., u mjestu M., tudju pokretnu stvar oduzeo drugom u namjeri da njenim prisvajanjem sebi pribavio protivpravnu imovinsku korist, na način je demontirao drobilicu za mljevenje pijeska i sa iste skinuo i prisvojio 87 komada prečki od mangonskog čelika i 100 komada čekića od drobilice za mljevenje pijeska, 10 čekića od mlina za mljevenje pijeska, te otudjio pajser i kutiju sa alatom u kojoj se nalazio komplet vilastih ključeva i vodovodna kliješta - "rocangle", dva akumulatora "Black horse" i 500l nafte, sve ukupne vrijednosti 2.094,30€, vlasništvo oštećenog Maraš Predraga, i time sebi pribavio protivpravnu imovinsku korist u označenom iznosu,<br>
	&nbsp;<br>
	- čime je izvršio krivično djelo kradja iz čl.239 st.1 Krivičnog zakonika CG.<br>
	&nbsp;<br>
	Pa ga sud primjenom navedene zakonske odredbe i čl. 2,4,5,32,36,42 Krivičnog zakonika i čl. 226, 229, 239 st.2 i 374 Zakonika o krivičnom postupku CG<br>
	&nbsp;</div>
<div style="text-align: center">
	&nbsp;</div>
<div style="text-align: center">
	OSUDJUJE</div>
<div style="text-align: justify">
	&nbsp;</div>
<div style="text-align: justify">
	Na kaznu zatvora u trajanju od 30 (trideset) dana.<br>
	&nbsp;<br>
	Obavezuje se okrivljeni da na ime troškova krivičnog postupka uplati sudu iznos od 60,50 eura, a na ime paušala iznos od po 30,00 eura, sve prednje u roku od 15 dana od dana pravosnažnosti presude.<br>
	&nbsp;<br>
	Obavezuje se okrivljeni da oštećenom M. P., na ime imovinskopravnog zahtjeva vrati 500l nafte i dva akumulatora Bl "Blac horse", odnosno protivvrijednost u iznosu od 935,00 eura.<br>
	&nbsp;</div>
<div style="text-align: center">
	&nbsp;</div>
<div style="text-align: center">
	O b r a z l o ž e nj e</div>
<div style="text-align: justify">
	&nbsp;</div>
<div style="text-align: justify">
	Optužnim predlogom ODT-a u Podgorici Kt.br.1717/11-2 od 27.12.2011.godine, okrivljenom S. N. stavljeno je na teret da je izvršila krivično djelo kradja iz čl. 239 st.1. Krivičnog zakonika Crne Gore. Zastupnik optužbe u završnoj riječi navela da je dokazima provedenim na glavnom pretresu, odbrana okrivljenog u cjelosti pobijena i predlažući sudu da okrivljenog oglasi krivim i osudi po zakonu.<br>
	&nbsp;<br>
	Okrivljeni S. N. u svojoj odbrani pred ODT-om, na zapisnik o saslušanju osumnjičenog od 11.11.2011. godine, u bitnom naveo da je nekih dvije godine zaposlen kod M. D. kao stražar, ali je u istom periodu, istovremeno obavljao dva posla, pa je pored posla kod M. radio ono što danas radi kod M. N., odnosno održava imanje. Kod M. je najčešće radio, kao noćni stražar, u periodu izmedju 16,30 časova do 07,00 časova sljedećeg jutra. Kako zbog prevelikih obaveza nije bio u stanju da podjednako ispoštuje oba posla, početkom ili sredinom septembra napustio je posao kod M. D. i posvetio se samo poslu koji je obavljao kod M. N.. Napomenuo je i to da mu supruga i troje djece žive u S.u mjestu K., a otac i majka u selu G. u Z., dok brat D. sa suprugom i djetetom u P.. Firma D. M. bavi se eksploatacijom šljunka i njegov posao se sastojao u tome&nbsp; da obezbjedjuje navedenu firmu. Istakao je i to da mu je M. kao poslodavac, redovno isplaćivao zaradu i da mu je ostao dužan oko 40 eura, nakon što je napustio posao kod njega, ali da su i pored svega toga u dobrim odnosima. M. firma se nalazi u selu M., dok je mjesto G. u kome živi udaljen 8 ili 9 km od sela M.. Dalje je istakao i to da može da se zakune da nikada nije kročio u M. firmu, jer ista uopšte nije uz put jer se nalazi malo dalje. Dana 08.11.2011. godine, oko 16 časova pošao je kod brata D. koji živi u naselju Z., kako bi mu pomogao da zamijeni gumu na njegovom vozilu Renault 5. Te iste večeri, oko 21 čas otišao je kući, odnosno kod M. N.. Sljedećeg dana nakon što je ustao, osim obaveza koje je imao na imanju M., istakao je da je jedino bio do G., odnosno do doma zdravlja da uzme upute za svoju majku, dok u P. nije svraćao. Posebno je napomenuo to da nema nikakve veze sa predmetnom kradjom iz firme M. P. i da u istu firmu nije išao od kada je napustio posao. Dodao je i to da vozi auto Opel Vektru reg. br. BP ..., bordo, trule višnje boje, dok mu brat vozi Renault 5, crijep boje, i da je isto koristio u ljetnjem periodu kada je išao u P. da kupi rezervni dio za svoje vozilu.<br>
	&nbsp;<br>
	Na glavnom pretresu od 06.03.2012. godine, okrivljeni je ponovio svoje navode date pred ODT-om od 11.11.2011. godine, sem što je svoj iskaz pojasnio na način što je istakao da nema nikakve veza sa krivčnim djelom koje mu se stavlja na teret i da oštećenog M. P. poznaje iz razloga što je kod istog radio tri godine, dok je svjedoke N. S. i T. I. vidio prvi put u sudnici.<br>
	&nbsp;<br>
	U dokaznom postupku sud je saslušao svjedoka oštećenog Maraš Predraga, saslušao svjedoke N. S. i T. I., pročitao potvrdu o privremeno oduzetim predmetima Uprave policije Ku.br.979/11 od 09.11.2011. godine, pročitao potvrdu o vraćanju privremeno oduzetih predmeta Uprave policije Ku.br.979/11 od 09.11.2011. godine, pročitao nalaz i mišljenje sudskog vještaka ekonomske struke D. Đ. od 19.11.2011. godine, pročitao zapisnik o prepoznavanju Kt.br.1804/11-2 od 11.11.2011. godine, potpisanog od strane N. S., pročitao zapisnik o prepoznavanju Kt.br.1804/11-2 od 11.11.2011. godine, potpisanog od strane T. I., pročitao svjedočki iskaz D. S. dat na zapisniku o saslušanju svjedoka pred ODT-om od 12.12.2011. godine, izvršio uvid u fotodokumentaciju sačinjenu povodom prepoznavanja lica od strane N. S. broj 17-298-244-2183/3295 od 11.11.2011. godine, izvršio uvid u fotodokumentaciju sačinjenu povodom prepoznavanja lica od strane T. I. br. 17-298-244-2182/3294 od 11.11.2011. godine i pročitao izvod iz kaznene evidencije izdat od strane Uprave policije PJ Podgorica br.29-245/12-1186 od 07.03.2012. godine.<br>
	&nbsp;<br>
	Svjedok oštećeni M. P. je u svom svjedočkom iskazu na zapisniku o saslušanju svjedoka pred ODT-om od 17. novembra 2011. godine, u bitnom naveo da sa svojim ocem drži firmu "V." koja se nalazi u mjestu Š. i koja se bavi eksploatacijom šljunka. Kritičnog dana kada je došao sa svojim ocem u firmu primijetio je da nedostaju stvari koje je naveo u pismenoj prijavi podnesenoj istog dana Upravi policije PJ Podgorica, tačnije 500 l dizel goriva, dva akumulatora snage od po 145 ampera, od kojih je jedan marka "Black horse" crne boje, dok je drugi bijele boje, ali se marke ne može sjetiti. Pored toga primijetio je da nedostaju čekići za drobilicu u mlinu, prečka za mlin i kutila sa alatom. Napominje i to da smatra da su predmetne stvari ukradene u vremenu izmedju 16 časova prethodnog dana, i do 8,20 časova narednog dana jer su upravo tada on i otac došli u firmu. Dalje je naveo da je ukradeno ukupno 87 komada prečki od visokokvalitetnog manganskog čelika od kojih je svaka težine 5 kg oko 100 komada visokokvalitetnog manganskog čelika, težine oko 3 kg, dok je vrijednost tih prečki i čekića sigurno preko 2.000 eura. Navedene stvari, odnosno čekići i prečke predstavljaju sastavne djelove mašine drobilice, isti nijesu bili montirani na drobilici jer su se nalazili pored nje, a kupuju se u Željezari Nikšić, po cijeni od 2,80 eura po kilogramu, dok kada dotraju, ne vrijede mnogo i prodaju se u staro gvoždje za 0,20 - 0,30 eura po kilogramu. Što se tiče same firme, ogradjena je i improvizovanim gomilama pijeska i šljunka, dok je jedna strana neogradjena i tuda se može ući. U blizini se nalazi i firma "FAB - LIVE" koja ima stražara, dok napominje da oni u firmi imaju 10-ak pasa čuvara, ali te noći nijesu lajali, a stražar nije vidio počinioce, iz kog razloga pretpostavljam da je poznavao S. N. i da iz tog razloga nije reagovao. Okrivljeni je u firmi radio kao stražar, radno vrijeme mu je bilo od 16 časova popodne do 7 ujutru, bio je poznat kao pouzdan radnik, redovno je isplaćivan, i nije bilo nikakvih problema. Što se tiče dva akumulatora koja su oduzeta, kupljeni su po cijeni od po 150 eura, i u upotrebi su bili od marta - aprila 2011. godine. Dalje je istakao da mu je od ukradenih stvari vraćeno svih 87 komada prečki za drobilicu, 16 komada ćekića za drobilicu mlina, jedan pajser, kutija za alat, kao i jedna traveza od kamiona. U kutiji za alat je bilo 10 čekića za mlin, težine oko 30 kg, komplet vilastih ključeva, jedan pajser, jedne rocangle, a sve navedene stvari su kupljene na pijaci i bile u upotrebi najviše pola godine.<br>
	&nbsp;<br>
	Na zapisniku o glavnom pretresu od 06.03.2012. godine, svjedok oštećeni je ponovio svoje navede date pred ODT-om, sem što je naveo da je nekih 12 sati nakon što je prijavio krivično djelo, pozvan od strane policije gdje mu je rečeno da je izvršilac djela najvjerovatnije uhvaćen i da su ga prepoznali R. koji su svjedoci u ovom postupku, budući da im je on prodao dio stvari koje je oduzeo, i taj dio mu je vraćen, a nije mu vraćeno 500 l nafte, dva akumulatora, nekoliko čekića, tačan broj ne zna, tako da imovinskopravni zahtjev precizira na način što traži da mu se vrati 500 l nafte i dva akumulatora, i kao oštećeni se pridružuje krivičnom gonjenju u odnosu na okrivljenog. Dalje je naveo, da dok se nalazio u policiji na posebno pitanje inspektora da li mu je poznato da je okrivljeni upravljao vozilom crvene boje "Renault 5" PG ..., naveo da nije, jer je ustvari to vozilo brata S. N., pa pretpostavlja da je predmetnom prilikom uzeo to vozilo, dok okrivljeni vozi "Opela". Nakon što je upoznat sa navodima odbrane okrivljenog, istakao je da je tačno da je isti radio kod njega, da mu u tom periodu ništa nije nedostajalo, ali zbog činjenice da su ga oni prepoznali, izveo je zaključak da je kriv, pa u slučaju da se utvrdi njegova krivica i pridružuje se gonjenju, dok pitanja za okrivljenog nema.<br>
	&nbsp;<br>
	Svjedok N. S. je u svom svjedočkom iskazu na zapisniku o saslušanju svjedoka od 17.11.2011. godine, naveo da već 11 godina sa svojom porodicom živi u naselju V. R. i da se cijela porodica bavi sakupljanjem starog željeza. Kritičnog dana, oko 11 časova, dok se nalazio na ulici sa svojim komšijom I., kojeg zove F., naišlo je putničko vozilo marke "Renault 5" crvene boje, čijih tablica se ne sjeća. Za vozilo je bilo njemu nepoznato lice, starosti oko 40 godina, jače brade, neobrijan, koji im je ponudio na prodaju staro željezo. Rekao mu je da nema novca, dok je F. ipak pristao i zajedno su otišli kod komšije P. M. koji se bavi otkupom željeza. Na P. vagi su izmjerili 385 kg željeza, a F. mu je platio oko 70 eura, dalje je naveo da je okrivljeni ostavio njegov broj telefona F. i rekao da će za nekoliko dana biti još željeza za prodaju. Njegov brat S. je zapisao broj tablica sa vozila i rekao mu da su tablice vozila PG ..., a koju informaciju su dali službenicima policije. Kada mu je ponudjeno&nbsp; na prodaju staro gvoždje, tu je bilo nekih metalnih ploča dužine nešto manje od jednog metra, širine oko 5 cm, i nekoliko čekića sa po dvije rupe na svakome. Dana 11.11.2011. godine, nakon što je otišao u policiju na prepoznavanje, opisao je lice na način što je istakao da je isto starosti oko 40 godina, srednjeg rasta i crne kose, nakon što mu je pokazano pet lica kroz staklo, pod brojem 2 je propoznao okrivljenog koji je njemu i T. I. prodao željezo. Upitan od tužioca, da li je i prije ovog prepoznavanja neka od lica ranije gledao, istakao je da nije.<br>
	&nbsp;<br>
	Na zapisniku o glavnom pretresu od 06.03.2012. godine, svjedok je ponovio svoje navede date pred ODT-om, sem što je naveo da je siguran da je prisutni okrivljeni njemu i I. prodao sve navedene stvari, i da je njegova majka od tog dana kada ga je zvala policija padala u nesvijest dva puta. Na posebno pitanje okrivljenog da li mu je on dao broj telefona, svjedok je odgovorio da jeste, ali da ga nema jer su izbrisala djeca.<br>
	&nbsp;<br>
	Svjedok T. I. je u svom svjedočkom iskazu na zapisniku o saslušanju svjedoka od 17.11.2011. godine, naveo da već 12 godina živi sa svojom mnogobrojnom porodicom u naselju V. R., nakon što su došli sa K., i da im je jedini izvor prihoda zakupljanje otkup i preprodaja sekundarnih sirovina od metala. Kritičnog dana oko 11 časova dok se nalazio ispred barake sa svojim drugom i komšijom N. S., naišao je čovjek starosti oko 40 godina, crne kose, jače brade, neobrijan, koji je upravljao putničkim vozilom marke "Renault 5" crvene boje i koji im je ponudio na prodaju staro željezo, na koju prodaju su i pristali. Nakon toga su otišli do komšije M. P., gdje su izmjerili željezo, koje je težilo oko 385 kg, za to željezo je dao 84 eura, a okrivljeni mu je rekao da će u nekoliko narednih dana donijeti još starog željeza i ostavio mu broj telefona 068.... Dalje je naveo da je odmah željezo koje je kupio preprodao M. za 84 eura, da je okrivljenog prvi put vidio u životu, da mu nije izgledao sumnjivo, jer u protivnom ne bi od njega ni kupovao željezo, jer se ovim poslom bavi 9 godina, i nikada do sada nije imao sukob sa zakonom, da se željezo sastojalo od parčadi i metala dužine oko 50-tak centimetara, širine oko 5 cm i od čekića koji su na sebi imali po dvije rupe, a sve ukupno je bilo težine 385 kg. Nakon dva dana išao je u policiju radi prepoznavanja i prije nego što su mu lica pokazana preko stakla dao je opis lica koja su došla da mu prodaju željezo, navodeći da se radilo o osobi starosti oko 40 godina, srednjeg rasta, koji je pored nosa imao neki bjeleg, i da mu fale dva, tri prednja zuda očnjaka, nakon što mu je pokazano pet lica kroz staklo, dobro ih je pogledao i sa sigurnošću prepoznao na poziciji broj 4 lice koje mu je prodalo željezo. Naveo je i to da nijedno lice od onih koja su se nalazila iza stakla nije ranije znao, a što se tiče broje registarskih oznaka vozila "Renault 5" siguran je da su iste bile PG ....<br>
	&nbsp;<br>
	Na zapisniku o glavnom pretresu od 06.03.2012. godine, svjedok je ponovio svoje navede date pred ODT-om, osim što je posebno naveo da je siguran da su od okrivljenog na koga je i pokazao, Sedat i on kupili sve što je naveo.<br>
	&nbsp;<br>
	Svjedok S. D. je u svom svjedočkom iskazu na zapisniku o saslušanju svjedoka Kt.br.1717/11 -2 od 12.12.2011. godine, koji je pročitan na glavnom pretresu, izjavio da nešto više od dvije godine radi kao pekar u ugostiteljskom objektu "B. č.", koji je naveo da se nalazi u ulici ... u P., gdje je sa njim zaposlena i njegova nevjenčana supruga M. S., i gdje je od gazde pomenutog objekta I. M., u mjesecu aprilu 2011. godine kupio putničko vozilo marke "Renault 5" crvene boje, čije su oznake PG ..., sa kojim vozilom takodje i upravlja njegov brat N. S., dok supruga nije vozač, a koje vozilo je, možda dva ili tri puta, dao na korišćenje bratu N. neznajući precizno u koje vrijeme je to bilo, dok se sjeća da mu je pomenuto auto davao u avgustu 2011. godine kada je njegovo vozilo bilo u kvaru, a siguran je da mu nakon avgusta mjeseca 2011.godine davao na korišćenje. Takodje svjedok navodi da se dana 09.11.2011. godine nalazi na poslu u prvoj smjeni od 07:00 do 15:30 časova, sa posla nije izlazio do kraja radnog vremena, što mogu da potvrde i konobari iz objekta "B. č.", konkretno po iskazu svjedoka konobar M. za koga misli da se preziva M., konobar I. S. za kojeg je potpuno siguran da se tako zove i preziva i R. Dj. koji u objektu radi kao mesar. Za pomenuto vozilo kaže da se toga dana nalazilo parkirano iza zgrade preko puta restorana, a ključevi su bili kod njega, pa ponovo tvrdi da vozilom "Renault 5" u vremenu od 07:00 do 15:30 časova nije niko upravljao, a za njegovog brata N. S. tvrdi da je prethodnog dana odnosno 08.11.2011. godine bio kod njega na Z., gdje stanuje kao podstanar, ne može precizno da se sjeti vremena dolaska N. S. kod njega, ali može reći da je bilo otprilike od 16:00 do 17:00 časova popodne, a da je ostao do 20:00 časova, odnosno pošao kući kad su završili večeru, kojom prilikom je N. bio kod njega sam. Za vrijeme dok je Novica bio kod njega, tj. 08.11.2011. godine pomogao mu je da montira prednju lijevu gumu, na njegovom vozilu "Renault5 " jer je bila izdušila i kad je krenuo da ide oko 20:00 časova, ništa mu nije rekao gdje ide, a D. je pretpostavljao da je N. bio krenuo kući. Na posebno pitanje tužioca svjedok je kazao da vozilo "Renault 5" ima samo jedan ključ za otključavanje i paljenje, dakle, nema rezervnih ključeva, a precizirao je da se radi zapravo o jednom kompletu ključeva i to jednog za otključavanje vozila, a drugi služi za paljenje motora, kojom prilikom opet navodi da ne postoji rezervni komplet ključeva, i ti ključevi su uvijek kod njega.<br>
	&nbsp;<br>
	Iz potvrde o privremeno oduzetim predmetima Uprave policije Ku.br.979/11 od 09.11.2011. godine, proizilazi da su od M. P., privremeno oduzeti predmeti 87 komada prečki za drobilicu pijeska, 46 čekića za drobili mlina, jedan komad traveza od kamiona, jedan komad pajsera, obruč za felmu od kamiona, kutija za alat zelene boje.<br>
	&nbsp;<br>
	Iz potvrde o vraćanju privremeno oduzetih predmeta Uprave policije Ku.br.979/11 od 09.11.2011. godine, proizilazi da su M. P. vraćeni predmeti: 87 komada prečki za drobilicu pijeska, 46 čekića za drobili mlina, jedan komad traveza od kamiona, jedan komad pajsera, obruč za felmu od kamiona i kutija za alat zelene boje.<br>
	&nbsp;<br>
	Iz zapisnika o prepoznavanju Kt.br.1804/11-2 od 11.11.2011. godine, potpisanog od strane N. S., konstatuje se da je imenovani nakon što su mu pokazana lica sa sigurnošću opredijelio lice pod brojem 2 (S. N.), kao osobu koja je njemu i T. I.prodala predmetno željezo.<br>
	&nbsp;<br>
	Iz zapisnika o prepoznavanju Kt.br.1804/11-2 od 11.11.2011. godine, potpisanog od strane T. I., konstatuje se da je imenovani nakon što su mu pokazana lica sa sigurnošću opredijelio lice pod brojem 4 (S.N.), kao lice koje mu je prodalo predmetno željezo.<br>
	&nbsp;<br>
	Iz fotodokumentacije sačinjene povodom prepoznavanja lica od strane N. S. broj 17-298-244-2183/3295 od 11.11.2011. godine, izvršio uvid u fotodokumentaciju sačinjenu povodom prepoznavanja lica od strane T. I. br. 17-298-244-2182/3294 od 11.11.2011. godine.<br>
	&nbsp;<br>
	Iz izvoda iz kaznene evidencije izdat od strane Uprave policije PJ Podgorica br.29-245/12-1186 od 07.03.2012. godine, proizilazi da je isti osudjivan presudom Opštinskog suda u Kraljevu K.br.276/00 od 05.09.2001. godine, zbog krivičnog djela iz čl147 st.1 KZ RS, na 2.000,00 dinara.<br>
	&nbsp;<br>
	Iz nalaza i mišljenja vještaka komercijalne struke D. Dj. od 19.11.2011. godine proizilazi, da pojedinačno procijenjena kupoprodajna cijena pokretnih stvari vlasništvo oštećenog&nbsp; M. P., na dan izvršenja krivičnog djela iznosi i to: prečke od drobilice za mjerenje pijeska o visokokvalitetnog magnanskog čelika težine po 5 kg 87 komada, 435 kg, (nove - neupotrebljivane), gdje je procijenjena vrijednost je 652,50 eura, čekići za drobilicu za mljevenje pijeska od visokokvalitetnog magnanskog čelika težine po 3 kg 100 komada, (novi - neupotrebljivani), gdje je procijenjena vrijednost je 450,00 eura, čekići za mlin za mljevenje pijeska od visokokvalitetnog magnanskog čelika težine po 3 kg 10 komada, gdje je procijenjena vrijednost je 45,00 eura, akumulatori "Black horse", snage 145 ampera dva komada, (u upotrebi do jedne godine) gdje je procijenjena vrijednost 261,00 euro, zatim vilasti ključevi jedan komplet, (u upotrebi do dvije godine), gdje je procijenjena vrijednost 20,00 eura, zatim vodovodna kliješta roclange (u upotrebi do dvije godine), gdje je procijenjena vrijednost 12.,80 eura, pajeser (u upotrebi do dvije godine), gdje je procijenjena vrijednost 8,00 eura, dizel gorivo 500 l, gdje je procijenjena vrijednost 645,00 eura, kojim nalazom je ukupna procijenjena vrijednost pkrotivpravno oduzetih i prisvojenih pokretnih stvari iznosi 2.094,30 eura. Vještak je u svom nalazu dalje naveo da su kupoprodajne cijene protivpravno oduzetih i prisvojenih pokretnih stvari, na dan izvršenja krivčnog djela utvrdjene i date, za visokokvalitetni magnanski čelik na osnovu cjenovnika Željezare "Holding Kompanie" iz Nikšića, za alat na osnovu cjenovnika "Okov" DOO Podgorica, a za dizel gorivo na osnovu cjenovnika Jugopetrol Kotor, gdje se napominje da za sve predmetne stvari koje su bile u upotrebi procjena je izvršena na osnovu dobijenih podataka od oštećenog vlasnika, a datum nabavke i vremenu korišćenja istih primjenom adekvatne stope amortizacije za sve predmetne iznosi u precentu od 10% što je u skladu sa Zakonom o amortizaciji.&nbsp;<br>
	&nbsp;<br>
	Sud je navedeni nalaz sudskog vještaka komercijalne struke cijenio kao objektivan, jasan i zasnovan na pravilima struke, pa ga je iz tih razloga u cjelosti prihvatio.<br>
	&nbsp;<br>
	Rezultati ovog dokaznog postupka, a nakon ocjene svih provedenih dokaza, kako pojedinačno i dovodjenjem u njihovu medjusobnu vezu, kao i u vezu sa analiziranom odbranom okrivljene, po zaključivanju suda nedvosmisleno su potvrdili da je okrivljeni izvršio krivično djelo kradja iz čl.239 st.1 Krivičnog zakonika CG, na način, vrijeme i mjesto kako je to predstavljeno u izreci ove presude.<br>
	&nbsp;<br>
	Naime, pažljivom i detaljnom analizom svjedočkih iskaza N. S. i T. I., koji su najprije u osnovi podudarni, kako u dijelu opisivanja osobe koja im je ponudila na prodaju staro željezo, tako i u dijelu opisivanja vozila kojim je ova osoba upravljala, a koja se tiču čak i preciznog navodjenja registarskih tablica, gdje je N. S. jasno naveo da je njegov brat zapisao i rekao mu koje su tablice, a T. I. decidno navodeći da je siguran u podatke koji se tiču reg. oznaka, evidentna je njihova postojanost i objektivnost, pri čemu sud nikakvog razloga nije imao da posumnja u vjerodostojnost i kredibilitet istih. Osim toga, ovakvi svjedočki iskazi su dodatno potvrdjeni i osnaženi zapisnicima o prepoznavanju iz kojih bez dileme proizilazi da su svjedoci sa sigurnošću opredijelili S. N., kao osobu od koje su prethodno kupili predmetno željezo, pa ovakvi zapisnici o prepoznavanju sagledani u kontekstu sa njihovim svjedočkim iskazima ne ostavljaju za sobom nikakvu dilemu u pravcu zaključivanja da su imenovani svjedoci upravo od okrivljenog S. N. kupili željezo, kao i, kako su saglasno naveli neke metalne ploče, nekoliko čekića, koji su na sebi imali po dvije rupe, a koje su potom preprodali M. P., a koji zaključak pogoduje i činjenici da je potvrdom o oduzetim predmetima od M. P. oduzeto 87 komada prečki za drobilicu pijeska, 46 čekića sa drobilicu mlina, jedan komad traveza od kamiona, jedan komad pajsera, obruč za felmu od kamiona, kutija za alat zelene boje, što se u konačnom u potpunosti uklapa i u svjedočki iskaz oštećenog M. P. koji je do detalja i na precizan način naveo i opisao koje su mu stvari oduzete odnosnom prilikom. Dalje, svjedok oštećeni je takodje naveo da je okrivljeni radio kod njega, a što ni sam okrivljeni nije negirao u svojoj odbrani, pa je samim tim i svjedočenje oštećenog prihvaćeno kao vjerodostajan i objektivan prikaz činjenica i okolnosti koje su oštećenom poznate.<br>
	&nbsp;<br>
	U smislu prednjeg činjenog utvrdjenja, po zaključivanju suda u ovom postupku je na sasvim pouzdan i izvjestan način proisteklo da je okrivljeni N. S. u noći izmedju 08 i 09. novembra 2011. godine u P., u mjestu M., tudju pokretnu stvar oduzeo drugom u namjeri da njenim prisvajanjem sebi pribavio protivpravnu imovinsku korist, na način je demontirao drobilicu za mljevenje pijeska i sa iste skinuo i prisvojio 87 komada prečki od mangonskog čelika i 100 komada čekića od drobilice za mljevenje pijeska, 10 čekića od mlina za mljevenje pijeska, te otudjio pajser i kutiju sa alatom u kojoj se nalazio komplet vilastih ključeva i vodovodna kliješta - "rocangle", dva akumulatora "Black horse" i 500l nafte, sve ukupne vrijednosti 2.094,30€, vlasništvo oštećenog M. P., i time sebi pribavio protivpravnu imovinsku korist u označenom iznosu.<br>
	&nbsp;<br>
	&nbsp;<br>
	&nbsp;<br>
	Cijeneći&nbsp; naprijed utvrdjeno činjenično stanje, ovaj sud nalazi da su se u radnjama okrivljenog stekla sva bitna obilježja krivičnog djela kradja iz čl.239 st.1 Krivičnog zakonika CG. Naime, okrivljeni je postupajući na naprijed opisani način, odnosno oduzimajući tudje pokretne stvari bliže precizirane u izreci presude, znao da vrši krivično djelo, i to sve u namjeri pribavljanja protivpravne imovinske koristi, čime se rasvjetljava njegov psihički odnos prema krivičnom djelu u pitanju, i to u direktnom umišljaju.<br>
	&nbsp;<br>
	Prilikom ovakvog odlučivanja, sud je naročit osvrt i posebnu pažnju poklonio analizi i ocjeni odbrane okrivljenog, a isto tako i svjedočkog iskaza S. D., nalazeći najprije da je odbrana okrivljenog demantovana i relativizovana činjeničnim utvrdjenjem koje je rezultiralo iz naprijed cijenjenih svjedočkih iskaza N. S. i T. I., koji svoje uporište imajući kako u zapisnicima o prepoznavanju, tako i u potvrdi o privremeno oduzetim predmetima, pri čemu se odbrana okrivljenog u dijelu negiranja krivčnog djela i istrajavanje u navodima da je odnosnog dana i to 08.11. oko 16:00 časova bio kod svog brata D. na Z. kako bi mu pomogao da zamijeni gumu, a istog dana oko 21:00 čas otišao kući, odnosno kod M. N., pokazuje samo kao nevješt i očigledan pokušaj da svojom odbranom izbjegne krivicu. S druge strane, ni svjedočki iskaz D. S. nije našao oslonac u odnosnom činjeničnom utvrdjenju, pa je isti cijenjen kao motivisan pristrasnom potrebom da se okrivljenom pruži alibi, pri čemu je činjenica da je u pitanju brat okrivljenog, i sasvim je očigledno da je isti svojim svjedočenjem, pokušavajući pratiti odbranu okrivljenog samo bio nošen potrebom da poboljša krivičnopravni položaj okrivljenog u ovom postupku, budući da je ovaj svjedočki iskaz obezvrijedjen i kategorički demantovan činjenicama koje su rezultirale iz ovog postupka, a koje se tiču neumitnog zaključivanja suda da je upravo okrivljeni Novica Stojković upravljao vozilom marke "Renault 5", oznaka PG ..., u kom pravcu su svjedoci I. T. i N. S. bili krajnje dorečeni i precizni, budući da je svjedok N. S. decidno naveo da je njegov brat S. zapisao tablice ovog vozila, dok je T. I.bio siguran koje su tablice u pitanju, i da im je tom prilikom ponudjeno staro željezo na prodaju.<br>
	&nbsp;<br>
	Odlučujući o krivičnoj sankciji za okrivljenu, sud je najprije u smislu čl.42 Krivičnog zakonika CG, cijenio sve okolnosti od kojih zavisi izbor i visina krivične sankcije (olakšavajuće i otežavajuće okolnosti) u okviru zakonom propisanog minimuma i maksimuma za predmetno krivično djelo, pa je od olakšavajućih okolnosti na strani okrivljenog cijenio u okviru porodičnih prilika tj. da je otac troje mldb. djece, u okviru imovinskih prilika njegovo loše imovno stanje, dok je sud imao u vidu da iz izvoda iz kaznene evidencije proizilazi da je okrivljeni osudjivan presudom Opštinskog suda u Kraljevu K.br.276/00 od 05.09.2001. godine, zbog krivčnog djela iz čl. 147 st.1 KZ RS, na novčanu kaznu u iznosu od 2.000 dinara, medjutim, pri tom je sud cijenio i to da navedena presuda datira prije više od 10 godina, pa ista nije cijenjena kao otežavajuća okolnost. Dakle, imajući u vidu sve navedene okonosti sud je okrivljenog osudio na kaznu zatvora u trajanju od 30 (trideset) dana, nalazeći da će se ovakvom kaznom u svemu ostvariti svrha kažnjavanja iz čl.32 Krivičnog zakonika CG, da okrivljeni ubuduće ne vrši krivična djela, a u okviru opšte svrhe propisivanja i izricanja krivičnih sankcija iz čl.4 st.2 istog zakonika, i da upravo izrečena kazna zatvora u navedenom trajanju predstavlja realan ekvivalent težine krivičnog djela u pitanju i okrivljenog kao učinioca.<br>
	&nbsp;<br>
	Kako je okrivljeni oglašen krivim, sud je shodno odredbi čl.226 i 229 ZKP-a, obavezao da plati troškove krivičnog postupka, koji se odnose na ime vještačenja po vještaku komercijalne struke u iznosu od 60,50 eura, i na ime paušala u iznosu od 30,00 eura, koji iznos je odredjen shodno trajanju i složenosti postupka, kao i imovinskim prilikama okrivljenog.<br>
	&nbsp;<br>
	Sud je shodno čl.239 st.2 ZKP-a obavezao okrivljenog&nbsp; da na ime preciziranog imovinsko pravnog zahtjeva vrati oštećenom M. P. 500l nafte i dva akumulatora BL "Black horse", imajući u vidu da su u pitanju stvari koje nijesu vraćene, odnosno ukoliko objektivno nije u mogućnosti povratiti ove stvari, da istom isplati iznos njihove protivvrijednosti koja je na pouzdan način utvrdjena iz nalaza i mišljenja vještaka komercijalne struke i to 935,00 eura.<br>
	&nbsp;<br>
	Sa izloženog, u smislu odredbe čl.374 ZKP-a, odlučeno je kao u izreci presude.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; SUDIJA</div>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Maja Zeković,s.r.<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
PRAVNA POUKA:<br>
Protiv ove presude može se izjaviti žalba u roku<br>
od 8 dana od dana&nbsp; prijema&nbsp; pismenog otpravka,<br>
Višem sudu u Podgorici, a preko ovog suda.<br>
&nbsp;<br>
ZTO- Janković Andrijana&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
&nbsp;<br>

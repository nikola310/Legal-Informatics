<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p>
<span></span><span></span><span></span><span></span><span></span><span></span><span>                                   K. br. 231/16</span>
</p>
<p style="text-align:center;">
<span></span>
</p>
<p>&nbsp;</p>
<p>&nbsp;</p>
<p>
<span>OSNOVNI SUD U BIJELOM POLJU, sudija pojedinac Dragan Mrdak, uz učešće samostalnog referenta zapisničara Koviljke Lješnjak, u krivičnom predmetu protiv okrivljenog </span><span>B.S.</span><span>a iz Mojkovca, zbog krivičnog djela šumska krađa iz čl. 324 st. 1 Krivičnog zakonika Crne Gore, rješavajući po optužnom predlogu Osnovnog državnog tužilaštva u Bijelom Polju Kt. br. 333/16 od 08.12. 2016. godine  nakon održanog usmenog, glavnog i javnog pretresa, u prisustvu savjetnice u ODT-u u Bijelom Polju Šćepanović Darinke, okrivljenog </span><span>B.S.</span><span>a, a u odsustvu punomoćnika oštećene </span><span>U. ZA Š.</span><span>- Zaštitnika imovinsko-pravnih interesa CG, donio je dana 10. 02. 2017. godine, </span>
</p>
<p>&nbsp;</p>
<p>&nbsp;</p>
<p style="text-align:center;">
<span>P R E S U D U</span>
</p>
<p>&nbsp;</p>
<p>
<span> Okrivljeni </span><span>B.S.</span><span>, JMB </span><span>...</span><span>, od oca M</span><span>.</span><span> i majke S</span><span>.</span><span>, rođene L</span><span>.</span><span>, rođen </span><span>...</span><span> godine u Mojkovcu, nastanjenog u mjestu rođenja </span><span>P..</span><span>, državljanin Crne Gore,  govori crnogorskim jezikom, pismen, sa završenom srednjom školom, nezaposlen, neoženjen, lošeg imovnog stanja,  osuđivan i to:  presudom Osnovnog suda u Bijelom Polju K br.70/12 od 21. 03. 2012  godine, zbog krivičnog djela iz čl.239.st.1. KZ CG na kaznu zatvora od 30 dana, presudom Osnovnog suda u Kolašinu K. br.46/12-11 od 14. 02. 2013     godine, zbog krivičnog djela iz čl.240. st.1.tač.1. u vezi čl.49. . KZCG, na kaznu zatvora od 6 mjeseci,  presudom Osnovnog suda u Bijelom Polju K. br.357/2012 od 18.12.2012 godine, zbog krivičnog djela iz čl. 240. st.1. tač.1. u vezi čl. 49.   KZCG,  na kaznu zatvora od jedne godine, presudom Osnovnog suda u Bijelom Polju K. br. 143/11 od 10. 06. 2011 godine, zbog krivičnog djela iz čl. 152. st.2. u vezi st. 1.. KZCG, na novčanu kaznu od 1.200,00 €, presudom Osnovnog suda u Bijelom Polju K. br. 673/10 od 18. 05. 2011  godine, zbog krivičnog djela iz čl.324. st. 1. KZCG,  na kaznu zatvora od 60 dana i novčanu kaznu od 200,00 €, presudom Osnovnog suda u Bijelom Polju K. br. 110/11 od 17. 05. 2011 godine,  godine, zbog krivičnog djela iz čl.  240.st.1. tač. 1 i 2. u vezi čl. 49. st. 1.KZ RCG,  na kaznu zatvora od jedne godine; presudom Osnovnog suda u Bijelom Polju K. br. 281/09 od 11. 05. 2009  godine, zbog krivičnog djela iz čl.324. st.2. u vezi st. 1. KZRCG, na kaznu zatvora od 30 dana i novčanu kaznu od 200,00 € i presudom Osnovnog suda u Bijelom Polju K. br. 379/07 od 28. 09. 2007 godine, zbog krivičnog djela iz čl.  239 st.1. KZRCG,  na kaznu zatvora od tri mjeseca, uslovno na dvije godine,</span>
</p>
<p>&nbsp;</p>
<p>&nbsp;</p>
<p style="text-align:center;">
<span>K r i v   j e</span>
</p>
<p>&nbsp;</p>
<p>
<span> </span><span>Zato što je:</span>
</p>
<p>&nbsp;</p>
<p>
<span>-Dana 29. 10. 2016 godine, u mjestu zvanom Crni Krš, opština Mojkovac, u državnoj šumi, GJ Lepenac – Palješka gora, u odjeljenju br. 44, radi krađe oborio pet (pet) bukovih stabala, ukupne bruto drvne mase  2,39 m3 i time  oštećenoj </span><span>U. ZA Š.</span><span>P.</span><span>a – PJ Mojkovac pričinio štetu pri čemu je bio svjestan svog djela čije izvršenje je htio i znao da je njegovo djelo zabranjeno,</span>
</p>
<p>&nbsp;</p>
<p>
<span>-čime je izvršio krivično djelo šumska krađa iz čl. 324 st. 1 Krivičnog zakonika Crne Gore,</span>
</p>
<p>&nbsp;</p>
<p>
<span>-za koje ga sud, primjenom navedenog zakonskog propisa i čl. 2, 4, 5, 13, 15, 32, 36, 39, 41 i 42, Krivičnog zakonika  i čl. 226, 229, 239 i 374, ZKP-a, </span>
</p>
<p>&nbsp;</p>
<p style="text-align:center;">
<span>O S U Đ U J E </span>
</p>
<p>&nbsp;</p>
<p>
<span>NA KAZNU RAD U JAVNOM INTERESU u trajanju od 300 (trista) časova, koji rad će se obaviti u vremenskom periodu od 6 (šest) mjeseci po pravosnažnosti presude, s tim što rad ne može biti duži od 60 (šezdeset) časova u toku jednog mjeseca. </span>
</p>
<p>&nbsp;</p>
<p>
<span>Ukoliko okrivljeni ne bude vršio rad u javnom interesu, kazna će se zamijeniti kaznom zatvora, tako što će se svakih započetih 60 (šezdeset) časova rada u javnom interesu, zamijeniti kaznom zatvora od 1 (jednog) mjeseca.</span>
</p>
<p>&nbsp;</p>
<p>
<span>Na novčanu kaznu u iznosu od 200,00 € (dvijestotine eura),  kao sporednu kaznu, koju kaznu je okrivljeni dužan da plati ovom sudu u roku od 3 (tri) mjeseca, po pravosnažnosti presude, na račun Budžeta CG broj: 832-151-35, s tim što je dokaz o uplati iste dužan dostaviti krivičnoj pisarnici ovog suda. </span>
</p>
<p>&nbsp;</p>
<p>
<span>Ako osuđeni ne plati novčanu kaznu u određenom roku, sud će novčanu kaznu zamijeniti kaznom zatvora tako što će za svakih započetih 25,00 eura novčane kazne odrediti jedan dan zatvora, a ako osuđeni plati samo dio novčane kazne, sud će ostatak kazne srazmjerno zamijeniti kaznom zatvora, pa ako osuđeni isplati ostatak novčane kazne izvršenje kazne zatvora će se obustaviti.</span>
</p>
<p>&nbsp;</p>
<p>
<span>Okrivljeni se obavezuje da  plati ovom sudu na ime paušala  iznos od 30,00€,   koji iznos će uplatiti na račun Budžeta Crne Gore, broj: 832-151-35, u roku od 15 dana, po pravosnažnosti presude, pod prijetnjom prinudnog izvršenja, s tim što je dokaz o uplati dužan dostaviti krivičnoj pisarnici ovog suda.</span>
</p>
<p>&nbsp;</p>
<p>
<span>Oštećena </span><span>U. ZA Š.</span><span>se  preko  punomoćnika Zaštitnik imovinsko-pravnih interesa CG, radi ostvarivanja imovinsko pravnog zahtjeva upućuje na pranični postupak. </span>
</p>
<p>&nbsp;</p>
<p style="text-align:center;">
<span>O b r a z l o ž e nj e</span>
</p>
<p>&nbsp;</p>
<p>
<span>Optužnim predlogom ODT-a u Bijelom Polju Kt. br. 333/16 od 08. 12. 2016 godine, okrivljenom </span><span>B.S.</span><span>u iz Mojkovca, stavljeno je na teret izvršenje krivičnog djela šumska krađa iz čl. 324 st. 1 Krivičnog zakonika Crne Gore.</span>
</p>
<p>&nbsp;</p>
<p>
<span>Glavni pretres je održan i zaključen  u prisustvu savjetnice u ODT-u u Bijelom Polju Šćepanović Darinke i okrivljenog </span><span>B.S.</span><span>a, a u odsustvu punomoćnika oštećene </span><span>U. ZA Š.</span><span>- Zaštitnika imovinsko-pravnih interesa CG.</span>
</p>
<p>&nbsp;</p>
<p>
<span>Savjetnica u ODT-u u Bijelom Polju, u završnoj riječi je izjavila da ostaje pri podnijetom optužnom predlogu, predlažući sudu da okrivljenog oglasi krivim i osudi na kaznu po zakonu.</span>
</p>
<p>&nbsp;</p>
<p>
<span>Punomoćnik  oštećene </span><span>U. ZA Š.</span><span>P.</span><span>a - Zaštitnik imovinsko-pravnih interesa CG, se pisanim podneskom, izjasnio se da se pridružuje krivičnom gonjenju protiv okrivljenog i da postavlja imovinsko-pravni zahtjev. </span>
</p>
<p>
<span> </span>
</p>
<p>
<span>Okrivljeni </span><span>B.S.</span><span> u odbrani u  postupku izviđaja u bitnom je istakao  da je dana 29. 10. 2016 godine, u državnoj šumi, u mjestu zv. Crni krš, posjekao pet bukovih stabala.  Nalazi se u veoma teškoj  materijalnoj situaciji, živi sa roditeljima, u baraci u Pržištima, nigdje ne radi, a jedino primanje koje imaju je penzija od 100,00 €, koju prima  njegov otac. Stabla je posjekao isključivo  za ogrev jer nije imao novca da kupi ista. Sječu je izvršio na nekih 150 metara od puta  a potom drva svukao konopcem. Stabla mu je prevozio drug  </span><span>A.M.</span><span>kojom prilikom ih je na putu do  kuće zaustavio lugar kojem je priznao da je stabla posjekao za ogrev. Pošto se radilo o maloj količini od dva metra drva nije se nadao da će mu lugar napisati prijavu. Lugar je pozvao policiju i drva su mu oduzeta. Nakon dva dana sa lugarom je pošao i pokazao mu mjesto sječe. Priznaje djelo i krivicu za isto i kaje se ali nije imao drugog načina da nabavi drva jer se nalazi u veoma teškoj materijalnoj situaciji. </span><span>A.M.</span><span>mu je vršio uslugu prevoza.  Na glavnom pretresu priznajući djelo i krivicu za isto u potpunosti je ostao pri ovoj odbrani i dodao da je prije sječe pričao sa lugarom oko sječe, međutim lugar nije smio da mu odobri sječu.  Živi u baraci koja je stara 100 godina i izdržavaju se od očeve penzije  u iznosu od 100 €, on, majka, otac i još trojica neoženjene braće.</span>
</p>
<p>
<span>  </span>
</p>
<p>
<span>U završnoj riječi okrivljeni  je istakao da se kaje i da mu je žao, međutim na ovo ga je natjerala teška materijalna situacija, bolje i to nego da je nešto drugo krao, pošto je nezaposlen. Prihvatio je da mu sud da kaznu rad u javnom interesu kao glavnu kaznu.</span>
</p>
<p>
<span> </span>
</p>
<p>
<span>Radi utvrđivanja odlučnih činjenica i krivice okrivljenog, sud je u dokaznom postupku, na glavnom pretresu, izveo dokaze: saslušao svjedoka </span><span>B.D.</span><span>a, pročitao i to: zapisnik o izvršenom kontrolnom pregledu </span><span>U. ZA Š.</span><span>P.</span><span>a-Područne jedinice Mojkovac, br. 4104 od 29. 10. 2016 godine; odštetni zahtjev </span><span>U. ZA Š.</span><span>P.</span><span>a - Područne jedinice Mojkovac br. 324 od 02. 11. 2016 godine;  potvrdu o privremeno oduzetim predmetima Uprave policije OB Mojkovac od 29. 10. 2016 godine; izvršio uvid u izvod registra kaznene evidencije Ministarstva pravde izdat od strane Osnovnog suda u Bijelom Polju KE broj  407/16 od 09. 12. 2016   godine.  Predloga za izvođenje drugih dokaza nije bilo.</span>
</p>
<p>
<span> </span>
</p>
<p>
<span>Cijeneći odbranu okrivljenog i dokaze pojedinačno i u međusobnoj vezi, shodno čl. 370 ZKP-a CG, sud je utvrdio činjenično stanje i po osnovu istog zaključio da je okrivljeni izvršio krivično djelo stavljeno mu na teret, i da je za isto kriv. </span>
</p>
<p>&nbsp;</p>
<p>
<span>Okrivljeni priznao djelo i krivicu za isto, koje priznanje je sud cijenio kao jasno, potpuno i neprotivrječno priznanje djela i krivice za isto, potvrđeno svim izvedenim dokazima u toku postupka.</span>
</p>
<p>&nbsp;</p>
<p>
<span>Naime i izskaza svjedoka </span><span>B.D.</span><span>a, datog u toku postupka  izviđaja proizilazi  da on radi kao lugar na lugarskom reonu Lepenac – Palješka Gora. Dana 29.10.2016 godine, oko 18,00 h, na putu u mjestu Crni Krš, sreo je kamion natovaren bukovim drvima kojim je upravljao </span><span>A.M.</span><span>. Zaustavio je kamion  i pitao vozača odakle tjera drva, isti mu je odgovorio da nijesu njegova, već vrši prevoz  </span><span>S.B.</span><span>. </span><span>A.</span><span> kod sebe nije imao nikakve papire za posječena drva. Pozvao je policiju, a </span><span>A.</span><span> je pozvao okrivljenog </span><span>B.</span><span>a da zbog zaustavljenog kamiona dođe u mjesto Crni Krš. Drva je premjerio i žigosao. Na kamionu se nalazilo 2,80  dužnih metra odnosno 2,39 m3, kako je to ustanovio po izlasku na lice mjesta. </span><span>B.</span><span> je nakon nekog vremena došao i kazao mu da je on  izvršio bespravnu sječu u državnoj šumi u mjestu zv. Crni Krš, za ličnu upotrebu, jer nije imao drva za ogrijev, a da mu je </span><span>A.</span><span> koji nije znao da su drva  bespravno posječena vršio prevoz. Ubrzo je stigla i policija, koja je privela </span><span>B.</span><span>a i </span><span>A.</span><span>a, a drva su oduzeta, uz potvrdu i nalaze se u mjestu Rudnica. Premjer panjeva  je izvršio dana 01. 11. 2016 godine u prisustvu </span><span>B.S.</span><span>a i tom prilikom ustanovio da su drva iz državne šume. Na glavnom pretresu u potpunosti je ostao pri ovom iskazu i dodao:  da ga je desetak dana prije kritičnog događaja </span><span>B.</span><span> pitao da mu dozvoli sječu drva za kuću odnosno za ogrev na to  mu je odgovorio da za to nema ovlašćenja i da mu ne može odobriti sječu, već da se obrati direktoru Područne jedinice Šumske uprave </span><span>G.</span><span>. Nije mi poznato da li se okrivljeni dalje obraćao </span><span>G.</span><span>.</span><span class="span1"> </span><span>Iskaz ovog svjedoka sud je prihvatio kao jasan, logičan i uvjerljiv, ničim doveden u sumnju, nesračunat na otežavanje ili pak olakšavanje krivično pravnog položaja okrivljenog, u potpunosti potvrđen priznanjem okrivljenog i svim izvedenim dokazima. </span>
</p>
<p>
<span> </span>
</p>
<p>
<span> </span><span>Iz zapisnika o izvršenoj kontroli - pregledu </span><span>U. ZA Š.</span><span>P.</span><span>a, PJ Mojkovac, br. 4104  od  29. 10. 2016 . godine, proizilazi da je lugar  </span><span>B.D.</span><span>o dana  29. 10. 2016 godine, oko 18:00 h, obilazeći teren u mjestu Crni Krš na putu ka Mojkovcu, kontrolisao kamion ''Tam'' kojim je upravljao </span><span>M.</span><span> </span><span>A.</span><span> i na kom su bila utovarena bukova drva dužine oko jedan metar, porijeklom od mladih stabala. Premjerio je ta drva i žigosao ih žigom ŠŠ 410 i tu je bilo 2,80 m2. O kontroli je obavijestio Upravu policije a potom su službenici iste došli na put i kamion sa drvima sproveli pred zgradu Uprave policije. Pošto se povlačila noć, nije mogao da ode do mjesta sječe da utvrdi o kojoj sječi se radi, pa je dana 01. 11. 2016 godine oko 11:00 h, izašao na mjesto sječe u odjeljenju br.44 mjesto zv. ''Crni Krš'', obišao je mjesto sječe i primijetio pet dozemaka sa kojih je uzeo mjere, radi daljeg upoređivanja a na licu mjesta je bio </span><span>B.</span><span> koji mu je pokazao ta stabla. Prečnici panjeva su se poklapali sa dozemcima i utvrdio da se radi o istoj sječi. Bruto drvna masa je bila 2,39 m3, a prečnici panjeva 35 cm; 35 cm; 36 cm; 28 cm; 32 cm. Sadržinu ovog pisanog dokaza, sud je u potpunosti prihvatio jer ista nije ni na koji način dovedena u sumnju.</span>
</p>
<p>&nbsp;</p>
<p>
<span> </span><span>Iz odštetnog zahtjeva </span><span>U. ZA Š.</span><span>PJ Mojkovac, br.324 od  02. 11. 2016 godine, proizilazi da je </span><span>U. ZA Š.</span><span>PJ Mojkovac, za sječu pet stabala bukve bruto drvne mase 2,39 m3, izvršenu u GJ Lepenac Palješka Gora u odjeljenju br. 44 od strane </span><span>B.S.</span><span>a, istakao odštetni zahtjev na iznos od 36,00 €. Na sadržinu ovog pisanog dokaza, okrivljeni je prigovorio u dijelu koji se odnosi na novčanu protivvrijednost koji prigovor je sud cijenio objektivnim, imajući u vidu da je isti zahtjev sačinjen od strane oštećene.  </span>
</p>
<p>&nbsp;</p>
<p>
<span>Iz potvrde o privremeno oduzetim predmetima Uprave policije OB Mojkovac od 29.10. 2016 godine, proizilazi da su OPS OB Mojkovac, dana 29.10.2016 godine, od lica </span><span>B.S.</span><span>a iz Mojkovca, oduzeli 2,5 m3 bukovog ogrevnog drveta za koje nije bilo potrebne dokumentacije. Sadržinu ovog pisanog dokaza sud je u potpunosti prihvatio.</span>
</p>
<p>&nbsp;</p>
<p>
<span>Iz priznanja okrivljenog potvrđenog svim izvedenim dokazima, sud je utvrdio činjenično stanje da je okrivljeni:  Dana 29. 10. 2016 godine, u mjestu zvanom Crni Krš, opština Mojkovac, u državnoj šumi, GJ Lepenac – Palješka gora, u odjeljenju br. 44, radi krađe oborio pet (pet) bukovih stabala, ukupne bruto drvne mase  2,39 m3 i time  oštećenoj </span><span>U. ZA Š.</span><span>P.</span><span>a – PJ Mojkovac pričinio štetu u iznosu od  36,00 €, svjestan svog djela čije izvršenje je htio i znajući da je njegovo djelo zabranjeno.</span>
</p>
<p>&nbsp;</p>
<p>
<span>Postupajući na opisani način okrivljeni je ovakvim svojim ponašanjem ostvario obilježja krivičnog djela šumska krađa iz čl. 324 st. 1 Krivičnog zakonika, pri čemu je okrivljeni bio svjestan da je sječu pet bukovih stabala, bruto drvne mase od 2,39 m3, izvršio u državnoj šumi bez odobrenja i doznake u  namjeri da oborena stabla prisvoji  a takođe je bio svjestan da je ukupna bruto drvna masa posječenih stabala viša od 1 m3,   te je krivično djelo  izvršio s umišljajem i  za isto je kriv.</span>
</p>
<p>
<span>Iz izvoda iz registra kaznene evicencije na ime okrivljenog sud je utvrdio da je isti osuđivan.  </span>
</p>
<p>
<span> </span>
</p>
<p>
<span>Odlučujući u pogledu vrste i visine krivične sankcije, a cijeneći sve okolnosti iz čl. 42 Krivičnog zakonika Crne Gore, sud je kod okrivljenog kao olakšavajuće okolnosti našao da se radi o mlađem nezaposlenom licu, izuzetno lošeg imovnog stanja, koji se u toku postupka korektno držao, priznajući djelo i krivicu za isto, koji je po ocjeni suda, pokazao iskreno kajanje zbog izvršenog djela, koga je teška materijalna situacija pobudila na izvršenje djela a na strani otežavajućih okolnosti, sud cijenio njegovu raniju osuđivanost, pa je sud cijeneći sve olakšavajuće i navedenu otežavajuću  okolnost, okrivljenog osudio na kaznu rad u javnom interesu u trajanju od 300 časova, a koji rad će se obaviti u vremenskom periodu od 6 (šest) mjeseci, s tim što rad ne može trajati duže od 60 (šezdeset) časova u toku jednog mjeseca. Sud se opredijelio za navedenu vrstu krivične sankcije imajući u vidu da se u konkretnom slučaju radi o lakšem krivičnom djelu i da je okrivljeni pristao da mu se izrekne navedena kazna.</span><span> Istovremeno sud je okrivljenog, osudio da plati novčanu kaznu u iznosu od 200,00 €, kao sporednu kaznu smatrajući da će se na taj način, ostvariti svrha izricanja krivičnih sankcija.</span><span> </span>
</p>
<p>&nbsp;</p>
<p>
<span>Shodno čl. 226 i 229 ZKP-a, sud je obavezao okrivljenog da na ime paušala, plati iznos 30,00 eura, pri čemu je vodio računa o složenosti i trajanju krivičnog postupka i imovinskim prilikama okrivljenog.</span>
</p>
<p>&nbsp;</p>
<p>
<span>Shodno čl. 239 ZKP-a, sud je oštećenu </span><span>U. ZA Š.</span><span>P.</span><span>a preko punomoćnika - Zaštitnika imovinsko-pravnih interesa CG, radi ostvarivanja imovinsko-pravnog zahtjeva, uputio na parnični postupak imajući u vidu da je okrivljeni oštećenoj osporio iznos pričinjene štete. </span>
</p>
<p>&nbsp;</p>
<p>
<span>Sa iznijetog, shodno čl. 374 ZKP-a CG, odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span>OSNOVNI SUD U BIJELOM POLJU</span>
</p>
<p style="text-align:center;">
<span>Dana 10.02.2017. godine</span>
</p>
<p>&nbsp;</p>
<p>&nbsp;</p>
<p>
<span>    ZAPISNIČAR,</span><span></span><span></span><span></span><span></span><span></span><span></span><span>     </span><span> S U D I J A,</span>
</p>
<p>
<span>Koviljka Lješnjak s. r              </span><span></span><span></span><span></span><span></span><span>       Dragan Mrdak s.r</span>
</p>
<p>&nbsp;</p>
<p>
<span>    </span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
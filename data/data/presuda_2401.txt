<strong>K.br.135/10</strong><br>
&nbsp;<br>
<h6 align="center">
	<em>U IME CRNE GORE</em></h6>
&nbsp;<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Osnovni sud u Kolašinu kao prvostepeni krivični po predsjedniku suda Arsenu Popoviću kao sudiji pojedincu uz učešće zapisničara Mrdak Ljiljane u krivičnom predmetu protiv optuženog V. D.iz R. – Opština K., zbog krivičnog djela kradja iz čl. 239.st.1. Krivičnog zakonika, po optužnom predlogu ODT iz Kolašina Kt.br.57/10 od 7.12.2010. godine, nakon održanog glavnog javnog pretresa u prisustvu ODT iz Kolašina Grujić Vojislava i optuženog Vl. D., dana 12.09.2011. godine donio je i javno objavio,-<br>
&nbsp;<br>
&nbsp;<br>
<h5 align="center">
	<em>P R E S U D U</em></h5>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; <strong>Optuženi:</strong><br>
&nbsp;<br>
<strong>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; V.D.</strong>, od oca M. i majke D. rodj.V., rodjen ….. godine u R.– Kolašin, gdje je i nastanjen selo …, državljanin CG, nezaposlen, razveden otac 7 djece, završio četiri razreda osnovne škole, lošeg imovnog stanja, osudjivan.<br>
&nbsp;<br>
&nbsp;<br>
<strong>K r i v&nbsp; j e:</strong><br>
&nbsp;<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; <strong>Zato što je:</strong><br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; U periodu do 14.05.2010. godine u svojoj porodičnoj kući u mjestu A. – R., Opština K., oduzeo tudju pokretnu stvar – električnu energiju u namjeri da njenim prisvajanjem sebi pribavi protivpravnu imovinsku korist na način što je kablom 3x2,5 mm2 direktno sa elektro mreže preko drveća u dužini od oko 150 metara svoj stambeni objekat – kuću priključio na elektromrežu usled čega se utrošak električne energije nije mogao registrovati jer objekat nije uviden u evidenciju potrošača električne energije, tako da je sebi pribavio protivpravnu imovinsku korist u iznosu od 212,72 €ura na štetu Elektrodistribucije K.,<br>
&nbsp;<br>
<ul>
	<li>
		čime je počinio krivično djelo kradje iz čl.239.st.1. Krivičnog zakonika.</li>
</ul>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Pa ga sud primjenom čl.39 Krivičnog zakonika i čl.229 i 374 ZKP-a,<br>
&nbsp;<br>
&nbsp;<br>
<strong>O S U DJ U J E</strong><br>
&nbsp;<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Na novčanu kaznu u iznosu od 600,00 €ura koju je okrivljeni dužan platiti u roku od tri mjeseca od dana pravosnažnosti ove presude, uplatom na žiro-račun br. 832-196-94 koji se vodi na ime Osnovnog suda Kolašin.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Ukoliko okrivljeni ne plati novčanu kaznu u ostavljenom roku, sud će novčanu kaznu zamjeniti kaznom zatvora tako što će za svakih započetih 25,00 €ura novčane kazne odrediti jedan dan zatvora. Za slučaj da okrivljeni plati samo dio novčane kazne, sud će ostatak kazne srazmjerno zamjeniti kaznom zatvora.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Obavezuje se okrivljeni na plaćanje troškova krivičnog postupka u iznosu od 104,50 €ura i na plaćanje sudskog paušala u iznosu od 30,00 €ura, uplatom na žiro račun br. 832.196-94 koji se vodi na ime Osnovnog suda Kolašin, a u roku od 15. dana od dana pravosnažnosti ove presude pod prijetnjom prinudnog izvršenja.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Obavezuje se okrivljeni da oštećenoj Elektrodistribuciji K.na ime imovinsko-pravnog zahtjeva plati iznos od 212,72 €ura.<br>
&nbsp;<br>
<h6 align="center">
	O b r a z l o ž e nj e</h6>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Optužnim predlogom ODT Kolašin Kt.br.57/10 od 7.12.2010. godine stavljeno je na teret okrivljenom V. D. krivično djelo kradje iz čl.239.st.1. Krivičnog zakonika. ODT iz Kolašina Grujić Vojislav do kraja pretresa ostao je pri podnijetom predlogu a u završnoj riječi&nbsp; je predložio da sud optuženog oglasi krivim, predlažući izricanje novčane kazne u iznosu od 600,00 €ura.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iznoseći svoju odbranu okrivljeni je naveo da je tačno da ga je ekipa Elektrodistribucije iz K. zatekla da je svoju kuću u R. nelegalno priključio direktno sa elektromreže i to preko drveća kablom u dužini od 150 metara, a da je u kući korstio dvije sijalice i jednu utičnicu. Naveo je da je svjestan da je napravio grešku ali da je na takav potez bio primoran sa razloga što nigdje ne radi i nije imao novca za priključak kod Elektrodistribucije. Naveo je da je vrlo rijetko kod kuće jer često ide kod svoje djece a posebno kod ćerke koja živi u Srbiju tako da rijetko koristi struju. Istakao je da struju više neće koristiti sve dok ne bude u finansijskoj situaciji da struju reguliše regularnim putem. U završnoj riječi je ponovio da priznaje izvršenje krivičnog djela za svoju krivicu, te izrazio iskreno kajanje uz obećanje da se to više neće ponoviti.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Obzirom da je okrivljeni u potpunosti priznao izvršenje krivičnog djela za koje se tereti optužnim predlogom ODT, a kako nije bilo razloga da se posumnja u istinitost njegovog priznanja, to je sud uz saglasan predlog stranaka a shodno čl. 458.st.2. ZKP-a donio rešenje da se ne provode dokazi predloženi od strane ODT Kolašin sem onih od kojih zavisi vrsta i mjera krivične sankcije za krivično djelo u pitanju. Tako je sud po saglasnom predlogu stranaka pročitao iskaz ovlašćenog predstavnika oštećene Elektrodistribucije K. dat pred istražnim sudijom 27.09.2010. godine, u kojem iskazu je navedeno da se Elektrodistribucija K. pridružuje krivičnom gonjenju protiv&nbsp; okrivljenog i da postavlja imovinskopravni zahtjev u iznosu koji je našao vještak elektroenergetske struke. Iz izvoda iz kaznene evidencije na ime okrivljenog izdat od Uprave policije – Ispostava Kolašin 4.02.2011. godine, utvrdjeno je &nbsp;da je isti osudjivan 1979 godine presudom Opštinskog suda Kolašin, 1986. godine presudom Okružnog suda Titograd, a 2010. godine presudom Osnovnog suda Kolašin i to za krivično djelo iz čl.220.st.1. i čl.403.st.2. Krivičnog zakonika kojom presudom mu je izrečena kazna zatvora od četiri mjeseca.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Prilikom odmjeravanja kazne okrivljenom sud je cijenio sve okolnosti iz čl.42 Krivičnog zakonika pa je našao od olakšavajućih okolnosti da je okrivljeni priznao izvršenje krivičnog djela za koje se tereti, da je otac sedmoro djece i da je lošeg imovnog stanja, dok je od otežavajućih okolnosti našao da je okrivljeni do sada osudjivan i to zadnji put 2010. godine na kaznu zatvora u trajanju od četiri mjeseca a za krivična djela iz čl.220.st.1. i 403.st.2. Krivičnog zakonika.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Obzirom na iznijeto sud je mišljenja da će se sa izrečenom&nbsp; novčanom kaznom dovoljno uticati na okrivljenog da ubuduće ne vrši krivična djela i da će se izrečenom kaznom postići svrha generalne i specijalne prevencije.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Okrivljeni je shodno čl. 229. ZKP-a obavezan da plati troškove krivičnog postupka u iznosu od 104,50 €ura koji troškovi se odnose na ime nagrade za izvršeno vještačenje&nbsp; elektroenergetske struke, te plaćanje paušala u iznosu od 30,00 €ura koji je odmjeren sobzirom na imovinske prilike okrivljenog, trajanje i složenost krivičnog postupka.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Shodno čl. 239 ZKP-a sud je obavezao okrivljenog V. D. da oštećenoj Elektrodistribuciji K. na ime imovinsko-pravnog zahtjeva plati iznos od 212,72 €ura, jer su podaci vodjenog krivičnog postupka pružili pouzdan osnov za dosudjenje.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sa izloženog je odlučeno kao u izreci presude.<br>
&nbsp;<br>
&nbsp;<br>
<strong>OSNOVNI SUD U KOLAŠINU,</strong><br>
<strong>Dana, 12.09.2011. godine</strong><br>
&nbsp;<br>
&nbsp;<br>
&nbsp;<br>
<strong>Zapisničar,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; PREDSJEDNIK SUDA,</strong><br>
<strong>Mrdak Ljiljana&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;Arsen Popović&nbsp;&nbsp;</strong><br>
&nbsp;<br>
&nbsp;<br>
&nbsp;<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
&nbsp;<br>

<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span class="span1">K.br. 172/16</span>
</p>
<p style="text-align:center;">
<span class="span1"></span>
</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>&nbsp;</p>
<p>
<span class="span1">OSNOVNI SUD U PODGORICI, kao prvostepeni, krivični, po sudiji Larisi Mijušković-Stamatović, uz učešće Sekulić Marine, kao zapisničara, u krivičnom postupku protiv okrivljene C. S. iz P., zbog krivičnog djela ugrožavanje javnog saobraćaja iz člana 339 st. 3 u vezi st. 1 Krivičnog zakonika Crne Gore, odlučujući po optužnom predlogu ODT-a Podgorica Kt.br. 326/16 od 17.03.2016. godine, kojeg je na glavnom pretresu zastupao Mihailović Vladan,  savjetnik na radu kod ODT-a Podgorica, nakon glavnog i javnog pretresa održanog dana 27.10.2016. godine u prisustvu stranaka, donio je, a dana 28.10.2016. godine i javno objavio,</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>&nbsp;</p>
<p>
<span class="span1">Okrivljena:</span>
</p>
<p>&nbsp;</p>
<p>
<span class="span1">C S JMB xxx, od oca Š. i majke S., rođene Š., rođena xxx.godine u F – B i H, sa prebivalištem u P, ul. D br.xx, državljanka Crne Gore, udata, majka jednog djeteta, završila srednju medicinsku školu, zaposlena u Kliničkom centru Crne Gore,  lošeg imovnog stanja, </span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">K R I V A  J E</span>
</p>
<p>&nbsp;</p>
<p>&nbsp;</p>
<p>
<span class="span1">Zato što je:</span>
</p>
<p>&nbsp;</p>
<p>
<span class="span1">Dana xx.0x.20xx.godine, oko xx,00 časova, na raskrsnici Ul. Džona Džeksona i Ulice dr Lj. Rašovića u Podgorici, ne pridržavajući se saobraćajnih propisa iz čl.40 st.2 ZOBS-a na putevima, ugrozila saobraćaj i dovela u opasnost život i tijelo ljudi, na način, što je upravljajući vozilom marke „ Renault campus 5“ reg.oznake PG ..., desnom kolovoznom trakom ulice Džona Džeksona, u pravcu Ul. Dr Lj. Rašovića, započela skretanje ulijevo u pravcu parking prostora KC CG, a da nije propustila vozilo marke „Peugeot“ reg. oznaka PG ..., kojim je iz suprotnog smjera u pravcu Bulevara revolucije, zadržavajući pravac kretanja, upravljao J. D., usled čega je došlo do kontakta prednjeg desnog čeonog dijela vozila „Renault“ i prednjeg desnog čeonog dijela vozila „Peugeot“, kojom prilikom je saputnica u vozilu „Peugeot“ oštećena Gurzaković Paša zadobila lake tjelesne povrede u vidu krvnog podliva sa otokom u čeonom predjelu sa lijeve strane, pri čemu je bila svjesna da ovakvom nepropisnom vožnjom, može ugoziti javni saobraćaj i dovesti u opasnost život i tijelo ljudi, ali je olako držala da do toga neće doći,</span>
</p>
<p>&nbsp;</p>
<p>
<span class="span1">-čime je izvršila krivčno djelo ugrožavanje javnog saobraćaja iz čl.339 st.3 u vezi st.1 Krivičnog zakonika Crne Gore, </span>
</p>
<p>&nbsp;</p>
<p>
<span class="span1">-pa joj sud, primjenom citiranih zakonskih odredbi, te čl. 3, 4, 5, 13, 16, 32, 36, 42, 52, 53 i 54 Krivičnog zakonika Crne Gore, i čl. 226, 227, 229 i 374 Zakonika o krivičnom postupku i z r i č e, </span>
</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">Kojom joj utvrđuje kaznu zatvora u trajanju od 30 (trideset) dana, i istovremeno određuje da se utvrđena kazna neće izvršiti ukoliko okrivljena u roku od 1 (jedne) godine po pravnosnažnosti presude ne izvrši novo krivično djelo.</span>
</p>
<p>&nbsp;</p>
<p>
<span class="span1">Obavezuje se okrivljena da na račun budžetskih sredstava Crne Gore, na ime troškova krivičnog postupka uplati iznos od 143,00 (stotinučetrdesettri) eura, kao i iznos od 50,00 (pedeset) eura na ime sudskog paušala, sve prednje u roku od 15 dana po pravnosnažnosti presude pod prijetnjom prinudnog izvršenja.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O b r a z l o ž e n j e</span>
</p>
<p>&nbsp;</p>
<p style="text-align:center;">
<span class="span1"> </span>
</p>
<p>
<span class="span1">Optužnim predlogom ODT-a Podgorica Kt.br.326/16 od 17.03.2016. godine kojeg je na glavnom pretresu zastupao Mihailović Vladan, savjetnik na radu kod ODT- a Podgorica, okrivljenoj C. S. stavljeno je na teret izvršenje krivičnog djela ugrožavanje javnog saobraćaja iz čl.339 st.3 u vezi st.1 Krivičnog zakonika Crne Gore, činjenično bliže opisanog izrekom ove presude. </span>
</p>
<p>&nbsp;</p>
<p>
<span class="span1">Zastupnik optužbe je do kraja glavnog pretresa u cjelosti ostao pri podnijetom optužnom predlogu, i u završnoj riječi predložio sudu da okrivljenu oglasi krivom i osudi po zakonu.</span>
</p>
<p>&nbsp;</p>
<p>
<span class="span1">Okrivljena C. S. je u navodima odbrane iz prethodnog postupka pred ODT-om Podgorica navela da što se tiče predmetne saobraćajne nezgode, koja se dogodila xx.0x.20xx.godine, negdje oko xx,20 časova, ona neposredno prije nezgode trebala da započne III smjenu, koja počinje oko 19,00 časova.Istakla je da joj je poznato da je u zapisniku o uviđaju greškom  konstatovano da se predmetna saobraćajna nezgoda dogodila u xx,25 časova, što nije tačno.Pojasnila je da je predmetnog dana upravljala svojim vozilom marke „Renault campus V“ reg.oznaka PG ..., i da se kretala desnom kolovoznom trakom ulice Džona Džeksona iz pravca Bulevara Revolucije u pravcu KC CG.Dolaskom na raskrsnicu sa parking prostorom KC CG, dala je lijevi pokazivač pravca, kako bi skrenula ulijevo u pravcu parking prostora i tom prilikom je jednim dijelom svog vozila zauzela lijevu stranu stranu kolovoza.Napomenula je da je prije nego što je preduzela radnju skretanja ulijevo, zaustavila svoje vozilo, i u tom trenutku nikog nije bilo, odnosno nije bilo vozila koja su nailazila sa desne strane, suprotno od pravca smjera njenog kretanja.Izjavila je da je ono što je primijetila bilo to da je jedno vozilo, koje je bilo parkirano u koloni taksi vozila, koja su se nalazila sa lijeve strane, izašlo iz te kolone, na nekih 10 – 15 metara od nje.Dodala je da je neposredno prije izlaska tog vozila, vidjela da je u isto ušla jedna ženska osoba, ali nije imala vremena da reaguje kočenjem, jer je vozač tog vozila naglo i odjednom startovao, tako da je došlo do sudara prednjeg desnog čeonog dijela njenog vozila i prednjeg desnog čeonog dijela vozila čije se marke nije mogla sjetiti, obzirom da je zbog svega što se desilo, bila u šoku.Izjavila je </span><span class="span1">da se sjeća da je jedino momak koji je bio u tom vozilu, istrčao napolje nakon što su se sudarili, i pitao je da li je dobro, kao i da se ostalih detalja u vezi nastanka predmetne saobraćajne nezgode ne sjeća, ali da joj je poznato da vozila nakon predmetne saobraćajne nezgode nijesu pomjerana sa lica mjesta, te da su tom prilikom duvali u balon radi alkotestiranja.Navela je da je ona u odnosnoj saobraćajnoj nezgodi zadobila lake tjelesne povrede u predjelu grudi i koljena, zbog kojih joj je ukazivana ljekarska pomoć u KC CG, a zna da je i ta žena, koja je bila saputnik u vozilu s kojim se sudarila, zadobila laku tjelesnu povredu u predjelu glave – čela, jer je vidjela crvenilo.Dodala je da je njen kolega B. D. odveo tu ženu u Urgentni centar, i tamo joj je ukazana ljekarska pomoć, kao i da se ona kretala brzinom od oko 40 km/h, te da predmetna raskrsnica nije regulisana semaforskom signalizacijom.Pojasnila je da smatra da ona za odnosnu saobraćajnu nezgodu apsolutno nije kriva, jer je vozilo koje ju je udarilo bilo tehnički neispravno.</span>
</p>
<p>
<span class="span1">Na glavnom pretresu okrivljena je ponovila navode odbrane iz prethodnog postupka pred ODT- om Podgorica, i dodala da je vozilo koje ju je udarilo bilo tehnički neispravno i neregistrovano, i da ima utisak kao da ju je namjerno udarilo.</span>
</p>
<p>&nbsp;</p>
<p>
<span class="span1">U završnoj riječi okrivljena je ostala pri navodima odbrane, kojima nije imala ništa dodati.</span>
</p>
<p>&nbsp;</p>
<p>
<span class="span1">Sud je u dokaznom postupku: saslušao svjedoka – oštećenu G. P., pročitao zapisnik o uviđaju Uprave policije PJ Podgorica br. 447/2015 od 16.04.2015.godine, pročitao medicinsku dokumentaciju na ime oštećene G. P., pročitao nalaz i mišljenje sudskog vještaka saobraćajne struke G. Č. od 23.11.2015.godine, pročitao nalaz i mišljenje sudskog vještaka medicinske struke dr Č. D. od 01.09.2015.godine.</span>
</p>
<p>
<span class="span1">Sud nije pribavljao niti provodio dokaz čitanjem registra iz kaznenih evidencija za okrivljenu, imajući u vidu da je ista rođena u F -  B i H, pa bi pribavljanje citiranog dokaza, vodilo bespotrebnom odugovlačenju postupka, sve pri stavu zastupnika optužbe koji je odustao od navedenog dokaza.</span><span class="span1"> </span>
</p>
<p>&nbsp;</p>
<p>
<span class="span1">Sumirajući  cjelokupne rezultate dokazivanja, te sve činjenice, kako one koje idu u prilog okrivljenoj, tako i one  koje je terete, Sud zaključuje da činjenični navodi optuženja opisani izrekom ove presude, predstavljaju nesumnjivu konkretizaciju radnji okrivljene kojom je ostvarila subjektivna i objektivna obilježja bića krivičnih djela koja joj se stavljaju na teret, sa kojih razloga je sud, ispitujući i vrjednujući sve okolnosti koje su od uticaja na izbor vrste i visine krivične sankcije, ocijenio da  će se i mjerom upozorenja za okrivljenu, na način i u trajanju kao u izreci presude, ostavriti svrha propisivanja i izricanja uslovne osude iz čl.52 Krivičnog zakonika Crne Gore,  a u okviru  opšte svrhe propisivanja i izricanja krivičnih sankcija iz čl.4 st.2 Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Saslušana kako u prethodnom postupku pred ODT-om Podgorica, tako i na glavnom pretresu svjedok – oštećena G. P. je posvjedočila da se sjeća da se predmetna saobraćajna nezgoda dogodila dana xx.0x.20xx. godine, negdje oko xx,00 časova, kao i da to zna sa razloga što je neposredno prije toga bila u posjeti svom mužu, koji se nalazio na liječenju u Kliničkom centru.Pojasnila je da je po izlasku iz Kliničkog centra najprije sjela u taksi vozilo, koje je stajalo u koloni vozila, gledano sa njene lijeve strane, odmah po izlasku iz kapije Kliničkog centra.Izjavila je da ne zna o kojoj marki vozila se radilo, ali zna da je te prilike sjela na mjesto suvozača, i kako je momak koji je upravljao tim vozilom bio prvi u toj koloni vozila, kretali su se  svojom kolovoznom trakom, a ona je imala namjeru da je odveze u pravcu groblja Čepurci, tako da je taj momak konkretnom prilikom vozio prema Bulevaru revolucije.Navela je da su se kretali lagano, i odjednom je, jedna žena koja je upravljala vozilom čije marke se nije mogla sjetiti udarila u njih, </span><span class="span1">tako da je došlo do kontakta prednjih djelova vozila.Objasnila je da je ta žena koliko je ona mogla vidjeti tom prilikom htjela da skrene ulijevo i zašla je svojim dijelom vozila u saobraćajnu traku kojom su se oni kretali, i da je, ta žena, koliko se mogla sjetiti, dala lijevi pokazivač pravca da će da skrene ulijevo, da se nije zaustavljala prethodno, kao i da se sve desilo nekako iznenada i odjednom.Naglasila je da je ona tom prilikom udarila glavom u instrument tablu vozila u kojem je sjedjela, da je zadobila povrede u lijevom predjelu čela, zbog kojih joj je ukazivana pomoć u Kliničkom centru Crne Gore.Istakla je da zna da vozila, prije nego što je došla ekipa za uviđaje policije, niko nije pomjerao sa lica mejsta, kao i da se žena koja je upravljala vozilom koje je udarilo u njih, nije interesovala za njeno zdravlje, kao i da misli da ta žena radi u bolnici, i da joj je prvu pomoć ukazalo lice koje se u tom trenutku nalazilo na licu mjesta saobraćajne nezgode, i da, koliko je njoj poznato, niko osim nje, u toj saobraćajnoj nezgodi nije zadobio povrede.</span>
</p>
<p>&nbsp;</p>
<p>
<span class="span1">Pridružila se krivičnom gonjenju protiv okrvljene, i nije postavila imovinsko – pravni zahtjev.</span><span class="span1"> </span>
</p>
<p>&nbsp;</p>
<p>
<span class="span1">Iz zapisnika o uviđaju Uprave policije PJ Podgorica br. 447/2015 od 16.04.2015.godine, proizilazi da je isti sačinjen povodom saobraćajne nezgode koja se dana 16.04.2015.godine dogodila u Podgorici , na raskrsnici ulica Džona Džeksona i ulice dr Lj. Rašovića, i u kojoj su učestvovali C. S. kao vozač vozila marke „Renault“ reg.oznaka PG ..., i J. D. kao vozač vozila „Peugeot“ reg.oznaka PG..., kao i G. P., saputnik u vozilu PG....Dalje proizilazi da je kolovozni zastor ulice Džona Džeksona asfaltni, uzdužnom punom linijom podijeljen na dvije kolovozne trake, od kojih desne do raskrsnice sa parking prostorom za KBC, uzdužnim punim linijama podijeljen na po dvije saobraćajne trake.Kolovozni zastor skretanja za parking prostor KBC –a je asfaltni, uzdužnom punom linijom podijeljen na dvije kolovozne trake.Nadalje proizilazi da je vozilo PG ..., zatečeno u lijevoj kolovoznoj traci iskošeno u lijevu stranu, prednjim dijelom u kontaktu sa prednjim dijelom vozila PG..., prednjim dijelom okrenuto u pravcu ul dr LJ. Rašovića, gledano iz pravca Bulevara revolucije.Dalje proizilazi da je vozilo PG... zatečeno na desnoj strani raskrsnice, na pješačkom prelazu, prednjim dijelom u kontaktu sa prednjim dijelom vozila PG..., blago iskošeno u desnu stranu, prednjim dijelom okrenuto u pravcu Bulevara revolucije, gledano iz pravca ulice dr Lj. Rašovića, da od materijalnih tragova na licu mjesta nije zatečeno ništa, kao i da je saputnik u vozilu PG ..., u toku vršenja uviđaja transportovana u UB KC CG.</span>
</p>
<p>&nbsp;</p>
<p>
<span class="span1">Iz nalaza i mišljenja sudskog vještaka saobraćajne struke G. Č. od 23.11.2015.godine proizilazi da je isti sačinjen povodom saobraćajne nezgode koja se dana 16.04.2015.godine dogodila u Podgorici , na raskrsnici ulica Džona Džeksona i ulice dr Lj. Rašovića, i u kojoj su učestvovali C. S. kao vozač vozila marke „Renault“ reg.oznaka PG ..., i J. D. kao vozač vozila „Peugeot“ reg.oznaka PG ..., kao i G. P.saputnik u vozilu PG....Nadalje proizilazi da je predmetna saobraćajna nezgoda nastupila kao posljedica propusta i nedovoljne pažnje od strane vozača vozila „Renault“, koji je vršio skretanje ulijevo, posmatrano za njegov smjer kretanja, a da nije propustio vozilo „Peugeot“ koje dolazi iz suprotnog smjera u susret, sa njegove desne strane, i na konfliktnoj raskrsnici je imalo namjeru da zadrži pravac kretanja.Konačno proizilazi da je vozač vozila „Peugeot“, svoje vozilo vozio desnom  kolovoznom trakom, brzinom oko 36 km/h, što je u granicama dozvoljene brzine, gdje važi ograničenje brzine za zonu grada Podgorice od 50 km/h, pa vještak na strani vozača vozila „Peugeot“ ne nalazi propusta niti doprinosa za nastanak predmetne saobraćajne nezgode.</span>
</p>
<p>&nbsp;</p>
<p>
<span class="span1">Iz nalaza i mišljenja sudskog vještaka medicinske struke dr Č. D. od 01.09.2015.godine sa  medicinskom dokumentacijom na ime oštećene G. P., proizilazi da je oštećena u predmetnoj saobraćajnoj nezgodi zadobila povrede u vidu krvnog podliva sa otokom u čeonom predjelu sa lijeve strane, promjera 5 x 2,5 cm, koja povreda je nastala kao posljedica djelovanja tupine mehaničkog oruđa, najvjerovatnije dok se G. P. nalazila u svojstvu putnika u vozilu, kada je došlo do sudara sa drugim vozilom, i koja povreda se u vrijeme nanošenja kvalifikuje kao laka tjelesna povreda, dok C. S. prema raspoloživoj medicinskoj dokumentaciji u predmetnoj saobraćajnoj nezgodi nije zadobila nikakve povrede.</span>
</p>
<p>&nbsp;</p>
<p>
<span class="span1">Član 40 st.2 Zakona o bezbjednosti saobraćaja na putevima (ZOBS) propisuje da je vozač vozila koji na raskrsnici skreće ulijevo, dužan da propusti vozilo koje, dolazeći iz suprotnog smjera na raskrsnici zadržava pravac kretanja ili skreće udesno, ako saobraćajnim znakom nije drukčije određeno.</span>
</p>
<p>
<span class="span1">Tokom postupka je nedvosmisleno utvrđeno da se okrivljena C. S. nije pridržavala naprijed citiranog saobraćajnog propisa, već je</span><span class="span1"> </span><span class="span1">dana xx.0x.20xx.godine, oko xx,00 časova, na raskrsnici Ul. Džona Džeksona i Ulice dr Lj. Rašovića u Podgorici, ugrozila saobraćaj i dovela u opasnost život i tijelo ljudi, na način, što je upravljajući vozilom marke „ Renault campus 5“ reg.oznake PG ..., desnom kolovoznom trakom ulice Džona Džeksona, u pravcu Ul. Dr Lj. Rašovića, započela skretanje ulijevo u pravcu parking prostora KC CG, a da nije propustila vozilo marke „Peugeot“ reg. oznaka PG ... kojim je iz suprotnog smjera u pravcu Bulevara revolucije, zadržavajući pravac kretanja, upravljao J. D., usled čega je došlo do kontakta prednjeg desnog čeonog dijela vozila „Renault“ i prednjeg desnog čeonog dijela vozila „Peugeot“, kojom prilikom je saputnica u vozilu „Peugeot“ oštećena G. P. zadobila lake tjelesne povrede u vidu krvnog podliva sa otokom u čeonom predjelu sa lijeve strane.</span>
</p>
<p>&nbsp;</p>
<p>
<span class="span1">Okrivljena C. S. nije sporila da je d</span><span class="span1">olaskom na raskrsnicu sa parking prostorom KC CG, dala lijevi pokazivač pravca, kako bi skrenula ulijevo u pravcu parking prostora i tom prilikom je jednim dijelom svog vozila zauzela lijevu stranu kolovoza, kao i da je jedno vozilo, koje je bilo parkirano u koloni taksi vozila, koja su se nalazila sa lijeve strane, izašlo iz te kolone, na nekih 10 – 15 metara od nje.Branila se da je neposredno prije izlaska tog vozila, vidjela da je u isto ušla jedna ženska osoba, ali nije imala vremena da reaguje kočenjem, jer je vozač tog vozila naglo i odjednom startovao, tako da je došlo do sudara prednjeg desnog čeonog dijela njenog vozila i prednjeg desnog čeonog dijela vozila čije se marke nije mogla sjetiti, obzirom da je zbog svega što se desilo, bila u šoku.Iskaz svjedoka – oštećene G. P. za sud je objektivan, relevantan i istinit, obzirom da doprinosi stvaranju još skladnije i vjerodostojnije dokazne cjeline.Svjedok – oštećena je tokom postupka svjedočila da</span><span class="span1"> je predmetnom prilikom kao suvozač bila u taksi vozilu, da su se kretali lagano, i odjednom je, jedna žena koja je upravljala vozilom čije marke se nije mogla sjetiti udarila u njih, tako da je došlo do kontakta prednjih djelova vozila, kao i da je ta žena, koliko je ona mogla vidjeti tom prilikom htjela da skrene ulijevo i zašla je svojim dijelom vozila u saobraćajnu traku kojom su se oni kretali, i da je koliko se mogla sjetiti, dala lijevi pokazivač pravca da će da skrene ulijevo, da se nije zaustavljala prethodno, kao i da se sve desilo nekako iznenada i odjednom.U sklopu ocjene dokaza sud relevantnim cijeni i zapisnik o uviđaju predmetne saobraćajne nezgode, budući da se iz istog utvrđuju kako akteri predmetne saobraćajne nezgode, stanje i karakteristike kolovoza u vrijeme odvijanja iste, zatečene pozicije vozila nakon saobraćajne nezgode, kao i nepostojanje materijalnih tragova na licu mjesta.Naime, u pogledu ocjene citiranog zapisnika o uviđaju ne utiče i činjenica što je u istom kao vrijeme saobraćajne nezgode navedeno 15:25, budući da ni okrivljena ni oštećena ne </span><span class="span1">spore da se odnosna saobraćajna nezgoda dogodila oko 19,00 časova, tako da je stanovište suda da se radi o očiglednoj štamparskoj grešci koja nema apsolutno nikakvih impilkacija na pravilno i potpuno utvrđenje činjeničnog stanja.</span>
</p>
<p>&nbsp;</p>
<p>
<span class="span1">Sud cijeni navode okrivljene da se ona apsolutno ne osjeća krivom za nastanak predmetne saobraćajne nezgode kao potpuno legitimnim, ali sa stanovišta odlučnih činjenica neutemeljenim i neosnovanim, budući da se iz nalaza i mišljenja vještaka saobraćajne struke nepobitno zaključuje da</span><span class="span1"> je predmetna saobraćajna nezgoda nastupila kao posljedica propusta i nedovoljne pažnje od strane vozača vozila „Renault“, (dakle, upravo okrivljene C. S.), koji je vršio skretanje ulijevo, posmatrano za njegov smjer kretanja, a da nije propustio vozilo „Peugeot“ koje dolazi iz suprotnog smjera u susret, sa njegove desne strane, i na konfliktnoj raskrsnici je imalo namjeru da zadrži pravac kretanja.Da je oštećena G. P. u predmetnoj saobraćajnoj nezgodi zadobila povrede u vidu krvnog podliva sa otokom u čeonom predjelu sa lijeve strane, promjera 5 x 2,5 cm, koja povreda je nastala kao posljedica djelovanja tupine mehaničkog oruđa, najvjerovatnije dok se G. P. nalazila u svojstvu putnika u vozilu, kada je došlo do sudara sa drugim vozilom, i koja povreda se u vrijeme nanošenja kvalifikuje kao laka tjelesna povreda, sud je utvrdio iz nalaza i mišljenja vještaka medicinske struke, koji sud cijeni stručnim, jasnim i zasnovanim na pravilima medicinske struke i nauke.</span><span class="span1"> </span>
</p>
<p>&nbsp;</p>
<p>
<span class="span1">Rezimirajući činjenične i pravne aspekte predmetne krivično pravne stvari, sud zaključuje da su se u naprijed preduzetim i opisanim radnjama okrivljene C. S. ostvarili svi subjektivni i objektivni elementi bića krivičnog djela ugrožavanje javnog saobraćaja iz čl.339 st.1 Krivičnog zakonika Crne Gore, pa je okrivljena na subjektivnom planu, i u odnosu na osnovno djelo koje se sastoji u nepridržavanju odredbe čl. 40 st.2 Zakona o bezbjednosti saobraćaja na putevima,  i u odnosu na laku tjelesnu povredu kod oštećene G. P. postupala sa svjesnim nehatom kao oblikom krivice, obzirom da je bila svjesna da  kršenjem naprijed citiranog saobraćajnog propisa može ugroziti javni saobraćaj i oštećena može zadobiti laku tjelesnu povredu, ali je olako držala da do toga neće doći.</span>
</p>
<p>&nbsp;</p>
<p>
<span class="span1">Vrjednujući sve okolnosti iz čl. 42 Krivičnog zakonika Crne Gore, koje su od uticaja da kazna bude manja ili veća, Sud je u odsustvu otežavajućih okolnosti na strani okrivljene od olakšavajućih cijenio  njene porodične prilike, odnosno okolnost da je ista majka jednog djeteta, imovinske prilike, odnosno okolnost da je ista lošeg imovnog stanja, pa je sud, imajući u vidu uz navedeno i stepen krivice okrivljene, istoj utvrdio  kaznu zatvora u trajanju od 30 (trideset) dana, a zatim, nalazeći da radi krivično-pravne zaštite nije neophodno da utvrđenu kaznu zatvora okrivljena i efektivno izdržava, istu uslovio sa rokom provjere u trajanju od 1 (jedne) godine, čime će se, prema ocjeni suda, pored svrhe propisivanja i izricanja uslovne osude iz čl.52 Krivičnog zakonika Crne Gore, ostvariti i opšta svrha propisivanja i izricanja krivičnih sankcija iz čl.4 st.2 Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Odluka o troškovima krivičnog postupka donijeta je shodno čl. 226, 227 i 229 Zakonika o krivičnom postupku, u ukupnom iznosu od 143,00 €, a isti se odnose na troškove vještačenja po vještaku  medicinske struke u iznosu od 60,50 €, troškove vještačanje po vještaku saobraćajne struke u iznosu od 82,50 €, dok je iznos od 50,00 € na ime sudskog paušala, odmjeren shodno trajanju i složenosti postupka kao i imovinskim prilikama okrivljene.</span>
</p>
<p>
<span class="span1"> </span>
</p>
<p>
<span class="span1">Na osnovu izloženog, a shodnu članu 374 Zakonika o krivičnom postupku odlučeno je kao u izreci presude. </span>
</p>
<p style="text-align:center;">
<span class="span1">OSNOVNI SUD PODGORICA</span><span class="span1">Dana, 28.10.2016. godine</span>
</p>
<p>&nbsp;</p>
<li>
<span class="span2">    ZAPISNIČAR                                                                                      SUDIJA</span>
</li>
<li>
<span class="span2">Marina Sekulić</span><span class="span2">                        </span><span class="span2"></span><span class="span2">          Larisa Mijušković-Stamatović</span>
</li>
<p>&nbsp;</p>
<p>&nbsp;</p>
<li>
<span class="span2">DN-a: primjerak presude dostaviti: </span>
</li>
<li>
<span class="span2">- ODT Podgorica, </span>
</li>
<li>
<span class="span2">- Okrivljenoj, </span>
</li>
<li>
<span class="span2">- a/a</span>
</li>
<p>&nbsp;</p>
<li>
<span class="span2">S u d i j a </span>
</li>
<li>
<span class="span2">____________________</span>
</li>
<p>&nbsp;</p>
<p>&nbsp;</p>
<li>
<span class="span2">Postupljeno dana _____________</span>
</li>
<li>
<span class="span2">Namještenik suda _____________</span>
</li>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
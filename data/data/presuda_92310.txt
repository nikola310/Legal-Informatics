<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{margin-bottom:0.1388889in;text-align:end;hyphenate:auto;font-family:Arial;font-size:12pt;}
.p2{margin-bottom:0.1388889in;text-align:center;hyphenate:auto;font-family:Arial;font-size:12pt;}
.p3{margin-bottom:0.1388889in;text-align:justify;hyphenate:auto;font-family:Arial;font-size:12pt;}
.p4{margin-bottom:0.1388889in;text-align:start;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Arial;font-size:12pt;}
.p6{text-align:start;hyphenate:auto;font-family:Times New Roman;font-size:12pt;}
</style>
<title>K</title>
<meta content="mitar.mirovic" name="author">
</head>
<body class="b1 b2">
<p class="p1">
<span>K.br.145/14</span>
</p>
<p class="p2">
<!--Image link to '0.png' can be here-->
</p>
<p class="p2"></p>
<p class="p2">
<span>U IME CRNE GORE</span>
</p>
<p class="p3">
<span>       OSNOVNI SUD U ULCINJU, kao prvostepeni krivični, mr Sanja Mirović, uz učešće namještenika suda Barlović Domenike, kao zapisničara, u krivičnom predmetu okrivljenog  H.V. iz P. sa boravištem u Ulcinju, zbog krivičnog djela gradjenje objekta bez gradjevinske dozvole iz čl. 326 Krivičnog zakonika, odlučujući po optužnom predlogu Osnovnog državnog tužilavštva u Ulcinju Kt.br.87/12 od 27.07.2012.godine, nakon održanog glavnog i javnog pretresa dana 10.07.2014.godine, u prisustvu zastupnika optužbe  savjetnika Osnovnog državnog tužioca u Ulcinju Faruka Resulbegovića, i okrivljenog H.V., donio je istog dana i objavio </span>
</p>
<p class="p3"></p>
<p class="p2">
<span>P R E S U D U</span>
</p>
<p class="p2"></p>
<p class="p3">
<span>       Okrivljeni H.V., od oca Z. i majke H. rodjenog xxxxxx godine, u L., sa prebivalištem u P. ul. A. D. br.x, i boravištem u Ulcinju naselje K. – K., oženjen , otac četvoro maloljetne djece, elektrotehničar, srednjeg imovnog stanja, navodno neosudjivan.</span>
</p>
<p class="p2">
<span>K r i v  je</span>
</p>
<p class="p3">
<span>        Zato što je neutvrdjenog dana u toku 2011. i 2012.godine u Ulcinju, na kat.parcelama br.1541/19 i 1547/9 KO Kruče, kao investitor protivno propisima iz čl. 69 (Sl. list CG 51/2008), vršio dogradnju i nadgradnju dva gradjevinska objekta , bez prethodno pribavljene gradjevinske dozvole, na način što je na kat parceli 1547/9 KO Kruče, vršio dogradnju prizemlja a zatim je izvršio nadogradnju I sprata, II sprata i potkrovlja ukupne površine 300m2, a na kat. pareceli 1547/19 KO Kruče isto tako vršio dogradnju prizemljog objekta, a zatim je izvršio nadogradnju I sprata i potkrovlja u ukupnoj površini od 200m2</span>
</p>
<p class="p3">
<span>      -čime je izvršio produženo krivično djelo gradjenje objekta bez gradjevinske dozvole iz čl.326a Krivičnog zakonika.</span>
</p>
<p class="p3">
<span>        Pa mu sud primjenom citiranog zakonskog propisa te čl. 4 st.2, 32, 36, 42, 52, 53, i 54 Krivičnog zakonika te čl. 226, 229, i 374 Zakonika o krivičnom postupku, i z r i č e</span>
</p>
<p class="p2">
<span>USLOVNU OSUDU</span>
</p>
<p class="p3">
<span>       Kojom mu utvrdjuje kaznu zatvora u trajanju od 6 (šest) mjeseci i istovremeno mu odredjuje da se ista neće izvršiti ukoliko okrivljeni u roku od 2 (dvije) godine po pravosnažnosti pšresude ne učini novo krivično djelo.</span>
</p>
<p class="p3">
<span>      Dužan je okrivljeni da na ime troškova krivičnog postupka uplati ovom sudu novčani iznos od 88,00 eura kao i 50,00 eura na ime sudskog paušala, u roku od 15 dana po pravosnažnosti presude.</span>
</p>
<p class="p2"></p>
<p class="p2">
<span>O b r a z l o ž e n j e</span>
</p>
<p class="p3">
<span>      Optužnim predlogom Osnovnog državnog tužilavštva u Ulcinju Kt.br.87/12  od 27.07.2012.godine, okrivljenom H.V. je stavljeno na teret izvršenje krivičnog djela gradjenje objekta bez gradjevinske dozvole iz čl. 326a Krivičnog zakonika i to na način što je neutvrdjenog dana u toku 2011. i 2012.godine u Ulcinju, na kat.parcelama br.1541/19 i 1547/9 KO Kruče, kao investitor protivno propisima iz čl. 69 (Sl. list CG 51/2008), vršio dogradnju i nadgradnju dva gradjevinska objekta , bez prethodno pribavljene gradjevinske dozvole, na način što je na kat parceli 1547/9 KO Kruče, vršio dogradnju prizemlja a zatim je izvršio nadogradnju I sprata, II sprata i potkrovlja ukupne površine 300m2, a na kat. pareceli 1547/19 KO Kruče isto tako vršio dogradnju prizemljog objekta, a zatim je izvršio nadogradnju I sprata i potkrovlja u ukupnoj površini od 200m2, pri čemu je bio svijestan svoga djela i htio je njegovo izvršenje. Zastupnik optužbe je do završetka glavnog pretresa ostao pri podnjetom optužnom predlogu i u završnoj riječi je predložio sudu da okrivljenog oglasi krivim i osudi ga po zakonu.</span>
</p>
<p class="p3">
<span>      Okrivljeni H.V. u svojoj odbrani nije osporio da je u maju 2012 .godine, izvodio gradjevisnke radove u smislu izgradnju stambenog prostora tj rekonstrukcije već postojeće kuće koju je kupio i koja se nalazila na klizištu te je bio primoran da izgradi potpurne zidove kako bi učvrstio osnovu objekta. On tvrdi da je za ove potpurne zidove tražio dozvolu u Opštini a isti mu je nijesu dali pa je nastavio sa izvodjenjem radova i više se opštini nije obraćao. Ističe da je samo jednom bio prisutan kada je došla inspektorka i to u junu 2012.godine.</span>
</p>
<p class="p3">
<span>       Sud je u dokaznom postupku na saglasan predlog stranaka pročitao iskaz svijedoka sa zapisnika Kt.br.87/12 od 27.06.2012.godine, zapisnik o inspekcijskoj kontroli Ministarstvo održivog razvoja i turizma br. 1003-1303/2-53 od 01.06.2012.godine, rješenje Ministrastva održivog razvoja i turizma br. 130372-92/12 od 04.06.2012.godine, dopis Sekretarijata za prostorno planiranje održivog razvoja Opštine Ulcinj br.05-4062/1-12 od 20.06.2012.godine, nalaz i mišljenje vještaka gradjevinske struke H. S. od 23.06.2012.godine.</span>
</p>
<p class="p3">
<span>       Iz iskaza svijedoka N. B. od 27.06.2012.godine, proizilazi da je ista zaposlena na poslovima inspektora zaštite prostora pri Ministarstvu održivog razvoja i turizma. Postupajući po službenoj dužnosti čiji je osnov zakon o inspekcijskom nadzoru i zakon o uredjenju prostora i izgradnji objekta u naselju Kruče, izlaskom na lice mjesta konstatovano je sledeće stanje: na kat.parceli br. 1547/19 KO Kruče H.V. u grubim gradjevinskim radovima izgradio je stambeni objekat površine cca 300m2 spratnosti S+2+PK. Isto tako na dijelu parcele podbroj 9 izgradio je objekat površine 200m2 spratnosti  P+1+PK. Na pitanje da li za izgradnju objekta posjeduje gradjevinsku dozvolu, prisutni je izjavio da na parceli br. 1547/19 KO Kruče postojao je objekat manjih dimenzija. Ni tada nije postojala mogućnost dobijanja gradjevinske dozvole, taj objekat su zadržali i samo produžili. Za rekonstrukciju u smislu nadogradnje nema gradjevinsku dozvolu. U opštini Ulcinj su najavili brzu izradu DUP-a. Što se tiče drugog stambenog objekta na podbroju 9 postojao je objekat iste spratnosti izgradjen 1989.godine. Taj objekat je ojačan i pokrili su stepenište i tako dobili dvije sobe. Isti je upoznat sa posledicama koje sa sobom nosi gradnja gradjevinskog objekta bez dozvole. Kako ističe svijedok, u trenutku kontrole izvodili su se radovi.</span>
</p>
<p class="p3">
<span>     Iz zapisnika o inspekcijskoj kontroli Ministarstvo održivog razvoja i turizma  br. 10003-1303/2-53 od 01.06.2012.godine, proizilazi da postupajući po službenoj dužnosti čiji je osnov Zakon o inspektorskom nadzoru i Zakon o uredjenju prostora i izgradnji objekata, a razmatrajući inicijative Uprave policije Ulcinj i inicijativu komunalne inspekcije Opštine Ulcinj u kojima se navodi da je NN lice započelo izgradnju dva stambena objekta u naselju Kruče izlaskom na lice mjesta  konstatuje se da na kat.parceli br 1547/19  KO Kruče V. H. u grubim gradjevinskim radovima izgradio je stambeni objekat površine cca 300m2 spratnosti S+2+PK. Isto tako, na djelu parcele pod broj 9 izgradio je stambeni objekat površine cca 200m2 spratnosti P+1+PK. Na pitanje inspektora da li za izgradnju objekata posjeduje gradjevinsku dozvolu prisutni daje sledeću izjavu: na parceli br.1547/19 KO Kruče postojao je objekat manjih dimenzija . Ni tada nije postojala mogućnost dobijanja gradjevinske dozvole. Taj objekat smo zadrzali i samo produžili. Za rekonstrukciju u smislu nadogradnje nema gradjevisnku dozvolu. U Opštini Ulcinj su najavili brzu izradu DUP-a. Što se tiče drugog stamebenog objekta na podbroju 9 postojao je objekat iste spatnosti izgradjen 1989.god. Taj objekat je ojačan,  pokrili smo stepenište i tako dobili dvije sobe. Shodno svemu navedenom, i primjenom čl. 149 i 150 Zakona inspekcijske zaštite prostora donjeće posebno riješenje o rušenju objekta bez gradjevinske dozvole.</span>
</p>
<p class="p3">
<span>     Iz rješenja Ministarstva održivog razvoja i turizma br. 1303/2-92 od 04.06.2012.godine, naredjuje se H.V. da poruši objekat u izgradnji, u grubim gradjeinskim radovima, dimenzija u osnovi cca 300m2, spratnosti S+2+pk, na kat.parceli br.1547/19 KO Kruče, opština Ulcinj, kao i objekat, površine cca 200 m2,spratnost P+1+pk, na kat.parceli br. 1547/9 KO Kruče.</span>
</p>
<p class="p3">
<span>     Iz dopisa Sekretarijata za prostorno planiranje održivog razvoja Opštine Ulcinj br. 05.-4062/1-12 od 20.06.2012.godine, proizilazi da nije izdata gradjevinska dozvola za izgradnju stambenog objekta na kat.parceli.br.1547/19 KO Kruče, na ime H.V..</span>
</p>
<p class="p3">
<span>     Iz nalaza i mišljenja vještaka gradjevinske struke dipl. ing. H. S. od 23.07.2012.godine, utvrdjeno je da radovi na objektu na kat.parc.br. 1547/19 su komplet izvedeni i pušten u upotrebi, gdje se vlasnik uselio u njega. Ukupna površina ovog objekta je cca 200,0 m2. Radovi na objektu na kat.parc.br. 1547/9 su u završnoj fazi, tako da su u toku izvodjenja i radovi na molovanju unutrašnjih površina. Ukupna površina ovog objekta je cca 300,0 m2.</span>
</p>
<p class="p3">
<span>      Ocjenom dokaza nesumnjivo je utvrdjeno da je okrivljeni  izvršio krivično djelo koje mu se stavlja na teret. Naime u postupku je nesumnjivo utvrdjeno da je okrivljeni H.V. neutvrdjenog dana u toku 2011. i 2012.godine u Ulcinju, na kat.parcelama br.1541/19 i 1547/9 KO Kruče, kao investitor protivno propisima iz čl. 69 (Sl. list CG 51/2008), vršio dogradnju i nadogradnju dva gradjevinska objekta, bez prethodno pribavljene gradjevinske dozvole, na način što je na kat parceli 1547/9 KO Kruče, vršio dogradnju prizemlja a zatim je izvršio nadogradnju I sprata, II sprata i potkrovlja ukupne površine 300m2, a na kat. parceli 1547/19 KO Kruče isto tako vršio dogradnju prizemljog objekta, a zatim je izvršio nadogradnju I sprata i potkrovlja u ukupnoj površini od 200m2.</span>
</p>
<p class="p3">
<span>       Navedeno činjenično stanje utvrdjeno je iz odbrane okrivljenog koji nije sporio da je izvodio gradjevinske radove, čiji je iskaz i sud prihvatio, tako i iz drugih sprovedenih dokaza i to iz zapisnika o inspekcijskoj kontroli Ministarstvo odrižvog razvoja i turizma br. 1003-1303/2-53 od 01.06.2012.godine, koji je sud u cijelosti prihvatio imajući  vidu da je isti sačinjen od strane službenog lica -inspektora zaštite prostora i da ni stranke nisu imale primjedbe, a koje uisto potvrdila i inspektorka koja ih je sačinila svijedok B. N.. U prilog svemu navedenom ukazuje i  nalaz vještaka gradjevinske struke na osnovu kojih je sud utvrdio vrstu i obim izvedenih radova. Da okrivljeni nije imao gradjevinsku dozvolu za izvodjenje navedenih radova sud je pored činjenice da to ni sam nije sporio utvrdio i iz dopisa Sekretarijata za prostorno planiranje i održivi razvoj Opštine Ulcinj.</span>
</p>
<p class="p3">
<span>     Shodno svemu navedenom nesporno se utvrdjuje da je okrivljeni postupao suprotno odredbi čl.69 Zakona o izgradnji objekta i uredjenju prostora, kojim je popisano da se objekat može graditi samo na osnovu gradjevinske dozvole i tehničke dokumentacije, pa okrivljeni postupajući surotno citiranoj zakonskoj odredbi započeo gradjenje objekta bez gradjevisnke dozvole.</span>
</p>
<p class="p3">
<span>     Cijeneći subjektivni odnos okrivljenog prema učinjenom krivičnom djelu, sud nalazi da je okrivljeni bio svijestan svoga djela, odnosno svijestan činjenice da zapoćinjući gradjevinske radove  bez prethodno pribavljene dozvole,  znao je da mu je dozvola za isto neophodna, te sud zaključuje da je okrivljeni htio njegovo izvršenje, pri čemu se njegov psihički odnos manifestuje prema učinjenom krivičnom djelu kao direktni umišljaj.</span>
</p>
<p class="p3">
<span>    Prilikom izbora vrste i visine krivične sankcije  sud je cijenio sve okolnosti iz čl. 42 Krivičnog zakonika ( olakšavajuće i otežavajuće okolnosti), pa je od olakšavajućih okolnosti na strani okrivljenog cijenio njegovo priznanje, prepostavljenu neosudjivanost koju je u korist okrivljenog ustanovio principom "in dubio pro reo" jer nije mogao pribaviti izvod iz kaznene evidencije za okrivljenog, obzirom da je rodjen u inostranstvo, kao i njegove porodičn prilike jer je oženjen otac troje djece, pa je imajući u vidu navedene olakšavajuće okolnosti, a u odsustvu otežavajućih, sud je okrivljenom utvrdio kaznu zatvora u trajanju od 6 (šest) mjeseci i istovremeno odredio da se ista neće izvršiti, ukoliko okrivljeni u roku od 2 (dvije) godine po pravosnažnosti presude ne učini novo krivično djelo, nalazeći da će se i uslovnom osudomkao mjerom upozorenja postići svrha iz čl. 52 Krivičnog zakonika i u dovoljnoj mjeri uticati na okrivljenog da ubuduće ne vršikriična djela, odnosnoda će se u sve, ostvariti svrha propisivanja i izricanja krivičnih sankcija iz čl. 4 st. 2 Krivičnog zakonika.</span>
</p>
<p class="p3">
<span>    Kako je okrivljeni oglašen krivim sud je odluku o troškovima temeljio na odredbi čl. 226 i 229 Zakonika o krivičnom postupku, a troškovi postupka se odnose: 88,00 eura na ime nagrade vještaka gradjevinske struke H. S. kao i 55,00 eura na ime paušala, a visinu istog sud je odredio na osnovu imovnog stanja okrivljenog dužine trajanja i složenosti krivičnog postupka.</span>
</p>
<p class="p3">
<span>    Sa iznjetih razloga, a osnovu čl.374 Zakonika o krivičnom postupku, odlučeno je kao u izreci presude.</span>
</p>
<p class="p2">
<span>OSNOVNI SUD ULCINJ</span>
</p>
<p class="p2">
<span>Dana 10.07.2014.godine</span>
</p>
<p class="p1"></p>
<p class="p1">
<span>S U D I J A,</span>
</p>
<p class="p1">
<span>Mr Sanja Mirović</span>
</p>
<p class="p1"></p>
<p class="p4">
<span>PRAVNA POUKA: Protiv ove presude može se izjaviti žalba Višem sudu u Podgorici a preko ovog suda, u roku od 8 dana od dana prijema prepisa iste.</span>
</p>
<p class="p1">
<span>              </span>
</p>
<p class="p4"></p>
<p class="p2"></p>
<p class="p3"></p>
<p class="p3">
<span>               </span>
</p>
<p class="p2"></p>
<p class="p5"></p>
<p class="p6"></p>


</body>
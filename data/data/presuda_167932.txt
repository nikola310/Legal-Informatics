<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:center;hyphenate:auto;font-family:Arial;font-size:12pt;}
.p2{margin-bottom:0.083333336in;text-align:center;hyphenate:auto;font-family:Arial;font-size:12pt;}
.p3{text-indent:0.5in;margin-left:3.5in;margin-bottom:0.083333336in;text-align:justify;hyphenate:auto;font-family:Arial;font-size:12pt;}
.p4{text-indent:0.5in;text-align:justify;hyphenate:auto;font-family:Arial;font-size:12pt;}
.p5{text-align:center;hyphenate:auto;keep-with-next.within-page:always;font-family:Arial;font-size:12pt;}
.p6{text-align:start;hyphenate:auto;font-family:Times New Roman;font-size:12pt;}
.p7{text-indent:0.5in;text-align:center;hyphenate:auto;font-family:Arial;font-size:12pt;}
.p8{text-align:justify;hyphenate:auto;font-family:Arial;font-size:12pt;}
.p9{text-align:start;hyphenate:auto;font-family:Arial;font-size:12pt;}
.s1{font-weight:bold;}
</style>
<meta content="rahmo.banda" name="author">
</head>
<body class="b1 b2">
<p class="p1">
<!--Image link to '0.jpg' can be here-->
</p>
<p class="p2">
<span class="s1">U IME CRNE GORE</span>
</p>
<p class="p3">
<span class="s1">K.br. 121/2013</span>
</p>
<p class="p4">
<span class="s1">OSNOVNI SUD U BIJELOM POLJU</span><span>, kao prvostepeni krivični i to sudija Rahmo Banda, kao sudija pojedinac, uz učešće namještenika suda Popović Ljiljane, kao zapisničara, u krivičnom predmetu protiv okrivljenog S.R.a iz B.Polja, zbog krivičnog djela zloupotreba položaja u privrednom poslovanju iz čl. 272. st. 2. u vezi st. 1. Krivičnog Zakonika, u vezi čl. 49. st. 1. Krivičnog Zakonika, po Optužnom predlogu ODT iz Bijelog Polja Kt.br.336/12 od 07.05.2013.godine, nakon održanog usmenog, glavnog i javnog pretresa, u prisustvu Savjetnika ODT iz Bijelog Polja Hot Bisere, prema priloženom ovlašćenju, okrivljenog S.R.a i predstavnika oštećenog J. V. ‘’B.a’’ B.Polje, DJ.A., dana 29.05.2013. godine, donio je i javno objavio: </span>
</p>
<p class="p4"></p>
<p class="p5">
<span class="s1">P R E S U D U</span>
</p>
<p class="p6"></p>
<p class="p4">
<span class="s1">Okrivljeni S.R., </span><span>od oca M. i majke R. rodjene P., rodjen .....godine u Bijelom Polju, nastanjen u mjestu rodjenja – R., državljanin Crne Gore, pismen, završio Srednju školu, po zanimanju inkasant u J. V. ‘’B.a’’ u B.Polju, neoženjen, srednjeg imovnog stanja, ne osudjivan. </span>
</p>
<p class="p4"></p>
<p class="p1">
<span class="s1">K r i v   j e</span>
</p>
<p class="p4"></p>
<p class="p4">
<span class="s1">Što  je :</span>
</p>
<p class="p4"></p>
<p class="p4">
<span>- u periodu od 22.02.2008.godine do 01.06.2012.godine u Bijelom Polju, kao odgovorno lice – inkasant u J. V. ''B.a'' u Bijelom Polju, u namjeri da sebi pribavi protivpravnu imovinsku korist, od novca koji mu je bio povjeren na radu, a koji potiče od naplate utroška vode za fizička lica, prisvojio novac u ukupnom iznosu od 14.910,96 eura, na način što novac naplaćen po osnovu utrošene vode od kupaca – fizičkih lica nije uplatio u blagajnu preduzeća, već je isti zadržao za sebe i time sebi, a na štetu J. V. ''B.a'' u Bijelom Polju, pribavio protivpravnu imovinsku korist, u naznačenom iznosu, </span>
</p>
<p class="p4"></p>
<p class="p4">
<span>- čime je izvršio krivično djelo zloupotreba položaja u privrednom poslovanju iz čl. 272. st. 2. u vezi st. 1. Krivičnog Zakonika, u vezi čl. 49. st. 1. Krivičnog Zakonika.</span>
</p>
<p class="p4"></p>
<p class="p4">
<span>- pa mu sud primjenom citiranog zakonskog propisa i čl, 2,4,5,13,15,32,36,42,52,53 i 54 Krivičnog zakonika, te čl. 226, 229 i 374. Zakonika o krivičnom postupku, </span><span class="s1">i z r i č e:</span>
</p>
<p class="p4"></p>
<p class="p1">
<span class="s1">USLOVNU OSUDU</span>
</p>
<p class="p7"></p>
<p class="p4">
<span>Kojom mu utvrdjuje kaznu zatvora u trajanju od 3. ( tri ) mjeseca, i istovremeno odredjuje da se kazna neće izvršiti ukoliko okrivljeni u roku od 1 (jedne) godine, po pravosnažnosti presude, ne izvrši neko novo krivično djelo. </span>
</p>
<p class="p4"></p>
<p class="p4">
<span>Okrivljeni se obavezuje da plati na ime paušala iznos od 30,00  € /trideset eura/, kao i na ime troškova krivičnog postupka u iznosu od 214,50 € (dvijestotine četrnaest eura i pedeset centi), Budžetu CG – na depozit novčanih kazni, troškova postupka i paušala, sve u roku od 15. dana po pravosnažnosti presude. </span>
</p>
<p class="p8"></p>
<p class="p8">
<span>	Imovinsko – pravnog zahtjeva nije bilo. </span>
</p>
<p class="p8"></p>
<p class="p1">
<span class="s1">O b r a z l o ž e nj e</span>
</p>
<p class="p9"></p>
<p class="p4">
<span>Optužnim pedlogom ODT iz Bijelog Polja Kt.br.336/12 od 07.05.2013.godine, okrivljenom S.R.u iz Bijelog Polja, stavljeno je na teret izvršenje krivičnog djela zloupotreba položaja u privrednom poslovanju iz čl. 272. st. 2. u vezi st. 1. Krivičnog Zakonika, u vezi sa čl. 49. st. 1. Krivičnog Zakonika. </span>
</p>
<p class="p4"></p>
<p class="p4">
<span>Savjetnik ODT-a iz Bijelog Polja Hot Bisera u završnoj riječi je izjavila, da iz dokaza izvedenih na glavnom pretresu proizilazi da je okrivljeni S.R. izvršio krivično djelo koje mu se stavlja na teret, i predložila sudu da okrivljenog oglasi krivim i osudi na kaznu po Zakonu. </span>
</p>
<p class="p9"></p>
<p class="p8">
<span>	Predstavnik oštećenog J. V. ‘’B.a’’ B.Polje DJ.A.a u završnoj riječi je izjavio, da se ne pridružuje krivičnom gonjenju protiv okrivljenog i ne postavlja imovinsko pravni zahtjev, obzirom da je okrivljeni S.R. uplatio kompletan iznos novca– manjak, našoj firmi.</span>
</p>
<p class="p8"></p>
<p class="p4">
<span>Okrivljeni S.R. u svojoj odbrani datoj na zapisniku kod ODT u Bijelom Polju od 27.03.2013.godine je naveo, da u V.u B.a radi od 1993.godine, a na mjestu inkasanta za naplatu vode za fizička lica radi u zadnjih 10.godina. Istakao je, da u avgustu mjesecu 2012.godine V. je formirao komisiju za popis koja je kod njega utvrdila manjak u iznosu od 14.910,96 eura, a takodje je utvrdila da u blokovima priznanica koje on duži nedostaje 7.priznanica. Posebno je istakao da što se tiče utvrdjenog manjka on priznaje da je od novca koji je naplaćivao od potrošača uzimao odredjeni iznos koji mu je trebao za liječenje majke i sestre koje su već duže vremena teško bolesne. Takodje priznaje da je bio svjestan šta radi, ali je bio prinudjen na tako nešto jer nije mogao na drugi način da kupi ljekove za majku i sestru. Napominje, da je cjelokupni iznos utvrdjenog manjka od 14.910,96 eura, on namirio i platio V.u o čemu postoje dokazi u računovodstvu V.a B.a. A što se tiče priznanica (njih 7.komada) za koje je komisija utvrdila da nedostaju u njegovim blokovima stvarno nezna kako je došlo do toga da ih nema u blokovima, a nikada nije priznanice iz blokova cijepao ili bacao, tako da mu zaista nije jasno kako je došlo do toga da njih u blokovima nema. Ali bez obzira na to, on je i direktoru i šefu računovodstva rekao da je spreman da izmiri i nadoknadi i iznos koji oni utvrde po tim priznanicama. Na glavnom pretresu je ponovio svoju odbranu.U završnoj riječi je izjavio, da traži od suda da ga što blaže kazni, jer je izvršio uplatu cjelokupnog iznosa a kao što je naveo taj iznos je uzeo da bi liječio bolesnu majku i sestru. Takodje je istakao, da što se tiče 7.priznanica koje je komisija utvrdila da nedostaju ukoliko mu se dostave te priznanice, spreman je da izmiri i taj dug ukoliko postoji. Tražio je da sud ima to u vidu prilikom izricanja odluke o krivičnoj sankciji. </span>
</p>
<p class="p4"></p>
<p class="p4">
<span>Radi utvrdjivanja odlučnih činjenica i krivice okrivljenog na glavnom pretresu, sud je u dokazanom postupku saslušao svjedoke M.S., N.LJ.i D.A., na saglasni predlog stranaka pročitao pravilnik o unutrašnjoj organizaciji i sistematizaciji J. V. ‘’B.a’’ Bijelo Polje, pročitao rješenje J. V. ‘’B.a’’ B.Polje br. 253 od 13.08.2012.godine o rasporedjivanju na poslove i radne zadatke, na ime okrivljenog S.R.a, pročitao izvještaj komisije za popis J. V. ‘’B.a’’ B.Polje br. 266 od 09.08.2012.godine, pročitao nalaz i mišljenje vještaka finansijske struke dipl.ecc.D.Ć.a od 29.04.2013.godine, izvršio uvid u naloge blagajni J. V. ‘’B.a’’ B.Polje – uplate okrivljenog br.132 od 01.02.2013.godine, broj 201 od 08.02.2013.godine, broj 317 od 28.02.2013.godine i broj 410 od 22.03.2013.godine i izvršio uvid u izvod iz KE na ime okrivljenog S.R.a, izdat od strane Uprave Policije PJ Bijelo Polje od 15.05.2013.godine, pa je cijeneći iste pojedinačno i u medjusobnoj vezi, shodno čl. 370. ZKP-a,  utvrdio činjenično stanje kao u izreci presude.</span>
</p>
<p class="p4"></p>
<p class="p4">
<span>Naime, odbranu okrivljenog u kojoj je izmedju ostalog naveo, da priznaje da je od novca koji je naplaćivao od potrošača vode uzimao odredjeni iznos novca koji mu je bio potreban za liječenje teško bolesnih majke i sestre, jer nije mogao na drugi način da kupuje ljekove za njih. Naveo je, da je u firmi V. B.a u B.Polju gdje on obavlja poslove inkasanta za naplatu vode formirana komisija za popis u avgustu mjesecu 2012.godine, koja je kod njega utvrdila manjak u iznosu od 14.910,96 eura, a takodje utvrdila da u blokovima priznanica koje duži nedostaje 7.komada. A da je on u cjelosti iznos utvrdjenog manjka uplatio V.u B.a o čemu postoje dokazi u računovodstvu firme i izrazio spremnost da 7.priznanica koje nedostaju u njegovim blokovima će nadoknaditi ukoliko se utvrdi iznos po istim. Ovaj sud je cijenio kao podpuno priznanje krivice i izvršenje krivičnog djela.</span>
</p>
<p class="p4"></p>
<p class="p4">
<span>Priznanje okrivljenog potvrdjeno je izvedenim dokazima. </span>
</p>
<p class="p4"></p>
<p class="p4">
<span>Tako se iz iskaza svjedoka M.S.utvrdjuje, da radi kao kordinator inkasanske službe u J. V. B.a u B.Polje. Da je formirana komisija čiji je ona bila predsjednik a član D.A.a i N.LJ.a i imali su zadatak da izvrše popis priznanica sa kojima je zadužen S.R., koji radi na mjestu inkasantu za naplatu vode. Prilikom tog popisa i uporedjivanjem priznanica utvrdili su da je kod S.R.a nadjen manjak u iznosu od 14.910,96 eura. Ova svjedokinja je objasnila da se priznanica sastoji od 3.primjerka od kojih se jedan daje potrošaču vode, drugi predaje računovodstvu firme a treći primjerak ostaje kao dokaz inkasantu. </span>
</p>
<p class="p4"></p>
<p class="p4">
<span>A svjedokinja D.A.a je istakla, da radi kao kontrolor inkasanata u V.u B.a u B.Polju, gdje je bila formirana komisija za popis priznanica inkasantima, i da je ona bila član te komisije. Kada su vršili popis priznanica za naplatu vode koje im je dao S.R. koji radi kao inkasant u V.u. Te prilikom uporedjivanja tih priznanica tj.vršenja popisa utvrdjen je manjak u iznosu od 14.910,96 eura. A svjedokinja N.LJ.a je posvjedočila, da je kao administrator u V.u B.a u B.Polju rješenjem direktora firme odredjena kao član komisije za popis inkasantima, a predsjednik te komisije je bila S.a M., a A.a D. član. Da je ona u toj komisiji povremeno učestvovala jer je bila na bolovanju i da je jednom prilikom došla u firmu da zaključi bolovanje i pravnik A.a DJ. joj rekao da je popis inkasantima završen i da su članovi komisije podpisali izvještaj, te je i ona isti podpisala. </span>
</p>
<p class="p4"></p>
<p class="p4">
<span>Sud je predhodne iskaze u podpunosti prihvatio jer su isti jasni i odredjeni i kao takvi ne usmjereni na otežavanje krivice okrivljenom, niti je istim prigovoreno od strane okrivljenog.</span>
</p>
<p class="p4"></p>
<p class="p4">
<span>Predhodno izloženo udopunjuju pisani dokazi. Tako se iz izvještaja komisije o završenom popisu inkasantima J. V. B.a br. 266 od 09.08.2012.godine vidi da je inkasant S.R. od datuma 22.02.2008.godine do 01.06.2012.godine zadužio blokove sa priznanicama od broja 1-138.  I da je 01.06.2012.godine komisiji predao sve blokove koja komisija je uvidom u dokumentaciju utvrdila da je inkasant predao sve blokove ali da u njima nema 7.priznanica, da iznos koji je inkasant naplatio na predatim priznanicama iznosi 86.967,14 eura, a iznos predat računovodstvu iznosi 72,036,18 eura i da je inkasant u minusu 14.910,96 eura. </span>
</p>
<p class="p4"></p>
<p class="p4">
<span>A iz rješenja J. V. B.a B.Polje br. 258 od 13.08.2012.godine se utvrdjuje, da S.R.u koji je zaposlen od 22.02.2007.godine donijeto rješenje kojim se rasporedjuje na poslove i radne zadatke inkasanta i odredjena mjesečna zarada i da se isplata po tom rješenju vrši počev od 01.03.2007.godine. </span>
</p>
<p class="p4"></p>
<p class="p4">
<span>A iz pravilnika o unutrašnjoj organizaciji i sistematizaciji J. V. B.a, koji je bio na snazi se utvrdjuju dužnosti i zadaci inkasanta – i to da vrši očitavanje vodomjera kod svih korisnika u društvenoj i privatnoj svojini, vrši obračun utroška vode i privatnicima ispostavljaju račune i vrše naplate za utrošenu vodu, da vrši sitne opravke na vodomjerima, vrši zamjenu vodomjera manjeg profila a o većim opravkama izvještavaju tehnički odsjek, da izvještava tehnički odsjek o ispravnosti rada vodomjera stasalih vodomjera za baždarenje, da svakih 7.dana da je izvještaj blagajni preduzeća o naplaćenoj vodi i vrši uplatu novca na blagajni, da odgovaraju za ispravnu naplatu vode prema Odluci SO B.Polje, da vrše naplatu prema kategorizaciji korisnika i daju izvještaj šefu računovodstva i direktoru o svom radu, imajući u vidu da se naplata mora izvršiti 100% od strane korisnika, što se odnosi na privatne korisnike, da je dužan svakog dana predavati novac u blagajni i starati se o evidentiranju paušalnih potrošača i vršiti kontrolu priključaka naročito legalnih, a za svoj posao odgovara krivično i materijalno. </span>
</p>
<p class="p4"></p>
<p class="p4">
<span>Iz nalaza vještaka ekonomske struke D.Ć.a od 29.04.2013.godine se vidi, da je na osnovu dokumentacije kod preduzeća J. V. B.a u B.Polju utvrdjeno, da je postojala komisija u J. V.u B.a, koju je formirao direktor preduzeća, da je S.R. kao inkasant ovlašćeni radnik za naplatu sredstava za potrošenu vodu kod kupaca – fizičkih lica u periodu od 22.02.2008.godine do 01.06.2012.godine, iskazao manjak u poslovanju u iznosu od 14.910,96 eura. Da je okrivljeni prihvatio utvrdjeni iznos manjka, pa je radi obeštećenja preduzeća uplatio na blagajni J. V. B.a i priložio fotokopije izvršene uplate tj.naloge blagajni br. 132 od 01.02.2013.godine u iznosu od 6.000 eura, nalog br. 201 od 08.02.2013.godine iznos od 2.500 eura, zatim nalog br. 317 od 28.02.2013.godine na iznos od 3.500 eura i nalog br. 410. od 22.03.2013.godine na iznos od 2.910,96 eura. </span>
</p>
<p class="p4"></p>
<p class="p4">
<span>Dalje je vještak radi utvrdjivanja iznosa iskazanog manjka u poslovanju izvršio uvid u sve uplate koje je okrivljeni izvršio preduzeću J. V. B.a u periodu od 22.02.2008.godine do 01.06.2012.godine i utvrdio da je ukupno uplaćeni iznos od strane istog 72.036,18 eura. A iz predatih blokova po naznačenim priznanicama koje je okrivljeni dostavio preduzeću J. V., utvrdjuje se da je po naznačenim priznanicama ukupno naplatio od kupaca kao fizičkih lica iznos od 86.967,14 eura. Kako je očigledno izvršio manji iznos uplata u knjigovodstvo J. V. B.a, nego što je naplatio putem priznanica za utrošenu vodu od strane kupaca kao fizičkih lica. To je poslovao sa iskazanim manjkom. A iznos iskazanog manjka utvrdjuje se kao razlika izmedju iznosa kojeg je okrivljeni uplatio u knjigovodstvo J. V. i iznosa koje je okrivljeni naplatio putem priznanica za utrošenu vodu od strane kupaca a ta razlika je 14.910,96 eura, te je vještak na osnovu predhodno izloženog dao konačno mišljenje, - da je okrivljeni u poslovanju u periodu od 22.02.2008.godine do 01.06.2012.godine iskazao manjak u iznosu od 14.910,96 eura. Da je okrivljeni sa četiri uplate poslije završenog popisa u podpunosti pokrio iznos iskazanog manjka. A da s obzirom na činjenicu da niko od potrošača nije reklamirao plaćene iznose za utrošenu vodu, se radi o poništenih 7 priznanica po kojima nije bilo naplate od strane okrivljenog. Inače nalaz ovog vještaka sud je cijenio kao objektivno i stručno dat i istom nije prigovoreno. </span>
</p>
<p class="p4"></p>
<p class="p4">
<span>Sve predhodno izloženo upodpunjuju i nalozi blagajni J. V. B.a B.Polje od 01.02.2013.godine, 08.02.2013.godine, 28.02.2013.godine i 22.03.2013.godine, iz kojih se utvrdjuje, da je S.R. izvršio uplatu – povraćaj sredstava na blagajni V.a i da je ukupan iznos tih sredstava 14.910,96 eura. </span>
</p>
<p class="p4"></p>
<p class="p4">
<span>Dakle, na osnovu izvedenih dokaza uz provjeru priznanja odbrane okrivljenog od strane ovog suda je utvrdjeno, da je okrivljeni S.R., u periodu od 22.02.2008.godine do 01.06.2012.godine u Bijelom Polju, kao odgovorno lice – inkasant u J. V. ''B.a'' u Bijelom Polju, u namjeri da sebi pribavi protivpravnu imovinsku korist, od novca koji mu je bio povjeren na radu, a koji potiče od naplate utroška vode za fizička lica, prisvojio novac u ukupnom iznosu od 14.910,96 eura, na način što novac naplaćen po osnovu utrošene vode od kupaca – fizičkih lica nije uplatio u blagajnu preduzeća, već je isti zadržao za sebe i time sebi, a na štetu J. V. ''B.a'' u Bijelom Polju, pribavio protivpravnu imovinsku korist, u naznačenom iznosu. </span>
</p>
<p class="p4"></p>
<p class="p4">
<span>A što znači da sve predhodno istačeno jasno upućuje na zaključak da je okrivljeni u namjeri prisvajanja, prisvojio novac oštećenog na način bliže opisan u izreci presude. Naime, radnja izvršenja konkretnog krivičnog djela se sastoji u zloupotrebi svog položaja ili povjerenja u pogledu raspolaganja tudjom imovinom, prekoračenju granica svog ovlašćenja ili ne vršenja svoje dužnosti. A posledica ovog djela se sastoji u tome, da je odgovorno lice sebi ili drugom pribavilo protivpravnu imovinsku korist (zloupotrebljavajući svoj položaj i povjerenje u raspolaganju tudjom imovinom), ili drugom prouzrokovalo imovinsku štetu.</span>
</p>
<p class="p4"></p>
<p class="p4">
<span>U konkretnom slučaju okrivljeni je imao svojstvo odgovornog lica – inkasanta u J. V. B.a u B.Polju, obzirom da se radi o subjektu privrednog poslovanja, on je zloupotrebljavajući svoj položaj odnosno povjerenje u pogledu raspolaganja imovinom istog, uzimajući za sebe odredjeni dio novca koji mu je bio povjeren na radu i prisvajajući taj novac, čime je J. V.u prouzrokovao štetu u naznačenom iznosu a sebi pribavio protivpravnu imovinsku korist. Okrivljeni je bio svjestan svojih radnji i posledica, pa je djelo izvršio svjesno, želeći njegove posledice. To je radio sa unaprijed stvorenom predstavom o cilju, odnosno prisvajanju novca. Pošto je okrivljeni učinio više istih krivičnih djela u vremenskoj povezanosti koristići iste situacije, isti odnos, isto mjesto i prostor izvršenja djela i jedinstvo umišljaja, to su se u njegovim radnjama stekla obeležja produženog krivičnog djela zloupotreba položaja u privrednom poslovanju iz čl. 272. st. 2. u vezi st. 1. Krivičnog Zakonika, u vezi čl. 49. st. 1. istog Zakonika.</span>
</p>
<p class="p4"></p>
<p class="p4">
<span> Za konkretno krivično djelo u Krivičnom zakoniku propisano je, da će se učinilac kazniti zatvorom od 3. mjeseca do 5. godina.</span>
</p>
<p class="p4"></p>
<p class="p4">
<span>Odlučujući u pogledu vrste i visine krivične sankcije sud je imao u vidu sve okolnosti predvidjene čl. 42 KZ, koje utiču na to da kazna bude veća ili manja, pa je od olakšavajućih okolnosti na strani okrivljenog našao, da se radi o relativno mladjem licu i njegovu raniju neosudjivanost, što ukazuje da do sada nije dolazio u sukob sa Zakonom, da je priznao krivicu, da je u cjelosti obeštetio oštećenu, te okolnosti ne pridruživanja oštećenog krivičnom gonjenju i ne postavljanja imovinsko pravnog zahtjeva, dok otežavajućih okolnosti nije bilo. Imajući u vidu predhodno utvrdjene olakšavajuće okolnosti (a u odsustvu otežavajućih okolnosti), ovaj sud je okrivljenom za izvršeno krivično djelo utvrdido kaznu zatvora u trajanju od 3 (tri) mjeseca, i istovremeno odredio da se ista neće izvršiti pod uslovom da okrivljeni u roku od 1 (jedne) godine, po pravosnažnosti presude, ne izvrši neko novo krivično djelo. Sud je stanovišta da u konkretnom slučaju prema okrivljenom radi krivično pravne zaštite nije nužno primijeniti kaznu, već da se osnovano može očekivati da će se i samim upozorenjem uz prijetnju kazne (uslovnom osudom), dovoljno uticati na okrivljenog da ubuduće ne vrši krivična djela, odnosno da će se postići svrha izricanja uslovne osude iz čl. 52, u okviru opšte svrhe izricanja krivičnih sankcija iz čl. 4. st. 2. KZ. </span>
</p>
<p class="p4"></p>
<p class="p4">
<span>Shodno čl. 226. ZKP-a, sud je obavezao okrivljenog na plaćanje paušala u iznosu od 30,00 €, vodeći pri tome računa o trajanju i složenosti krivičnog postupka i imovinskim prilikama okrivljenog, kao i na ime troškova krivičnog postupka iznos od 214,50 €, a koji troškovi se odnose na ime naknade za izvršeno vještačenje od strane vještaka ekonomske struke, tokom postupka, shodno čl. 229. ZKP-a.</span>
</p>
<p class="p4"></p>
<p class="p4">
<span>Imovinsko pravnog zahtjeva nije bilo. </span>
</p>
<p class="p8"></p>
<p class="p4">
<span>Sa iznijetih razloga shodno čl. 374. ZKP-a, odlučeno je kao u izreci presude.</span>
</p>
<p class="p5">
<span class="s1">OSNOVNI SUD U BIJELOM POLJU</span>
</p>
<p class="p1">
<span class="s1">Dana: 29.05.2013.godine</span>
</p>
<p class="p8">
<span class="s1">Zapisničar,				                                    S u d i j a,</span>
</p>
<p class="p8">
<span class="s1">Ljiljana Popović       		                                Rahmo Banda </span>
</p>
<p class="p8"></p>
<p class="p8"></p>
<p class="p9"></p>
<p class="p6"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{color:#000000;font-family:'Arial'}
.span3{;font-size:12pt;font-family:'Arial'}
.span4{;font-family:'Arial';font-style:italic }
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span class="span1">K. br. 100/17</span>
</p>
<p style="text-align:center;">
<span class="span1"></span>
</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">OSNOVNI SUD U PODGORICI, sutkinja Željka Jovović uz učešće </span><span class="span1">samostalnog referenta  Rajković Danijele kao zapisničarke</span><span class="span1">, u krivičnom predmetu protiv okrivljenog N</span><span class="span1">.</span><span class="span1"> G</span><span class="span1">.</span><span class="span1">, iz Podgorice, zbog </span><span class="span2">krivičnog djela </span><span class="span1">skidanje i povreda službenog pečata i znaka putem podstrekavanja iz čl. 381 st. 1 Krivičnog zakonika Crne Gore</span><span class="span2">, </span><span class="span1">rješavajući </span><span class="span1">po optužnom predlogu  ODT Podgorica Kt. br. 1600/16 od 09. 02. 2017. godine, nakon održanog glavnog i javnog pretresa u prisustvu zastupnika optužbe Vladana Mihailovića, a u odsustvu uredno pozvanog okrivljenog, dana 24. 03. 2017. godine, donio je i istog dana  javno objavio,</span>
</p>
<p>
<span class="span1"></span>
</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>&nbsp;</p>
<p>
<span class="span1">Okrivljeni:   </span>
</p>
<p>&nbsp;</p>
<p>
<span class="span1">N</span><span class="span1">.</span><span class="span1"> G</span><span class="span1">.</span><span class="span1">, JMB </span><span class="span1">xxxxxxxxxxxxx</span><span class="span1">, od oca M</span><span class="span1">.</span><span class="span1"> i majke Lj</span><span class="span1">.</span><span class="span1">, rođene Š</span><span class="span1">.</span><span class="span1">, rođenog </span><span class="span1">xx</span><span class="span1">. </span><span class="span1">xx</span><span class="span1">. 19</span><span class="span1">xx</span><span class="span1">. godine u Pljevljima, sa prebivalištem u Podgorici, Dajbabska gora bb, crnogorski državljanin, </span><span class="span2">pismen, završio srednju građevinsku školu, nezaposlen, oženjen, otac jednog djeteta, lošeg imovnog stanja, neosuđivan</span><span class="span1">.</span>
</p>
<p>&nbsp;</p>
<p style="text-align:center;">
<span class="span1">Kriv je</span>
</p>
<p>&nbsp;</p>
<p>
<span class="span1">Što je:</span>
</p>
<p>&nbsp;</p>
<p>
<span class="span1">U decembru 2016. godine, u Podgorici, u mjestu Dajbabska Gora, u svojoj kući, svjestan svoga djela, čije je izvršenje htio, znajući da je isto zabranjeno, na električnom brojilu 89690654, skinuo službeni pečat - elektrodistributivnu plombu broj AB80683, koju su ovlašćena službena lica - radnici Crnogorskog elektrodistributivnog sistema Podgorica postavili radi osiguranja ispravnosti brojila i tačnosti mjerenja utrošena električne energije</span><span class="span1">,</span>
</p>
<p>
<span class="span1">- čime je izvršio krivično djelo skidanje i povreda službenog pečata i znaka iz čl. 381 st. 1 Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Pa mu Sud za navedeno krivično djelo primjenom  čl. 4 st. 2, čl. 42 st. 1, čl. 52 st. 2, čl. 53 i 54 Krivičnog zakonika Crne Gore i čl. 226, 229 i 374 Zakonika o krivičnom postupku, izriče </span>
</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">S tim, što mu utvrđuje kaznu zatvora u trajanju od 30 (trideset) dana i istovremeno određuje da se ista neće izvršiti, ako okrivljeni u roku od 1 (jedne) godine po pravosnažnosti presude ne izvrši novo krivično djelo. </span>
</p>
<p>&nbsp;</p>
<p>
<span class="span1">Obavezuje se okrivljeni da plati na ime troškova krivičnog postupka iznos od 30,00 €, u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>
<span class="span1">Optužnim predlogom ODT Podgorica Kt. br. 1600/16 od 09. 02. 2017. godine, stavljeno je na teret okrivljenom N</span><span class="span1">.</span><span class="span1"> G</span><span class="span1">.</span><span class="span1"> izvršenje krivičnog djela skidanje i povreda službenog pečata i znaka putem potstrekavanja iz čl. 381 st. 1 Krivičnog zakonika Crne Gore. Zastupnik ODT-a Podgorica je prije davanja završne riječi izmijenio činjenični opis dispozitiva optužnog predloga, na način što je iz pravne kvalifikacije djela izostavio riječi "putem podstrekavanja" koje su očiglednom omaškom prilikom izrade optužnog akta ostale u pravnoj kvalifikaciji, pa je ostajući u cjelosti pri tako izmijenjenom optužnom aktu, u završnoj riječi predložio da sud okrivljenog N</span><span class="span1">.</span><span class="span1"> G</span><span class="span1">.</span><span class="span1"> oglasi krivim i osudi po zakonu. </span>
</p>
<p>
<span class="span1">Glavni pretres je shodno čl. 457 Zakonika o krivičnom postupku održan u odsustvu okrivljenog N</span><span class="span1">.</span><span class="span1"> G</span><span class="span1">.</span><span class="span1">, ovo imajući u vidu da je isti uredno pozvan, a po nalaženju suda, njegovo prisustvo na glavnom pretresu nije bilo nužno, obzirom da je prethodno saslušan pred ODT-om Podgorica. </span>
</p>
<p>
<span class="span1">Okrivljeni N</span><span class="span1">.</span><span class="span1">  G</span><span class="span1">.</span><span class="span1">  je u svojoj odbrani u prethodnom postupku na zapisniku pred ODT-om Podgorica Kt. br. 1600/16 od 07. 02. 2017. godine, priznao izvršenje krivičnog djela koje mu se stavlja na teret, ukazujući da živi sa porodicom tj. sa suprugom i sinom u njihovoj porodičnoj kući koja se nalazi u naselju  Dajbabska gora, gdje su negdje početkom decembra mjeseca prošle godine, radnici Elektrodistribucije došli u kontrolu i isključili struju, zbog duga od 4.500,00 eura. Tom prilikom niko od njih nije bio kod kuće, već je isključenje izvršeno u njihovom odsustvu. Kako niko od članova porodice nije zaposlen, nije mogao da plati dug kako bi ponovo uključili struju, pa je kliještima otkinuo plombu na svom električnom brojilu, nakon čega je provodnike vratio na svoje mjesto i tako obezbijedio struju za svoju kuću. Napomenuo je, da je to morao da uradi jer je sva hrana, koju je kupio od novca koji je zaradio tokom ljeta obavljajući fizičke poslove bila u zamrzivaču, pa je morao da spriječi da se ona pokvari, jer u suprotnom njegova porodica ne bi imala ni hranu. Poznato mu je da su radnici Elektrodistribucije ponovo dolazili u kontrolu, to je bilo negdje polovinom decembra i to nakon što se priključio na elektro mrežu, pa su opet obustavili isporuku električne energije za njegovu kuću.</span>
</p>
<p>
<span class="span1">          Kako je glavni pretres održan u odsustvu okrivljenog, to je izostala njegova završna riječ.</span>
</p>
<p>
<span class="span1">           Sud je u dokaznom postupku saslušao svjedoke Č</span><span class="span1">.</span><span class="span1"> S</span><span class="span1">.</span><span class="span1"> i M</span><span class="span1">.</span><span class="span1"> A</span><span class="span1">.</span><span class="span1">, pročitao zapisnik "Crnogorskog elektrodistributivnog sistema" o kontroli mjernog mjesta broj 004022 od 01. 12. 2016. godine, zapisnik "Crnogorskog elektrodistributivnog sistema" o kontroli mjernog mjesta broj 004108 od 17. 12. 2016. godine, pročitao uvjerenje iz kaznene evidencije na ime okrivljenog N</span><span class="span1">.</span><span class="span1"> G</span><span class="span1">.</span><span class="span1"> od 22. 02. 2017. godine, dok je zastupnik optužbe odustao od predloga za saslušanje svjedoka I</span><span class="span1">.</span><span class="span1"> S</span><span class="span1">.</span><span class="span1">, pa je sud donio rješenje da se, imajući u vidu dokaze provedene na glavnom pretresu, isti ne saslušava u svojstvu svjedoka. </span>
</p>
<p>
<span class="span1">Ocjenom svih provedenih dokaza, pojedinačno i u njihovoj međusobnoj vezi i dovodeći ih u vezu sa odbranom okrivljenog, sud je na nesumnjiv  način utvrdio da je okrivljeni izvršio krivično djelo stavljeno mu na teret na način, u vrijeme i na mjestu, kako je to predstavljeno izrekom presude, pa je sud okrivljenog oglasio krivim i izrekao mu sankciju kao u izreci presude, iz sledećih razloga:</span>
</p>
<p>
<span class="span1"></span><span class="span1">Svjedok S</span><span class="span1">.</span><span class="span1"> Č</span><span class="span1">.</span><span class="span1"> je naveo da je </span><span class="span1">kritičnom prilikom dobio nalog da isključi sa elektrodistributivne mreže potrošača N</span><span class="span1">.</span><span class="span1"> G</span><span class="span1">.</span><span class="span1"> zbog neplaćenih računa. Sa kolegom I</span><span class="span1">.</span><span class="span1"> S</span><span class="span1">.</span><span class="span1"> je pošao u mjesto Dajbabska gora u kuću vlasništvo N</span><span class="span1">.</span><span class="span1"> G</span><span class="span1">.</span><span class="span1">. Sjeća se da se brojilo nalazilo na spratu kuće, a bilo je zaključano univerzalnim ključem, tako da se brave lako otvaraju. Imali su ključ i otključali su brojilo i tom prilikom utvrdili da je to predmetno brojilo koje su bili dužni da kontrolišu. Brojilo su isključili sa mreže, skinuli prethodno plombu koja je bila na brojilu i nakon isključenja brojilo  plombirali novom plombom, a što je sve konstatovano u zapisniku. Nakon nekih 15 dana od tog događaja pošao je u kontrolu sa kolegom M</span><span class="span1">.</span><span class="span1"> A</span><span class="span1">.</span><span class="span1"> i tada su utvrdili da se potrošač priključio na mrežu te da je tom prilikom skinuo plombu, a što je morao učiniti da bi se priključio. Tom prilikom nije bio prisutan vlasnik kuće, a čini mu se da je došao ili on ili supruga nakon što su izvršili kontrolu, u što nije siguran. </span>
</p>
<li>
<span class="span1">Svjedok A</span><span class="span1">.</span><span class="span1"> M</span><span class="span1">.</span><span class="span1">, je u svom iskazu naveo da je </span><span class="span1">kritičnom prilikom sa kolegom S</span><span class="span1">.</span><span class="span1"> Č</span><span class="span1">.</span><span class="span1"> dobio nalog da izvrše kontrolu kod potrošača N</span><span class="span1">.</span><span class="span1"> G</span><span class="span1">.</span><span class="span1"> koji je prethodno bio isključen sa ED mreže. Dolaskom na lice mjesta u mjesto Dajbabska gora utvrdili su da je potrošač skinuo plombu koju su prethodno kolege bile stavile, te da se priključio na mrežu. Kolega Č</span><span class="span1">.</span><span class="span1"> i on sačinili su zapisnik i brojilo plombirali novom plombom.</span>
</li>
<li>
<span class="span1">Iz zapisnika "Crnogorskog elektrodistributivnog sistema" o kontroli mjernog mjesta br. 004022 od 01. 12. 2016. godine, sud je utvrdio da je isti sačinjen od strane radnika Crnogorskog elektrodistributivnog sistema, povodom kontrole mjernog mjesta broj 004022 kod potrošača G</span><span class="span1">.</span><span class="span1"> N</span><span class="span1">.</span><span class="span1">. U zapisniku je konstatovano da je prilikom kontrole utvrdjeno da je isti isključen sa elektrodistributivne mreže po nalogu FC snabdijevanje radi duga za utrošak električne energije u iznosu od 4.791,53 eura. Potrošač isključen na brojilu. Konstatovano je da je zatečena ED plomba AB80683. </span>
</li>
<li>
<span class="span1">Iz zapisnika "Crnogorskog elektrodistributivnog sistema" o kontroli mjernog mjesta br. 004108 od 17. 12. 2016. godine, utvrđeno je da je isti sačinjen od strane radnika Crnogorskog elektrodistributivnog sistema, povodom kontrole mjernog mjesta broj 004108 kod potrošača G</span><span class="span1">.</span><span class="span1">N</span><span class="span1">.</span><span class="span1">. U zapisniku je navedeno da je prilikom kontrole gore navedenog potrošača utvrdjeno je da je potrošač samovoljno priključio svoj objekat na elektrodistributivnu mrežu nakon isključenja, zbog duga za utrošenu električnu energiju u iznosu od 4.791,53 eura. Nije zatečena ED plomba. Potrošač je ponovo isključen i brojilo plombirano plombom AB23768.</span>
</li>
<li>
<span class="span1">Na osnovu naprijed izloženog, sud je na nesumnjiv način utvrdio da je okrivljeni </span><span class="span1">u decembru 2016. godine, u Podgorici, u mjestu Dajbabska Gora, u svojoj kući, svjestan svoga djela, čije je izvršenje htio, znajući da je isto zabranjeno, na električnom brojilu 89690654, skinuo službeni pečat - elektrodistributivnu plombu broj AB80683, koju su ovlašćena službena lica - radnici Crnogorskog elektrodistributivnog sistema Podgorica postavili radi osiguranja ispravnosti brojila i tačnosti mjerenja utrošena električne energije</span><span class="span1">,</span><span class="span1"> </span><span class="span1">čime su se u radnjama okrivljenog stekli svi bitni objektivni  i subjektivni elementi bića krivičnog  djela skidanje i povreda službenog pečata i znaka iz čl. 381 st. 1 Krivičnog zakonika Crne Gore.</span>
</li>
<p>
<span class="span1">Naime, okrivljeni priznaje da je zbog toga što nije mogao da plati dug prema Elektrodistribuciji Podgorica, kako bi mu ponovo uključili struju, kliještima otkinuo plombu na svom električnom brojilu, nakon čega je provodnike vratio na svoje mjesto i tako obezbijedio struju za svoju kuću. Ovakvo priznanje okrivljenog potvrdjeno je provedenim dokazima na glavnom pretresu i to zapisnicima o kontroli </span><span class="span1">"Crnogorskog elektrodistributivnog sistema", mjernog mjesta broj 004022 od 01. 12. 2016. godine i mjernog mjesta broj 004108 od 17. 12. 2016. godine, kao i iskazima svjedoka Č</span><span class="span1">.</span><span class="span1"> S</span><span class="span1">.</span><span class="span1"> i M</span><span class="span1">.</span><span class="span1"> A</span><span class="span1">.</span><span class="span1">, koji su u svojim svjedočkim iskazima objasnili sudu i to svjedok Č</span><span class="span1">.</span><span class="span1"> S</span><span class="span1">.</span><span class="span1">, da je dobio nalog da isključi sa elektrodistributivne mreže okrivljenog N</span><span class="span1">.</span><span class="span1"> G</span><span class="span1">.</span><span class="span1"> zbog neplaćenih računa, iz kojeg razloga je zajedno sa kolegom I</span><span class="span1">.</span><span class="span1"> S</span><span class="span1">.</span><span class="span1"> pošao u mjesto Dajbabska gora u kuću okrivljenog. Brojilo se </span><span class="span1">nalazilo na spratu kuće, bilo je zaključano univerzalnim ključem, tako da su brojilo otključali i utvrdili da je to brojilo koje su bili dužni da kontrolišu, brojilo su isključili sa mreže, prethodno skinuli plombu i nakon isključenja brojilo plombirali novom plombom, dok je svjedok M</span><span class="span1">.</span><span class="span1"> A</span><span class="span1">.</span><span class="span1"> potvrdio da je predmetnom prilikom zajedno sa kolegom Č</span><span class="span1">.</span><span class="span1"> S</span><span class="span1">.</span><span class="span1"> dobio nalog da izvrši kontrolu kod okrivljenog koji je je prethodno bio isključen sa elektrodistributivne mreže, pa su dolaskm na lice mjesta utvrdili da je okrivljeni skinuo plombu koju su prethodno kolege stavile i da se priključio na mrežu. </span>
</p>
<p>
<span class="span1">Iz svega navedenog očigledno je da je okrivljeni bio </span><span class="span1">svjestan svoga dijela i htio njegovo izvršenje, odnosno</span><span class="span1"> svjestan da predmet koji skida predstavlja službeni pečat koji je stavljen radi osiguranja električnog brojila od neovlašćene upotrebe, čime je postupao sa direktnim umišljajem.</span>
</p>
<p>
<span class="span1"></span><span class="span1">Prilikom odlučivanja o krivičnoj sankciji, sud je u smislu čl. 42 Krivičnog zakonika Crne Gore, cijenio sve okolnosti koje utiču da kazna bude manja ili veća, pa je od olakšavajućih okolnosti na strani okrivljenog cijenio njegovu porodičnost, da je  oženjen, otac jednog djeteta, nezaposlen, lošeg imovnog stanja, njegovo ranije dobro ponašanje i s tim u vezi raniju neosuđivanost, a što je sud utvrdio uvidom u </span><span class="span1">uvjerenje iz kaznene evidencije na ime okrivljenog od </span><span class="span1">22. 02. 2017.  godine, </span><span class="span1"> pa je u odsustvu otežavajućih okolnosti  </span><span class="span1">okrivljenom, shodno čl. 53 i 54 Krivičnog zakonika Crne Gore, izrekao uslovnu osudu, kao u izreci presude, nalazeći da će se i sa prijetnjom izvršenja kazne zatvora u trajanju od trideset dana i vremenom provjeravanja u periodu od jedne godine, na okrivljenog u dovoljnoj mjeri uticati da ubuduće ne vrši krivična djela, čime će se sa uspjehom ostvariti svrha uslovne  osude iz čl. 52 st. 2 Krivičnog zakonika Crne Gore, u okviru opšte svrhe izricanja krivičnih sankcija u smislu čl. 4 st. 2 Krivičnog zakonika Crne Gore.</span>
</p>
<p>
<span class="span1">Na osnovu čl. 226 Zakonika o krivičnom postupku sud je obavezao okrivljenog da na ime sudskog paušala kao posebnog dijela troškova krivičnog postupka plati iznos od 30,00 eura, koji iznos je odmjeren shodno dužini trajanja postupka složenosti predmeta i imovinskim prilikama okrivljenog, koje je dužan platiti u roku od 15 dana po pravosnažnosti presude.</span>
</p>
<li>
<span class="span3">        Na osnovu čl. 374 Zakonika o krivičnom postupku odlučeno je kao u izreci presude.</span>
</li>
<p>&nbsp;</p>
<li>
<span class="span3">OSNOVNI SUD U PODGORICI</span><span class="span3">, </span><span class="span3">dana 24. 03. 2017. godine</span>
</li>
<p>&nbsp;</p>
<p>
</p><table border="1" cellpadding="3" cellspacing="0" style="border-collapse: collapse;">
<tbody><tr style="">
<td style="width:2.7in;text-align:center;vertical-align:top">
<div style="text-align:center;">
<span class="span1">ZAPISNIČARKA</span>
</div>
</td><td style="width:3.75in;text-align:center;vertical-align:top">
<div style="text-align:center;">
<span class="span1">S U T K I NJ A</span>
</div>
</td>
</tr>
<tr style="">
<td style="width:2.7in;text-align:center;vertical-align:top">
<div style="text-align:center;">
<span class="span1">Danijela Rajković</span>
</div>
<p>&nbsp;</p>
</td><td style="width:3.75in;text-align:center;vertical-align:top">
<div style="text-align:center;">
<span class="span1">Željka Jovović</span>
</div>
<p>&nbsp;</p>
</td>
</tr>
</tbody></table>
<p></p>
<p>
<span class="span1"> </span>
</p>
<p>
<span class="span1">DN-a: Po primjerak presude dostaviti:</span>
</p>
<p>
<span class="span1">- ODT Podgorica,</span>
</p>
<p>
<span class="span1">- Okrivljenom,   </span>
</p>
<p>
<span class="span1">- A/A.</span>
</p>
<p>
<span class="span1">Postupljeno dana ______________</span>
</p>
<p>
<span class="span1">Radnik suda __________________</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
</p><table border="1" cellpadding="3" cellspacing="0" style="border-collapse: collapse;">
<tbody><tr style="">
<td style="width:2.7in;vertical-align:top">
<div>
<span class="span1">             ZAPISNIČARKA:</span>
</div>
</td><td style="width:3.75in;text-align:center;vertical-align:top">
<div style="text-align:center;">
<span class="span1">S U T K I NJ A:</span>
</div>
</td>
</tr>
<tr style="">
<td style="width:2.7in;text-align:center;vertical-align:top">
<div style="text-align:center;">
<span class="span1">Danijela Rajković,s.r.</span>
</div>
<p>&nbsp;</p>
</td><td style="width:3.75in;text-align:center;vertical-align:top">
<div style="text-align:center;">
<span class="span1">Željka Jovović,s.r.</span>
</div>
<p>&nbsp;</p>
</td>
</tr>
</tbody></table>
<p></p>
<p>&nbsp;</p>
<p>
</p><table border="1" cellpadding="3" cellspacing="0" style="border-collapse: collapse;">
<tbody><tr style="">
<td style="width:1.95in;vertical-align:top">
<div>
<span class="span1">PRAVNA POUKA:</span>
</div>
</td><td style="width:3.5in;vertical-align:top">
<div>
<span class="span1">Protiv ove presude dozvoljena je žalba u roku od 8 dana od dana prijema pismenog otpravka iste, preko ovog suda Višem sudu u Podgorici. </span>
</div>
<p>&nbsp;</p>
</td>
</tr>
</tbody></table>
<p></p>
<p style="text-align:center;">
<span class="span1">ZTO Danijela Rajković</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span4"></span>
</p>
<p>&nbsp;</p>
<p>&nbsp;</p>
</div>
</div>


</body>
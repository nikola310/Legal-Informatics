K br. 345/07<br>
&nbsp;<br>
&nbsp;<br>
U IME NARODA<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
&nbsp;<br>
&nbsp;OSNOVNI SUD U BARU, kao prvostepeni krivični, sudija Aleksandra Leković, kao sudija pojedinac, sa zapisničarom Anom Ćirović, u krivičnom predmetu okrivljenih J. B. i Č. Z., zbog krivičnog djela - &nbsp;laka tjelesna povreda iz čl. 152. st. 2 u vezi sa st. 1 KZ CG, po optužnom predlogu&nbsp; ODT-a u Baru Kt.br. 84/07 od 05.07.2007.godine, nakon održanog glavnog javnog pretresa u prisustvu zastupnika optužbe Tankosić Mirjane, okrivljenog J. B. i u odsustvu uredno pozvanog okrivljenog Ć., dana 18.12.2008. godine donio je,&nbsp; a dana 20.12.2008 godine javno objavio&nbsp;<br>
&nbsp;<br>
&nbsp;<br>
P R E S U D U<br>
&nbsp;<br>
&nbsp;<br>
Okrivljeni<br>
&nbsp;<br>
l. J. B., od oca Đ. i majke S. rodjene M., rodjen ... u mjestu D. Republika H., sa prebivalištem u naselju Š. –I., Opština B., oženjen, otac jednog djeteta, radnik na željeznici, srednjeg imovnog stanja, neosudjivan.<br>
&nbsp;<br>
2. Ć.Z. od oca V. i majke M. rodjene B., rodjen ... .godine u B.P., sa prebivalištem u ul. P. D. br..... B., mašinski tehničar, neoženjen, srednjeg imovnog stanja; neosudjivan.<br>
&nbsp;<br>
&nbsp;<br>
KRIVI SU<br>
&nbsp;<br>
&nbsp;<br>
Što su:<br>
&nbsp;<br>
Okrivljeni J.B.<br>
&nbsp;<br>
&nbsp;<br>
Dana 28.12.206.godine oko 16,00 časova, u naselju I., Opština B., lako tjelesno povrijedio oštećenog Ć.Z., na način što ga je udario držalom od lopate, sredstvom podobnim da tijelo teško povrijedi i zdravlje teško naruši, nanijevši mu pritom povrede u vidu rane - prskotine lijevog tjemenog predjela i otok i oguljotinu lijeve strane grudnog koša;<br>
&nbsp;<br>
-čime je izvršio krivično djelo - laka tjelesna povreda iz čl.152. st.2. u vezi st.l. KZCG.<br>
&nbsp;<br>
Okrivljeni Ć. Z.<br>
&nbsp;<br>
&nbsp;<br>
U isto vrijeme, na istom mjestu kao u dispozitivu pod 1 ovog optužnog predlega, lako tjelesno povrijedio oštećenog J. B., na način što ga je više puta udario držalom od lopate, sredstvom podbnim da tijelo teško povrijedi i zdravlje teško naruši, nanijevši mu pritom povredu u vidu krvnog podliva u predjelu lijeve strane grudnog koša, lijeve butine i desnog ručnog zgloba;<br>
&nbsp;<br>
<ul>
	<li>
		čime je izvršio krivično djelo – laka tjelesna povreda iz čl. 152 st. 2 u vezi sa st.1 KZ CG.</li>
</ul>
&nbsp;<br>
Pa im sud primjenom čl. 4, 32, 36, 42, 52, 53 i 54 KZ&nbsp; i čl. 359, 360 i 364 ZKP-a,&nbsp; izriče<br>
&nbsp;<br>
&nbsp;<br>
USLOVNU OSUDU<br>
&nbsp;<br>
&nbsp;<br>
Kojom im utvrdjuje kaznu zatvora u trajanju od po 3( tri ) mjeseca i istovremeno odredjuje da se kazna neće izvršiti ukoliko okrivljeni u roku od 2 (dvije) godine ne izvrše novo krivično djelo .<br>
&nbsp;<br>
Okrivljeni je dužan da plati troškove&nbsp; krivičnog postupka u iznosu od po 90,00&nbsp; € u roku od 15 dana od dana pravosnažnosti presude pod prijetnjom izvršenja.<br>
&nbsp;<br>
&nbsp;<br>
O b r a z l o ž e n j e<br>
&nbsp;<br>
&nbsp;<br>
Optužnim predlogom ODT u Baru Kt br. 84/07 od 05.07.2007.godine, okrivljenima je stavljeno na teret da su izvršili krivično djelo bliže opisano u izreci presude.<br>
&nbsp;&nbsp;&nbsp;&nbsp;&nbsp;<br>
Glavni pretres je u održan u odsustvu okrivljenog Ć. Z., koji je bio uredno pozvan a nije se odazvao pozivu suda, pa je sud na osnovu čl. 453 st.3. ZKP-a donio rješenje da se pretres održi, jer je okrivljeni Ć. saslušan u prethodnom postupku i njegovo prisustvo nije bilo nužno.<br>
&nbsp;<br>
Okrivljeni J. B. je u svojoj odbrani naveo da nije počinio krivično djelo koje mu se stavlja na teret. Navedenog dana, moguće oko 16,00 časova, on je od svoje kuće krenuo prema placu njegove sestre koji se nalazi iznad placa Ć. Z.. Nije znao da Ć. gaji neprijateljska osjećanja prema njemu. Ranije, idući od svog placa prema sestrinom placu, primjetio je da Z. zna da baci smeće na put ili na sestrin plac, on bi to pokupio, odložio i nije zamjerao puno, nije pričao. Na kraju je Ć. krenuo sa kopanjem kanala za dovođenje vode do samog zida njegove sestre, malo je potkopao zid i on mu je samo rekao da izbetonira potkopano. Ni ovom prilikom nije rekao ništa što bi Ć. uvrijedilo. Samo se nagnuo da vidi što Ć. dolje radi i u tome je Ć. počeo sa uvredljivim riječima. Prvo mu je rekao „Marš džukelo“, a onda nastavio „ Jebem ti majku, iseliću te odavde“. I. D., iz istog naselja, koja je podstanar kod Dj. M., je bila nedaleko odatle i mogla je to da čuje. Čuo je i M. A. . Ć. je nastavio da ga psuje i nazivao ga uvredljivim riječima. Okrivljeni J. ga je pitao čemu to i zbog čega se tako ponaša, a on je nastavio da ga psuje, iskočio je iz tog rova kojeg je kopao, nasrnuo na J.&nbsp; i počeo da ga gura. Okrivljeni J. mu je rekao da ga ne gura i da se ne zaleće prema njemu jer ga se ne boji, i u tome je došao M.A. koji je stao između njih i rekao da se ne svađaju.. Dolaskom M., J. se okrenuo i krenuo prema kući M. i u tom momentu je prešao preko svih uvreda koje mu je rekao Ć.. Samo što je došao do vrata M., telefonom ga je nazvala supruga nakon čega je krenuo svojoj kući. Morao je da prođe pored mjesta na kome je Ć. radio. U momentu dok je nailazio, Ć. mu je sa još više arogancije opsovao i oca i majku, i dohvatio kamen, zamahnuo prema okrivljenom J. i udario ga kamenom u predjelu slabine lijevo, a potom ga drugim kamenom pogodio u predjelu butine. To mu nije bilo dovoljno, pa je dohvatio neke drvene komade, to je bilo držalo od lopate, zamahnuo je put njega tim drvetom i pogodio ga u predjelu lijevog ramena. Kada se to drvo odbilo od njegovog ramena i palo na zemlju, okrivljeni J. ga je uzeo sa zemlje i držao ga u ruci sa namjerom da se odbrani, jer je vidio da je Ć. sa drugim drvetom, istom takvom oblicom dužine sigurno jedan metar, krenuo prema njemu. J. je ruku, u kojoj je držao držalo od lopate, u samoodbrani podigao naviše, ali su dva radnika koja su bila u blizini skočila i nisu dozvolili Ć. da ga udari, jer je Ć. pomentom oblicom zamahnuo da ga udari. U tom momentu, okrivljeni J. se okrenuo i pošao ka kući, usput se osjećao loše i pozvao je telefonom brata da ga odveze u policiju i službu Hitne pomoći.. Okrivljeni je dalje naveo on nije držalom od lopate udario Ć., a nije mu jasno odakle Ć. tjelesna povreda.<br>
&nbsp;<br>
Okrivljeni Ć. Z. je u svojoj odbrani datoj u prethodnom postupku u bitnom naveo da se predmetni događaj desio 28.12.2006. godine negdje oko 16,00 časova u naselju Ilino – Š.. U tom naselju on i njegov zet imaju plac i dogovorili su se da iskopaju kanal djelom ispred placa, a djelom u plac, da bi došli do stuba radi postavljanja kabla do stuba za struju. Ove radove je izvodio on sa dva radnika. Ni na koji način nije povrijedio nepokretnost J. B., koga zna iz viđenja, nikakav kontakt niti&nbsp; konflikt sa njim nije imao. Pošto su završili iskop, radnici su otišli malo dalje na drugi plac, a on je uzeo crijevo da tu pored kapije opere nečistoću. U tom momentu nailazi J. čija je kuća udaljena nekih 200 m i koja sa njegovim placem nema nikakve dodirne tačke. J. se kretao pješice i imao je dovoljno mjesta da nesmetano prođe. Umjesto toga, J. sa sredine puta naglo skreće i kreće prema njemu koji je bio u polučučećem položaju. Dok je prolazio pored njega zakačio ga nogom u predjelu ruke, zatim je prošao iza njega i nešto gledao na njegovu kapiju i u kanal koji je iskopao na svom placu. J. mu je tada zaprijetio riječima “pobiću i tebe i P., znate li vi ko sam ja?“, misleći na P. – njegovog zeta. Okrivljenog Ć. je sve ovo iznenadilo i onda ga je pitao ko je on i koga će pobiti, spustio je crijevo uz ruku, uspravio se , na šta se J. pomjerio korak dva i stao naspram njega. Vidio je da desnu ruku stalno drži u desnom džepu i da pridržava pištolj koji imao u ruci, dok ga je drugom rukom odguravao u predjelu grudi. Okrivljeni Ć. mu je rekao da ga ostavi na miru i da ga prođe, na što ga J. naziva pičkom i traži da se pobiju. Okrivljeni Ć. je dalje naveo da je bio umoran, dva dana je radio i nije za to da se bije sa komšijama i rekao je J. da ga ostavi na miru i da prođe. U tom momentu naišao je komšija M.A. i došao je sa njegove desne strane, sa rukama ga uhvatio za njegovu ruku i blokirao mu ruke. Okrivljeni Ć. mu je rekao da sa makne ruke sa njega, a J. je iskoristio taj momenat, gurnuo ga, on je udario u kapiju, a zatim mu je J. podigao bradu na više i udario ga dva – tri puta u predjelu vrata i brade. Bio je u šoku zbog ovog što se desilo i morao je da se brani. U tome dolazi do situacije kada su on i J. izmjenili par udaraca i stigli su do polovine ulice. Tada je došao jedan od radnika, misli da mu je ime E., koji ih je razdvoji.. Vratio se na plac, a J. i M. su se udaljili od puta. Otud se J. vratio, došao do ograde, sa tla je dohvatio tvrdi grumen zemlje veličine pesnice, gađao ga i pogodio u predjelu stomaka. To je uradio još jedanput, pritom mu govoreći „jebaću ti majku“ i ušao na kapiju. Pri kapiji je bilo jedno držalo od lopate, dohvatio je držalo i došao do njega, podigao ruku da ga sa tim udari i on se izmakao, ali ga je udarac ipak pogodio u predjelu prednjeg lijevog grudnog koša. Zatim je J. ponovo zamahnuo i udario ga na isto mjesto i u tom momentu &nbsp;je zadobio još jedan udarac u glavu, nakon čega je izgubio svijest. Ne zna koliko je bio u nesvijesti, ali nakon toga je čuo glas ljudi, podigao se i uhavtio za glavu, kada je vidio da mu sa glave curi krv. Jedan komšija ga je odveo u Dom zdravlja. Okrivljeni Ć. je naveo da je sve što je izjavio živa istina i da je netačno da je držalom od lopate udario i povrijedio J. Za povredu koju ima J., pretpostavlja da je mogla nastati kada su se njih dvojica pogurali od kapije do sredine puta, i kada ga je dok se branio, u jednom momentu zakačio u predjelu stomaka. Na taj način ga je odgurnuo od sebe.<br>
&nbsp;<br>
U dokaznom postupku Sud je proveo sljedeće dokaze: pročitan je iskaz svjedoka M.A. iz prethodnog postupka sa zapisnika od 30.03.2007 godine, pročitana je otpusna lista sa epoikrizom br. ... od 04.01.2007. godine, izdata na ime Ć. Z., izvještaj ljekara specijaliste JZU Opšta bolnica B., br... od 28.12.2006. godine izdat na ime Ć. Z., izvještaj ljekara specijaliste JZU Opšta bolnica B., br... od 10.01.2007. godine izdat na ime Ć. Z., izvještaj ljekara specijaliste JZU Opšta bolnica B., br.... od 28.12.2006. godine izdat na ime Ć. Z., uput za radiolišku struku izdat od Opšte bolnice u B., br.... od 28.12.2006. godine na ime J. B., izvještaj ljekara specijaliste JZU Opšta bolnica B., izdat na ime J. B.dana 28.12.2006. godine, pročitan je nalaz i mišljenje vcještaka medicinske struke dr. M. Š. datog u predmetu Ki br. 60/07 dana 09.06.2007. godine, izbještaj UP PJ B. P., br. ... od 14.03.2007. godine, sa podacima iz KE za okrivljenog Ć. Z., izvod iz KE dostavljen od Uprave za kazneno pravo – Odjel za kaznene evidencije, Ministarstvo pravosuđa Republike H., br. ... od 22.03.2007. godine za okrivljenog J. B..<br>
&nbsp;<br>
Svjedok M.A. je u svom iskazu u prethodnom postupku u bitnom naveo da su J. B.i Ć. Z. njegove komšije. Navedenog dana negdje oko 17,00 časova dok se vraćao iz grada prema kući, na putu koji vodi prema kući Ć. Z. i ispred njegove kuće vidio je J. i Ć. kako se raspravljaju oko neke međe. Pošto su mu komšije, prišao je da vidi o čemu se radi i tada je čuo da pominju neku među i neki sporni zid. Ne zna što je bilo prije toga, ali čuo je kako Ć. govori J. „idi kući džukelo jedna“, na šta mu J. odgovara „nemoj da me vrijeđaš, bez uvrede i psovki“ i on je stao između njih. Dok je prilazio prije ovog, vidio je da su se međusobno udarali, gurali i vukli za ruke. Ć., bez obzira na riječi J., nastavio je da J. naziva džukelom i opsovao mu je mater. Takođe je vidio da, dok je trajala prepirka između Ć. i J., Ć. je u ruci držao lopatu kojom je kopao zemlju. Nakon ovog, njih dvojica su počeli da izmjenjuju više udaraca šakama, pesnicama i nogama. Vidio je da je Ć. u jednom momentu malo podigao lopatu u visini stomaka i tom prilikom je zahvatio J. u predjelu grudnog koša. Ono što je vidio je da su se međusobno gurali, udarali i on nije vidio da je J. držalom od lopate udario Ć. po glavi.<br>
&nbsp;<br>
U nalazu i mišljenju vještaka medicinske struke dr. M. Š. od 09.06.2007. godine, koji je vještak dao na osnovu izvještaja i uputa koji se nalaze u spisima predmeta, navedeno je da je su okrivljeni u predmetnom događaju zadobili sledeće povrede: okrivljeni J. B.je zadobio krvne podlive u predjelu lijeve strane grudnog koša, lijeve butine, desnog ručnog i otok lijeve usne, dok je okrivljeni Ć. Z. u predmetnom događaju zadobio ranu prskotinu lijevog tjemenog predjela, otok i oguljotinu lijeve strane grudnog kiša. Navedene povrede kod svakog okrivljenog, pojedinačno i u svom zbiru kvalifikuju se kao laka tjelesna povreda. Navedene posledice su posledica najmanje dvostrukog dejstva tupog, teškog i zamahnutog mehaničkog oruđa, na odgovarajuće predjele tijela, mehanizmom direktnog dejstva sile – udara.<br>
&nbsp;<br>
&nbsp;Iz izvoda iz KE za okrivljenog Ć. Z. pribavljen od UP PJ B. P. od 14.03.2007. godine utvrđuje se da imenovani ranije nije osuđivan.<br>
&nbsp;<br>
Iz izvoda iz KE&nbsp; za okrivljenog J. B. pribavljen od Uprave za kazneno pravo – Odjel za kaznene evidencije Republike H. od 22.03.2007. godine, utvrđeno je da imenovani ranije nije osuđivan.<br>
&nbsp;<br>
Ocjenom izvedenih dokaza sud je utvrdio da su okrivljeni izvršili krivično djelo bliže opisano u izreci presude. Nesporno je utvrđeno da su okrivljeni su dana 28.12.2006. godine, nakon kraće prepirke, razmijenili više udaraca, a zatim jedan drugog udarili držalom od lopate, pri čemu je svaki od njih zadobio laku tjelesnu povredu. Okrivljeni su u svojim odbranama negirali izvršenje djela, svaki predstavljajući sebe kao žrtvu napada od strane drugog okrivljenog. Iz iskaza svjedoka M.A., utvrđeno je da su okrivljeni razmjenili više udaraca šakama, pesnicama i da su se medjusobno gurali. &nbsp;Svjedok je takođe naveo da je vidio Ć. kako je malo podigao lopatu u visini stomaka i tom prilikom zahvatio J. u predjelu grudnog koša, s tim što je naveo da nije vidio da je J. držalom od lopate udario Ć. po glavi. Okrivljeni Ć. nije sporio da su se medjusobno on i J. izmijenjali par udaraca, a što neporno proizilaizi i iz iskaza M., ali je negirao da je lopatom udario J. u predjelu grudnog koša. S druge strane okrivljeni J. nije pominjao da je došo izmedju medjusobnog udaranja izmedju njega i Ć, već da ga je Ć. gadjao držalom od lopate i pogodio u lijevo rame. Nakon toga je, kako navodi uzeo ovo držalo od lopate da se odbrani ukoliko Ć. krene prema njemu, ali kako je naveo nije nijednom udario Ć. držalom od lopate. Odbrane okrivljenih u kojima negiraju da su lopatom udarili drugog okrivljenog sud ne prihvata i smatra da su date sa ciljem izbjegavanja krivičnopravne odgovornosti. Takodje iskaz svjedoka M. da nije vidio da je J. držalom od lopate udario Ć. sud ne prihvata i smatra da je data sa ciljem da se olakša položaj prvookrivljenog u ovom postupku. Naime, dovodeći u vezu&nbsp; iskaze svih saslušanih lica u ovom postupku za sud je nesporno da je došlo do verbalnog i fizičkog obračuna izmedju ovdje okrivljenih, da je prvo Ć. Z. udario J.B.držalom od lopate, pri tom mu nanoseći laku tjelesnu povredu bliže opisanu u izreci presude, a da je zatim J. dohvatio držalo od lopate i udario Ć. Z.a u predjelu grudnog koša i tjemena glave. Ovakvo utvrdjeno činjenično stanje potvrdjeno je i nalazom i mišljenjem vještaka medicinske struke, iz kojeg se nesporno utvrdjuje da su obojica okrivljenih zadobili lake tjelesne povrede bliže opisane u izreci presude, a koji nalaz sud u cjelosti prihvata kao jasan, stručan i objektivan, te da su navedene povrede posledica najmanjeg dvostrukog dejstva, tupog, teškog i zamahnutog mehaničkog orudja, a za sud je nesporno da je u pitanju držalo od lopate.<br>
&nbsp;<br>
Okrivljeni su krivično djelo izvršili sa umišljajem. Bili su svjesni da predmetno držalo od lopate predstavlja sredstvo podobno da se tijelo teško povrijedi ili zdravlje teško naruši, odnosno bili su svjesni svog djela i htjeli su njegovo izvršenje. Prema tome u radnjama okrivljenih su se stekli svi bitni elementi bića krivičnog djela koje im je&nbsp; stavljeno na teret.<br>
&nbsp;&nbsp;&nbsp;&nbsp;&nbsp;&nbsp;<br>
Odlučujući se za krivičnu sankciju prema okrivljenima sud je cijenio sve olakšavajuće i otežavajuće okolnosti iz čl.42 KZ CG. Od olakšavajućih okolnosti na strani okrivljenog J. B.sud je od olakšavajućih okolnosti cijenio njegove porodične prilike jer je u pitanju oženjen čovjek, otac jednog djeteta, i njegov raniji život jer nije osuđivan, dok je na strani okrivljeog Ć. Z. od olakšavajućih okolnosti cijenio njegov raniji život jer nije osudjivan. &nbsp;Otežavajućih okolnosti na strani okrivljenih nije bilo. Imajući u vidu kvalitet olakšavajućih okolnosti, a u nedostatku otežavajućih okolnosti, ocijenjeno je da prema okrivljenima nije potrebno izricanje efektivne kazne zatvora, kao i da će se izricanjem uslovne osude prema okrivljenima u potpunosti postići svrha generalne i specijalne prevencije, i na taj način dovoljno uticati na okrivljene da u buduće ne vrše krivična djela.<br>
&nbsp;<br>
Odluka o troškovima krivičnog postupka zasniva se na odredbi čl.202 st.1.ZKP. Okrivljeni su dužni da plati troškove krivičnog postupka u iznosu od po 90 €, koji troškovi se odnose na plaćanje nalaza i mišljenja vještaka medicinske struke u ukupnom iznosu od 95,40&nbsp; € &nbsp;i na&nbsp; troškove za rad suda koji su određeni prema trajanju, složenosti krivičnog postupka i imovinskim prilikama okrivljenih.<br>
&nbsp;<br>
Na osnovu izloženog odlučeno je kao u izreci presude.<br>
&nbsp;<br>
&nbsp;<br>
&nbsp;<br>
OSNOVNI SUD U BARU<br>
Dana 20.12.2008.godine<br>
&nbsp;<br>
&nbsp;<br>
ZAPISNIČAR,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;S U D I&nbsp; J A<br>
Ana Ćirović &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Aleksandra Leković&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
PRAVNA POUKA: Protiv ove presude može se izjaviti žalba Višem sudu u P u roku od 8 dana od dana prijema pismenog otpravka, preko ovog suda u dva primjerka.<br>
&nbsp;<br>
&nbsp;<br>
&nbsp;<br>
DNA:<br>
1 x spisi<br>
1 x ODT<br>
1 x okrivljenima<br>
&nbsp;<br>
&nbsp;<br>
&nbsp;<br>

<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
.span2{;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span></span><span class="span1">K.br.1029/12</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>
<span class="span1">OSNOVNI SUD U PODGORICI, kao prvostepeni, krivični, po sudiji Larisi Mijušković-Stamatović, uz učešće Valentine Vukašinović, kao zapisničara, u krivičnom predmetu protiv okrivljenog Š. M., iz P., zbog krivičnog djela nedavanje izdržavanja iz čl. 221 st. 1 Krivičnog zakonika, odlučujući o optužnim predlozima ODT-a Podgorica Kt. br. 165/11 od 25.09.2012. godine i Kt.br.1296/13 od 15.12.2014 godine, koje je na glavnom pretresu zastupala Popović Nadja, savjetnik na radu kod ODT-a Podgorica, nakon glavnog i javnog pretresa održanog dana 26.05.2016 godine, u prisustvu stranaka i u odsustvu uredno obaviještenog punomoćnika zakonske zastupnice mldb. oštećenog, I. N., adv. iz Podgorice, donio je, a dana 30.05.2016. godine i javno objavio,</span>
</p>
<p style="text-align:center;">
<span class="span1">P R E S U D U   </span>
</p>
<p>
<span class="span1">Okrivljeni:</span>
</p>
<p>
<span class="span1">Š. M., JMBG xxxxx, od oca N. i majke V., rodjene B., rodjen xx.xx.19xx godine u P., sa prebivalištem u P., Ul. V.Ć. br. x, crnogorski državljanin, oženjen, otac jednog djeteta, po zanimanju muzičar,  završio srednju muzičku školu, nezaposlen - ima status slobodnog umjetnika, srednjeg imovnog stanja, ranije neosudjivan,</span>
</p>
<p>
<span class="span1">Na osnovu člana 373 stav 1 tačka 2 Zakonika o krivičnom postupku</span>
</p>
<p style="text-align:center;">
<span class="span1">OSLOBAĐA SE OD OPTUŽBE</span>
</p>
<p>
<span class="span1">Kojom je predstavljeno da:</span>
</p>
<p>
<span class="span1">Od 01.01.2012 godine do decembra 20xx godine, u P., svjestan svog djela čije je izvršenje htio i svjestan da je njegovo djelo zabranjeno, ne daje izdržavanje za lice koje je po zakonu dužan da izdržava, a ta dužnost, iznos i način izdržavanja su utvrdjeni izvršnom sudskom odlukom - presudom Osnovnog suda u Podgorici P.br. 4310/2000 od 30.03.2000 godine, kojom je obavezan da na ime izdržavanja oštećenog maloljetnog sina N. Š. svakomjesečno plaća iznos od 40% od ličnog dohotka od 01. do 05. u mjesecu za tekući mjesec zakonskom zastupniku oštećenog maloljetnog, </span>
</p>
<p>
<span class="span1">- čime bi izvršio krivično djelo nedavanje izdržavanja iz čl. 221 st.1 Krivičnog zakonika.</span>
</p>
<p>
<span class="span1">Zakonska zastupnica mldb. oštećenog Š. N. - N. M. se u pogledu postavljenog imovinsko - pravnog zahtjeva upućuje na redovnu građansku parnicu.</span>
</p>
<p>
<span class="span1">Troškovi postupka padaju na teret budžetskih sredstava Crne Gore. </span>
</p>
<p style="text-align:center;">
<span class="span1">O b r a z l o ž e nj e</span>
</p>
<p>
<span class="span1">Optužnim predlozima ODT-a Podgorica Kt. br. 165/11 od 25.09.2012. godine i Kt.br.1296/13 od 15.12.2014 godine, koje je na glavnom pretresu zastupala P. N., savjetnik na radu kod ODT-a Podgorica, okrivljenom Š. M., stavljeno je na teret da je izvršio krivično djelo nedavanje izdržavanja iz člana 221 st. 1 Krivičnog zakonika.</span>
</p>
<p>
<span class="span1">Zastupnik optužbe je prije završne riječi izmijenila činjenični opis  dispozitiva optužnih akata kao u izreci presude i u završnoj riječi navela da je dokazima provedenim na glavnom pretresu nesumnjivo utvrdjeno da je okrivljeni Š. M. izvršio krivično djelo stavljeno mu na teret u vrijeme, mjesto i na način kako je to optužbom predstavljeno,  te da se iz nalaza i mišljenja vještaka ekonomsko - finansijske struke utvrdjuje da je Š. M. ostvarivao zaradu na godišnjem nivou, ali ta činjenica ne oslobadja istog od odgovornosti da doprinosi izdržavanju svog djeteta, a iz ponašanja okrivljenog u periodu koji mu se stavlja na teret očigledno je da isti svjesno i voljno nije davao izdržavanje, niti je kod njega postojala volja da ispuni tu obavezu, kao i da je u krajnjem slučaju okrivljeni u cilju ispunjenja obaveze mogao da traži izmjenu odluke o izdržavanju, što govori o njegovom subjektivnom odnosu prema učinjenom krivičnom djelu. Istakla je da, radi svega navedenog, ostaje pri izmijenjenom optužnom predlogu, i predlaže sudu da okrivljenog osudi po Zakonu za krivično djelo stavljeno mu na teret. </span>
</p>
<p>
<span class="span1">Rješenjem Krivičnog vijeća Ovog suda Kv.br. 94/15 od 24.02.2015 godine, odredjeno je spajanje krivičnih postupaka poslovne oznake K.br. 848/14 i K.br. 1029/12, koji se vode protiv okrivljenog Š. M. radi čega se ima sprovesti jedinstveni krivični postupak koji će nositi poslovnu oznaku K.br. 1029/12. </span>
</p>
<p>
<span class="span1">Okrivljeni je u prethodnom postupku pred istražnim sudijom Ovog suda i na glavnom pretresu, izjašnjavajući se na navode optužnog predloga Kt.br. 165/11 od 25.09.2012 godine, naveo da je stupio u brak sa svojom sada već bivšom suprugom N. M. iz B., 1996. godine, te da su brak sklopili u P.. Medjutim, njihov brak nije trajao dugo, ali su u tom braku dobili sina N., kao i da su se po proteku pola godine faktički rastali, tj. nijesu više živjeli zajedno, nakon čega su se 2000. godine i formalno razveli u Podgorici, kojom prilikom je Sud M. dodijelio njihovog sina N. na dalju brigu, čuvanje i vaspitanje, a njega obavezao da dio svog mjesečnog dohotka daje svakog mjeseca M. na ime izdržavanja njihovog sina N.. Istakao je da u toj presudi o razvodu njihovog braka nigdje nije naznačen žiro račun na koji je on trebao da uplaćuje iznos za izdržavanje, pa je isti davao M. na ruke, ili ga je slao preko svojih prijatelja u B., a ponekad je i uplaćivao na žiro račun majke N. M.. Od samog početka od kada ga je sud obavezao da daje tu novčanu naknadu za izdržavanje, on je to uredno činio, i to je bilo u puno većem iznosu nego na ono na šta ga je Sud obavezao, sve dok M. nije pošla sa svojim drugim suprugom K. V. da živi u A.. Pojasnio je da je to učinila negdje u toku 2002. godine, pa je od tada bio onemogućen da na bilo koji način kontaktira sa svojim sinom N., jer nije imao broj telefona na koji bi mogao dobiti N. u A., i to je sve tako trajalo do njihovog povratka iz A 2007. godine. Negdje 2007. godine kada se i V. razvodio od M. i kad su se bili vratili u B., V. ga je pozvao preko mobilnog telefona, rekao mu da su oni u B., i da treba da se vide da "spase djecu", odnosno da spase djecu od njihove svadje i svakodnevne histerije, obzirom da su i oni bili tada u fazi razvoda braka. Izjavio je da je on odmah tada iznajmio dva stana u B., i to jedan za sebe, a drugi za majku N. M., gdje </span><span class="span1">je N. povremeno živio kod svoje babe u tom stanu, a povremeno kod njega, s tim što je on i od tada nastavio da izdržava N., odnosno da daje M. novac za njegovo izdržavanje, a ujedno je N. kupovao sve potrebne stvari za školu, i sve ono što mu je u životu bilo potrebno. To je činio sve do kada se nije ponovo oženio, i kada je M. uspjela da se na ružan način umiješa u njegov novi brak, i pored toga što mu je bukvalno uzela sve materijalno što je stekao do tada. Istakao je da on nije imao namjeru da prestane da daje izdržavanje ni od trenutka kada se oženio, već naprotiv, htio je i dalje uredno da izmiruje obaveze, ali je M. odjednom počela od njega da traži iznose novca koji su prelazili 700,00 eura, jer joj je navodno majka bila bolesna pa joj je trebalo za liječenje, a to je tražila istog dana kada je on imao vjenčanje sa svojom sadašnjom suprugom. Obzirom da joj je tada rekao da malo sačeka, dva - tri dana,  ona je odmah počela da reaguje histerično, da prijeti da će protiv njega da podnese krivičnu prijavu da ne daje izdržavanje za N., te kako će na Sudu da kaže da i pored toga što je svih tih godina davao izdržavanje za njega, da to navodno nikad nije činio, da bi nedugo zatim pošla u G., gdje i sada živi, dok je sina bila povela ljetos na mjesec dana. Ponovio je da je svoju obavezu za izdržavanje sina N. izmirivao od samog razvoda braka pa nadalje, i to u mnogo većem iznosu, nego na onaj procenat od njegove zarade na koji ga je Sud obavezao. Izjavio je da smatra da nije njegova greška to što u presudi o razvodu braka ne postoji žiro račun na koji je bio obavezan da uplaćuje taj iznos, pa je, obzirom na takve okolnosti, smatrao da je dovoljno da novac M. daje lično na ruke, a slao joj je i preko njihovih prijatelja, odnosno taj iznos je uplaćivao na žiro račun njene majke. Pojasnio je da je sasvim slučajno neke uplatnice i sačuvao, pa će ih naknadno priložiti sudu, a činjenicu da je uredno izmirivao svoju obavezu i da sa tim nije bilo nikakvih problema, potvrdjuju i izjave njegove bivše supruge M., koje je ona često davala u javnosti u vezi toga da sa njihovim sinom N. nema nikakvih problema i da je sve u redu, tako da smatra da je ovo što se sada dešava samo namjera da se ponovo upliće u njegov život i vjerovatno neka vrsta revolta prema tome što je stupio u novi brak, u koji se M. kao što je već naveo na najružniji način umiješala. Izjavio je da je i pored svadje sa M. imao namjeru da i od prošle zime nastavi da daje izdržavanje za N., ali je ona pošla u G., na nekih mjesec dana, odvela N., pa on faktički taj novac nije bio ni u objektivnoj mogućnosti da joj preda, obzirom da u presudi nigdje ne stoji način na koji treba da daje taj novac M.i, odnosno nije naveden žiro račun na koji novac treba da uplaćuje. Dodao je da je od razvoda braka M. dao veliku sumu novca za neke njene potrebe, da joj je izmedju ostalog, otplaćivao i kamatu na novac koji je pozajmila za liposukciju koju je izvršila u Italiji, te da se tu uopšte ne radi o maloj sumu novca, te da nije tačno da je izvršio predmetno krivično djelo koje mu se stavlja na teret. </span><span class="span1">Na glavnom pretresu, okrivljeni Š M je, izjašnjavajući se na navode optužnog predloga </span><span class="span1">Kt.br. 165/11 od 25.09.2012 godine, ponovio odbranu pred istražnim sudijom Ovog suda i dodao da ni</span><span class="span1"> jedan navod njegove bivše supruge, majke njegovog N., o tome kako on izuzev dva puta nije od njihovog razvoda pa nadalje davao izdržavanje za njihovog N., nije tačno. O ovom što on govori mogu posvjedočiti i mnogi njegovi prijatetlji koji su u njegovog ime, a na žiro račun majke njegove bivše supruge, a bake njegovog sina N. S. uplaćivali novac za izdržavanje. Radi se o svjedocima njegovim prijateljima P. S., R. R., N. K., S. M. itd. Dalje je naveo da je upravo slučajno od P. S. dobio neke priznanice o uplatama koje je on slučajno sačuvao kod sebe, a iste se odnose za izdržavanje N. na račun njegove </span><span class="span1">babe, i koje je predao Sudu kao dokaz. Napomenuo je i to da on nigdje ne radi, da je slobodan umjetnik, koji nekada mjesečno zaradi 200, nekada 500, a nekada ni jedan euro, medjutim, on je tu obavezu izdržavanja i ako mu je ona procentovana od ličnog dohotka, naznačena kao obaveza u presudi o razvodu, svakomjesečno izvršavao kako je mogao, često puta i po više puta u toku jednog mjeseca. Ustvrdio je odgovrorno da ni jedan navod njegove bivše supruge koja je podnijela prijavu tek nakon što je on stupio u drugi brak, protiv njega ne stoji, a što Sud može provjeriti uvidom u žiro račun N. S., te saslušanjem naprijed navedenih ljudi kao svjedoka. Ustvrdio je i to da je svoje obaveze prema svom sinu izmirio. </span><span class="span1">Na posebno pitanje zastupnika optužbe, okrivljeni  je naveo da na ime bivše supruge na njen žiro račun on nije ništa uplaćivao davao joj je na ruke, a takodje je i tetki njegove bivše supruge S. jednom dao 500-600 eura za N..</span>
</p>
<p>
<span class="span1">Okrivljeni je u navodima odbrane, izjašnjavajući se na činjenične navode optužnog predloga Kt.br. 1296/13 od 15.12.2014 godine, naveo kako u prethodnom postupku pred ODT-om Podgorica, tako i na glavnom pretresu, da apsolutno ne priznaje izvršenje krivičnog djela stavljenog mu na teret, da nije tačno da on nije izvršavao obavezu koju mu je utvrdio Osnovni sud u Podgorici, nakon razvoda braka izmedju njega i M. N., a to je da svakomjesečno doprinosi izdržavanju njihovog maloljetnog sina N. u iznosu od 40% od ličnog dohotka koji ostvaruje. Pojasnio je da o svemu tome posjeduje dosta priznanica, koje se nalaze kod ove sudije, gdje se već vodi postupak za predmetno krivično djelo protiv njega, te da on vjerovatno ne posjeduje sve uplatnice, jer je dosta puta slao pare i po ljudima koji žive u njenoj blizini, a radi se o K. N. - K., P. S. i R. R.. Dodao je da ne zna zbog čega njegova bivša supruga sve to radi, da je to vjerovatno neki njen hir, i još jednom istakao da nije tačno da nije doprinosio izdržavanju njihovog maloljetnog sina. </span>
</p>
<p>
<span class="span1">Okrivljeni je u završnoj riječi ostao pri navodima odbrane, naveo da je davao i više nego što je mogao, a izjave zakonske zastupnice njegove bivše supruge M. nijesu istinite. </span>
</p>
<p>
<span class="span1">U dokaznom postupku Sud je: pročitao svjedočki iskaz zakonskog zastupnika mldb. oštećenog N. M. sa zapisnika o ispitivanju svjedoka pred I Osnovnim sudom u Beogradu poslovne oznake Pom.Ik.br. 87/14 od 26.06.2014 godine, pročitao zapisnik o ispitivanju svjedoka N. M. pred Osnovnim sudom u Beogradu Pom.Ik.br. 173/15 od 16.07.2015 godine, pročitao izvod iz MKU za svjedoka N. S. od 15.05.2014 godine, pročitao svjedočki iskaz N. S. dostavljen Ovom sudu putem medjunarodno - pravne pomoći od strane Osnovnog suda u Nišu poslovne oznake Pom.I.30/2012 od 26.07.2012 godine, pročitao presudu Ovog suda P.br. 4310/2000 od 30.03.2000 godine, pročitao izvještaj SOKOJ-a o primanjima Š. M., dostavljen Ovom sudu 10.07.2013 godine, pročitao izvješaj PAM-a CG, dostavljen Ovom sudu 11.11.2013 godine, pročitao nalaz i mišljenje stalnog sudskog vještaka ekonomsko - finansijske struke M. M. od 23.01.2014 godine, pročitao izvod iz KE za okrivljenog izdat od UP CB Podgorica pod brojem 19-245/12-26258/2-3995 od 08.10.2012 godine, pročitao izvod iz KE za okrivljenog izdat od Ministarstva pravde CG br. 0203/11562 od 24.11.2014 godine, pročitao dopis Pošte Srbije br. 2014-157856/2 dostavljen ovom sudu dana 31.10.2014 godine, pročitao nalaz i mišljenje vještaka ekonomsko - finansijske struke M. B. M. od 09.12.2014 godine, pročitao nalaz i mišljenje stalnog sudskog vještaka ekonomsko - finansijske struke M. B. </span><span class="span1">M. od 19.02.2015 godine, pročitao naloge blagajni koji se odnose na novčane račune "Hypo Alpe Adria banke" br. 9001221725, pročitao karticu prometa računa broj 9001221725 za period od 01.03.2013 do 29.05.2014 godine, pročitao obavještenje NVO "Organizacija za zaštitu prava autoga muzike Crne Gore" (PAM CG) od 29.10.2014 godine sa prilozima, pročitao nalaz i mišljenje stalnog sudskog vještaka ekonomsko - finansijske struke M. B. M. od 07.12.2014 godine, pročitao nalaz i mišljenje stalnog sudskog vještaka ekonomsko - finansijske struke M. F. od 19.11.2015 godine, koji je sudu dostavljen 26.11.2015 godine, pročitao dopunu nalaza i mišljenja sudskog vještaka ekonomsko - finanijske struke F. M. od 15.02.2016 godine i istog neposredno saslušao na glavnom pretresu od 04.05.2016 godine, pročitao potvrdu PAM-a od 06.11.2013 godine, izvršio uvid u uplatnice pošiljaoca Š. M. primaocu N. S. na dan 02.09.2008 i iznos 7.000 dinara, na dan 04.05.2009 godine i iznos od 3.500,00 dinara, izvršio uvid u uplatnicu okrivljenog kao pošiljaoca na račun S. N. od 16.04.2009 godine, na iznos od 1.300,00 dinara, izvršio uvid u uplatnicu okrivljenog kao pošiljaoca na račun N. S. od 06.03.2009 godine, na iznos od 4.800,00 dinara, izvršio uvid u uplatnicu gdje je pošiljalac S. P. na ime N. S. od 07.12.2009 godine na iznos od 9.500,00 dinara.</span>
</p>
<p>
<span class="span1">Cijeneći cjelokupne rezultate dokaznog postupka, te izvore saznanja o odlučnim činjenicama sadržane u istom, Ovaj sud nije mogao zaključiti da su se u radnjama okrivljenog Š. M. stekli elementi bića krivičnog djela koje mu se činjeničnim navodima optuženja stavlja na teret, te nije mogao donijeti kategoričnu, jasnu i nedvosmislenu konkluziju po pitanju njegove krivice, sa kojih razloga je Sud najprije primijenio pravni princip In dubio pro reo, sadržan u čl. 3 st. 3 Zakonika o krivičnom postupku, a potom primjenom čl. 373 st. 1 tač. 2 Zakonika o krivičnom postupku okrivljenog Š. M. oslobodio od optužbe. </span>
</p>
<p>
<span class="span1">Zakonski zastupnik mldb. oštećenog Š. N. - N. M. je na zapisniku o ispitivanju svjedoka pred I Osnovnim sudom u Beogradu poslovne oznake Pom.Ik.br. 87/14 od 26.06.2014 godine, navela da po presudi Osnovnog suda u Podgorici P.br. 4310/2000 njen bivši suprug Š. M. nije davao izdržavanje za svog maloljetnog sina Š.N., kojeg je inače upoznao poslije 11 godina. Š. M. je za 14 godina ukupno kao poklon za rodjendan ili džeparac, dao iznos i to četiri ili 5 puta po 50,00 eura i dva ili tri puta po 100,00 eura, te da je to sve što je on ikada dao od novca. Napomenula je da se postupak protiv njenog bivšeg supruga Š. M. neopravdano dugo vodi, da on i pored toga i dan danas ništa ne plaća na ime izdržavanja svog maloljetnog sina, te da je ona tražila izmjenu odluke o izdržavanju u pogledu visine izdržavanja i to od II Osnovnog suda u Beogradu P2.br. 6018/2012, tako da se Š. M. obaveže da na ime izdržavanja svog maloljetnog sina mjesečno daje iznos od 200,00 eura, s tim što je tužbom tražila da takodje isplati iznose koje nije plaćao prije optuženja, i to tri godine unazad od podnošenja tužbe. Pojasnila je da ona izdržava njihovog maloljetnog sina Š. N. i svog drugog maloljetnog sina K. L., da joj je majka umrla prije tri mjeseca i tada je zvala Š. M., molila ga da joj pomogne u izdržavanju njihovog maloljetnog sina, ali i da pored njegovog obećanja, on isto nije ispunio. Istakla je da je u posebno teškoj situaciji, jer za mladjeg sina K. L. koji inače ima x godina, ona već tri godine plaća alimentaciju u iznosu od 11.000,00 dinara. Naglasila je da njen bivši suprug Š. M. posjeduje nekretnine na ime njegove majke Š. V., ali da se on izjašnjavao kao da nema od čega da živi, a inače komponuje pjesme za najpoznatije </span><span class="span1">crnogorske i srpske pjevače - K., S. Ć., E.i druge pjevače, ali se izjašnjava da to sve navodno radi besplatno, te da je isti prijavljen u muzičkoj agenciji u Podgorici, koja vodi računa o autorskim pravima i koja mu isplaćuje autorske honorare. Izjavila je da je ona kontaktirala tu Agenciju i da su joj oni dali podatak da Š. M. na godišnjem nivou dobija izmedju 2000-3000eura, na ime autorskih prava. Naglasila je da je 2012 godine podnijela parničnu tužbu za izdržavanje, i tražila tom tužbom da se njen bivši suprug obaveže da isplati iznose za izdržavanje tri godine unazad, a do dana današnjeg on nikada ni jedan iznos na ime izdržavanja nije platio. </span>
</p>
<p>
<span class="span1">Zakonski zastupnik mldb. oštećenog Š. N.- N. M. je na zapisniku o ispitivanju svjedoka pred Osnovnim sudom u Beogradu Pom.Ik.br. 173/15 od 16.07.2015 godine, navela da je Š. M. otac njihovog sina koji sada ima xx godina, i da nikada od trenutka kada je presuda postala pravnosnažna nije po presudi plaćao izdržavanje. Istakla je da ga je više puta zvala telefonom kako bi mu dala broj računa na koji treba da uplati iznos na ime izdržavanja, medjutim, on je uvijek vikao i prijetio, tako da ona ni dan danas sa njim nema kontakt, niti se on javlja kada ga zove telefonom. Jedino što zna je da je bez njenog znanja 2013. ili 2014 godine, otvorio karticu u Podgorici, u banci, na svoje ime, ali tako da na taj račun uplati odredjeni iznos i to konkretno za rodjendan njihovog sina 18.aprila uplatio je 50,00 eura, a za sve ove godine zaključno sa punoljetstvom njihovog sina, M. je uplatio oko 300 ili 350 eura. Pojasnila je da su ti iznosi ustvari bili džeparac a ne alimentacija, i istakla da nikada ništa nije kupio njihovom sinu ni od garderobe, ni od knjiga za školovanje, nije učestvovao u plaćanju školarine, niti bilo čega bitnog za školovanje i vaspitavanje njihovog sina. Naglasila je da nikada nije mogla sa njim da se dogovori oko izdržavanja mirnim putem, jer joj je svaki put prijetio, te da su se posljednji put čuli prije tri godine, kada joj je rekao da mu ne  pada na pamet da plaća alimentaciju, pa i po cijenu da ode u zatvor. Dodala je da kada joj je prošle godine umrla majka, M. je nju pozvao da joj izjavi saučešće, i pošto je bio upoznat da je ostala sama sa dva sina, ona je i tad pokušala da se dogovori i zamolila ga da bar mjesečno šalje alimentaciju za sina, ali joj je M. i tada rekao da mu ne pada na pamet, prijetio joj je i spustio slušalicu. Kao zakonski zastsupnik pridružila se krivičnom gonjenju protiv okrivljenog i postavila imovinsko -  pravni zahtjev koji će opredjeljivati u toku postupka. </span>
</p>
<p>
<span class="span1">Iz izvoda iz MKU za svjedoka N. S. od 15.05.2014 godine, proizilazi da je S. N., rodjena M. preminula 21.02.2014 godine u 00,20 časova. </span>
</p>
<p>
<span class="span1">Svjedok N. S. je na zapisniku Osnovnog suda u N.poslovne oznake Pom.I.30/2012 od 26.07.2012 godine, izjavila da je njena kćerka M. N. bila u braku sa M. Š., iz P., da je brak zaključen 21.09.1996 godine, te da iz tog braka imaju zajedničkog maloljetnog sina Š. N., koji je rodjen xx.0x.xxxx godine. Brak izmedju njih dvoje razveden je presudom Osnovnog suda u Podgorici 30.03.2000 godine, i  njen unuk N.povjeren je majci na čuvanje i vaspitanje, a istovremeno je M. obavezan da na ime svog doprinosa za njegovo izdržavanje plaća odredjeni iznos, s tim što se nije mogla izjasniti o kom precizno iznosu se radi. Pojasnila je da je ona svojevremeno živjela sa M. u B., i da joj je poznato da M.ne daje izdržavanje za N., pa je zbog toga M. pokrenula postupak pred Sudom. Navela je da je tačno da je primila dvije uplate na svoj račun od M., i to 02.09.2008 godine i 04.05.2009 godine, a radilo se o iznosima od 7.000 ili 10.000 </span><span class="span1">dinara. Dodala je da je to bilo za vrijeme dok je M. bila učesnik rijalitija "Farma", pa je ona jednostavno zvala M. i zamolila ga da pošalje novac, jer je ona brinula o N.. Istakla je da M. osim ta dva puta nikada nije izvršio ni jednu drugu uplatu za N. izdržavanje, niti na ime bilo čega drugog, kao što joj nikada nije novac dao na ruke, kao i da je N. trenutno kod nje, i upisao je prvi razred srednje škole. </span>
</p>
<p>
<span class="span1">Iz presude Ovog suda P.br. 4310/2000 od 30.03.2000 godine proizilazi da je sporazumno razveden brak izmedju M. N. - Š., iz B. i Š. M., iz P., te da se maloljetni sin stranaka N., rodjen xx.xx.19xx godine, povjerava na dalje čuvanje, vaspitanje majci - N. M., uz obavezu oca - Š. M. da doprinosi njegovom izdržavanju u iznosu od 40 % od svog ličnog dohotka, koji ostvaruje i to svakomjesečno počev od 15.02.2000 godine, pa ubuduće, sve dok za to budu postojali zakonski uslovi, sa isplatom od 01. do 05. u mjesecu za tekući mjesec. </span>
</p>
<p>
<span class="span1">Iz izvještaja SOKOJ-a o primanjima Š. M., dostavljenog Ovom sudu 10.07.2013 godine proizilazi da je autor, Š. M., iz P., bio član SOKOJ-a, organizacije muzičkih autora Srbije do 31.12.2006 godine, da od 01.01.2007 godine zaštitu svojih autorskih muzičkih prava povjerio je PAM CG, autorskoj agenciji na teritoriji Crne Gore. Dalje proizilazi da su dostavljene ostvarene tantijeme navedenog autora za period dok je bio član SOKOJ-a: 2004. obračunska godina - bruto 15.054,11 dinara; 2005.obračunska godina - bruto 18.821,15 dinara; 2006.obračunska godina - bruto 72.486,91 dinara. </span>
</p>
<p>
<span class="span1">Iz izvještaja PAM-a CG, te potvrde PAM-a od 06.11.2013 godine, proizilazi da je njihov autor Š. M. povjerio ostvarivanje autorsko - imovinskih prava po osnovu javnog saopštavanja organizaciji za zaštitu prava autora muzike Crne Gore PAM CG i da je ostvario sledeće prihode (u neto iznosima): 2006.godina 1.319,00; 2007.godina 1.830,70; 2008. godina 1.772,17; 2009.godina 1.780,19; 2010.godina 1.573,06; 2011 godina 1.595,00 € i 2012.godina 727,87. </span>
</p>
<p>
<span class="span1">Iz dopisa Pošte Srbije br. 2014-157856/2 dostavljenog ovom sudu dana 31.10.2014 godine, proizilazi da je pretragom uputničkih baza na osnovu podataka koje je Sud dostavio utvrdjeno da od zastupnika "Western Uniona" u Srbiji, kompanije "Tenfore" čiji je Pošta Srbije podzastupnik dobijen odgovor da nije bilo "Western Union" transfera koji su poslatih/primljenih preko "Pošte Srbije" kao i da je pronadjena jedna uplatnica čiju ovjerenu fotokopiju dostavljaju Sudu, a podaci naznačeni na uputnici su od pošiljaoca K. N. za primaoca N. S., iznos od 9.800,00 dinara na dan 03.10.2009 godine. </span>
</p>
<p>
<span class="span1">Iz nalaza i mišljenja stalnog sudskog vještaka ekonomsko - finansijske struke M. M. od 23.01.2014 godine, proizilazi da je vještak utvrdio novčanu visinu godišnjih obaveza izdržavanja, a potom utvrdio ukupan iznos obaveze izdržavanja oštećenog mldb. Š. N. za period od 15.02.2000 godine do 25.09.2012 godine, i to po godinama, utvrdio obaveze od 40% na nivou godišnjih primanja Š. M. i to: za  2014. godinu - 68,85 eura; 2005.godina - 88,05 eura; 2006.godina - 1.204,35 eura; 2007.godina - 732,28 eura; 2008.godina - 708,87 eura; 2009.godina - 712,08 eura; 2010.godina - 2.668,74 eura; 2011.godina - 1.199,43 eura i 2012.godina - 291,15 eura, pa na osnovu ukupne obaveze Š. M. po osnovu izdržavanja mldb. Š. N. za posmatrani period iznosi 7.673,80 eura. </span>
</p>
<p>
<span class="span1">Iz nalaza i mišljenja vještaka ekonomsko - finansijske struke M. B. M. od 09.12.2014 godine, proizilazi da je na osnovu raspoložive dokumentacije iz spisa predmeta, koja je bila predmet analize vještačenja, utvrdjeno da se kao jedini relevantan dokaz o ispunjenju obaveza Š. M. u dijelu izdržavanja svog mldb. sina Š. N., može smatrati izvršena uplata pošiljaoca K. N.u korist primaoca S. N., izvršena 03.10.2009 godine, u iznosu od 9.800,00 dinara, odnosno 105,34 eura. </span>
</p>
<p>
<span class="span1">Iz nalaza i mišljenja stalnog sudskog vještaka ekonomsko - finansijske struke M. B.M. od 19.02.2015 godine, proizilazi da, kako je u dopuni vještačenja od 09.12.2014 godine utvrdjeno da je Š. M. na osnovu analize dotadašnje relevantne dokumentacije, svoje obaveze u vidu izdržavanja svog mldb. sina Š. N. ispunio u iznosu od 105,34 eura, to sa iznosom ispunjenih obaveza utvrdjenih u dopunskom vještačenju u iznosu od 292,56 eura, ukupno iznosi 397,90 eura. </span>
</p>
<p>
<span class="span1">Iz nalaza i mišljenja stalnog sudskog vještaka ekonomsko - finansijske struke M. B. M. od 07.12.2014 godine, sa nalozima blagajni koji se odnose na novčane račune "H A A" br. xxxxxxx, te kartice prometa računa broj xxxxxx za period od 01.03.20xx do 29.05.20xx godine, kao i obavještenja NVO "Organizacija za zaštitu prava autora muzike Crne Gore" (PAM CG) od 29.10.2014 godine sa prilozima, proizilazi da na osnovu raspoložive relevantne dokumentacije iz spisa predmeta proizilazi da je obaveza Š. M. u dijelu izdržavanja svog maloljetnog sina Š. N. za period od 26.09.2012 godine pa do dana izrade nalaza iznosi 401,38 eura. </span>
</p>
<p>
<span class="span1">Iz nalaza i mišljenja stalnog sudskog vještaka ekonomsko - finansijske struke M. F. od 19.11.2015 godine, koji je sudu dostavljen 26.11.2015 godine, proizilazi da je obaveza Š. M. za izdržavanje sina N., na osnovu pravnosnažne presude Osnovnog suda u Podgorici P.br. 4300/2000 od 30.03.2000 godine za period 15.02.2010 do decembra 2014 godine iznosila 5483,59 eura i to: 1.obaveze po osnovu 40%primljenog ličnog dohotka 5937,04; 2.uplate sredstava za izdržavanje 453,45; 3.Neisplaćeni iznos obaveza za izdržavanje sina N. - 5483,59. </span>
</p>
<p>
<span class="span1">Iz dopune nalaza i mišljenja sudskog vještaka ekonomsko - finansijske struke F. M. od 15.02.2016 godine proizilazi da je Š. M. ostvario tantijeme na izvodjenje muzičkih djela do 31.12.2006 godine, preko SOKOJ B., a od 01.01.2007 godine, svoja prava ostvaruje preko PAM CG P.. Dalje proizilazi da obračun zarade po osnovu tantijema vrši se na kraju, a može i u toku godine, te da su SOKOJ i PAM CG obračun tanijema vršili jednom godišnje. U periodu od 05.02.2000 godine do 31.12.2014 godine, Š. M. je ostvario honorar za izvodjenje muzičkih djela u iznosu od 22.802,97 eura. Pravnosnažnom presudom Osnovnog suda u Podgorici P.br. 4300/2000 od 30.03.2000 godine Š. M. je u obavezi za izdržavanje mldb. sina plaćati po 40 % mjesečno od ostvarenih primanja, pa je po tom kriterijumu Š. M. bio u obavezi u navedenom periodu uplatiti na ime izdržavanja mldb. sina iznos od 9.121,20 eura (22.802,97 x 40/100 =9.121,20). Nadalje proizilazi da je Š. M. u periodu od 05.02.2000 godine do 31.12.2014 godine isplatio na ime izdržavanja mldb. sina iznos od 397,90 eura, te da je obaveza Š. M. za manje isplaćeno izdržavanje za mldb. sina, u periodu 05.02.2000 godine do 31.12.2014 godine iznosila 8.723,30 eura. Konačno proizilazi da je njegova obaveza za izdržavanje mldb. </span><span class="span1">sina iznosila 9.121,20 eura, a da je na ime izdržavanja uplaćeno 397,90 eura, što predstavlja razliku u iznosu od 8.723,30 eura. </span>
</p>
<p>
<span class="span1">Stalni sudski vještak ekonomsko - finansijske struke M. F. je saslušan  na glavnom pretresu od 04.05.2016 godine, a odgovarajući na pitanja zastupnika optužbe kako je parničnom presudom P.br. 4300/2000 od 03.03.2000 godine okrivljeni obavezan da na ime izdržavanja oštećenog plaća iznos od 40% od ličnog dohotka koji isti ostvaruje, te da li se vještak može izjasniti koliko iznosi mjesečni lični dohodak za svaku godinu za period od 01.01.2012 godine do decembra 2014 godine koji je okrivljeni Š. M. ostvarivao, te da li se vještak može izjasniti i koliko iznosi 40 % od ostvarenog mjesečnog ličnog dohotka, objasnio da je kontaktirao ovlašćena lica iz PAM-a i da su mu isti rekli da je obračun na kraju godine, što znači da mjesečnog obračuna nema, i da taj godišnji iznos može da se podijeli na 12, a da li se radi o objektivnom prosjeku, to je pitanje. Naveo je da to ne mora da prati nikakvu dinamiku, jer vještak tu ne može dati nalaz i mišljenje, i odgovoriti na pitanje tužioca, jer mjesečne evidencije nema, odnosno ne postoji.</span>
</p>
<p>
<span class="span1">Iz izvoda iz KE za okrivljenog izdatog od UP CB Podgorica pod brojem 19-245/12-26258/2-3995 od 08.10.2012 godine proizilazi da isti ranije nije osudjivan. </span>
</p>
<p>
<span class="span1">Iz izvoda iz KE za okrivljenog izdatog od Ministarstva pravde CG br. 0203/11562 od 24.11.2014 godine, proizilazi da isti ranije nije osudjivan.</span>
</p>
<p>
<span class="span1">Uvidom u uplatnice pošiljaoca Š. M. primaocu N. S. proizilazi da je na dan 02.09.2008 izvršena uplata u iznosu od 7.000 dinara, na dan 04.05.2009 godine  u iznosu 3.500,00 dinara, uvidom u uplatnicu okrivljenog  kao pošiljaoca na račun S. N. od 16.04.2009 godine, proizilazi da je izvršena uplata iznosa od 1.300,00 dinara, iz uplatnice okrivljenog kao pošiljaoca na račun N. S. od 06.03.2009 godine, proizilazi da je izvršena uplata iznosa od 4.800,00 dinara, dok uvidom u uplatnicu gdje je pošiljalac S. P. na ime N. S. od 07.12.2009 godine proizilazi da je izvršena uplata iznosa od 9.500,00 dinara.</span>
</p>
<p>
<span class="span1">Okrivljenom Š. M. činjeničnim navodima optuženja stavljeno je na teret izvršenje krivičnog djela nedavanje izdržavanja iz čl. 221 st. 1 Krivičnog zakonika, i to u periodu od 01.01.2012 do decembra 2014 godine, budući da nije davao izdržavanje za lice koje je po zakonu dužan da izdržava, a ta dužnost, iznos i način izdržavanja, utvrdjeni su izvršnom sudskom odlukom - presudom Osnovnog suda u Podgorici P.br. 4310/2000 od 30.03.2000 godine, kojom je okrivljeni obavezan da na ime izdržavanja svog mldb. sina Š. N., svakomjesečno plaća iznos od 40% od ličnog dohotka zakonskom zastupniku mldb. oštećenog - majci N. M.. </span>
</p>
<p>
<span class="span1">Prema stanovištu suda, izdržavanje predstavlja zakonom ustanovljenu i regulisanu obavezu izmedju, sa jedne strane davaoca izdržavanja, u konkretnom slučaju okrivljenog Š. M., i sa druge strane primaoca izdržavanja, u odnosnom slučaju mldb. oštećenog Š. N.. U skladu sa prethodno navedenim potrebno je naglasiti da se izdržavanje kao institut porodičnog prava najprije realizuje kroz gradjanski postupak, ali kako su gradjanski, ili pak izvršni postupci, nerijetko spori, radi obezbjedjenja pomenutog prava pridružuje se i krivično - pravna zaštita, čiji je cilj, ne samo da se kroz </span><span class="span1">formu krivičnog postupka izrazi društvena osuda za učinjeno, već i da se u prvom redu obezbijedi i stvori mogućnost da lice koje je po zakonu dužno da doprinosi izdržavanju, to i čini. Poznato je da svako dijete uživa dvostruku zaštitu, i to najprije zaštitu svojih roditelja, medjutim, ukoliko takva zaštita iz bilo kog razloga izostane, tada država preko svojih organa koji je personifikuju, ima pravo, dužnost, ali i obavezu da u tom smislu omogući nesmetano davanje izdržavanja, te obezbjedjenje osnovnih egzistencijalnih uslova neophodnih za pravilan rast i razvoj svakog djeteta ponaosob. </span>
</p>
<p>
<span class="span1">Navodi odbrane okrivljenog Š. M. da u presudi o razvodu braka izmedju njega i njegove bivše supruge N. M. nigdje nije naznačen žiro račun na koji je on trebao da uplaćuje iznos za izdržavanje, te da je izdržavanje uredno davao, i to u puno većem iznosu nego na ono što ga je sud obavezao, nijesu obesnaženi ni jednim personalnim i materijalnim dokazom provedenim u dokaznom postupku na glavnom pretresu. U prilog tome idu i uplatnice pošiljaoca, upravo okrivljenog Š. M. primaocu N. S. - majci zakonskog zastupnika i to u dane 02.09.2008 godine, 04.05.2009 godine, 16.04.2009 godine, 06.03.2009 godine, 07.12.2009 godine, što sve ukazuje da okrivljeni nije bio samo puki posmatrač u realizaciji svoje zakonom propisane, a presudom Osnovnog suda u Podgorici P.br. 4310/2000 utvrdjene obaveze, već je doprinosio izdržavanju. Medjutim, da bi se u potupku prinudne realizacije prava moglo efikasno sprovoditi davanje izdržavanja,neophodno je da presuda kojom se razvodi brak, bude jasna i nedvosmislena, ne samo po pitanju razvoda braka, već, što je još važnije, ista se mora ogledati u nesumnjivoj zaštiti djeteta kroz prizmu jasno utvrdjene, naznačene obaveze i dužnosti, te načina na koji će se ta obaveza sprovoditi u djelo. </span>
</p>
<p>
<span class="span1">U konkretnom slučaju, okrivljeni je obavezan da svakomjesečno doprinosi izdržavanju u iznosu od 40% od svog ličnog dohotka od 01.do 05. u mjesecu za tekući mjesec, dok god za to budu postojali zakonski uslovi. Ovako koncipiran sadržaj parnične presude kojom je razveden brak izmedju okrivljenog Š. M. i zakonske zastupnice mldb. oštećenog N. M., prema stanovištu Ovog suda nije bio djelotvoran u praksi. Ovo posebno pri činjenici što iz izvještaja SOKOJ-a od 10.07.2013 godine, izvještaja PAM-a CG, potvrde PAM-a od 06.11.2013 godine proizilazi da okrivljeni nije imao svakomjesečnih primanja, već povremenih primanja, obzirom da se radi o slobodnom umjetniku - muzičaru, pa samim tim po ocjeni Suda, u situaciji kad nije imao svakomjesečnih primanja, nije mogao ni izvršavati svoju obavezu u iznosu od 40% od svog mjesečnog ličnog dohotka. Činjenicu da je okrivljeni povremeno davao izdržavanje Sud bazira i na materijalnom dokaznom sredstvu u vidu dopisa "Pošte Srbije" br. 2014-157856/2, dostavljenog Ovom sudu 31.10.2014 godine, iz kojeg se nepobitno zaključuje da je na račun N. S. - majke zakonske zastupnice mldb. oštećenog na dan 03.10.2009 godine od pošiljaoca K. N. uplaćen iznos od 9.800,00 dinara. Okolnost povremenih davanja na ime izdržavanja od strane okrivljenog Š. M. i to na račun, ne zakonske zastupnice mldb. oštećenog - majke N. M.e, već na račun N. S. - majke zakonske zastupnice, objašnjava se i kroz prizmu činjenice da je zakonska zastupnica bila u Grčkoj, da je povela svog mldb.sina na mjesec dana u jednom periodu, tako da okrivljeni nije objektivno bio u mogućnosti da izvršava svoju obavezu. </span>
</p>
<p>
<span class="span1">Prema ocjeni Suda, da bi se izdržavanje realizovalo na pravilan i valjan način, potrebno je da u presudi kojom se razvodi brak, tačno i precizno bude utvrdjen način na koji je lice, u konkretnom slučaju okrivljeni Š. M. obavezan da izmiruje svoju zakonsku obavezu, što iz presude Ovog suda P.br. 4310/2000 od 30.03.2000 godine nije slučaj. Naime, iz citirane presude prozilazi samo da je okrivljeni Š. M. obavezan da doprinosi izdržavanju svog mldb. sina Š. N., u iznosu od 40% od osvog ličnog dohotka koji ostvaruje svakomjesečno, bez ikakvih bližih naznaka kome i na koji način treba da izmiruje tu obavezu, jer je nesporna činjenica da je to morao činiti preko zakonske zastupnice, posebno u trenutku kada je 2000. godine brak i formalno razveden. Navodi zakonske zastupnice mldb. oštećenog N. M. da se njen suprug izjašnjavao da nema od čega da živi, a da komponuje pjesme za najpoznatije crnogorske i srpske pjevače, te da je isti prijavljen u muzičkog agenciji u Podgorici, koja mu isplaćuje autorske honorare, kao i da je ona od te Agencije dobila podatak da njen bivši suprug, okrivljeni Š. M., na godišnjem nivou dobija iznos izmedju 2000-3000 eura, na ime autorskih prava prema stanovištu Suda nijesu od odlučnog uticaja. Prednje navedeno, posebno pri činjenici što, ako je zakonska zastupnica mldb. oštećenog imala takvih saznanja, onda je u skladu sa tim trebala tražiti u za to propisanom gradjansko - pravnom odnosu izmjenu odluke o izdržavanju, i na taj način omogućiti nesmetano izvršenje obaveze okrivljenog u vidu doprinosa za njegovo izdržavanje, što ista nije učinila. U sklopu ocjene dokaza, Sud je cijenio i iskaz sada pokojne N. S. (koja okolnost se utvrdjuje iz izvoda iz MKU od 15.04.2014 godine), koja je posvjedočila da je njoj poznato da okrivljeni ne daje izdržavanje za N. i da je zbog toga zakonska zastupnica N. M. pokrenula postupak pred Sudom. Medjutim, na osnovu svih raspoloživih i na glavnom pretresu izvedenih dokaza, evidentna je samo činjenica da je ista inicirala najprije jedan, a potom i drugi krivični postupak pred Ovim sudom, a ne postupak radi izmjene odluke o izdržavanju, kojim bi se na precizniji i nedvosmislen način utvrdio način, te iznos obaveze okrivljenog. Ovaj svjedok potvrdjuje navode odbrane okrivljenog da je njegova bivša supruga - zakonska zastupnica mldb. oštećenog N. M u jednom periodu bila odsutna, posebno pri okolnosti koja proizilazi iz njenog iskaza da je u trenutku kada je zakonska zastupnica bila učesnik rijalitija "Farma" ona je jednostavno zvala okrivljenog i zamolila ga da pošalje novac, te potvrdila da je na svoj račun od strane okrivljenog primila iznose od 7 000 ili 10 000 dinara. </span>
</p>
<p>
<span class="span1">Takodje, Sud cijeni objektivnim, stručnim i zasnovanim na pravilima struke i vještine nalaze i mišljenja stalnog sudskog vještaka ekonomsko - finansijske struke M. M. od 23.01.2014 godine, 09.12.2014 godine, 19.02.2015 godine, 07.12.2014 godine, 19.11.2015 godine, obzirom da iz istih proizilaze utvrdjene obaveze okrivljenog da doprinosi izdržavanju svog sina za različite periode obuhvaćene optužnim aktom, ali takve njegove obaveze utvrdjene su na godišnjim nivoima, a ne na mjesečnim u iznosu od 40% od ličnog dohotka, na koji je okrivljeni parničnom presudom Ovog suda P.br. 4310/2000 od 30.03.2000 godine i bio obavezan. Takodje, Sud objektivnim i zasnovanim na pravilima struke i vještine cijeni nalaz i mišljenje stalnog sudskog vještaka ekonomsko - finansijske struke F. M. od 19.11.2015 godine, te dopune istog vještaka od 15.02.2016 godine, iz kojih se nepobitno zaključuje da od 01.01.2007 godine, okrivljeni svoja prava autorskog karaktera ostvaruje preko PAM CG Podgorica, </span><span class="span1">da se obračun zarade vrši na kraju godine, kao i da su udruženja za zaštitu autora muzike SOKOJ i PAM CG obračun tantijema vršili jednom godišnje. Nadalje, Sud na pravilima struke cijeni i neposredno izjašnjenje na glavnom pretresu vještaka ekonomsko - finansijske struke F. M., da nijesu postojali svakomjesečni obračuni ličnog dohotka od strane naprijed navedenih muzičkih udruženja za okrivljenog, te da on kao vještak ne može dati nalaz i mišljenje u pogledu svakomjesečnih primanja okrivljenog na nivou njegovog ličnog dohotka, jer mjesečne evidencije nema, odnosno ista ne postoji. </span>
</p>
<p>
<span class="span1">Dakle, evidentno je da je predmetni postupak nastao kao rezultat nepreciznih formulacija sadržanih u presudi Ovog suda P.br. 4310/2000 od 30.03.2000 godine, odnosno ne navodjenja niti računa, niti druge okolnosti ili mogućnosti za izmirenje obaveze okrivljenog Š. M., što je u okviru odnosnog životnog dogadjaja uslovilo heterogenost životnih situacija, koje su, u krajnjem slučaju, najviše pogadjale mldb. oštećenog Š. N.. Pored toga, naprijed citiranom presudom navedeno je da je okrivljeni obavezan da doprinosi izdržavanju oštećenog u iznosu od 40% svakomjesečnog ličnog dohotka, što ne odgovara životnoj situaciji, pa prema stanovištu Suda takva životna situacija zahtijevala je izmjenu odluke o izdržavanju, za šta je, u konkretnom slučaju bila ovlašćena samo zakonska zastupnica mldb. oštećenog, što je sve, po ocjeni Suda, imalo implikacija na planu izvršenja obaveza okrivljenog. Dakle, ni Sud, ni bilo koji drugi organ, u skladu sa svojim ingerencijama samoinicijativno nije ovlašćen da bilo šta, i bilo koji gradjanski ili drugi pravni odnos samoinicijativno koriguje, ili dopunjava, već se pravna zaštita prema ocjeni Ovog suda, ogleda najprije u pravnom interesu lica koje odredjena životna situacija ili pravni odnos dotiče. Naime, kako svi provedeni dokazi nijesu omogućili  i stvorili kategoričku i nedvosmislenu konkluziju po pitanju krivice okrivljenog, upravo zbog nepreciznih formulacija koje su proistekle iz naprijed citirane parnične presude, te kako se sve činjenice koje terete okrivljenog prema stanovišu Ovog suda sa nesumnjivom sigurnošću moraju utvrditi, i to tako da ne ostane ni najmanji stepen neizvjesnosti po pitanju odlučnih činjenica, to je Ovaj sud najprije primijenio pravni princip In dubio pro reo, sadržan u čl. 3 st. 3 Zakonika o krivičnom postupku, a potom okrivljenog Š. M. primjenom čl. 373 st. 1 tač. 2 Zakonika o krivičnom postupku oslobodio od optužbe. </span>
</p>
<p>
<span class="span1">Primjenom čl. 239 Zakonika o krivičnom postupku, Sud je zakonsku zastupnicu mldb. oštećenog Š. N. - N. M. u pogledu postavljenog, a neopredijeljenog imovinsko - pravnog zahtjeva uputio na redovnu gradjansku parnicu, budući da činjenice provedene u ovom postupku nijesu pružile pouzdan osnov ni za potpuno, ni za djelimično dosudjenje istog, a njihovo utvrdjivanje u ovom postupku vodilo bi bespotrebnom odugovlačenju. </span>
</p>
<p>
<span class="span1">Odluku da troškovi krivičnog postupka padaju na teret budžetskih sredstava Crne Gore, Sud je donio primjenom odredbi čl. 230 Zakonika o krivičnom postupku. </span>
</p>
<p>
<span class="span1">Na osnovu izloženog, a u smislu člana 373 stav 1 tačka 2 Zakonika o krivičnom postupku, Sud je odlučio kao u izreci.  </span>
</p>
<li style="text-align:center;">
<span class="span1">OSNOVNI SUD U PODGORICI</span>
</li>
<li style="text-align:center;">
<span class="span1">Dana, 30.05.2016 godine</span>
</li>
<li>
<span class="span1"></span>
</li>
<li>
<span class="span1">      ZAPISNIČAR</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">           SUDIJA</span>
</li>
<li>
<span class="span1"> Valentina Vukašinović</span><span class="span1"></span><span class="span1"></span><span class="span1">                         Larisa Mijušković-Stamatović</span><span class="span1"> </span>
</li>
<p>&nbsp;</p>
<p>&nbsp;</p>
<li>
<span class="span1">Primjerak presude dostaviti:</span>
</li>
<li>
<span class="span1">- ODT-u Podgorica</span>
</li>
<li>
<span class="span1">- Okrivljenom</span>
</li>
<li>
<span class="span1">- Punomoćniku zakonskog zastupnika</span>
</li>
<li>
<span class="span1">mldb. oštećenog</span>
</li>
<li>
<span class="span1">- Zakonskom zastupniku mldb. oštećenog</span>
</li>
<li>
<span class="span1">     S u d i j a, </span>
</li>
<li>
<span class="span1">___________________</span>
</li>
<li>
<span class="span1">Postupljeno dana______________</span>
</li>
<li>
<span class="span1">Namještenik__________________</span>
</li>
<p>&nbsp;</p>
<p>&nbsp;</p>
<p>
<span class="span1">PRAVNA </span><span class="span1">POUKA:</span>
</p>
<li>
<span class="span2">Protiv ove presude može se izjaviti žalba u roku</span>
</li>
<li>
<span class="span2">od 8 (osam) dana od dana prijema pismenog otpravka </span>
</li>
<li>
<span class="span2">iste, Višem sudu u Podgorici, a preko Ovog suda.</span>
</li>
<p>&nbsp;</p>
<li style="text-align:center;">
<span class="span2">ZTO:  Valentina Vukašinović</span>
</li>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{color:#000000;font-family:'Arial'}
.span3{color:#000000;font-family:'Arial';font-weight:800}
.span4{;font-family:'Arial';font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">K. br. 528/10 </span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">                                                                  </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">     </span>
</p>
<p style="text-align:center;">
<span class="span1"> U IME CRNE GORE</span>
</p>
<p>&nbsp;</p>
<p>&nbsp;</p>
<p>
<span class="span1">OSNOVNI SUD U BARU, sudija Aleksandra Leković, uz učešće zapisničara Ane Stanišić, u krivičnom predmetu okrivljenog P.J., zbog krivičnog djela - teško djelo protiv bezbjednosti javnog saobraćaja iz čl. 348 st. 3 u vezi čl. 339 st. 3 u vezi st. 1 Krivičnog zakonika, po optužnici Osnovnog državnog tužilaštva Kt. br. 113/10 od 25.11.2010. godine, nakon glavnog i javnog pretresa održanog dana 25.09.2014.godine, u prisustvu zastupnika optužbe - zamjenika Osnovnog državnog tužioca u Baru Nusrete Arapović, okrivljenog P.J. i njegovog branioca, istog dana je donio i javno objavio</span>
</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1">Okrivljeni </span><span class="span2">J.P., JMBG ..., od oca Lj. i majke M., rođene Ž., rođen .... godine u P., stalno nastanjen u B. Crnogorac, diplomirani pravnik, oženjen, otac dvoje djece, srednjeg imovnog stanja, neosuđivan;</span>
</p>
<p>&nbsp;</p>
<p>&nbsp;</p>
<p>
<span class="span1">                                          K R I V    J E</span>
</p>
<p>&nbsp;</p>
<p>
<span class="span1">Zato što je:</span>
</p>
<p>&nbsp;</p>
<p>
<span class="span1">Dana 19.01.2010. godine, oko 12,15 časova, u Baru, upravljajući u saobraćaju PMV marke "Mercedes" reg. oznake PG ..., nepridržavajući se saobraćajnih propisa, ugrozio saobraćaj i doveo u opasnost život oštećenog pješaka N.M.a, olako držeći da do posledica neće doći, na način što, protivno odredbi čl. 13 st. 1 i čl. 119 st. 1 ZOBS-a na putevima (Sl. list  RCG, br. 72/05), dolaskom iz ulice Makedonske na semaforizovanu raskrsnicu Bulevara 24. novembra u Baru, nije obratio dužnu pažnju na pješaka oštećenog N.M.a, koji se kretao preko obilježenog pješačkog prelaza sa lijeve na desnu stranu kolovoza u pravcu kretanja PMV-a i nije zaustavio vozilo ispred pješačkog prelaza, već je zaobišao vozilo koje se nalazilo u mirovanju i vozilom skrenuo ulijevo u namjeri da se uključi na kolovoznu traku u ul. Vladimira Rolovića, prema Željezničkoj stanici, kojom prilikom je prednjim desnim dijelom vozila udario oštećenog koji je tom prilikom zadobio tešku tjelesnu povredu u vidu potresa mozda, preloma nosnih kostiju bez pomaka koštanih odlomaka, ranu prskotinu i krvni podliv desne strane čela, krvni podliv u predjelu desne butine i višestruke oguljotine tijela;</span>
</p>
<p>&nbsp;</p>
<p>
<span class="span1">- čime je izvršio krivično djelo - teško djelo protiv bezbjednosti javnog  saobraćaja iz čl. 348 st. 3 u vezi sa čl. 339 st. 3 u vezi st. 1 Krivičnog zakonika. </span>
</p>
<p>&nbsp;</p>
<p>
<span class="span1">Pa mu sud primjenom čl. 4, 32, 36, 42, 52, 53, 54 Krivičnog zakonika CG i čl. 369, 370 i 374 ZKP-a Crne Gore, i z r i č e </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U S L O V N U   O S U D U</span>
</p>
<p>&nbsp;</p>
<p>&nbsp;</p>
<p>
<span class="span1">Kojom mu utvrđuje kaznu zatvora u trajanju od 3 (tri) mjeseca i istovremeno određuje da se kazna neće izvršiti ukoliko u roku od  2 (dvije) godine, od dana pravosnažnosti presude, ne učini novo krivično djelo.</span>
</p>
<p>&nbsp;</p>
<p>
<span class="span1">Oštećeni N.M. se radi ostvarivanja imovinskopravnog zahtjeva upućuje na parnični postupak. </span>
</p>
<p>&nbsp;</p>
<p>
<span class="span1">Okrivljeni je dužan da plati troškove krivičnog postupka u iznosu od 2.717,00 eura, kao i troškove sudskog paušala u iznosu od 50,00 eura, što ukupno čini iznos od 2.767,00 eura, u roku od 15 dana po pravosnažnosti presude, pod prijetnjom izvršenja.</span><span class="span1"></span>
</p>
<p>
<span class="span1"></span><span class="span1"></span>
</p>
<p style="text-align:center;">
<span class="span1">O b r a z l o ž e n j e</span>
</p>
<p>&nbsp;</p>
<p>
<span class="span2">Optužnicom Osnovnog državnog tužilaštva u Baru, Kt. br. 113/10 od 25.11.2010. godine, koja je izmijenjena</span><span class="span3"> </span><span class="span2">na glavnom pretresu 31.07.2014. godine, okrivljenom je stavljeno na teret izvršenje krivičnog djela - teško djelo protiv bezbjednosti javnog saobraćaja iz čl. 348 st. 3 u vezi sa čl. 339 st. 3 u vezi st. 1 Krivičnog zakonika. </span>
</p>
<p>
<span class="span1">Okrivljeni je u svojoj odbrani u istražnom postupku, na zapisniku Kri. br. 108/10 od 23.09.2010. godine, izjavio da je dana 19.01.2010. godine, oko 12,15 časova, upravljao PMV marke „Mercedes“ reg. ozn. PG ..., te da je bio sam u vo</span><span class="span1">z</span><span class="span1">ilu. Kretao se</span><span> </span><span class="span1">Makedonskom ulicom i došao je do samog ulaza u raskrsnicu sa Bulevarom 24. novembra, kada je izvršio skretanje ulijevo, na desnu kolovoznu traku bulevara prema Željezničkoj stanici. U trenutku kada je došao na kritično mjesto, tačnije, kada se njegovo vozilo nalazilo na samom pješačkom prelazu, primijetio je čovjeka koji pada pored vozila. Zaustavio je vozilo, izašao iz vozila i tada je primijetio da na pješačkom prelazu leži čovjek koji je imao povrede na čelu, u vidu posjekotine. Istakao je da nije osjetio niti čuo udar, odnosno kontakt njegovog vozila sa pješakom. Pojasnio je da je kroz raskrsnicu prošao dok je bilo upaljeno zeleno svijetlo, a nije siguran da li su pješaci imali slobodan prolaz kroz raskrsnicu. Ne može da tvrdi da je ovog pješaka zahvatio vozilom, ali je istakao da na njegovom vozilu nije bilo nikakvih tragova kontakta sa pješakom. Nakon što je izašao iz vozila, prišao je povrijeđenom i držao ga je u naručju sve dok nije došla hitna pomoć, koja je prebacila povrijeđenog do bolnice. Istakao je da se sve vrijeme interesovao za zdravlje povrijeđenog, da mu je obezbijedio i sve prevoze do KBC u Podgorici i bolnice u Baru, čak mu je i nudio novac za rehabilitaciju. </span>
</p>
<p>
<span class="span1">Na zapisniku Ki. br. 148/10 od 11.11.2010. godine, izjavio je da ostaje pri odbrani koju je dao na zapisniku Kri br. 108/10 od 23.09.2010. godine, s tim što je dodao da je pješaku - oštećenom, u trenutku prelaza preko pješačkog prelaza, bilo upaljeno crveno </span><span class="span1">svijetlo za pješake, zbog čega je započeo radnju prelaska preko raskrsnice. Na pitanja svog branioca izjavio je da se pješak kretao sa desne strane vozila, jer je kontakt pješaka sa vozilom bio sa desne strane u predjelu desnog blatobrana, zatim da se u trenutku kontakta pješak nalazio na nekih pola metra od ivice trotoara na pješačkom prelazu, kao i da na prednjem dijelu vozila nema nikakvih oštećenja.</span>
</p>
<p>
<span class="span1"> Na zapisniku o glavnom pretresu od 13.04.2011. godine, izjavio je da ostaje pri odbrani koju je dao u istražnom postupku, s tim što je dodao da se kretao iz pravca Makedonskog naselja, odnosno iz pravca Vatrogasne i ulazio je na semaforizovanu raskrsnicu, gdje je bilo upaljeno crveno svijetlo, tako da je on zaustavio svoje vozilo, a ispred njega se nalazilo jedno vozilo. Nakon što se upalilo zeleno svijetlo, ušao je u raskrsnicu, a zatim je skrenuo ulijevo da uđe u bulevar, dok je vozilo koje je bilo ispred njega takođe išlo istim putem. Iz suprotnog smjera, odnosno iz pravca mora, bila je velika kolona koja je imala pravo prvenstva prolaza u odnosu na njih, tako da je zajedno sa ovim vozilom, koje je bilo ispred njega, sačekao prolaz te kolone, pa je tek onda krenuo u smjeru gdje je namjeravao. Kada je prošla ova kolona, na semaforu, iz pravca iz kojeg se kretala ova kolona, upalilo se crveno svijetlo, tako da se dio kolone koja je bila prije semafora u suprotnom smjeru, zaustavila i oni su nakon toga mogli da skrenu ulijevo. Prvo je skrenulo vozilo koje se nalazilo ispred njega i koje je ušlo u lijevu traku pri samom ostrvu, dok je on skrenuo pored vozila koje se nalazilo ispred njega i ušao je u drugu, odnosno srednju traku. Nije osjetio kontakt sa pješakom, niti ga je primijetio, već je vidio da ovaj čovjek pada pored vozila, sa njegove desne strane na pješačkom prelazu, nakon čega je zaustavio vozilo i izašao. Suprugu oštećenog nije primijetio u trenutku kada se ovo odigralo, već nakon toga. Na pitanje branioca je izjavio da se ne može izjasniti iz kojeg pravca se kretao ovaj pješak, jer ga nije primijetio, ali pretpostavlja da se kretao iz pravca kafića „Las Ramblas“ u pravcu mora, odnosno da je prilazio sa njegove lijeve strane u pravcu mora. Na zapisniku o glavnom pretresu od 13.09.2013. godine, pored navedenog dodao je da uopšte nije siguran da je ovoga čovjeka udario svojim vozilom. Na zapisniku o glavnom pretresu od 25.09.2014. godine, naveo je da su kritične prilike ispred njega na semaforu stajala dva ili tri vozila, a kada se upalilo zeleno svijetlo, vozila koja su bila ispred njega, uspjela su da prođu raskrsnicu prije nego što su vozila iz suprotnog smjera krenula kroz raskrsnicu, dok je on, kada je prošla kolona iz suprotnog smjera, ušao u raskrsnicu koja je bila potpuno prazna, obzirom da su vozila koja su se nalazila ispred njega uspjela da prođu raskrsnicu, dok je on propuštao vozila iz suprotnog smjera. Naveo je da nijesu tačni navodi da je zaobilazio kola u raskrsnici. Na pitanja svog branioca naveo je da na pješačkom prelazu, u konkretnom slučaju, nije bilo nijednog vozila, s obzirom da su, kako je već navedeo, vozila koja su se kretala ispred njega uspjela da prođu raskrsnicu prije nego što su naišla vozila iz suprotnog smjera, dok je on stao i sačekao da prođu vozila iz suprotnog smjera. Na pitanje suda da objasni razliku u odnosu na iskaz koji dao na glavnom pretresu od 13.04.2011. godine, a vezano za njegovo kretnje i kretanje vozila ispred njega, naveo je da u trenutku kada prilazi pješačkom prelazu, tu nema više nijednog vozila, jer je to vozilo koje je pomenuo prošlo prije njega, te da on nije nikog zaobilazio.</span>
</p>
<p>
<span class="span1">U dokaznom postupku sud je proveo sledeće dokaze: saslušan je svjedok oštećeni N.M., saslušan je svjedok N.S.; pročitan je zapisnik o uviđaju saobraćajne nezgode od 19.01.2010. godine sa skicom lica mjesta; pročitani su izvještaj ljekara JZU Doma zdravlja Bar, br. 556 od 19.01.2010. godine i izvještaj Opšte bolnice Bar, br. 385 od 19.01.2010. godine; izvršen je uvid u fotodokumentaciju br. 28/010 od 19.01.2010. </span><span class="span1">godine; pročitan je nalaz i mišljenje vještaka medicinske struke dr. M.Š. od 07.05.2010. godine i dopuna nalaza i mišljenja od 13.10.2011. godine; pročitan je iskaz vještaka medicinske struke dr. M.Š. sa glavnog pretresa od 12.09.2012.godine; pročitan je nalaz i mišljenje vještaka saobraćajne struke, ing M.Š.a, od 28.04.2010. godine i dopunski nalazi od maja 2012. godine i aprila 2013. godine; saslušan je vještak saobraćajne struke, ing M.Š.; pročitan je nalaz i mišljenje sudsko-medicinskog odbora Medicinskog fakulteta u Podgorici od 03.03.2014. godine; saslušan je predstavnik</span><span> </span><span class="span1">sudsko-medicinskog odbora Medicinskog fakulteta u Podgorici prof. dr. B.A. i pročitan je izvod iz kaznene evidencije na ime okrivljenog J.P.a, pribavljen od strane Ministarstva pravde Crne Gore br. 0203/2759 od 09.07.2014. godine.</span>
</p>
<p>
<span class="span1">Svjedok oštećeni N.M. je u svom iskazu koji je dao u istražnom postupku izjavio da se dana 19.01.2010. godine kretao sa suprugom N.S. iz pravca lokala „Las Ramblas“. Sačekali su da se upali zeleno svijetlo za pješake na semaforu i kada se upalilo, prešli su prvi dio bulevara preko pješačke staze, a zatim su zakoračili na drugi dio bulevara, u kom trenutku su iz pravca Makedonske ulice naišla kola koja su skretala ulijevo, odnosno u pravcu njega i njegove supruge. Jedno od vozila je zaobišlo jedno vozilo u mirovanju koje se nalazilo ispred njega sa desne strane, a zatim je to vozilo naletjelo na njega i na taj način ga oborilo. Od toga trenutka se više ničega ne sjeća jer je izgubio svijest. Dalje je naveo da se poslije predmetne nezgode ovo lice što ga je udarilo interesovalo za njegovo zdravlje i kazalo mu je da će mu pomoći da ode na liječenje u Igalo, pa se nadao da će mu izaći u susret. </span>
</p>
<p>
<span class="span1">Na glavnom pretresu održanom dana 13.04.2011. godine u svom iskazu je u bitnom izjavio da u cjelosti ostaje pri iskazu koji je dao u istražnom postupku, s tim što je pojasnio da su se iz pravca Makedonske ulice kretala dva vozila, jedno iza drugog i to tako što je jedno vozilo stalo prije pješačkog prelaza, dok je iza njega bilo ovo drugo vozilo kojim je upravljao okrivljeni, koji nije stao, već je zaobišao to vozilo sa desne strane i na taj način ga udarilo na pješačkom prelazu. Njegova supruga je ostala korak iza njega i ona je bila na pješačkom prelazu, tako da je vidjela kako ga je vozilo udarilo. Na pitanja branioca okrivljenog, izjavio je da se nije zaustavljao od trenutka stupanja na kolovoz i prelaska preko pješačkog prelaza, dok je njegova supruga zastala iza njega u trenutku kada je vidjela da je okrivljeni može udariti, dok je na pitanje zastupnika optužbe naveo da je sve vrijeme dok je prelazio kolovoz preko pješačkog prelaza bilo zeleno svijetlo, kao i da je u tom trenutku bilo još pješaka koji su bili iza njih. Na glavnom pretresu</span><span> </span><span class="span1">održanom dana 18.02.2014. godine u svom iskazu je izjavio u svemu isto kao i u dotadašnjem toku postupka, s tim što je pojasnio da se, u trenutku kontakta sa predmetnim vozilom, nalazio na sredini</span><span> </span><span class="span1">pješačke staze tog dijela puta. Napomenuo je da je dobro zapamtio da je okrivljeni, svojim vozilom, išao iza vozila koje je stalo ispred pješačkog prelaza da propusti pješake i da nije stao iza tog vozila, nego ga je zaobišao sa desne strane. Na pitanja branioca okrivljenog, izjavio je da ga je okrivljeni udario prednjim dijelom vozila u desnu nogu, tačnije u kuk i butinu, da je prelazio ulicu kada je bilo upaljeno zeleno svijetlo za pješake, da je njegova supruga bila sa njegove lijeve strane i da je, kako mu je supruga kasnije rekla, malo zastala, jer je zakačila neka žena sa kolicima za pijacu u prolazu, dok je na pitanje suda izjavio da je njegova supruga zastala kada je vidjela da ga je okrivljeni udario. U završnoj riječi je naveo da se pridružuje krivičnom gonjenju protiv okrivljenog i postavio je imovinskopravni zahtjev u iznosu od 50.000,00 eura.</span>
</p>
<p>
<span class="span1">Svjedok N.S. je u svom iskazu na glavnom pretresu održanom dana 13.04.2011. godine, u bitnom izjavila da se kritičnom prilikom, zajedno sa suprugom, kretala iz pravca Makedonske ulice u pravcu mora. Došli su do raskrsnice i na semaforu stali na crveno svijetlo koje je bilo upaljeno za pješake, a kada se upalilo zeleno svijetlo za pješake, zajedno je sa suprugom i ljudima koji su bili iza njih, krenula da prelazi pješački prelaz, a tada su i pješaci sa suprotne strane takođe krenuli da prelaze pješački prelaz. Ona i njen suprug su išli jedno ispred drugog, odnosno njen suprug je bio ispred nje. Došli su do ostrva koje dijeli ovu ulicu, a zatim su stupili na drugi dio saobraćajnice. U tom trenutku su došla kola koja su se kretala iz pravca Makedonske ulice u pravcu željezničke stanice. Jedno vozilo je zakočilo na samom pješačkom prelazu i zaustavilo se, a njen suprug je nastavio da ide, dok je ona zastala korak iza svog muža, s obzirom da je pored nje prošla jedna žena sa torbama i u jednom trenutku iza ovog vozila koje se zaustavilo, došlo je iz istog pravca vozilo okrivljenog koje je zaobišlo ovo vozilo na način što je prešlo na drugu traku i udarilo njenog supruga u desnu nogu ispod kuka, nakon čega je njen suprug odletio sa strane. Istakla je da je sve vrijeme na semaforu bilo upaljeno zeleno svijetlo.</span>
</p>
<p>
<span class="span1">Na glavnom pretresu održanom dana 18.02.2014. godine, u svemu je izjavila kao u dotadašnjem toku postupka, s tim što je još jednom pojasnila da je vozilo koje je udarilo njenog supruga zaobišlo vozilo koje se zaustavilo i to sa desne strane i da je u trenutku udara, njen muž bio negdje po sredini pješačkog prelaza. Na pitanja zastupnika optužbe je izjavila da je njen suprug bio u nesvjesti i nije davao nikakav znak, te da je na pješačkom prelazu bilo još pješaka, dok je na pitanja branioca okrivljenog izjavila da je njen suprug udaren prednjom desnom stranom vozila, kao i da je okrivljeni pitao za zdravlje njenog supruga. </span>
</p>
<p>
<span class="span1">U zapisniku UP PJ Bar o uviđaju saobraćajne nezgode od 19.01.2010. godine, sa skicom lica mjesta, opisano je vrijeme i mjesto nezgode, karakteristike puta, navedeni su podaci o licima i vozilima koja su učestvovala u nezgodi, opisano je lice mjesta, konstatovano je da na vozilu nema oštećenja, dok je u skici lica mjesta predstavljen položaj vozila i pješaka nakon nezgode i konstatovani su tragovi na licu mjesta.</span>
</p>
<p>
<span class="span1">U fotodokumentaciji br. 28/010 od 19.01.2010.godine, predstavljen je širi i bliži izgled lica mjesta sa tragovima, gledano iz pravca Bulevara i iz pravca ulice Vladimira Rolovića, kao i bočni izgled lica mjesta.</span>
</p>
<p>
<span class="span1">U nalazu i mišljenju vještaka medicinske struke dr M.Š. od 07.05.2010. godine, a koji nalaz je sačinjen na osnovu</span><span> </span><span class="span1">izvještaja ljekara JZU Doma zdravlja Bar br. 556 od 19.01.2010. godine i  izvještaja Opšte bolnice Bar br. 385 od 19.01.2010. godine, navedeno je da je u predmetnom događaju N.M. zadobio potres mozga, ranu prskotinu i krvni podliv desne strane čela, krvni podliv desne butine, kao i višestruke oguljotine tijela, te da su navedene povrede posljedica dejstva tupog, teškog i jako zamahnutog mehaničkog oruđa. U konačnom je navedeno da krvni podliv i oguljotine pojedinačno i u svom zbiru,</span><span> </span><span class="span1">predstavljaju laku tjelesnu povredu, dok potres mozga predstavlja tešku tjelesnu povredu, te da je dakle, u vrijeme odigravanja predmetnog događaja, N.M. zadobio tešku tjelesnu povredu.</span>
</p>
<p>
<span class="span1">U dopunskom nalazu i mišljenju vještaka medicinske struke dr. M.Š. od 13.10.2011. godine, koji je sačinjen na osnovu raspoložive med. dokumentacije u spisima predmeta, navedeno je da je u predmetnom događaju N.M. zadobio potres mozga, ranu razderinu čeonog predjela, višestruke oguljotine tijela i prelom nosnih kostiju bez pomaka koštanih odlomaka, te da su navedene povrede posljedica dejstva </span><span class="span1">tupog, teškog i jako zamahnutog mehaničkog oruđa, moguće i u jednom, istom aktu.</span><span> </span><span class="span1">U konačnom je navedeno da navedena rana, oguljotine i prelom predstavljaju, pojedinačno i u svom zbiru, laku tjelesnu povredu, dok potres mozga predstavlja tešku tjelesnu povredu, te da je, dakle, u vrijeme odigravanja predmetnog događaja N.M. zadobio tešku tjelesnu povredu. U dopunskom nalazu je navedeno i da je alergijska reakcija na koži posljedica medicinski opravdanog davanja injekcije protiv tetanusa, zatim da skup simptoma vezanih za bolove u predjelu vrata i slabine nije u direktnoj uzročno posljedičnoj vezi sa povrijeđivanjem u predmetnom događaju, da se uslijed povrijeđivanja u predmetnoj saobraćajnoj nezgodi razvilo stanje razdražljivosti, smanjene koncentracije i povećane nervoze, kao i da je kod N.M.a, uslijed zadobijanja potresa mozga, moglo doći do nastajanja oslabljenog sluha na oba uha.</span>
</p>
<p>
<span class="span1">Vještak medicinske struke dr. M.Š. je na glavnom pretresu od 12.09.2012. godine, u bitnom izjavio da u cjelosti ostaje pri svom nalazu od 13.10.2011. godine, te da su navedene povrede mogle nastati od saobraćajne nezgode, pogotovo ako se ima u vidu da je bilo povreda na dijelu desne butine. Na pitanja branioca okrivljenog, izjavio je da je u medicinskoj dokumentaciji opisano više parametara koji opisuju simptome potresa mozga i to povreda glave - rana prskotina i krvni podliv, vrijednost arterijskog pritiska koji je povišen, prisutna zaboravnost kod oštećenog (amnezija), zujanje u ušima, kao i pokazatelji poput nagona na povraćanje i kratkog gubitka svijesti, te da se njegovo mišljenje zasniva na cjelokupnoj medicinskoj dokumentaciji. Na pitanja zastupnika optužbe, izjavio je da se ne može isključiti da je do slabljenja sluha došlo uslijed potresa mozga, te da je od svih navedenih povreda samo potres mozga mogao dovesti do slabljenja sluha, zatim da se slabljenje sluha ustanovljava vršenjem audiomitrije u KBC, da se gubitak sluha može javiti i bez povrijeđivanja, ali pošto oštećeni nije imao bilo kakvih problema </span><span class="span1">sa sluhom prije predmetne saobraćajne nezgode, jasno je da ta činjenica lakše može povezati samu nezgodu sa tom vrstom posljedice, da zujanje u ušima i problemi sa ušima mogu biti posljedica potresa mozga, dok je na pitanja suda izjavio da je gubitak sluha sama posljedica potresa mozga, a ne povreda.</span>
</p>
<p>
<span class="span1">U nalazu i mišljenju vještaka saobraćajne struke ing. M.Š.a od 28.04.2010. godine, navedeno je da se predmetna saobraćajna nezgoda dogodila dana 19.01.2010. godine u 12,15 časova, na raskrsnici ulice Bulevar 24. novembra i ulice Vladimira Rolovića. Vozač J.P., koji je upravljao PMV marke „ Mercedes“, reg. ozn. PG ..., kretao se Makedonskom ulicom, smjerom od Vatrogasnog društva, dok je Bulevarom 24. novembra, pješak N.M. prelazio kolovoz od lijeve prema desnoj ivici puta, te je u fazi skretanja putničkog vozila na lijevo, u Bulevar 24. novembra, došlo do fizičkog kontakta putničkog vozila i pješaka. Dalje su navedeni podaci o putu i vremenskim uslovima, tragovi i položaj vozila, povrede pješaka i oštećenja na vozilu (nije ih bilo). U konačnom je navedeno da je fizički kontakt između PMV marke „Mercedes“ reg. ozn. PG ... i pješaka, ostvaren na prostoru desne kolovozne trake, smjera kretanja vozila, a na obilježenom pješačkom prelazu na oko 3 metra prije pronađenih tragova krvi. Vozilo je svojim prednjim desnim krajem zahvatilo pješaka u predjelu donjih ekstremiteta u trenutku kada je pješak bio u iskoraku prema desnoj ivici puta, a na udaljenosti oko 2 metra od desne ivice puta smjera kretanja vozila, te je nakon fizičkog kontakta došlo do destabilizacije i pada pješaka na prostor gdje su ostali tragovi krvi. Dalje je navedeno da je PMV marke „Mercedes“ reg. ozn. PG ..., posjedovalo brzinu oko 19 km/h, ili oko 5,3 m/sec u trenutku fizičkog kontakta sa pješakom, da se pješak kretao uobičajnim normalnim hodom što odgovara brzini kretanja pješaka oko 4,5 km/h ili 1,23 m/sec, </span><span class="span1">zatim da se vozač predmetnim motornim vozilom nalazio na prostornoj udaljenosti od oko 40 metara prije tačke fizičkog kontakta vozila i pješaka kada je pješak stupio na kolovoz desne kolovozne trake smjera kretanja vozila, te da je vozač morao reagovati na prostornoj udaljenosti ne manjoj od 7 metara ispred pješačkog prelaza, što nije učinio, pa je vozilom zahvatio obilježeni pješački prelaz na kojem se nalazio pješak u kretanju, što je dovelo do fizičkog kontakta vozila i pješaka pri kraju zaustavnog puta vozila. Takođe je navedeno da kritično mjesto nezgode predstavlja prostornu zonu semaforizovane raskrsnice, ali da se saobraćajnim vještačenjem ne može sa sigurnošću utvrditi koje je boje bio svjetlosni signal na semaforu u trenutku prolaska vozila i pješaka kroz ovu semaforizovanu raskrsnicu, kao i da je postojala mogućnost da vozač zaustavi vozilo ispred pješačkog prelaza i pod pretpostavkom da je na pravcu kretanja pješaka došlo do deaktivizacije svjetlosnog signala zelene boje za pješake na signal crvene boje, na koji način je vozač bio u obavezi da postupi i omogući prolazak pješaku preko pješačkog prelaza. </span>
</p>
<p>
<span class="span1">U dopunskom nalazu i mišljenju istog vještaka, od maja 2012. godine, koji je sačinjen povodom prigovora okrivljenog i njegovog branioca, u bitnom je navedeno da se vozač, u momentu stupanja pješaka na desnu kolovoznu traku Bulevara smjera kretanja vozila, nakon skretanja na lijevo, nalazio na udaljenosti od oko 20 m od pješaka, što znači da je pješak, uz minimalnu pažnju, mogao uočiti vozilo koje se nalazilo na distanci do 20 m od pješaka, pa je stoga mogao ocijeniti da se vozilo nalazi na kritičnoj, ali ne i na opasnoj udaljenosti, što nije učinio, a što upućuje na činjenicu da pažnja pješaka u konkretnom slučaju nije bila na adekvatnom nivou, te stoga postoji njegov doprinos nastalim posljedicama. Dalje je navedeno da je pješak, od momenta njegovog stupanja na lijevu kolovoznu traku bulevara, do tačke fizičkog kontakta, utrošio oko 4 sekunde vremena, a da se vozač, što se vidi iz vremensko-prostorne analize, nalazio na prostornoj udaljenosti do 20 metara, na osnovu čega se zaključuje da se pješak nalazio u fazi kretanja preko pješačkog prelaza lijeve kolovozne trake bulevara, odnosno u trenutku kada je vozač sa vozilom marke „Mercedes“, skrenuo na lijevu stranu, ispred pješaka. Takođe je navedeno da, s obzirom da je pješak stupio na kolovoz bulevara, a zatim prešao operativnu širinu desne kolovozne trake, a nakon toga stupio i na prostor lijeve kolovozne trake i prešao širinu ne manju od 5 m i vremenski oko 4 sekunde i s obzirom da se vozač sa vozilom nalazio na prostornoj udaljenosti od pješaka 20 m, proizilazi da je vozač, u trenutku skretanja vozila na lijevo, sa lakoćom mogao da uoči pješaka i zaustavi vozilo, odnosno ustupi prvenstvo prolaza pješaku. Vozač nije uspio zaustaviti vozilo ispred pješačkog prelaza, već je reagovao u pravcu zaustavljanja vozila prije fizičkog kontakta sa pješakom u trenutku kada se svojim vozilom nalazio na prostornoj udaljenosti manjoj od 5 metara, a zaustavni put vozila je iznosio oko 7 metara, što upućuje na zaključak da vozač nije obratio punu pažnju prema pješaku koji se nalazio u kretanju preko obilježenog pješačkog prelaza. Dalje je navedeno da je u predmetnoj saobraćajnoj nezgodi, obzirom na položaj tragova krvi i naočara od povrijeđenog pješaka i imajući u vidu brzinu kretanja vozila, došlo do fizičkog kontakta vozila i pomenutog pješaka i to između prednjeg desnog više bočnog kraja vozila i pješaka, bez obzira što na vozilu nisu ostali tragovi oštećenja.</span>
</p>
<p>
<span class="span1">U dopunskom nalazu i mišljenju istog vještaka od aprila 2013. godine, u bitnom je navedeno da je, imajući u vidu prostornu analizu, pješak bio u vidnom polju vozača tokom njegovog kretanja preko obilježenog pješačkog prelaza, iz kojih razloga je skoro irelevantno pitanje da li je došlo do deaktiviranja svjetlosnog signala za prelazak </span><span class="span1">pješaka, jer je vozač bio u obavezi da zaustavi vozilo ispred pješačkog prelaza, čak i da je u međuvremenu došlo do aktiviranja signala kojim se zabranjuje prelazak pješaka. Dalje je navedeno da vozač predmetnog PMV nije obratio adekvatnu pažnju prema pješaku koji je prelazio kolovoz preko obilježenog pješačkog prelaza, te da nije blagovremeno reagovao u pravcu zaustavljanja vozila ispred ovog prelaza, što je bila njegova obaveza.</span><span class="span4"> </span><span class="span1">Na kraju, vještak je naveo da je do ove nezgode došlo uslijed propusta u vožnji od strane vozača PMV marke "Mercedes", reg. ozn. PG ..., koji se ogleda u tome što imenovani nije obratio adekvatnu pažnju prema pješaku, koji je prolelazio kolovoz preko obilježenog pješačkog prelaza, te nije blagovremeno reagovao u pravcu zaustavljanja vozila ispred ovog prelaza, što je bila njegova obaveza, uslijed čega je prednjim desnim krajem svog vozila, na obilježenom pješačkom prelazu na kojem se nalazio, zahvatio pješaka, nakon čega je nastupila destabilizacija vozila i pad pješaka, koji je tom prilikom zadobio tjelesne povrede. Takođe, vozač je bio u obavezi da zaustavi vozilo ispred ovog prelaza i pored toga što je znakom dozvoljen prolaz, jer imenovani nije smio da ometa prolaz pješaka koji su već stupili na pješački prelaz. Sa druge strane, pješak, prilikom stupanja na kolovoz desne kolovozne trake, smjera kretanja vozila, nije obratio adekvatnu pažnju prema vozilu koje se tada nalazilo na kritičnoj udaljenosti od pješaka, pa stoga i na strani pješaka postoji doprinos nastalim posljedicama u ovoj nezgodi.</span>
</p>
<p>
<span class="span1">Vještak saobraćajne struke ing. M.Š. je u svom iskazu na glavnom pretresu održanom dana 28.03.2014. godine, izjavio</span><span> </span><span class="span1">da ostaje u cjelosti pri datom nalazu i mišljenju i dopunama koje je obavio. Na pitanje branioca okrivljenog je izjavio da u svom nalazu nije naveo da je bilo upaljeno zeleno svijetlo, niti se saobraćajnim vještačenjem to može utvrditi, već se to utvrđuje na drugi način, saslušanjem svjedoka i slično, te da je to egzaktno nemoguće utvrditi, kao i da se dispozicija svjetlosnih signala može utvrditi samo na osnovu projekta svjetlosno signalnih uređaja na raskrsnici i na osnovu podataka koje prezentuju lica koje vrši održavanje i aktiviranje svjetlosnih signala, ali smatra da je fond podataka dovoljan da se utvrdi pokazatelj dinamike nezgode, a time i uzrok nezgode, s tim što rekonstrukcija omogućava još veću preciznost. U konačnom je na pitanje branioca okrivljenog izjavio da se ne može saobraćajnim vještačenjem utvrditi da li je na semaforu bilo upaljeno zeleno svijetlo.</span>
</p>
<p>
<span class="span1">U nalazu i mišljenju sudsko medicinskog odbora Medicinskog fakulteta u Podgorici od 03.03.2014. godine,</span><span> </span><span class="span1">navedeno je da je u predmetnom događaju N.M. zadobio potres mozga, prelom nosnih kostiju bez pomaka koštanih odlomaka, ranu prskotinu i krvni podliv desne strane čela, krvni podliv u predjelu desne butine, kao i višestruke oguljotine tijela, koje povrede su posljedica dejstva tupog, teškog i jako zamahnutog mehaničkog oruđa. U konačnom je navedeno da</span><span> </span><span class="span1">prelom nosnih kostiju bez pomaka koštanih odlomaka, rana prskotina i krvni podliv desne strane čela, kao i krvni podliv u predjelu desne butine  pojedinačno i u svom zbiru predstavljaju laku tjelesnu povredu, dok potres mozga predstavlja tešku tjelesnu povredu, te da je, dakle, u vrijeme odigravanja predmetnog događaja N.M. zadobio tešku tjelesnu povredu, a da sve povrede potiču iz predmetne saobraćajne nezgode.</span>
</p>
<p>
<span class="span1">Predstavnik sudsko-medicinskog odbora Medicinskog fakulteta u Podgorici, prof. dr. B.A., u svom iskazu datom na glavnom pretresu od 19.05.2014. godine, u bitnom je, u ime sudsko-medicinskog odbora, izjavio da ostaju pri nalazu i mišljenju od 03.03.2014. godine. Detaljno su pregledali spise predmeta i kompletnu med. dokumentaciju, pa su prilikom davanja ovog mišljenja imali u vidu sledeće: u tč. 15 nalaza iz zapisnika o </span><span class="span1">glavnoj raspravi iz izjave okrivljenog datom pred sudom se kaže: „vidio sam da ovaj čovjek pada pored vozila sa moje desne strane na pješačkom prelazu i zaustavio sam vozilo i izašao“. Iz tč. 2 nalaza, iz izvještaja ljekara službe Hitne medicinske pomoći, u nalazu stoji: „zatičemo osobu na lijevom boku i drži ga neki muškarac za glavu, isti taj što ga drži stavlja mu maramicu gdje krvari. Na čelu osobe je hematom veličine 6 cm, u prečniku sa ranom na hematomu veličine oko 5 cm, desna nadkoljenica ima hematom veličine 10 x 5 cm, farmarice na desnoj nozi su pocijepane. U toku transporta do bolnice imao nagon na povraćanje i izgubio na kratko svijest“. Nadalje iz izvještaja ljekara specijaliste iz prijemne ambulante iz OB u Baru, kako je navedeno u tč. 3 nalaza se vidi: „dovezen kolima hitne pomoći iz Bara zbog povreda zadobijenih u saobraćajnom udesu, opisuje događaj, ali se ne sjeća da je gubio svijest“. Dalje, iz izvještaja ljekara spec. Opšte bolnice u Baru, kako je dat u nalazu pod tč. 4, vidi se „leži na nosilima i sav drhti... odgovara da mu je hladno ...“. U tč. 5 nalaza, kod analize otpusne liste iz JZU OB u Baru, navedene su otpusne dijagnoze u kojoj stoji: „prelom nosnih kostiju bez dislokacije“. Dalje, iz izvještaja ljekara specijaliste ORL-a, koji je dat u tč. 6 prilikom analize istorije bolesti od 20.01.2010. godine, stoji: „eskorijacija na dorzumu nosa prisutne krepitacije i patološka pokretljivost“, što su jasni znaci preloma nosnih kostiju. Nadalje, u tč. br. 2 nalaza, u izvještaju ljekara Hitne službe Medicinske pomoći koji je neposredno nakon povrijeđivanja oštećenog, prvi od medicinskog osoblja pregledao oštećenog, u dijagnozama stoji „sumnja na potres mozga“. Na osnovu svega gore izloženog, sudsko-medicinski odbor je zaključio da je oštećeni povrijeđen udarom, a nakon toga je pao i doživio ekstezivnu povredu u predjelu glave i nosa i tom prilikom je zadobio potres mozga, prelom nosnih kostiju, krvne podlive i oguljotine koje su naveli u nalazu. U prilog dijagnoze potresa mozga ide dalji slijed događaja. Naime, oštećeni se nije sjećao događaja nakon povrijeđivanja, jer je u nalazu ljekara koji ga je prvi pregledao, jasno napisano da je neposredno nakon povrijeđivanja oštećeni imao nagon na povraćanje i kratkotrajno gubio svijest, a tokom pregleda u bolnici u izvještaju specijaliste piše da opisuje događaj, te smatraju da je taj kolega previdio ove činjenice, jer ne opisuje jasno događaj, niti se sjeća da je imao nagon na povraćanje i da je gubio svijest. Dalje se vidi da je imao neposredno jasno izražen postkomocioni sindrom koji se sastoji u nagonu na povraćanje, drhtanju, osjećaju hladnoće. U daljem toku je evidentno da je imao i produženi postkomocioni sindrom, te se u više navrata javljao na kontrolne preglede kod specijalista ORL, neuropsihijatra, sa tegobama tipa glavobolje, zujanja u ušima, što su takođe znaci postkomocionog sindroma. Nakon navoda oštećenog, vještak je izjavio da nisu našli vezu između gubitka sluha i povreda koje je zadobio u predmetnom događaju, jer se radi o obostranoj redukciji perceptivnog slušnog tipa, koja je najvjerovatnije posljedica drugih stanja kod oštećenog, dok su zujanje u ušima, glavobolje, slabosti koncentracije, pad tonusa pažnje i kognitivnog deficita, kako je to navedeno u tč. 10 nalaza, doveli u vezu sa povredom tipa potres mozga i sve ove tegobe spadaju u postkomocioni sindrom. Na pitanja branioca okrivljenog, vještak je izjavio da je u otpusnoj listi navedena dijagnoza preloma nosnih kostiju, a u zaglavlju otpusne liste stoji da je konsultativni pregled uradio ORL specijalista nakon snimaka kompletne tomografije glave, rengena kičme, karlica sa kukovima i da je neposredno utvrdio krepitacije i patološku pokretljivost u predjelu nosnih kostjiu, da povreda nosnih kostiju može da dovede do krvarenja, iako u konkretnom slučaju u medicinskoj dokumentaciji nije navedeno da je došlo do krvarenja, da prelom nosnih kostiju proizlazi iz otpusne liste koja pokriva period od 19.01 do 23.01, da nema razloga da ne vjeruje </span><span class="span1">ljekaru HMP-a koji je prvi pregledao oštećenog, jer to je u doktrini postavljanje dijagnoze potresa mozga kao kliničkog entiteta i da prvi ljekar koji pregleda pacijenta može da da najbolju dijagnozu, da pri svim nespornim povredama koje je zadobio oštećeni nema razloga za sumnju da je on imao nagon na povraćanje, zujanje u ušima i sl., zatim da je simptome zujanja u ušima našao u nalazu ORL-a koji je odgovarajuće struke i koji je imao načina da utvrdi postojanje zujanja u ušima, da je na oštećenog u konkretnom slučaju djelovala jaka i dobro zamahnuta sila, koja sila je dovela do hematoma na čelu, oguljotine na nosu i preloma nosnih kostiju, kao i da je oštećeni zadobio udarac prilikom pada i to u predjelu glave.</span>
</p>
<p>
<span class="span1"> Iz izvoda iz kaznene evidencije na ime okrivljenog, koji je pribavljen od strane Ministrarstva pravde Crne Gore br. 0203/2759 od 09.07.2014. godine, utvrđeno je da imenovani do sada nije osuđivan.</span>
</p>
<p>
<span class="span1">Ocjenom izvedenih dokaza nesumnjivo je utvrđeno da je okrivljeni J.P. </span><span class="span1">učinio krivično djelo - </span><span class="span1">teško djelo protiv bezbjednosti javnog  saobraćaja iz čl. 348 st. 3 u vezi sa čl. 339 st. 3 u vezi st. 1 Krivičnog zakonika</span><span class="span1">  i to tako što je d</span><span class="span1">ana 19.01.2010. godine, oko 12,15 časova u Baru, upravljajući u saobraćaju PMV marke "Mercedes" reg. ozn. PG ..., nepridržavajući se saobraćajnih propisa, ugrozio saobraćaj i doveo u opasnost život oštećenog pješaka N.M., na način što, dolaskom iz ulice Makedonske na semaforizovanu raskrsnicu Bulevara 24. novembra u Baru, nije obratio dužnu pažnju na pješaka oštećenog N.M., koji se kretao preko obilježenog pješačkog prelaza sa lijeve na desnu stranu kolovoza u pravcu kretanja PMV-a i nije zaustavio vozilo ispred pješačkog prelaza, već je zaobišao vozilo koje se nalazilo u mirovanju i vozilom skrenuo ulijevo u namjeri da se uključi na kolovoznu traku u ul. Vladimira Rolovića, prema Željezničkoj stanici. Tada je prednjim desnim dijelom vozila udario oštećenog koji je tom prilikom zadobio tešku tjelesnu povredu bliže opisanu u izreci presude. Utvrđeno činjenično stanje proizilazi prvenstveno iz nalaza i mišljenja vještaka saobraćajne struke, zatim iz nalaza i mišljenja vještaka medicinske struke (prof. dr. M.Š. i sudsko-medicinskog odbora Medicinskog fakulteta u Podgorici), kao i iz iskaza oštećenog i svjedoka. Dakle, iz nalaza i mišljenja vještaka saobraćajne struke, koji sud prihvata kao jasan, stručan i objektivan, pa mu je poklonio punu vjeru, utvrđuje se da je kritičnom prilikom došlo do saobraćajne nezgode i to tako što je okrivljeni, koji je upravljao PMV marke „Mercedes“, reg. ozn. PG ..., na kritičnom mjestu – obilježenom pješačkom prelazu na raskrsnici Bulevara 24. novembra u Baru i to na prostoru desne kolovozne trake smjera kretanja vozila, prednjim desnim krajem zahvatio pješaka, oštećenog N.M., nakon čega je nastupila destabilizacija vozila i pad pješaka, koji je ovom prilikom zadobio povrede bliže opisane u izreci presude. U skladu sa ovako utvrđenim činjeničnim stanjem su i iskazi oštećenog i svjedoka, koje je sud cijenio kao uvjerljive i objektivne, budući da su saglasni, kako međusobno, tako i sa ostalim provedenim dokazima, a iz kojih se utvrđuje da je kritičnom prilikom, okrivljeni, sa desne strane, zaobišao vozilo koje se zaustavilo ispred obilježenog pješačkog prelaza i prednjim desnim krajem svog vozila udario oštećenog, koji se nalazio na pješačkom prelazu, u predjelu desne noge i na taj način ga oborio. Takođe, iz oba nalaza i mišljenja vještaka medicinske struke i njihovih dopuna, koje sud u potpunosti prihvata kao jasne, stručne i objektivne, s obzirom da su međusobno saglasni i u skladu sa ostalim provedenim dokazima, proizilazi da je okrivljeni zadobio tešku tjelesnu povredu, tj. potres mozga, prelom nosnih kostiju bez pomaka koštanih odlomaka, ranu prskotinu i krvni podliv desne strane čela, krvni podliv u predjelu desne butine i višestruke oguljotine tijela, koja je posljedica dejstva </span><span class="span1">tupog, </span><span class="span1">teškog i jako zamahnutog mehaničkog oruđa i koja je nastala u predmetnoj saobraćajnoj nezgodi. Dakle, s obzirom na navedeno, nedvosmisleno je utvrđeno da je kritične prilike okrivljeni prednjim desnim krajem svog vozila zahvatio oštećenog pješaka na obilježenom </span><span class="span1">pješačkom prelazu na raskrsnici Bulevara 24. novembra u Baru, kojom prilikom je oštećeni zadobio povrede bliže opisane u izreci presude. S druge strane, iskaz okrivljenog je za sud neuvjerljiv, nelogičan, kontradiktoran i sračunat na izbjegavanje krivice, a uostalom, u koliziji je sa ostalim provedenim dokazima, pa je stoga za sud neprihvatljiv. Naime, okrivljeni je u istražnom postupku naveo da je, u trenutku kada se nalazio na predmetnom pješačkom prelazu, na istom primjetio čovjeka koji pada pored vozila, te da nije osjetio niti čuo kontakt njegovog vozila sa pješakom i da na njegovom vozilu nije bilo nikakvih tragova kontakta sa oštećenim. Zatim je na glavnom pretresu od 13.04.2011. godine, naveo da je vozilo koje se nalazilo ispred njega, skrenulo </span><span class="span1">u lijevu traku pri samom ostrvu, dok je on skrenuo pored vozila koje se nalazilo ispred njega i ušao u drugu, odnosno srednju traku, dok je na glavnom pretresu od 25.09.2014. godine, naveo da nijesu tačni navodi da je zaobilazio kola u raskrsnici, te da, u konkretnom slučaju, na pješačkom prelazu nije bilo nijednog vozila. Prvenstveno, za sud je nelogično, kako se to može zaključiti iz iskaza okrivljenog, da je oštećeni pao pored njegovog vozila sam od sebe, a da je pri tom zadobio povrede koje su utvrdili vještaci med. struke. Uostalom, vještaci su decidno naveli da su povrede kod oštećenog nastale uslijed dejstva tupog, teškog i jako zamahnutog mehaničkog oruđa i da su nastale u saobraćajnoj nezgodi. Nadalje, iskaz okrivljenog je kontradiktoran, s obzirom da je, kako je već navedeno, na glavnom pretresu 13.04.2011. godine kazao da je </span><span class="span1">vozilo koje se nalazilo ispred njega, skrenulo </span><span class="span1">u lijevu traku pri samom ostrvu, dok je on skrenuo pored vozila koje se nalazilo ispred njega i ušao u drugu, odnosno srednju traku, dok je na glavnom pretresu od 25.09.2014. godine, naveo da nijesu tačni navodi da je zaobilazio kola u raskrsnici, te da, u konkretnom slučaju, na pješačkom prelazu nije bilo nijednog vozila. Oštećeni i svjedok su bili decidni da je okrivljeni kritičnom prilikom, svojim vozilom</span><span class="span1">, sa desne strane,</span><span class="span1"> zaobišao vozilo</span><span class="span1"> koje se zaustavilo ispred pješačkog prelaza kako bi propustilo pješake. Imajući u vidu prethodno navedeno, po mišljenju ovog suda, iskaz okrivljenog je, kako je već navedeno, neuvjerljiv, sračunat na izbjegavanje krivice i u suprotnosti sa ostalim provedenim dokazima, pa je kao takav, za ovaj sud neprihvatljiv. Tokom čitavog postupka okrivljeni se branio time da na vozilu nije bilo oštećenja niti tragova kontakta sa pješakom - oštećenim, međutim, vještak je u svom nalazu i mišljenju naveo da je i bez obzira na to što na vozilu nije bilo oštećenja, imajući u vidu</span><span class="span1"> položaj tragova krvi i naočara od povrijeđenog pješaka i brzinu kretanja vozila, došlo do fizičkog kontakta vozila i pomenutog pješaka i to između prednjeg desnog više bočnog kraja vozila i pješaka.</span>
</p>
<p>
<span class="span1">Dakle, konkretnom prilikom, okrivljeni je prouzrokovao saobra</span><span class="span1">ćajnu nezgodu, jer se nije pridržavao odredbi </span><span class="span1">čl. 13 st. 1 i čl. 119 st. 1 ZOBS-a na putevima (Sl. list  RCG, br. 72/05)</span><span class="span1">. Naime, članom 13 st. 1 navedenog zakona propisano je da je vozač dužan da obrati pažnju na pješake koji se nalaze na kolovozu ili stupaju na kolovoz, dok je članom 119 st. 1 istog zakona propisano da ako je saobraćaj na obilježenom pješačkom prelazu regulisan svjetlosnim saobraćajnim znakovima ili znacima policijskog službenika, vozač je dužan da svoje vozilo zaustavi ispred pješačkog prelaza kada mu je datim znakom zabranjen prolaz, a ako mu je na takvom prelazu datim znakom dozvoljen prolaz, vozač ne smije da ugrozi pješake koji su već stupili na pješački prelaz. Na osnovu nalaza i mišljenja vještaka saobraćajne struke, </span><span class="span1">s obzirom da je oštećeni </span><span class="span1">stupio na kolovoz bulevara, a zatim prešao širinu desne kolovozne trake, a nakon toga stupio i na prostor lijeve kolovozne trake i prešao širinu ne manju od 5 m i vremenski oko 4 sekunde i s obzirom da se okrivljeni vozilom nalazio na prostornoj udaljenosti od pješaka 20 metara, a da nije uspio zaustaviti vozilo ispred pješačkog prelaza, već je reagovao u pravcu zaustavljanja vozila prije fizičkog kontakta sa oštećenim u trenutku kada se svojim vozilom nalazio na prostornoj udaljenosti manjoj od 5 metara, a zaustavni put vozila je iznosio oko 7 metara, jasno proizilazi da je okrivljeni, u trenutku skretanja vozila na lijevo, sa lakoćom mogao da uoči oštećenog i zaustavi vozilo, što dakle, upućuje na zaključak da nije obratio punu pažnju prema pješaku - oštećenom, koji se nalazio na kolovozu, čime je okrivljeni postupao suprotno čl. 13 st. 1 pomenutog ZOBS-a. Kako je na osnovu nalaza i mišljenja vještaka saobraćajne struke i iskaza oštećenog i svjedoka, jasno utvrđeno da se pješak - oštećeni kretao preko obilježenog pješačkog prelaza kada ga je okrivljeni zahvatio vozilom i udario to je okrivljeni postupao suprotno odredbi čl. 119 st. 1 pomenutog ZOBS-a. Naime, tokom postupka je nesporno utvrđeno da se radi o semaforizovanoj raskrsnici, te da je oštećeni počeo da prelazi raskrsnicu kada mu je bilo upaljeno zeleno svijetlo, a oštećeni je, što je takođe nesporno utvrđeno iz osnovnog i dopunskih nalaza vještaka saobraćajne struke, bio u vidnom polju vozača-okrivljenog tokom kretanja preko obilježenog pjšeačkog prelaza. S toga okrivljeni, shodno citiranoj zakonskoj odredbi,  čl. 119 st. ZOBS-a, nije smio da ugrozi oštećenog koji je već stupio i nalazio se na pješačkom prelazu, odnosno morao je da se zaustavi ispred pješačkog prelaza, kako ne bi ugrozio oštećenog, što okrivljeni konkretnom prilikom nije uradio, već je zaobišao vozilo koje se nalazilo u mirovanju, onda skrenuo ulijevo te potom udario oštećenog. Po mišljenju suda potpuno je irelevantno pitanje da li je tokom prelaska oštećenog preko pješačkog prelaza došlo do deaktiviranja zelenog svjetlosnog signala za pješake imajući u vidu utvrđenu činjenicu da je oštećeni bio u vidnom polju okrivljenog, te citiranu odredbu čl.119 ZOBS-a na putevima. Sve i da je došlo promjene svjetlosnog signala i da se oštećenom, tokom njegovog prelaska, upalio crveni svjetlosni signal, okrivljeni nije smio da postupi na način kako je to uradio u konkretnom slučaju, već je morao da zaustavi svoje vozilo ispred pješačkog prelaza i propusti pješaka, što u konkretnom slučaju nije uradio. Postupanjem na način opisan u izreci presude okrivljeni je ostvario uzrok ove saobraćajne nezgode, odnosno </span><span class="span1">prouzrokovao saobraćajnu nezgodu pri čemu je doveo u opasnost život  oštećenog i u kojoj je nastupila teška tjelesne povrede za oštećenog</span><span class="span1">. </span>
</p>
<p>
<span class="span1"></span><span class="span2">Okrivljeni je bio svjestan da usled predstavljenog načina vožnje može ugroziti bezbjednost saobraćaja, odnosno ostvariti zabranjenu posljedicu, ali je olako držao da će je moći spriječiti ili da ona neće nastupiti. U odnosu na krivično djelo​ ugrožavanje javnog saobraćaja iz čl. 339 st. 3 u vezi st. 1 Krivičnog zakonika, okrivljeni je postupao iz nehata. Kao posledica izvršenja osnovnog krivičnog djela nastupila je teška tjelesna povreda oštećenog, u odnosu na koju je postupao sa svjesnim nehatom.</span>
</p>
<p>
<span class="span1">Sud je donio rješenje da se neće provoditi vještačenje po Mašinskom centru za saobraćajno - mašinska vještačenja, s obzirom da je činjenično stanje u dovoljnoj mjeri utvrđeno i da bi to doprinijelo znatnom odugovlačenju postupka.</span>
</p>
<p>
<span class="span1">Okrivljenom je stavljeno na teret da je prouzrokovao ovu saobraćajnu nezgodu i iz razloga što je postupio i protivno odredbi čl. 52 ZOBS-a, odnosno da je zaobišao vozilo koje se nalazilo u mirovanju. Navedenim </span><span class="span1">članom je propisano da vozač ne smije da pretiče drugo vozilo koje se približava obilježenom pješačkom prelazu ili koje prelazi pješački prelaz ili koje je stalo radi propuštanja pješaka na tom prelazu. U članu 9 tč. 81 </span><span class="span1">ZOBS-a na putevima je </span><span class="span1">navedeno da termin obilaženje podrazumijeva </span><span class="span1">prolaženje vozilom pored zaustavljenog ili parkiranog vozila ili drugog objekta koje se nalazi na saobraćajnoj traci kojom se vozilo kreće, dok je u tč. 82 istog člana propisano da je preticanje prolaženje vozilom pored drugog vozila koje se kreće u istom smjeru. U konkretnom slučaju je nesporno utvrđeno da je okrivljeni zaobišao vozilo koje se nalazilo u mirovanju, ali po mišljenju suda nije na taj način prekršio odredbu čl. 52 ZOBS-a na putevima jer je ovim članom zabranjeno preticanje vozila koje je stalo koje je stalo radi propuštanja pješaka na pješačkom prelazu, a ne i zaobilaženje takvog vozila, a sam zakon pojmovno pravi razliku između zaobilaženja i preticanja. S toga je sud iz izreke presude izostavio da je okrivljeni postupao suprotno odredbi čl. 52 ZOBS-a na putevima, s tim što nije mijenjao činjenični opis izreke presude, odnosno nije izostavio riječi da je obišao vozilo koje se nalazilo u mirovanju, jer je tokom postupka nesporno utvrđeno, iz iskaza oštećenog i svjedoka N.Stanojke, da jeste obišao vozilo. Međutim, postupajući na taj nije, po mišljenju suda, povrijedio odredbu čl. 52 ZOBS-a na putevima.  </span>
</p>
<p>
<span class="span1">Prilikom odlučivanja o vrsti i visini krivične sankcije sud je imao u vidu sve okolnosti na strani okrivljenog koje su značajne za njen izbor i visinu u smislu čl. 42 Krivičnog zakonika, pa je od olakšavajućih okolnosti na strani okrivljenog cijenio njegove porodične prilike, budući da je oženjen i otac dvoje djece, kao i</span><span class="span4"> </span><span class="span1">činjenicu da do sada nije osuđivan</span><span class="span4">. </span><span class="span1">Otežavajućih okolnosti na strani okrivljenog nije bilo. </span><span class="span2">Imajući u vidu navedene olakšavajuće okolnosti, a u nedostatku otežavajućih okolnosti, ocijenjeno je da prema okrivljenom nije potrebno izricanje efektivne kazne zatvora, da će se izricanjem uslovne osude prema okrivljenom u potpunosti postići svrha izricanja uslovne osude i na taj način dovoljno uticati da ubuduće ne čini krivična djela.</span>
</p>
<p>
<span class="span1">Odluka o imovinskopravnom zahtjevu zasniva se na odredbi čl. 239 st. 2 Zakonika o krivičnom postupku. Oštećeni je u toku postupka postavio imovinskopravni zahtjev u iznosu od 50.000,00 eura. Međutim, kako činjenice utvrđene u krivičnom postupku ne pružaju pouzdan osnov ni za potpuno ni za djelimično presuđenje, a njihovo pribavljanje bi vodilo znatnom odugovlačenju postupka, sud je uputio oštećenog da imovinskopravni zahtjev ostvaruje u parničnom postupku.</span>
</p>
<p>
<span class="span1">Odluka o troškovima zasniva se na odredbi čl. 226 i 229 ZKP-a i isti se odnose na troškove vještačenja po vještaku medicinske struke, dr. M.Š., u iznosu od 577,50 eura, troškove vještačenja po vještaku saobraćajne struke, ing. M.Š., u iznosu od 363,00 eura, troškove vještačenja</span><span> </span><span class="span1">sudsko-medicinskog odbora Medicinskog fakulteta u Podgorici u iznosu od 1776,50 eura, kao i na troškove sudskog paušala u iznosu od 50,00 eura, a koji su odmjereni prema trajanju, složenosti krivičnog postupka i imovinskim prilikama okrivljenog.   </span>
</p>
<p>
<span class="span1">Na osnovu izloženog, odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span2">OSNOVNI SUD U BARU</span>
</p>
<p style="text-align:center;">
<span class="span2">Dana 25.09.2014. godine</span>
</p>
<p>&nbsp;</p>
<p>&nbsp;</p>
<p>
<span class="span2">ZAPISNIČAR,</span><span class="span2"></span><span class="span2"></span><span class="span2">                                                        S U D I J A,</span>
</p>
<p>
<span class="span2">Ana Stanišić</span><span class="span2"></span><span class="span2"></span><span class="span2"></span><span class="span2"></span><span class="span2">                                 Aleksandra Leković</span>
</p>
<p>&nbsp;</p>
<p>&nbsp;</p>
<p>
<span class="span2">PRAVNA POUKA: Protiv ove presude može se izjaviti žalba Višem sudu u Podgorici, a preko ovog suda, u roku od 15 dana od dana prijema pismenog otpravka, u dovoljnom broju primjeraka za sud i suprotnu stranku. </span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span2">DN-a:  - 1x u spise,</span>
</p>
<p>
<span class="span2">-  1x ODT u Baru,</span>
</p>
<p>
<span class="span2">-  1x okrivljenom,</span>
</p>
<p>
<span class="span2">           </span><span class="span1">-  1x braniocu Đ. J., adv. iz B.</span><span class="span1"> </span>
</p>
<p>
<span class="span1">           -  1x oštećenom, nakon pravosnažnosti.</span>
</p>
<p>&nbsp;</p>
</div>
</div>


</body>
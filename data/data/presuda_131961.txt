<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.s1{font-weight:bold;}
.p1{text-align:justify;hyphenate:auto;font-family:Times New Roman;font-size:12pt;}
.p2{text-align:end;hyphenate:auto;font-family:Times New Roman;font-size:12pt;}
.p3{text-align:center;hyphenate:auto;font-family:Times New Roman;font-size:12pt;}
</style>
<title> 
</title>
<meta content="radinka.gacevic" name="author">
</head>
<body class="b1 b2">
<p class="p1">
<span class="s1">  HYPERLINK "http://www.montenegro.citymax.com/i/grb_crne_gore_1.gif" </span>
<!--Image link to '0.png' can be here-->
</p>
<p class="p1">
<span class="s1">OSNOVNI SUD U PLJEVLJIMA</span>
</p>
<p class="p1">
<span class="s1">K.br.1/12</span>
</p>
<p class="p1"></p>
<p class="p2"></p>
<p class="p3">
<span class="s1">U IME CRNE GORE</span>
</p>
<p class="p3"></p>
<p class="p1">
<span>	Osnovni sud u Pljevljima, kao prvostepeni krivični sud, postupajući po predsjedniku suda-sudiji Gačević Radinki, uz sudjelovanje zapisničara Zindović Milojke, u krivičnom predmetu protiv okrivljene S. D. iz P., koju brani branilac po službenoj dužnosti N.V., advokat iz P., zbog krivičnog djela posebni slučajevi falsifikovanja isprave iz čl.413 st.2 u vezi krivičnog djela falsifikovanje isprave iz čl.412 st.2 u vezi st.1 KZ CG, po optuženom predlogu ODT P. Kt.br.149/10 od 10.08.2010.godine, nakon glavnog i javnog pretresa  održanog  u prisustvu zamjenika Osnovnog državnog tužioca u P. B. G., branioca okrivljene advokata N.V. i oštećenog K. M., a u odsutnosti okrivljene , dana 02.10.2012.godine donio je i javno objavio</span>
</p>
<p class="p3"></p>
<p class="p3"></p>
<p class="p3">
<span class="s1">P R E S U D U </span>
</p>
<p class="p3"></p>
<p class="p3"></p>
<p class="p1">
<span>	  Okrivljena </span><span class="s1">S. D.</span><span>, JMBG ........, od oca  M., rođena u P. dana 08.10.1967.godine, sa prebivalištem u P., naselje R. br....., državljanka CG,  ranije neosuđivana i ne vodi se krivični postupak za neko drugo krivično djelo   </span>
</p>
<p class="p1">
<span>	 </span>
</p>
<p class="p1"></p>
<p class="p3">
<span class="s1">K R I V A   J E</span>
</p>
<p class="p3"></p>
<p class="p1">
<span>	Što je :</span>
</p>
<p class="p1">
<span>	marta mjeseca 2007.godine obmanula oštećenog K. M. iz P. u sadržini izjave za žirante, do kog iznosa on žirira i tako ga navela da stavi svoj potpis na blanko izjavu za žiranta i administrativnu zabranu, smatrajući da izjavu potpisuje sa sasvim drugim sadržajem i manjim iznosom kredita od 1.500,00 €, na koji iznos je oštećeni pristao da joj bude žirant, a ne na iznos kredita od 8.000,00 €, dok je okrivljena na mjenici serijskog broja AA0096049 svojeručno potpisala ime oštećenog kao petog žiranta i na osnovu tako lažno pribavljene dokumentacije dovela u zabludu odgovorno lice u "A."VFI DOO P.sa kojim je zaključila Ugovor o kreditu br.LD0706400158 od 09.03.2007.godine na iznos kredita od 8.000,00 €, koji kredit joj je banka odobrila i isplatila, oštetivši na taj način oštećenog K. M. za iznos od  4.677,11 €,</span>
</p>
<p class="p1">
<span>	čime je izvršila krivično djelo posebni slučajevi falsifikovanja isprave iz čl.413 st.2 u vezi krivičnog djela falsifikovanje isprave iz čl.412 st.2 u vezi st.1 KZ CG,</span>
</p>
<p class="p1"></p>
<p class="p1">
<span>	pa je sud na osnovu citiranih zakonskih propisa, te primjenom odredaba čl.4, 5, 13, 15,</span>
</p>
<p class="p1">
<span>32, 33, 36 i 42 KZ, te čl.226 i 374 ZKP-a </span>
</p>
<p class="p1"></p>
<p class="p3">
<span class="s1">O S U Đ U J E</span>
</p>
<p class="p3"></p>
<p class="p1">
<span>	 Na kaznu zatvora u trajanju od 3 (tri) mjeseca.</span>
</p>
<p class="p1"></p>
<p class="p1">
<span>	Okrivljena se obavezuje da plati ovom sudu na ime troškova krivičnog postupka iznos od 686,50 € i na ime paušala iznos od 60,00 €,</span>
</p>
<p class="p1">
<span>	a ovo sve u roku od 15 dana po pravosnažnosti presude.</span>
</p>
<p class="p1"></p>
<p class="p1">
<span>	Oštećeni K. M. upućuje se na parnicu radi ostvarivanja imovinsko pravnog zahtjeva.</span>
</p>
<p class="p1"></p>
<p class="p3">
<span class="s1">O b r a z l o ž e nj e</span>
</p>
<p class="p1">
<span> </span>
</p>
<p class="p1">
<span>	Osnovno državno tužilaštvo u P. optužnicom Kt.br.149/10 od 10.08.2010.godine optužilo je S.D. iz P.da je izvršila krivično djelo posebni slučajevi falsifikovanja isprave iz čl.413 st.2 u vezi krivičnog djela falsifikovanje isprave iz čl.412 st.2 u vezi st.1  KZ.  </span>
</p>
<p class="p1">
<span>            Na glavnom pretresu dana 02.10.2012.godine sud je, Zamjenik Osnovnog državnog tužioca je, shodno odredbama čl.44 st.2 i čl.447 ZKP-a,  izmijenio optužnicu u optužni predlog ističući da je okrivljena krivično djelo, koje joj je stavljeno na teret, izvršila u vrijeme i na način kako je to navedeno u izreci ove presude. </span>
</p>
<p class="p1">
<span>            U završnoj riječi Zamjenik ODT ostao je pri optužnom predlogu i predložio da sud okrivljenu oglasi krivom i osudi po zakonu.  </span>
</p>
<p class="p1">
<span>            Današnji glavni pretres održan je u odsutnosti okrivljene S. D., koja se nalazi u bjekstvu i nedostupna je državnim organima Crne Gore, a ovo u skladu sa Rješenjem vijeća Osnovnog suda u P. Kv.br.93/12 od 16.07.2012.godine kojim je odlučeno da se okrivljenoj S. D. sudi u odsutnosti zbog krivičnog djela falsifikovanje isprave iz čl.412 st.2 u vezi st.1 KZ po optužbi Osnovnog državnog tužilaštva u P. Kt.br.149/10 od 10.08.2010.godine. Glavnom pretresu prisustvovao je branilac okrivljene advokat V. N., koji je rješenjem Osnovnog suda u P. K.br.1/12 od 16.07.2012.godine postavljen za branioca po službenoj dužnosti okrivljenoj S. D .</span>
</p>
<p class="p1">
<span>             Oštećeni K. M. pridružio se krivičnom gonjenju protiv okrivljene i u završnoj riječi predložio da je sud oglasi krivom i osudi po zakonu. Postavio je imovinsko pravni zahtjev na iznos od 4.677,11 €, ističući da je u tom iznosu do sada otplatio kredit koji je okrivljena podigla na ime svog supruga S. M., te je tražio da se okrivljena obaveže da mu ovaj iznos plati.</span>
</p>
<p class="p1">
<span>	Branilac okrivljene u završnoj riječi predložio je da sud okrivljenu oslobodi od odgovornosti ili, ukoliko nađe da je okrivljena kriva za krivično djelo koje joj je stavljeno na teret, da joj izrekne što blažu kaznu. </span>
</p>
<p class="p1">
<span>	 U dokaznom postupku sud je pročitao Ugovor o zajmu br.LD0706400158 od 09.03.2007.godine, zaključen između A. VFI DOO P., kao zajmodavac, i M.S. iz K., kao zajmoprimca, izvršio uvid u mjenicu serijski br.AA0096049, izvršio uvid u izjavu žiranta K. M.koja je kod Uprave policije PJ P.zavedena pod brojem 30 broj 02-120/07-1473/1 od 27.02.2007.godine, izvršio uvid u administrativnu zabranu za žiranta K. M.od 27.02.2007.godine, koja je kod Uprave policije-PJ P. zavedena pod br.30 broj 02-120/07-1473/1 od 27.02.2007.godine, pročitao potvrdu Uprave policije PJ P. o privremeno oduzetim predmetima br.Sl. od 19.01.2010.godine, pročitao nalaz i mišljenje vještaka grafologa N. V. iz P.br.322/10, saslušao svjedoka-oštećenog K.M., izvršio uvid u obavještenje MFI "M.C.t" DOO P. br.1908 od 20.09.2012.godine i potvrdu MFI "M. C." DOO P. br.1065/12 od 25.09.2012.godine, te pročitao izvod iz kaznene evidencije na ime okrivljene S.D.  </span>
</p>
<p class="p1">
<span>	Nakon provedenog dokaznog postupka i ocjene izvedenih dokaza, kako svakog posebno, to i svih skupa u međusobnoj povezanosti,  sud je utvrdio da je okrivljena S. D., u vrijeme i na način kako je to bliže navedno u izreci ove presude, izvršila krivično djelo posebni slučajevi falsifikovanja isprave  iz čl.413 st.2 u vezi krivičnog djela falsifikovanje isprave iz čl.412 st.2 u vezi st.1 KZ, koje joj je stavljeno na teret optužnim predlogom Osnovnog državnog tužilaštva u P .</span>
</p>
<p class="p1">
<span>	Naime, uvidom u Ugovor o zajmu br. LD0706400158 od 09.03.2007.godine koji je zaključen između A. VFI DOO P., kao zajmodavca i M. S.iz K., kao zajmoprimca utvrđeno je da je ovim ugovorom zajmodavac odobrio kredit i predao zajmoprimcu iznos od 8.000,00 € sa rokom otplate od 60 mjeseci. Istim ugovorom zajmoprimac se obavezao da prije potpisivanja ugovora preda zajmodavcu, kao instrument obezbeđenja naplate kredita, mjenicu ovjerenu od četiri žiranta među kojima nije navedeno ime oštećenog K. M . Uvidom u mjenicu serijski br.AA0096049 utvrđeno je da je na istoj kao peti žirant upisan oštećeni K. M. sa svojim ličnim podacima koje čine broj lične karte, JMBG i naziv poslodavca kod koga je zaposlen. Na osnovu nalaza i mišljenja vještaka Ni. V. iz P. br.322/10, koji je pribavljen u istrazi, utvrđeno je da potpis i podatke petog žiranta K. M. na poleđini mjenice serijski br.AA0096049 nije svojeručno ispisao K. M.. Iz izjave svjedoka-oštećenog K. M. utvrđeno je da je isti u martu mjesecu 2007.godine, pristao da okrivljenoj bude žirant za kredit u iznosu od 1.500,00 € koji je namjeravala da podigne kod Agroinvest banke u P., te da je u tu svrhu ispunio svoje podatke na  blanko izjavi žiranta  i na administrativnoj zabrani za žiranta, koje mu je dala okrivljena i na kojima nije bilo upisano ime nosioca kredita niti iznos kredita. Ovaj svjedok je posvjedočio da je jedne prilike u martu mjesecu 2007.godine, na poziv okrivljene i svoga kolega P. B., svratio u lokal u kome su oni sjedeli i koji se nalazio u neposrednoj blizini kioska koji je držala okrivljena, te da mu je okrivljena tom prilikom ispričala da namjerava da kod Agroinvest banke podigne kredit u iznosu od 1.500,00 € da bi nabavila robu za svoj kiosk i pitala ga da li bi pristao da joj bude žirant za taj kredit, a istovremeno mu rekla da je P. B. već pristao da joj bude žirant. Dodao je da je pristao da okrivljenoj bude žirant za ovaj kredit u iznosu od 1500,00€ i da je tom prilikom ispisao svoje podatke na blanko izjavi žiranta i administrativnoj zabrani za žiranta koje mu je dala okrivljena, a potom administrativnu zabranu ovjerio u UP PJ P., gdje je zaposlen i ta dokumenta predao okrivljenoj. Tvrdio je da ni u izjavi za žiranta, niti na administrativnoj zabrani nije bilo rubrike u kojoj je upisana visina kredita, niti je bilo ispisano ime nosioca kredita, već da su to bila blanko dokumenta koja je potpisao i predao okrivljenoj. Dodao je da je tek oko dvije godine kasnije od Agroinvest banke u P. telefonom dobio obavještenje da  korisnik kredita ne vraća kredit, te da će banka aktivirati administrativnu zabranu na njegovoj zaradi  radi naplate ovog kredita, nakon čega je od njegove zarade svakomjesečno počela obustava radi naplate ovog kredita. Dalje je dodao da je kasnije otišao u Agorinvest banku u P. i tom prilikom saznao da je nosilac kredita S. M. i da je kredit za koji je bio žirant podignut u iznosu od 8.000,00 € nakon čega je podnio krivičnu prijavu na okrivljenu S. D. zbog krivičnog djela prevare, a nakon toga da mu je u policiji pokazana mjenica na kojoj se nalazio njegov potpis koji nije ispisao, već je bio falsifikovan. Dalje je dodao da je od njegove zarade do 25.09.2012.godine obustavljeno ukupno 4.624,65 €, a da je od MFI "M. C." DOO, kako se sada naziva bivša Agroinvest banka, obaviješten da njegov preostali dug po ovom kreditu iznosi 3.955,14 €, te da se ovaj kredit naplaćuje još od jednog žiranta kome se od penzije svakomjesečno obustavlja oko 30,00 €, radi naplate ovog kredita. Sud je u cjelosti povjerovao ovom svjedoku, jer je stekao utisak da je ovaj svjedok govorio istinu. Kazivanje ovog svjedoka nije u suprotnosti ni sa pisanim dokazima u koje je sud izvršio uvid, a kojima je utvrđeno da ime i lične podatke ovog svjedoka na poleđini mjenice br.AA0096049 nije ispisao ovaj svjedok, te da na obrascu izjave žiranta i administrativne zabrane za žiranta od 27.02.2007.godine, koje je ovaj svjedok popunio, nije upisan iznos kredita, niti postoji rubrika u kojoj bi se upisao iznos kredita, a Ugovor o kreditu zaključen je 09.03.2007.godine odnosno nakon što je svjedok popunio obrazac izjave žiranta i administrativne zabrane. Na osnovu ovih dokaza sud je utvrdio da  je oštećeni K.M. govorio istinu i da ga je okrivljena obmanula u pogledu sadržine izjave za žiranta o visini kredita, tako da je prilikom potpisivanja ovih dokumenata smatrao  da ista potpisuje na iznos kredita od 1.500,00 €, kako mu je rekla okrivljena, a ne na iznos od 8.000,00 €, na koji iznos je zaključen Ugovor o kreditu. </span>
</p>
<p class="p1">
<span>              Ovim dokazima sud je nesumnjivo utvrdio da se u radnji okrivljene S. D. stiču elementi bića krivčnog djela posebni slučajevi falsifikovanja isprave iz čl.413 st.2 u vezi krivčnog djela falsifikovanje isprave iz čl.412 st.2 u vezi st.1 KZ,pa je okrivljenu oglasio krivom za ovo krivično djelo.</span>
</p>
<p class="p1">
<span>	 Prilikom određivanja vrste kazne i odmjeravanja njene visine sud je, imajući u vidu opštu svrhu krivičnih sankcija, mišljenja da je kazna zatvora adekvatna težini počinjenog krivičnog djela i da će se takvom kaznom postići svrha kažnjavanja, kako kod same okrivljene, tako i opšta svrha kažnjavanja koja se ogleda u suzbijanju krivičnih djela, pa je okrivljenoj izrekao kaznu zatvora u trajanju od tri mjeseca. Prilikom odmjeravanja visine kazne sud je imao u vidu stepen krivične odgovornosti okrivljene, društvenu opasnost djela i nastalu posledicu, cijeneći pri tom činjenicu da okrivljena do sada nije pokušala da obešteti oštećenog, već je odmah nakon izvršenog djela napustila zemlju i sada živi na nepoznatoj adresi u inostranstvu, što je sud uzeo kao otežavajuće okolnosti.  </span>
</p>
<p class="p1">
<span>             Sud je, shodno odredbi čl.226 i čl.229 ZKP, obavezao okrivljenu da ovom sudu  na ime troškova krivičnog postupka plati  iznos od 686,50 €. Troškovi postupka odnose se na troškove vještačenja u iznosu od 99,00 €, koliko iznose troškovi vještačenja po vještaku finansijske struke i troškovi na ime nagrade braniocu po službenoj dužnosti  u iznosu od 587,50 € koliko iznose troškovi pristupa branioca okrivljene na glavnim pretresima dana 23.12.2010.godine i 12.08.2011.godine u iznosima od po 100,00 €, dana 02.10.2012.godine u iznosu od 62,50 €, te troškovi za sastav žalbe na presudu K.br.197/10 od 23.12.2010.godine u iznosu od 200,00 € i na presudu K.br.148/11 od 12.08.2011.godine u iznosu od 125,00 €, koji su odmjereni u skladu sa Advokatskom tarifom i obzirom na krivično djelo koje je stavljeno na teret okrivljenoj.   </span>
</p>
<p class="p1">
<span>              Sud je, shodno odredbi čl.226 st.3 ZKP obavezao okrivljenu da plati ovom sudu na ime paušala iznos od 60,00 €. Paušalni iznos određen je  prema trajanju i složenosti postupka i prema imovnom stanju okrivljene.</span>
</p>
<p class="p1">
<span>               Sud je, shodno odredbi čl.239 st.2 ZKP, oštećenog K. M. uputio da svoj imovinsko pravni zahtjev ostvaruje u parnici. Ovo iz razloga što činjenice utvrđene u krivičnom postupku ne pružaju pouzdan osnov za presuđenje povodom imovinsko pravnog zahtjeva, jer je iz potvrde "M. C." MFI DOO P. br.1065/12 od 25.09.2012.godine utvrđeno da je od zarade oštećenog po osnovu Ugovora o zajmu br.LD0706400158 od 09.03.2007.godine do sada obustavljeno 4.624,65 €, što je potvrdio i sam oštećeni, a da ukupan preostali dug po ovom kreditu iznosu 3.955,14 €. Osim toga oštećeni K. M. posvjedočio je da je pred Osnovnim sudom u P. vodio parnicu protiv S. M.iz P., radi naplate duga u iznosu od oko 3.100,00 €, koliko mu je bilo obustavljeno po osnovu ovog kredita, te da je u toj parnici pravosnažno presuđeno, tako što je tužbeni zahtjev usvojen, što znači da o jednom dijelu oštetnog zahtjeva već odlučeno pravosnažnom sudskom odlukom. Dodao je da je od davaoca kredita obaviješten da se ovaj kredit naplaćuje još od jednog žiranta, tako da da sud u krivičnom postupku nije mogao utvrditi u kom iznosu je K. M. zaista oštećen i koliko bi mu trebalo dosuditi po osnovu imovinsko pravnog zahtjeva. </span>
</p>
<p class="p1">
<span>               Sa svega izloženog odlučeno je kao u izreci presude. </span>
</p>
<p class="p1"></p>
<p class="p3">
<span class="s1">OSNOVNI SUD U PLJEVLJIMA</span>
</p>
<p class="p3">
<span class="s1">Dana 02.10.2012.godine</span>
</p>
<p class="p3"></p>
<p class="p3"></p>
<p class="p1">
<span class="s1">Zapisničar 	</span><span>							</span><span class="s1">Predsjednik suda-vijeća</span><span> </span>
</p>
<p class="p1">
<span class="s1">Milojka Zindović s.r. 	</span><span>					  </span><span class="s1">Radinka Gačević</span><span> </span><span class="s1">s.r.</span>
</p>
<p class="p1"></p>
<p class="p1"></p>
<p class="p1">
<span class="s1">PRAVNA POUKA:</span><span> Protiv ove presude dozvoljena je žalba u roku od 8 dana po prijemu iste,</span>
</p>
<p class="p1">
<span>		          Višem sudu u Bijelom Polju, a preko ovog suda.</span>
</p>
<p class="p1"></p>
<p class="p1">
<span class="s1"> </span><span>   </span>
</p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1">
<span class="s1"> </span><span>   </span>
</p>
<p class="p1"></p>
<p class="p1"></p>
<p class="p1"></p>
<p class="p1"></p>


</body>
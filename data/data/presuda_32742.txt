<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p>
<span></span><span></span><span></span><span></span><span></span><span></span><span></span><span>    </span>
</p>
<p>&nbsp;</p>
<p>
<span></span><span></span><span></span><span></span><span></span><span></span><span></span><span></span><span></span><span>K.br.273/11</span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span>Osnovni sud u Pljevljima, kao prvostepeni krivični sud po sudiji Branku Pejoviću uz sudjelovanje zapisničara Djondović Milenke u krivičnom predmetu protiv okrivljenog V. M. iz P. zbog krivičnog djela teška kradja iz čl.240.st.1. tačka 1. Krivičnog zakonika po optužnici ODT Pljevlja Kt.br.345/11 od 27.12.2011. godine, nakon održanog glavnog i javnog pretresa u prisustvu zamjenika ODT Pljevlja Gačević Božidarke i okrivljenog, a u odsutnosti uredno pozvanog zastunika oštećenog T. p. "K." DOO P., dana 01.03.2012. godine, donio je i javno objavio</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>&nbsp;</p>
<p>
<span>Okrivljeni </span><span class="span1">V. M.</span><span>, JMBG .... od oca Z. i majke B. rodjena G., rodjen .... godine u P. gdje i živi ul. S. br. 27, državljanin CG, govori srpskim jezikom razumije crnogorski jezik, ne zaposlen, ne oženjen, pismen završio gimnaziju, srednjeg imovnog stanja, ranije osudjen presudom ovog Suda K.br.187/11 od 29.11.2011. godine zbog krivičnog djela iz čl.239. st.1. Krivičnog zakonika, izrečena mu kazna zatvora u trajanju od 30 dana.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">K r i v   j e</span>
</p>
<p>&nbsp;</p>
<p>
<span>Što je:</span>
</p>
<p>
<span>dana 22.10.2011. godine oko 05,30 časova u ul. T. u P., u namjeri da sebi pribavi protivpravnu imovinsku korist, obio prodajni objekat M. m. "M.", vlasništvo oštećenog T. p.  "K." DOO P., na način što je po dolasku ispred ulaznih vrata objekta, upotrebom fizičke sile - udarcem nogom u donji dio ulaznih vrata odvalio jedan dio lima, a nakon toga kroz tako načinjeni otvor ušao u unutrašnjost prodajnog dijela marketa, gdje je iz fiskalne kase oduzeo novac u iznosu od 42,00 eura, a zatim je kroz unutrašnja vata koja dijele market od prodajnog dijela pekare ušao u pekaru i iz posuda koje su se nalazile na prodajnom pultu oduzeo sitni novac pri čemu je zatečen od strane radnika pekare Ruždije Veljana kome je nakon toga odmah vratio </span><span>sitni novac koji je oduzeo iz naznačenih posuda sa pulta pekare, a zatim je napustio objekat i sa sobom odnio novac oduzet iz fiskalne kase prodajnog dijela marekta u iznosu od 42,00 eura na koji iznos je oštetio T. p.  "K." DOO P.,</span>
</p>
<p>
<span>čime je izvršio krivično djelo teška kradja iz čl. 240. st.1. tačka 1. Krivičnog zakonika,</span>
</p>
<p>
<span>pa ga sud na osnovu već citiranog zakonskog propisa, a primjenom članova 4, 5, 13, 15, 32, 33, 36, 42, 45. i 46. Krivičnog zakonika te članova 226, 229. 239. ZKP CG</span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O S U D J U J E</span>
</p>
<p>&nbsp;</p>
<p>&nbsp;</p>
<p>
<span>Na kaznu zatvora u trajanju od 6 mjeseci  (šest mjeseci).</span>
</p>
<p>
<span>Okrivljeni se obavezuje da na ime troškova vodjenja krivičnog postupka plati ovom sudu iznos od 50,50 eura, a na ime paušala iznos od 27,50 eura.</span>
</p>
<p>
<span>Okrivljeni se takodje obavezuje da oštećenom T. p.  "K." DOO P. na ime štete plati iznos od 92,00 eura.</span>
</p>
<p>
<span>Paušal sudu kao i štetu oštećenom Preduzeću okrivljeni je dužan platiti u roku od 15 dana po pravnosnažnosti presude pod prijetnjom prinudnog izvršenja.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O b r a z l o ž e n j e</span>
</p>
<p>&nbsp;</p>
<p>&nbsp;</p>
<p>
<span>Osnovno državno tužilaštvo u Pljevljima optužnicom Kt.br.345/11 od 27.12.2011. godine optužilo je okrivljenog V. M. iz P. zbog krivičnog djela teška kradja iz čl. 240. st.1. tačka 1. Krivičnog zakonika navodeći da je okrivljeni krivično djelo izvršio na način mjesto i vrijeme kako je to bliže opisano u izreci ove presude. </span>
</p>
<p>
<span>U završnoj riječi zamjenik ODT-a je u cjelosti ostao pri podignutoj optužnici i predložio da sud okrivljenog oglasi krivim i osudi po zakonu.</span>
</p>
<p>
<span>Današnji glavni pretres je održan u odsutnosti uredno pozvanog zastupnika oštećenog T. p. "K." DOO P. C. P.</span>
</p>
<p>
<span>Okrivljeni V.  M. u svoju odbranu na glavnom pretresu je istakao u potpunosti kao na zapisniku pred zamjenikom ODT Pljevlja od dana 27.12.2011. godine da je dana 22.10.2011. godine u kasnim noćnim časovima bio sa svojim društvom u noćnom klubu  "Skuzi". Nakon toga je otišao u Kazino "Mat" koji se nalazi u centru grada gdje je igrao rulet i tu je izgubio oko 25,00 eura koliko je i imao novca kod sebe. Negdje oko 05,30 časova je napustio kazino o otišao do  M. m. "K." koji se nalzi nedaleko od kazina. Kada je došao do marketa tu je prošao nekoliko puta i kada je vidio da u blizini nema nikog udario je nogom u donji dio ulaznih vrata M. m. tako da se jedan dio vrata polomio, a nakon toga je kroz načinjeni otvor ušao u unutrašnjojst marketa gdje je iz registar kase uzeo oko 35,00-40,00 eura sitnog novca. Nakon toga iz prodajnog dijela krenuo je kroz unutrašnja vrata i ušao u pekaru koja se nalazi u sastavu M. m. i kada je ušao u unutrašnjost pekare čuo je muški glas kako govori "koje to" i nakon nekoliko trenutaka pojavio se njemu nepoznat muškarac koji je vjerovatno ušao sa zadnje strane objekta. Pitao ga je šta radi u objektu i jeli šta uzeo pa mu je on odgovorio da nije ništa uzeo i pokazao mu da nema ništa kod sebe od oduzetih artikala, a prethodno oduzeti novac iz M. je bio stavio u bokserice, tako da mu nije vratio taj oduzeti novac. Taj nepoznati čovjek ga je pitao hoćeli da pozove policiju ili da ide kod </span><span>gazde C. P., pa mu je on rekao da krenu kod C. i zajedno su pošli u pravcu Hotela, pa mu je on rekao da ne želi da razgovara sa C. i da on može slobodno da pozove policiju i tu su se razdvojili. Tada sa on opet vratio u Kazino i nastavio da igra rulet sve dok nije izgubio i taj novac koji je prethodno oduzeo iz marketa, a zatim je otišao kući. Istakao je da se kaje što je ovo uradio i da se to više neće ponoviti.</span>
</p>
<p>
<span>Na glavnom pretresu je istakao takodje da oduzeti novac nije vraćen oštećenom T. p.  "K." DOO P. </span>
</p>
<p>
<span>U završnoj riječi je istakao da se osjeća krivim, da priznaje krivicu, da se duboko kaje što je ovo učinio i obećava da neće više ni slično raditi pa na kraju je svoju odgovornost ostavio sudu na slobodnu procjenu.</span>
</p>
<p>
<span>U dokaznom postupku sud je pročitao odštetni zahtjev T. p.  "K." DOO P. od 31.10.2011. godine, pročitao službenu zabilješku UP PJ Pljevlja br. 03-240/11-10524/1 od 24.10.2011. godine, izvršio uvid u fotoelaborat UP PJ Pljevlja br. 516/11 od 22.10.2011. godine, pročitao nalaz i mišljenje Forenzičkog centra Danilovgrad br. 244/11-2-4642 od 10.11.2011. godine, pročitao zapisnik o daktiloskopskom vještačenju br. 995/11 i pročitao izvejštaj iz kaznene evidencije za okrivljenog.</span>
</p>
<p>
<span>Nakon provedenog dokaznog postupka i nakon ocjene svih izvedenih dokaza kako skupa tako i pojedinačno i u njihovoj medjusobnoj povezanosti jednog sa drugim sud je utvrdio da je okrivljeni V. M. iz P.  izvršio krivično djelo koje mu je optužnicom ODT-a stavljeno na teret, a na način mjesto i vrijeme kako je to bliže opisano u izreci ove presude. Ovakvu svoju odluku sud je zasnovao na svim izvedenim dokazima na glavnom pretresu kao i na osnovu potpunog priznanja okrivljenog. </span>
</p>
<p>
<span>Naime, uvidom u odštetni zahtjev T.  p.  "K." DOO P. se zaključuje da je to preduzeće postavilo imovinsko-pravni zahtjev u iznosu od 92,00 eura i to na ime depozita u  kasi u iznosu od 42,00 eura, kao i na ime opravke spoljnih vrata u iznosu od 50,00 eura.</span>
</p>
<p>
<span>Iz službene zabilješke UP PJ Pljevlja se zaključuje da su službenici policije dana 24.10.2011. godine sačinili službenu zabilješku gdje su konstatovali nadjeno stanje na licu mjesta prilikom uvidjaja. </span>
</p>
<p>
<span>Iz zapisnika od daktiloskopskom vještačenju br. 995/11 sa nalazom vještaka V. I. je utvrdjeno da trag papilarnih linija označen brojem 1 izazvan na licu mjesta (na staklenoj zdjeli u pekari u kojoj se nalazio sitan novac - depozit) potiče od palca desne ruke okrivljenog V. M.</span>
</p>
<p>
<span>Sud je u cjelosti prihvatio nalaz i mišljenje Forenzičkog centra Danilovgrad - vještaka Vuković Ivana, a isti nalaz se u potpunosti uklapa u potpuno priznanje okrivljenog. </span>
</p>
<p>
<span>Uvidom u fotoelaborat UP PJ Pljevlja se zaključuje da su radnici UP PJ Pljevlja uradili fotoelaborat te da su snimili nadjeno stanje na licu mjesta, a na istom se vidi bliži igled spoljašnosti lokala zatim unutrašnji dio lokala kao i detalji staklene zdjele koja se nalazi u pekari objekta sa otiskom prstiju na istim. </span>
</p>
<p>
<span>Iz izvještaja iz KE za okrivljenog sud je utvrdio da je okrivljeni osudjen presudom ovog suda K.br.187/11 od 29.11.2011. godine zbog krivičnog djela iz čl.239. st.1. Krivičnog zakonika gdje mu je izrečena kazna zatvora u trajanju od 30 dana.</span>
</p>
<p>
<span>Kod ovakvog činjeničnog stanja na osnovu svih izvedenih dokaza kao i na osnovu potpunog priznjanja okrivljenog sud je utvrdio da je okrivljeni izvršio krivično djelo koje mu je optužnicom ODT-a stavljeno na teret, a na način mjesto i vrijeme kako je to bliže opisano u izreci ove presude. Naime, okrivljeni je u ptopunsoti priznao izvršenje krivičnog djela da je provalio u objekat  M. m.vlasništvo T.  p. "K."  DOO P. na način što je udarcem nogom odvalio donji dio ulaznih vrata objekta i kroz tako načinjen otvor ušao u unutrašnjost objekta i iz registar kase </span><span>oduzeo sitan novac u iznosu od 42,00 eura, a zatim ušao kroz unutrašnja vrata u dio objekta gdje se nalazi pekara, pa ga je u daljim radnjama spriječio radnik V. R. </span>
</p>
<p>
<span>Prilikom odredjivanja vrste kazne i prilikom odmjeravanja njene visine sud je okviru opšte svrhe krivičnih sankcija cijenio i svrhu kazne zatvora, pa je sud mišljenja da je u konkretnom slučaju radi krivično-pravne zaštite protiv okrivljenog jedino opravdano izreći kaznu zatvora, što je sud i učinio, ali takodje sud je mišljenja da je imalo smisla okrivljenom istu kaznu i ublažiti, pa </span>
</p>
<p>
<span>mu je sud prilikom odmjeravanja visine kazne primijenio institut ublažavanja kazne i izrekao mu kaznu zatvora u trajanju od 6 mjeseci. Pri tome sud  je kao olakašvajuće okolnosti okrivljenom uzeo u obzir činjenicu da se radi o veoma maladom čovjeku koji je u potpunosti priznao izvršenje krivičnog djela i izrazio iskreno kajanje i obećao da u buduće neće vršiti krivična djela, pa je sud mišljenja da će i ublažena kazna u dovoljnoj mjeri uticati da okrivljeni ubuduće ne vrši krivična djela. Sud je mišljenja da je ista kazna okrivljenom adekvatna i primjerena težini učinjenog djela kao i samim posledicama, te da će se istom prema okrivljenom u cjelosti postići svrha kažnjavanja predvidjena u čl. 32. Krivičnog zakonika.</span>
</p>
<p>
<span>Shodno članu 226. i 229. ZKP CG sud je obavezao okrivljenog da na ime troškova vodjenja krivičnog postupka plati ovom sudu iznos od 50,50 eura, a isti iznos predstavlja naknadu ZIK-su - Zatvor Bijelo Polje za privodjenje okrivljenog na glavni pretres, a iznos  paušala od 27,50 eura sud je odredio imajući u vidu dužinu trajanja i složenost krivičnog postupka kao i imovno stanje okrivljenog.</span>
</p>
<p>
<span>Shodno članu 239. ZKP CG sud je obavezao okrivljenog da na ime štete plati oštećenom T. p. "K." DOO P. iznos od 92,00 eura , a na ime postavljenog odštetnog zahtjeva.</span>
</p>
<p>
<span>Sa iznijetih razloga odlučeno je kao u izreci presude.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">OSNOVNI SUD U PLJEVLJIMA</span>
</p>
<p style="text-align:center;">
<span class="span1">dana 01.03.2012. godine</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">Zapisničar,</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">S u d i j a,</span>
</p>
<p>
<span>Djondović Milenka</span><span></span><span></span><span></span><span></span><span></span><span></span><span></span><span>Branko Pejović</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA</span><span>: protiv ove presude dozvoljena je žalba u roku od 15 dana po prijemu iste</span>
</p>
<p>
<span></span><span>         Višem sudu u Bijelom Polju,a preko ovog suda.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">DOSTAVLJENO:</span>
</p>
<p>
<span>1x ODT Pljevlja</span>
</p>
<p>
<span>1x okrivljenom</span>
</p>
<p>
<span>6x u predmet</span>
</p>
<p>&nbsp;</p>
<p>&nbsp;</p>
<p>
<span></span><span></span>
</p>
<p>&nbsp;</p>
</div>
</div>


</body>
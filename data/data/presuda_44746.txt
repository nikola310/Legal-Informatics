<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:justify;hyphenate:auto;font-family:Times New Roman;font-size:12pt;}
.p2{text-align:justify;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:start;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
</style>
<meta content="milosav.zekic" name="author">
</head>
<body class="b1 b2">
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p2">
<span>OSNOVNI SUD U ROŽAJAMA</span>
</p>
<p class="p2">
<span>K.br.141/11</span>
</p>
<p class="p3">
<span>U  I M E  C R N E  G O R E</span>
</p>
<p class="p4"></p>
<p class="p4"></p>
<p class="p2">
<span>	Sudija Osnovnog suda u Rožajama  Milosav Zekić, uz učešće zapisničara Luboder Aide  rješavajući po optužnici Osnovnog državnog tužilaštva iz Rožaja Kt.br. 130/10 od 08.10.2010.g. podnijeta protiv okrivljenog  N. N. iz Rožaja, zbog krivičnog djela teška tjelesna povreda iz čl. 151. st. 1. Krivičnog zakonika,u ponovljenom postupku  nakon održanog glavnog i javnog pretresa dana 26.10.2010.g. u prisustvu Zamjenika Osnovnog državnog tužioca Selmanović Armina, oštećenog K. H, okrivljenog  i njegovog branioca adv. R. M. iz Bijelog Polja,   dana 27.10.2011.g. donio je i javno objavio</span>
</p>
<p class="p2"></p>
<p class="p2"></p>
<p class="p3">
<span>P R E S U D U</span>
</p>
<p class="p2"></p>
<p class="p2"></p>
<p class="p2">
<span>Ostavlja se na snazi  presuda ovoga suda K.br. 204/10 od 08.03.2011.g.  kojom je okrivljeni N. N. oglašen krivim, zbog krivičnog djela teška tjelesna povreda iz čl. 151.st. 1. KZ i osuđen na kaznu zatvora u trajanju od osam mjeseci, te obavezan da plati ovome sudu na ime troškova krivičnog postupka iznos od 82,50 eura i paušala  iznos od 150,00 eura,dok je oštećeni K. H. upućen na građansku parnicu radi ostvarivanja oštetnog zahtjeva.</span>
</p>
<p class="p2">
<span>	Obavezuje se okrivljeni da pored navedenih troškova  plati ovome sudu i troškove krivičnog postupka u iznosu od 42,50 eura, sve u roku od 15 dana po pravosnažnosti ove presude.</span>
</p>
<p class="p2"></p>
<p class="p2">
<span>	</span>
</p>
<p class="p3">
<span>O b r a z l o ž e nj e</span>
</p>
<p class="p2"></p>
<p class="p2">
<span>	Osnovno državno tužilaštvo iz Rožaja, podnijelo je ovome sudu optužnicu Kt.br. 130/10 od 08.10.2010.g. protiv optuženog N. N. iz Rožaja, zbog krivičnog djela teška tjelesna povreda iz čl. 151. st. 1. Krivičnog zakonika (KZ).</span>
</p>
<p class="p2">
<span>	Presudom ovoga suda K.br. 204/10 od 08.03.2011.g. okrivljeni je oglašen krivim zbog navedenog krivičnog djela i osudjen u osustvu na kaznu zatvora u trajanju od 8 (osam) mjeseci, i  obavezan da plati ovome sudu na ime troškova krivičnog postupka iznos od 82,50 eura i paušala  iznos od 150,00 eura,dok je oštećeni K. H. upućen na građansku parnicu radi ostvarivanja oštetnog zahtjeva,koja presuda je potvrđena presudom Višeg suda u Bijelom Polju Kž.br. 518/11 od 07.06.2011.g. 	</span>
</p>
<p class="p2">
<span>	Nakon pravosnažnosti navedene presude sud je rješenjem Kv. br. 118/11 od 29.06.2011.g. dozvolio ponavljanje krivičnog postupka u korist okrivljenog  i odredio novi glavni pretres.</span>
</p>
<p class="p2">
<span>	Na glavnom pretresu, u ponovljenom postupku, Zamjenik ODT-a Selmanović Armin je ostao pri  podnijetoj optužnici  i predložio da sud  presudu K.br. 504/10 od 08.03.2011.g. u cjelini ostavi  na snazi.  </span>
</p>
<p class="p2">
<span>	Oštećeni K. H. u završnoj riječi je istakao da se pridružuje krivičnom gonjenju ODT-a u odnosu na okrivljenog i da postavlja oštetni zahtjev čiji iznos nije precizirao. </span>
</p>
<p class="p2">
<span>	Branilac okrivljenog  adv. M.  R. je u završnoj riječi istakao da je u postupku utvrđeno da je kritičnom događaju predhodilo međusobno vrijeđanje okrivljenog i oštećenog i da je njegov branjenik time  doveden u jaku razdraženost tako da se prema njegovom stanovištu radi o krivičnom djelu teška tjelesna povreda iz čl. 151. st. 5. KZ a ne iz stava 1., te je predložio da  sud njegovog branjenika, ukoliko ne prihvati da je postupao u nužnoj odbrani, što blaže kazni. </span>
</p>
<p class="p2">
<span>	Okrivljeni je u svojoj odbrani istakao da oštećenog K. H. poznaje od ranije i da   sa njim do prije tri godine nije bio u lošim odnosima, a od tada ga oštećeni,  koji radi kao policajac,   stalno provocira na ulici tako što ga zaustavlja i kontroliše kada upravlja vozilom. Da je dana 22.05.2010.g. sa suprugom i maloletnom djecom bio u Peć i da je u tržnom centru Elkos sreo oštećenog koji mu se provokativno osmehnuo, pa ga je pozvao da popričaju o njihovim nesporazumima. Oštećeni je odbio njegov predlog i rekao mu da će  razgovarati o tome u Rožajama , prošao pored njega  i opsovao mu majku, pa je pošao za njim i kada ga je sustigao  dotakao ga je rukom za rame i tražio mu objašnjenje zbog čega mu psuje majku. Pošto mu je oštećeni  ponovo opsovao majku, kazao mu je da će on jebati svoju majku i udaljio se od njega jer nije nameravao da se svađa. Nakon 10-20 min. kada su se  ponovo sreli oštećeni mu je kazao da će ga čekati na graničnom prelazu Kula, Opština Rožaje i stao u gard prema njemu, podigao obje ruke sa ispruženim prstima kojim mu je dotakao bradu, pa pošto je pomislio da će da ga udari, preduhitrio ga je i udario ga pesnicom u predjelu glave, nakon čega su se potukli i međusobno udarali pesnicama. U jednom momentu ga je jedna ženska osoba sleđa  povukla rukama i udarila u leđa pa se udaljio sa lica mjesta, nakon čega je oštećeni psovao njegovu suprugu i nazivao je kurvom,  što ga je jako iznenadilo. Sa oštećenim se nije izmirio. Predložio je da ga sud oslobodi od optužbe jer nije izvršio djelo za koje je optužen.  </span>
</p>
<p class="p2">
<span>	Po ovoj krivičnopravnoj stvari, sud je izveo dokaze: saslušao svedoka-oštećenog K. H, svedoke M. R, M.  E, N. E,pročitao nalaz i mišljenje vještaka Dr J. T. dat na zapisniku iz izstrage Ki.br. 50/10 od 05.10.2010.g., izvještaj ljekara Službe hitne pomoći iz Peći broj 6392 od 22.05.2010.g., izvještaj specijaliste otorinolaringologa Dr M. E. od 22.05.2010.g., izvršio uvid u  spise predmeta ovoga suda K.br. 165/03 i uvid u izvod iz kaznene evidencije na ime okrivljenog,  dok je odbio predlog branioca okrivljenog za izvođenje dokaza ponovnim vještačenjem od strane vještaka medicinske struke dr. T. J, saslušanje  svjedoka M. M. i H. i pribavljanjem  snimka video nadzora preduzeća "Elkos" iz Peći obzirom da je našao da je izvođenje ovih dokaza suvišno, imajući u vidu već utvrđeno činjenično stanje. </span>
</p>
<p class="p2">
<span>	</span>
</p>
<p class="p2">
<span>	Svedok-oštećeni K. H. je posvjedočio da radi u Upravi policije-Ispostava Rožaje kao policajac. Da je početkom 2009.g. okrivljeni  N. N. nepropisno parkirao svoje vozilo u Rožajama, pa ga je upozorio da ukloni vozilo ili će biti kažnjen, što je on odbio i kazao mu "kazni ako smiješ" i otišao sa lica mjesta, a vozilo je ostavio na tom mjestu nepropisno parkirano. Da je zatim obavijestio saobraćajnu patrolu koja je došla na lice mjesta, kao i okrivljeni  koji je odbio da preda dokumenta patroli da bi mu napisali prijavu tj. nalog za plaćanje kazne, te pošto su ga poznavali napisali su mu nalog koji je i on potpisao. Da je nakon toga dana 22.05.2010.g.,  sa svojom sestrom R. i sestričinom E. kupovao robu u tržnom centru "Elkos" u Peći oko 15 časova kojom prilikom ga je neko udario rukom po ledjima, te kada se okrenuo vidio je okrivljenog, koji mu je kazao "ja tebe tražim toliko vremena, trebaš mi". Kada ga je pitao zbog čega mu treba odgovorio mu je "idemo da riješimo neke stvari", našta mu je kazao da ga ostavi na miru i produžio je dalje po tržnom centru, a okrivljeni  je ostao na tom mjestu. Da je nakon proteka oko jednog minuta pošao prema kasi da plati robu i u tom momentu je osjetio jak udarac u predjelu nosa, pa je sa obje ruke zaštitio glavu i vidio okrivljenog  ispred njega koji ga je više puta udarao pesnicama, jer je bio ošamućen, te nije uspio da se zaštiti.  Da je okrivljeni nakon što ga je izudarao pobjegao sa lica mjesta. Da je nakon toga prebačen u Dom zdravlja Peć gdje mu je ukazana ljekarska pomoć, a zatim je liječen i u Rožajama. Istakao je da okrivljenog  ni ranije ni kritičnog dana nije provocirao na bilo koji način, da mu nije psovao majku niti mu je prijetio, ni  pozivao  na tuču i dodirivao  prstima za bradu, niti  je upućivao bilo kakve uvredljive riječi njegovoj supruzi  već ga je okrivljeni  iznenada udario u predjelu nosa više puta i nanio mu povrede. Sa okrivljenim  se nije izmirio i ne želi da se miri.</span>
</p>
<p class="p2">
<span>	</span>
</p>
<p class="p2">
<span>	Svedok M. R. je posvjedočila da je  dana 22.05.2010.g. bila u Peć sa svojim bratom H. i ćerkom E. Dok su razgledali robu u tržnom centru "Elkos" vidjela je da je jedan čovjek prišao s ledja oštećenom i kazao mu da treba nešto da razgovaraju, našta nije obraćala pažnju jer je mislila da se poznaju, nakon čega je taj čovjek koga nije poznavala, nestao. Da je zatim pošla prema kasi, dok su E. i oštećeni ostali da kupe još neku robu i tada je čula plač i vrisku njene ćerke E. pa je pošla prema njima i vidjela da oštećenom teče krv niz lice i da ga E. drži za ruku. Da su zatim oštećenog poveli u bolnicu u Peći, jer je imao povredu u predjelu nosa, a kasnije joj je kazao da ga je udario okrivljeni  N. N.</span>
</p>
<p class="p2">
<span>	Svedoka M. E. je posvjedočila da je dana 22.05.2010.g. bila u Peć sa oštećenim, njenom majkom i suprugom oštećenog. Da je supruga oštećenog ostala u vozilu, dok su ona, njena majka i oštećeni pošli u tržni centar "Elkos" da kupe neku robu. Kada su razgledali robu do njih je prišao okrivljeni, kojeg je poznavala ranije iz vidjenja, i tražio je od oštećenog da sa njim nešto razgovara, pa su se udaljili nekoliko metara od njih i nešto su razgovarali, a ne zna o čemu. Nakon toga oštećeni je došao kod njih, te su nastavili da razgledaju robu po tržnom centru. Nakon nekoliko minuta okrivljeni  je ponovo prišao do oštećenog i bez ikakvog razloga ga je više puta udario pesnicama u predjelu glave od kojih udaraca mu je potekla krv iz nosa, pa je zavrištala, dozivala u pomoć i stala izmedju njih i dohvatila oštećenog da bi ga zaštitila od okrivljenog, koji se nakon toga udaljio sa lica mjesta. Nije primijetila da je okrivljeni u rukama imao neki predmet, tako da je oštećenog udarao pesnicama i nanio mu povrede. </span>
</p>
<p class="p2">
<span>	Svjedok N. E. je posvjedočila da je kritičnog dana bila u Peć sa svojim suprugom - okrivljenim N. i dvoje maloletno djece. Kada su trgovali u tržnom centru Elkos videla je da okrivljeni razgovara sa oštećenim,  kojeg do tada nije poznavala i da ga poziva da piju kafu i razgovaraju kao ljudi, što oštećeni nije prihvatio već je otišao od njega i opsovao mu majku govoreći mu da će mu pokazati. Pa je okrivljeni pošao za njim i kada ga je sustigao dotakao ga je rukom za rame i  pitao  zašto ga psuje, nakon čega su ljutito razgovarali što je zaključila po izrazima lica i pokretima ruku i tijela ali nije čula šta su govorili jedan drugom jer su se udaljili od nje.  Nakon toga oni su se razišli i okrivljeni je došao kod nje i djece  dok je oštećeni stajao na istom mjestu i   prijetio mu prstom i povišenim glasom mu psovao majku, našta se on nije osvrćao. Da su se nakon 15-20 minuta ponovo sreli sa oštećenim,  koji je prilikom mimoilaženja kazao okrivljenom "čekam te na Kulu" našta ga je oštećeni pitao "zbog čega da me čekaš" pa su obojica zastali i međusobno se raspravljali kojom prilikom mu je oštećeni opsovao majku i kazao da će ga zapamtiti našta mu je okrivljeni odgovorio da će jebati svoju majku a ne njegovu. Tom prilikom oštećeni je prišao blizu okrivljenog, podigao obje ruke i sa ispruženim kažiprstima dodirnuo mu bradu tj.vrat, pa pošto je pomislila da će  ga udariti  okrenula se da vidi djecu. U tom momentu među njima je došlo do tuče,  ali ona nije obraćala pažnju na njih već je posvetila veću pažnju na djecu. Vidjela je da je jedna djevojka povukla okrivljenog za jaknju sleđa i udarala ga rukama, nakon čega se on udaljio sa lica mjesta, dok je ona malo kasnila da bi uzela djecu, pa ju je tada oštećeni psovao  nazivajući je kurvom. </span>
</p>
<p class="p2">
<span>	Iz nalaza i mišljenja vještaka medicinske struke Dr J. T.-ORL i navoda iz medicinske dokumentacije vidi se da je oštećeni kritičnog  dana zadobio povrede u vidu preloma nosnih kostiju sa pomijeranjem, koja povreda se kvalifikuje kao teška tjelesna povreda koja neće ostaviti trajne posledice, a ista je mogla biti nanijeta  dejstvom tupe mehaničke sile, a može i udarcem stisnute pesnice. </span>
</p>
<p class="p2">
<span>	Cijeneći</span><span class="s1">  </span><span>odbranu okrivljenog i sve izvedene dokaze kako pojedinačno, tako i u medjusobnoj vezi u smislu čl. 370. st. 3.  Zakonika o krivičnom postupku (ZKP), sud je nesumnjivo utvrdio činjenično stanje kao u dispozitivu ove presude.</span>
</p>
<p class="p2">
<span>	Utvrdjeno činjenično stanje prizilazi iz dokaza izvedenih u postupku a djelimično nalazi oslonca i u iskazu okrivljenog. </span>
</p>
<p class="p2">
<span>	Naime iz iskaza svjedoka - oštećenog K. H. utvrđeno je da ga je okrivljeni  dana 22.05.2010.g. oko 15 h  brezrazložno napao u tržnom centru "Elkos" u Peći i  udrio ga stisnutim pesnicama više puta u predjelu glave i nanio mu tjelesne povrede. </span>
</p>
<p class="p2">
<span>	Iskaz oštećenog sud je prihvatio kao jasan, objektivan i uvjerljiv, a dovodeći isti u vezu sa iskazima svjedoka M.R. i M. E, čije iskaze je sud takođe prihvatio kao uvjerljive,objektivne i međusobno saglasne u bitnom, iz kojih se takođe utvrđuje da je okrivljeni u kritičnom momentu  napao oštećenog i udarao ga stisnutim pesnicama u predjelu glave - nosa od kojih udaraca mu je potekla krv iz nosa, zaista nema sumnje u drugačije činjenično stanje.</span>
</p>
<p class="p2">
<span>	Iskaz oštećenog  i imenovanih  svjedoka nalaze oslonca i u nalazu i mišljenju vještaka medicinske struke dr. J. T. kojem je sud poklonio punu vjeru kao i navodima iz medicinske dokumentacije iz kojih se utvrđuje da je oštećeni kritičnog dana zadobio povrede u vidu preloma nosnih kostiju sa pomjeranjem, koja se kvalifikuje kao teška telesna povreda i  mogla je biti nanijeta udarom pesnice, upravo na način na koji je to opisao oštećeni.</span>
</p>
<p class="p2">
<span>	Sud je cijenio iskaz okrivljenog, pa je isti prihvatio u djelu u kojem ne spori odlučne činjenice koje su utvrđene u postupku.</span>
</p>
<p class="p2">
<span>	Naime okrivljeni ne spori da je u kritičnom momentu udario oštećenog pesnicom, ali se brani da je bio izazvan od njega. Brani se da je oštećeni  njemu i njegovoj supruzi upućivao uvredljive riječi a zatim  je prišao do njega, podigao ruke i prislonio mu prste na bradu , te pošto je  očekivao da će da ga udari, preduhitrio ga je i prvi ga  udario nakon čega su se međusobno tukli. </span>
</p>
<p class="p2">
<span>	Iskaz okrivljenog u ovom dijelu sud nije prihvatio obzirom da je isti neobjektivan, neuvjerljiv i u cjelosti opovrgnut iskazom oštećenog koji nalazi oslonca i u iskazima M. R. i E, kojima je sud poklonio punu vjeru, tako da je očigledno da okrivljeni sa ovakvom odbranom smišljeno i sračunato nastoji da izbjegne krivičnopravnu odgovornost.</span>
</p>
<p class="p2">
<span>	Sud je cijenio i iskaz svjedoka N. E. u kojem ističe da je oštećeni kritičnog dana upućivao okrivljenom i njoj uvredljive i  prijeteće riječi i izazivao okrivljenog na tuču tako što je podigao obje ruke i sa ispruženim kažiprstima ga dodirnuo za vrat, nakon čega su se međusobno potukli, ali  njen iskaz  nije prihvatio obzirom da je isti neuvjerljiv, neobjektivan i opovrgnut veoma ubjedljivim kazivanjem ostalih saslušanih svjedoka koji nalaze oslonca i u nalazu i mišljenju vještaka medicinske struke, tako da je očigledno da ovaj svjedok u dogovoru sa svojim suprugom- okrivljenim istovjetno prestavlja događaj kao i on,  nastojeći na taj način da mu  pomogne da izbjegne  krivičnopravnu odgovornost.</span>
</p>
<p class="p2">
<span>	Dakle, u postupku je utvrdjeno da je optuženi dana 22.05.2010.g. oko 15 h, u "Elkos" tržnom centru u Peći, teško tjelesno povrijedio K. H, na način što ga je stisnutim pesnicama udario više puta u predjelu glave, nanoseći mu tom prilikom tešku tjelesnu povredu u vidu preloma nosnih kostiju sa pomijeranjem. </span>
</p>
<p class="p2">
<span>	U konkretnom slučaju okrivljeni je bio svestan svog djela tj. svestan da na opisani način nanosi oštećenom tešku tjelesnu povredu i to je htio, pa je postupao  sa direktnim umišljajem.</span>
</p>
<p class="p2">
<span>	Iz ovakvog iznijetog i utvrdjenog činjeničnog stanja nesumnjivo proizilazi da su u radnjama okrivljenog sadržani svi bitni elementi krivičnog djela teška tjelesna povreda iz čl. 151. st. 1. KZ.</span>
</p>
<p class="p2">
<span>	Sa navedenih razloga sud nije prihvatio tezu odbrane branioca okrivljenog da je okrivljeni u konkretnom slučaju postupao u stanju jake razdraženosti u koju je doveden od strane oštećenog, jer je u postupku utvđeno da oštećeni nije izazvao okrivljenog na ovakvo postupanje, već da ga je okrivljeni bezrazložno napao i udarao  pesnicama i nanio mu navedenu povredu, pa se okrivljeni ne može pozivati ni na nužnu odbranu ni na izvršenje djela na mah. </span>
</p>
<p class="p2">
<span>	Sa navedenih razloga sud je ostavio na snazi raniju presudu ovaga suda K.br. 204/10 od 08.03.2011.g. kojom je okrivljeni oglašen krivim  zbog navedenog krivičnog djela i osudjen  na kaznu zatvora u trajanju od 8 (osam)  mjeseci ,cijeneći pritom iste olakšavajuće i otežavajuće  okolnosti  kojim se rukovodio prilikom odlučivanja o izboru vrste i visine kazne, koje su navedene u pomenutoj presudi. Sud   smatra da je izrečena kazna primjerena stepenu društvene opasnosti djela, stepenu krivice okrivljenog i nastalim posledicama i da se sa istom, obzirom na raniju višestruku osudjivanost okrivljenog,  jedino može ostvariti svrha kažnjavanja iz čl. 32. KZ.</span>
</p>
<p class="p2">
<span>	Takođe sud je ostavio na snazi i pomenutu presudu kojom je okrivljeni obavezan da plati ovome sudu na ime  troškova krivičnog postupka iznos od 82,50 eura  i paušala u iznosu od 150,00 eura,  dok je oštećeni upućen na građansku parnicu radi ostvarivanja oštetnog zahtjeva, sa razloga koji su navedeni u toj presudi. 	</span>
</p>
<p class="p2">
<span>	Pored navedenih  troškova sud je u smislu čl. 226. st. 1. tač. 2. obavezao okrivljenog da plati ovome sudu i troškove postupka u iznosu od 42,50 eura, koji se odnose na ime putnih troškova i dnevnice   za pristup  svjedoka  M. E. na pretresu.</span>
</p>
<p class="p2">
<span>	Sa izloženog odlučeno je kao u dispozitivu ove presude. </span>
</p>
<p class="p2"></p>
<p class="p2">
<span>	OSNOVNI SUD  U ROŽAJAMA, dana 27.10.2011.g. </span>
</p>
<p class="p2">
<span>	</span>
</p>
<p class="p2"></p>
<p class="p2">
<span>Zapisničar,						           SUDIJA,</span>
</p>
<p class="p2">
<span>Luboder Aida  s.r.						Zekić Milosav  s.r.</span>
</p>
<p class="p2"></p>
<p class="p2"></p>
<p class="p2">
<span>PRAVNA POUKA: Protiv ove presude može se izjaviti žalba u roku od 15 dana od dana prijema iste i to Višem sudu u Brijelom Polju, a preko ovog suda.</span>
</p>
<p class="p4"></p>
<p class="p5"></p>


</body>
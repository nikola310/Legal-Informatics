<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-style:italic;}
.p1{text-align:end;hyphenate:auto;font-family:Arial;font-size:12pt;}
.p2{text-align:end;hyphenate:auto;font-family:Times New Roman;font-size:14pt;}
.p3{text-align:start;hyphenate:auto;font-family:Times New Roman;font-size:14pt;}
.p4{text-align:center;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Arial;font-size:12pt;}
.p6{text-indent:0.5in;text-align:justify;hyphenate:auto;font-family:Arial;font-size:12pt;}
.p7{text-align:justify;hyphenate:auto;font-family:Arial;font-size:12pt;}
.p8{text-indent:0.5in;text-align:start;hyphenate:auto;font-family:Arial;font-size:12pt;}
.p9{text-indent:0.5in;text-align:center;hyphenate:auto;font-family:Arial;font-size:12pt;}
.p10{text-align:justify;hyphenate:auto;font-family:Times New Roman;font-size:14pt;}
</style>
<title>Posl</title>
<meta content="marija.cupic" name="author">
</head>
<body class="b1 b2">
<p class="p1">
<span class="s1">Posl.br. K. 10/13</span>
</p>
<p class="p2"></p>
<p class="p2"></p>
<p class="p3">
<span class="s1">	</span>
<!--Image link to '0.jpg' can be here-->
</p>
<p class="p2"></p>
<p class="p4">
<span>U    I M E   C R N E   G O R E</span>
</p>
<p class="p4"></p>
<p class="p5"></p>
<p class="p6">
<span class="s1">OSNOVNI SUD U CETINJU</span><span>, kao prvostepeni krivični, po sudiji Ćupić Mariji, kao sudiji pojedincu, uz sudjelovanje sudskog službenika Martinović Aleksandre kao zapisničara, u krivičnom predmetu okr. P. R. iz Cetinja, zbog krivičnog djela krađa iz čl. 239. KZ-a, a po optužnom predlogu  Osnovnog državnog tužilaštva u Cetinju Kt.br. 199/12 od 23.01.2013. godine,nakon  održanog glavnog i javnog pretresa dana 27.03.2013.godine, u prisustvu savjetnika ODT-a u Cetinju, Đ. M. ovl.predstavnika oštećene ED Cetinje A. R.  donio je dana 01.04.2013.godine  i javno objavio </span>
</p>
<p class="p6"></p>
<p class="p6"></p>
<p class="p4">
<span>P R E S U D U</span>
</p>
<p class="p5"></p>
<p class="p5"></p>
<p class="p7">
<span>Okrivljeni P. R., od oca Gojka i majke Bosiljke, rođene Z. rođen  …… godine u Cetinju, gdje i prebiva, državljanin Crne Gore, nezaposlen, oženjen, ,otac troje maloljetne djece, pismen, sa završenom Osnovnom školom, lošeg imovnog stanja, neosuđivan </span>
</p>
<p class="p5">
<span>                               </span>
</p>
<p class="p5"></p>
<p class="p5">
<span>                                                   K r i v     je  :</span>
</p>
<p class="p5"></p>
<p class="p5">
<span>Što je :</span>
</p>
<p class="p5"></p>
<p class="p5"></p>
<p class="p7">
<span>U vremenskom periodu od 22.04. do 22.07.2012. godine, u porodičnoj kući, lociranoj u naselju … opština Cetinje, iako svjestan da je oduzimanje tuđe pokretne stvari, u namjeri da njenim prisvajanjem sebi pribavi protivpravnu imovinsku  korist preko 150,00 eura zabranjeno, voljno oduzeo i prisvojio električnu energiju, vlasništvo oštećene “E. C. G.” AD N. – E. C. u količini od 2.727,8 KWh, ukupne novčane vrijednosti od 102,60 eura, na način što je ispred postavljenog električnog brojila marke “Landis” br. 91194535 instalirao dovodni električni kabal tipa PP OO, presjeka 3 x 2,5 mm2, na koji je spojio jednu električnu utičnicu, tako da se električna energija preuzeta od strane električnih potrošača u kući, nije mogla registrovati na naznačenom mjernom uređaju,</span>
</p>
<p class="p7"></p>
<p class="p5">
<span>-čime je izvršio krivično djelo krađa iz čl.239. st.1. Krivičnog zakonika</span>
</p>
<p class="p5"></p>
<p class="p8">
<span>- pa mu sud primjenom citiranog zakonskog propisa, te primjenom čl.4, 5, 13, 15, 42, 52, 53, 54 KZ-a, 226-229 , 374 ZKP-a izriče</span>
</p>
<p class="p8"></p>
<p class="p8"></p>
<p class="p4">
<span>U S L O V N U    O S U D U</span>
</p>
<p class="p4"></p>
<p class="p9"></p>
<p class="p7">
<span>Kojom okrivljenom utvrđuje kaznu zatvora u trajanju od jednog mjeseca i istovremeno određuje da se navedena kazna neće izvršiti ukoliko okrivljeni u vremenskom periodu od jedne godine od dana pravosnažnosti presude ne počini novo krivično djelo.</span>
</p>
<p class="p6"></p>
<p class="p7">
<span>Dužan je okrivljeni da na ime troškova krivičnog postupka uplati iznos od 71,90 eura, te na ime paušala iznos od 30,00 eura u roku od 15 dana , po pravosnažnosti presude pod prijetnjom prinudnog izvršenja u korist budžeta Crne Gore.</span>
</p>
<p class="p6"></p>
<p class="p5"></p>
<p class="p5"></p>
<p class="p5">
<span>                                                   O b r a z l o ž e nj e </span>
</p>
<p class="p5"></p>
<p class="p7">
<span>Osnovno državno tužilaštvo u Cetinju podnijelo je ovom sudu optužni predlog Kt.br.199/12 od 23.01.2013. godine protiv okr. P. R. iz Cetinja, zbog krivičnog djela krađa iz čl. 239. KZ-a. Krivičnog zakonika. U završnoj riječi na glavnom pretresu zastupnik optužbe je ostao pri podnijetom optužnom predlogu i predložio sudu da okrivljenog oglasi krivim za predmetno krivično djelo i osudi po zakonu.</span>
</p>
<p class="p7"></p>
<p class="p7">
<span>Sud je shodno čl. 457. ZKP-a, glavni pretres održao u odsustvu uredno pozvanog okrivljenog, obzirom da njegovo prisustvo nije nužno, jer je ranije bio saslušan kod ODT-a u Cetinju  na zapisniku Kt.br. 199/12 od 20.12.2012. godine, gdje je u svojoj odbrani istakao da je korisnik potkrovlja svoje porodične kuće, u kojoj je dana 22.08.2012. godine . od strane radnika E. C. G. izvršena kontrola mjernog mjesta, kojom je na zapisniku br. 005922, evidentirano, da je na mjernom mjestu zatečen kabal presjeka 3x2,5 mm, priključen ispred mjernog uređaja, preko kojeg se utrošak  električne energije nije mogao evidentirati. U objektu-potkrovlju, koje nije useljeno, obzirom  da zbog nedostatka para nije mogao dovršiti, postojala je isključivo jedna utičnica, a koju se utučnicu zajedno sa spornim kablom instalirali građevinski radnici iz Bosne, koji su radili na njegovom objektu, tj potkrovlju. Istakao je da su ovi radnici taj kabal instalirali negdje u junu mjesecu 2012. godine i da su isti koristili za mješalicu. Kada je došao sa sela na Cetinje izvršio je obilazak potkrovlja, koje su radili ovi radnici, kada su mu saopštili da su instalirali sporni kabal, koji im je koristio za rad mješalice i da mu je ovo saopštio radnik po imenu B. i da za istog nema bliže podatke osim što zna da je isti iz Zvornika-Bosna i Hercegovina. Nije uklonio ovaj kabal iz razloga što im je bio potreban za mješalicu ,a nije se duže zadržavao na Cetinje, tako da je ovaj kabal i zaboravio. Nakon 22.08.2012. godine, kada je ova nepravilnost uočena, radnici su nastavili da koriste struju iz utičnice koja se nalazila na donjem spratu, a koja je legalno priključena na snabdijevanje. Istakao da su ovi radnici radili efektivno godinu i  po dana. Sa spornog kabla, ni u kom slučaju nije bilo utrošeno električne energije u  iznosu od 553,59 eura, već je taj iznos mogao dostići najviše 15,00 eura ,a žao mu je zbog svega.</span>
</p>
<p class="p7"></p>
<p class="p7">
<span> Radi razjašnjenja date krivičnopravne stvari sud je u dokaznom postupku na glavnom pretresu proveo dokaze: saslušao ovlašćenog predstavnika oštećene "E. C. G." A.D.N.-E. C. A. R. svjedoka K. R. ,svjedoka M. S. ,svjedoka K. A. pročitao nalaz i mišljenje vještaka elektro struke M. B. od 15.01.2013. godine, pročitao zapisnik o kontroli mjernog mjesta ED A-D. N. AD C .broj 3 od 22.08.2012. godine, pročitao obračun ED C. G. AD N. ED C. broj 174/22/12 neovlašćeno preuzete električne energije na osnovu zapisnika o kontroli mjernog mjesta broj 4201-7415 od 22.08.2012. godine, izvršio uvid u fotodokumentaciju ED CG AD N. ED C. te pročitao izvještaj iz KE UP Ispostave Cetinje br. 02-245/415 od 15.02.2013. godine za okrivljenog.</span>
</p>
<p class="p7"></p>
<p class="p7">
<span>Iz iskaza ovlašćenog predstavnika Elektrodistribucije Cetinje A. R. proizilazi da je ostala prema navodima u podnijetoj krivičnoj prijavi. Radi konkretizacije je  navela da je prema priloženoj dokumentaciji kod prijavljenog potrošača dana 28.08.2012. godine vršena kontrola brojila br. 91194535 i tom  prilikom utvrđeno je da je na mjernom mjestu zatečen kabal presjeka 3x2,5 mm, priključen ispred mjernog uređaja, preko kojeg se utrošak  električne energije na brojilu nije evidentirano. U potkrovlju objekta koji nije useljen instalisana je jedna utičnica preko koje je korišćena nelegalna potrošnja. Takođe je navela da iz dokumentacije iz baze podataka kod okrivljenog potrošača prethodna kontrola  je vršena dana 13.10.2009. godine, kojom prilikom  je konstatovano  zapisnikom  br. 4201-13581 da je mjerno mjesto ispravno, nakon koje kontrole je brojilo plombirano plombom oznake N3. Pojasnila je da je dana 23.10.2009. godine, zbog tehničkih nedostataka na brojilu marke “Siti” DST1 br. 093621, radnik ED Cetinje izvršio zamjenu istog i tom prilikom postavio brojilo marke “Lendis” br. 91194535, koje je nakon ugradnje plombirano ED plombom oznake CT 002627. Obračun protivpravno oduzete električne energije izvršen je na osnovu člana 58. i 59. Pravila za snabdijevanje električnom energijom, na ukupan iznos od 553,59 eura. Izjavila je da je opunomoćena  da se pridruži krivičnom gonjenju ,a da ne postavlja imovinskopravni zahtjev jer je podnijet predlog za izvršenje na osnovu vjerodostojne isprave Osnovnom sudu u Cetinju dana 16.10.2012.godine, br.401601-9000532,na osnovu kojeg je donijeto Rješenje o izvršenju br.2163/12 od 26.10.2012.godine.</span>
</p>
<p class="p7"></p>
<p class="p7">
<span>Iz iskaza svjedoka K. R. proizilazi da je dana 22.08.2012. godine, pošao sa kolegama, M. S. R. P. i K. A. ,a po pozivu K. koji je izvršio raniju kontrolu, prilikom  koje je ustanovljeno da u porodičnoj kući P. R. je spojen kabal sa stuba, čiju potrošnju ne evidentira brojilo na kući. Prilikom kontrole je sa kolegama primijetio u potkrovlju kuće okrivljenog kabal presjeka 3x2,5 mm, koji je priključen ispred mjernog mjesta, preko kojeg je neovlašćeno preuzimana električna energija. Pojasnio je da potkrovlje nije bilo useljeno i da je u njemu bila instalirana jedna utičnica i to na završetku spornog kabla. Tom prilikom su isključivo konstatovali tu nepravilnost ,a vjerovatno je kasnije njihov kolega K. A. isključio predmetni kabal sa napajanja. Nije se mogao sjetiti da li je kontroli mjernog mjesta prisustvovao P. R. ali misli da jeste neko od njegove familije.</span>
</p>
<p class="p7"></p>
<p class="p7"></p>
<p class="p7">
<span>Iz iskaza svjedoka M. S. proizilazi da je dana 22.08.2012. godine, pošao sa kolegama, R. P. K. R. i K. A. a po pozivu K. koji je izvršio raniju kontrolu, prilikom  koje je ustanovljeno da je u porodičnoj kući P. R. spojen kabal sa stuba, čiju potrošnju ne evidentira brojilo na kući. Prilikom kontrole je sa kolegama primijetio u potkrovlju kuće okrivljenog kabal presjeka 3x2,5 mm, koji je priključen ispred mjernog mjesta, preko kojeg je neovlašćeno preuzimana električna energija. Pojasnio je da potkrovlje nije bilo useljeno i da je u njemu bila instalirana jedna utičnica. Tom prilikom su isključivo konstatovali tu nepravilnost, a vjerovatno je kasnije njihov kolega K. A. isključio predmetni kabal sa napajanja. Nije se mogao sjetiti da li je kontroli mjernog mjesta prisustvovao P. R.</span>
</p>
<p class="p7"></p>
<p class="p7">
<span>Iz iskaza svjedoka K. A. proizilazi da je dana 22.08.2012. godine, pošao sa kolegama M. S. R. P. i K. R. kako bi izvršio kontrolu brojila potrošača P. R. po nalogu šefa grupe za mjerenje ED Cetinje.U potkrovlje njegove porodične kuće zatekli su kabal presjeka 3x2,5mm koji je bio priključen  ispred mjernog mjesta i preko koga je neovlašćeno preuzimana električna energija. U tom potkrovlju, koje nije bilo useljeno bila je instalirana jedna utičnica i to na završetku spornog kabla. Konstatovali su tu nepravilnost i sačinili zapisnik koji su svi potpisali, nakon čega su njegove kolege R. P. K. R. i M. S.  po njegovom nalogu otišli sa lica mjesta dok je on predmetni kabal isključio sa napajanja. Sjeća se da je kontroli mjernog mjesta prisustvovala supruga  P. R.  koja  nije potpisla zapisnik.</span>
</p>
<p class="p7"></p>
<p class="p7">
<span>Iz nalaza i mišljenja sudskog vještaka elektrotehničke struke  M. B. iz Podgorice, od 15.01.2013. godine,proizilazi da su potrošači dužni da na mjestu preuzimanja električne energije posjeduju uredno plombiran mjerni uredjaj i da preuzetu električnu energiju nakon očitavanja i ispostavljanja mjesečnog računa uredno plaćaju isporučiocu. Radi se o nelegalnom potrošaču zato što je instalirao energetski kabal tipa PP OO 3 x 2,5mm2 ispred električnog brojila tako da se preuzeta električna energija preko tog kabla nije registrovala na električnom brojilu. Metodologija obračuna koju je primijenio Isporučilac predstavlja maksimalnu moguću potrošnju obračunatu u skladu sa nominalnom strujom koju prenosi napojni vod tipa PP-OO 3x2,5mm2. Pojasnio je da ako se uzme prezentirana  snaga od 5,06 kw istaknuta u obračunskoj listi isporučioca i prosječno dnevno vrijeme korišćenja od 6 h ,uz primjenu cijene više tarife isporuke električne energije dolazi se do dnevnog ekvivalenta od 1,14 eura što na mjesečnom nivou iznosi 34,25 eura. Primjenom člana 58 i 59 Pravila o snabdijevanja električnom energijom (Sl.List CG ) može se zaključiti da je potrošač mogao za 90 dana nelegalne potrošnje oduzeti iz mreže isporičioca 2727,8 kwh električne energije što odgovara novčanom ekvivalentu od 102,6 eura.</span>
</p>
<p class="p7"></p>
<p class="p7">
<span>Iz zapisnika o kontroli mjernog mjesta ED CG AD Nikšić - Elektrodistribucije Cetinje, br. 3 od 22.08.2012. godine, proizilazi da se radi o potrošaču P. R. na adresi ...“ sa pretplatničkim brojem  22221759,kategorije domaćinstvo, broj brojila 91194535, da je kod potrošača pronađen kabal 3x2,5 mm2 priključen ispred mjernog mjesta preko kojeg je neovlašćeno preuzimana elektična energija, da je u objektu instalisana jedna utičnica, i da se radi o potkrovlju. Kontrola je izvršena oko 08:00 časova i  kabal je isključen. </span>
</p>
<p class="p10"></p>
<p class="p7">
<span>Iz obračuna EP CG AD Nikšić, neovlašćeno pruzete električne energije br. 174/22/12 od 22.08.2012. godine proizilazi da je okrivljeni za navedeni vremenski period protivpravno preuzeo 5.586 KW/h električne energije, novčane vrijednosti od 553,59 eura.</span>
</p>
<p class="p7"></p>
<p class="p7">
<span>U fotodokumentaciji UP Isposave Cetinje dat je prikaz mjesta sa kojeg je protivpravno oduzimana električna energija I zatečeno stanje ,tj.vidi se na koji je način okrivljeni vršio protivpravno oduzimanje električne energije.</span>
</p>
<p class="p10"></p>
<p class="p7">
<span>Iz izvještaja iz KE UP Ispostave Cetinje br. 02-245/415 od 15.02.2013. godine za okrivljenog proizilazi da isti nije osuđiavan.</span>
</p>
<p class="p7"></p>
<p class="p7">
<span>Analizirajući rezultate provedenog dokaznog postupka, te na osnovu savjesne i brižljive ocjene svih provedenih dokaza pojedinačno i u svojoj ukupnosti, sud je utvrdio da su rezultati dokaznog postupka  nedvosmisleno ukazali da je okrivljeni počinio krivično djelo krađa iz čl.239.st.1. Krivičnog zakonika, činjenično i pravno opisano u dispozitivu ove presude, a ovo iz sledećih razloga: </span>
</p>
<p class="p7">
<span>Utvrđujući činjenice radi pravilnog određenja materijalnopravnog odnosa u datoj krivično pravnoj stvari sud je nesumnjivo utvrdio da je  okrivljeni u vremenskom periodu od 22.04. do 22.07.2012. godine, u porodičnoj kući, lociranoj u naselju …. opština Cetinje, iako svjestan da je oduzimanje tuđe pokretne stvari, u namjeri da njenim prisvajanjem sebi pribavi protivpravnu imovinsku korist preko 150,00 eura zabranjeno, voljno oduzeo i prisvojio električnu energiju, vlasništvo oštećene “E. C. G.” AD Nikšić – E. C. u količini od 2.727,8 KWh, ukupne novčane vrijednosti od 102,60 eura, na način što je ispred postavljenog električnog brojila marke “Landis” br. 911945535 instalirao dovodni električni kabal tipa PP OO, presjeka 3 x 2,5 mm2, na koji je spojio jednu električnu utičnicu, tako da se električna energija preuzeta od strane električnih potrošača u kući, nije mogla registrovati na naznačenom mjernom uređaju.</span>
</p>
<p class="p7"></p>
<p class="p7">
<span>U ovakvim se radnjama okrivljenog koje se sastoje u oduzimanju tuđe pokretne stvari – električne energije u vrijednosti od 102,60 eura i nastupjelim posledicama uz jasnu namjeru koja je postojala kod okrivljenog da oduzimanjem električne energije, kao potrošač iste, pribavi sebi protivpravnu imovinsku korist,preko 150,00 eura stiču sva zakonska obilježja bića krivičnog djela kradja iz čl. 239. st. 1. KZ-a , pri čemu je sud utvrdjujući subjektivan odnos okrivljenog prema izvršenom krivičnom djelu utvrdio direktan umišljaj, jer je isti bio svjesan svog djela i svih njegovih obilježja i htjeo je njegovo izvršenje (isti je bio svjesan da je time što je instalirao predmetni dovodni električni kabal na koji je spojio jednu utičnicu ispred postavljenog električnog brojila , tako da se električna energija preuzeta od strane električnih potrošača u kući, nije mogla registrovati na naznačenom mjernom mjestu uređaja, dok je njegov umišljaj po mišljenju suda bio usmjeren na protivpravno oduzimanje električne energije, sve dok bude u mogućnosti da to čini, a u namjeri da sebi pribavi protivpravnu imovinsku korist, preko 150,00 eura).</span>
</p>
<p class="p7"></p>
<p class="p7">
<span>Imajući prednje u vidu, sud je kao jasne i istinite prihvatio saglasne iskaze svjedoka K. R. M. S. i K. A. koji su po mišljenju suda  objektivno prikazali zatečeno stanje na licu mjesta kod okrivljenog, koje su zapisnički konstatovali, a koji zapisnik, kao i iskaz ovlašćenog predstavnika oštećene je sud takođe prihvatio nalazeći da su od presudne važnosti za razrješenje date krivične stvari, u sklopu sa dopisom elektrodistribucije od 16.10.2012. godine.</span>
</p>
<p class="p7"></p>
<p class="p7">
<span>Cjeneći nalaz i mišljenje angažovanog sudskog vještaka elektrotehničke struke M. B. sud je isti u cjelosti prihvatio kao jasan  i istinit.</span>
</p>
<p class="p6"></p>
<p class="p7">
<span>Za napomenuti je  da sud nije prihvato obračun "Elektroprivrede Crne Gore" A.D. Nikšić -Elektrodistribucije Cetinje koji se odnosi na izvršeni obračun neovlašćeno utrošene energije od strane okrivljenog na iznos od 533,59 eura,obzirom da je u suprotnosti sa  nalazom i mišljenjem vještaka elektro struke koji je nalaz sud  prihvatio u potpunosti kao objektivan, jasan i istinit, jer je dati nalaz užestručni, odn.vještak elektrotehičke struke se znatno bliže i podrobnije osvrnuo na stvarnu i ukupnu potrošačku moć spornog objekta.</span>
</p>
<p class="p7"></p>
<p class="p7">
<span>Okrivljeni u navodima svoje odbrane ne negira da su zatečene nepravilnosti  u njegovoj kući,odn.da se električna energija nije uredno registrovala preko električnog brojila što je sud prihvatio jer je u saglasnosti sa utvrđenim činjeničnim stanjem. Međutim,u ostalom dijelu sud nije prihvatio odbranu okrivljenog jer  je očigledno   da je interes okrivljenog bio usmjeren na sticanje koristi, obzirom da zatečeno stanje .</span>
</p>
<p class="p6"></p>
<p class="p7">
<span>Dakle, u nedostatku elemenata koji bi umanjili ili isključili sposobnost okrivljenog  da shvati značaj svojih postupaka i da njima upravlja, Sud ga  nalazi krivično odgovornim i oglašava krivim.</span>
</p>
<p class="p7"></p>
<p class="p7">
<span>Sud je odustao od saslušanju svjedoka R. P. iz razloga što je predmetna krivičnopravna stvar u dovoljnoj mjeri rasvijetljena za donošenje meritorne odluke, odn. saslušanje ovog svjedoka vodilo samo odugovlačenju postupka, a nebi uticalo na donošenje drugačije odluke, a i kod činjenice da postoji zapisnik o izvršenoj kontroli gdje je konstatovano zatečeno stanje.</span>
</p>
<p class="p7"></p>
<p class="p7">
<span>Prilikom odmjeravanja vrste i visine krivične sankcije koju će sud izreći okrivljenom cijenjene su okolnosti iz čl. 42. KZ-a, pa je Sud od olakšavajućih okolnosti na strani okrivljenog našao da se radi o porodičnoj osobi, lošeg imovnog stanja, okolnosti koje su prethodile izvršenju djela, kao i neosuđivanost, dok otežavajućih okolnosti na njegovoj strani van bitnih obilježja bića krivičnog djela u pitanju nije bilo, pa je Sud cijeneći tako utvrdjene okolnosti, a imajući u vidu svrhu kažnjavanja okrivljenom utvrdio kaznu zatvora u trajanju od jednog mjeseca, odmjerivši kaznu u zakonom propisanim granicama za predmetno krivično djelo i istovremeno našao da su ispunjeni uslovi za izricanje uslovne osude propisani čl. 54. KZ-a, odredjujući da se izrečena kazna neće izvršiti ukoliko okrivljeni u vremenskom periodu od jedne godine, od dana pravosnažnosti presude ne počini novo krivično djelo, te uz uvjerenje suda da će se u konkretnom slučaju postići svrha njenog izricanja predvidjena čl. 52. KZ-a.</span>
</p>
<p class="p6"></p>
<p class="p7">
<span>Shodno čl.226-229 ZKP-a  okrivljeni je obavezan da na ime troškova krivičnog postupka uplati iznos od 71,90 eura ,na ime angažovanja vještaka elektrotehničke struke,te na ime  paušala iznos od 30,00 eura,koji iznos je sud odredio imajući u vidu konketan slučaj,trajanje postupka i složenost predmeta,sve prednje u roku od 15 dana, po pravosnažnosti presude pod prijetnjom prinudnog izvršenja,a u korist budžeta Crne Gore.</span>
</p>
<p class="p6"></p>
<p class="p7">
<span>Sa izloženog shodno čl.374.ZKP-a odlučeno je kao u izreci presude.</span>
</p>
<p class="p6"></p>
<p class="p9">
<span>OSNOVNI SUD U CETINJU</span>
</p>
<p class="p9">
<span>                              Dana,01.04.2013. godine			</span>
</p>
<p class="p5"></p>
<p class="p5">
<span>Zapisničar, 				                     	              S u d i j a ,</span>
</p>
<p class="p5">
<span class="s1">Martinović Aleksandra 		 	       	              Marija Ćupić </span>
</p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p5">
<span>PRAVNA POUKA:</span>
</p>
<p class="p5">
<span>Protiv ove presude može se izjaviti</span>
</p>
<p class="p5">
<span>žalba u roku od 8 dana od dana prijema,</span>
</p>
<p class="p5">
<span>Višem sudu u Podgorici, a preko ovog Suda.</span>
</p>


</body>
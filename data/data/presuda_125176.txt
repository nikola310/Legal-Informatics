<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{color:#000000;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p>
<span class="span1">                                                                                                        K.br.552/13</span>
</p>
<p>
<span></span>
</p>
<p>&nbsp;</p>
<p>
<span class="span1">                                         </span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>&nbsp;</p>
<p>
<span class="span1">OSNOVNI SUD U BARU, sudija Aleksandra Leković, sa zapisničarom Anom Stanišić, u krivičnom predmetu okrivljenog G.V., zbog krivičnog djela- teška krađa iz čl 240.st.1.tč.1. Krivičnog zakonika Crne Gore, po optužnici ODT iz Bara Kt.br.717/07 od 04.12.2013.godine, nakon glavnog i javnog pretresa, održanog dana 18.09.2014.godine u prisustvu zastupnika optužbe ZODT-a Bar Arapović Nusrete, branioca po službenoj dužnosti okrivljenog G.V., G. Š., advokata iz Bara, a u odsustvu okrivljenog, dana 18.09.2014.godine donio je i istog dana javno objavio</span>
</p>
<p>&nbsp;</p>
<p>
<span class="span1">P  R E S U D U</span>
</p>
<p>
<span class="span1"></span>
</p>
<p>
<span class="span2">Okrivljeni,G.V., JMBG ..., od oca V., rođen .... godine u B. B., sa prebivalištem u B., neosuđivan.</span>
</p>
<p>&nbsp;</p>
<p>&nbsp;</p>
<p>
<span class="span2"> </span><span class="span2">Na osnovu čl. 373.tč.2. ZKP-a</span><span class="span2"></span>
</p>
<p>&nbsp;</p>
<p>&nbsp;</p>
<p>
<span class="span2">O S L O B A Đ A  S E  O D  O P T U Ž B E</span>
</p>
<p>&nbsp;</p>
<p>
<span class="span2">Da je: </span>
</p>
<p>&nbsp;</p>
<p>
<span class="span2">Neutvrđenog dana i mjeseca u drugoj polovini 1999. godine, u Prizrenu, Republika Kosovo, svjestan svoga djela i htio njegovo izvršenje, oduzeo teretno motorno vozilo marke „ Mercedes“ benzinac, Tip 2628 K 6x4, narandžaste boje, vlasništvo oštećenog preduzeća „ T. L.“ iz P., čija vrijednost iznosi 5.976,40 eura, na način što je vozilo koje je bilo parkirano u krugu oštećenog preduzeća iz Prizrena dovezao u Bar, u namjeri da njegovim prisvajanjem  pribavi sebi protivpravnu imovinsku korist;</span>
</p>
<p>&nbsp;</p>
<p>
<span class="span2">-čime bi izvršio krivično djelo-</span><span> </span><span class="span2">teška krađa iz čl 240.st.1.tč.1. Krivičnog zakonika Crne Gore.</span>
</p>
<p>&nbsp;</p>
<p>
<span class="span2">Jer nije dokazano da je okrivljeni učinio djelo za koje je optužen.</span>
</p>
<p>&nbsp;</p>
<p>
<span class="span2">Troškovi krivičnog postupka padaju na teret budžetskih sredstava suda.</span>
</p>
<p>&nbsp;</p>
<p>&nbsp;</p>
<p>
<span class="span1">O b r a z l o ž e nj e</span>
</p>
<p>&nbsp;</p>
<p>&nbsp;</p>
<p>
<span class="span1">          </span><span class="span1">Optužnicom Osnovnog državnog tužilaštva u Baru, Kt.br.717/07 od 04.12.2013.godine, okrivljenom G.Veljku je stavljeno na teret izvršenje krivičnog djela</span><span> </span><span class="span1">teška krađa iz čl 240.st.1.tč.1. Krivičnog zakonika Crne Gore. Zastupnik optužbe je u završnoj riječi u cijelosti ostao pri optužnici predlažući da sud okrivljenog oglasi krivim i osudi po zakonu.</span>
</p>
<p>
<span class="span1">         </span><span class="span1">Glavni pretres je održan u odsustvu okrivljenog G.V.na osnovu rješenja ovog suda Kv.br. 101/14 od 26.02.2014. godine.</span>
</p>
<p>
<span class="span1">        </span><span class="span1">Okrivljeni G.V. nije saslušan ni u prethodnom postupku ni na glavnom pretresu.</span>
</p>
<p>
<span class="span1">          </span><span class="span1">U dokaznom postupku sud je proveo sledeće dokaze: na saglasan predlog stranaka pročitani su:</span><span> </span><span class="span1">iskaz svjedoka oštećenog H.Dž. iz prethodnog postupka</span><span> </span><span class="span1">sa zapisnika od 26.02.2013. godine, kao i iskaz svjedoka R. R. iz prethodnog postupka sa zapisnika Pom br. 2/10-2 sastavljen kod Općinskog suda u Belom Manastiru od  21.travanj 2010.godine, izvršen je uvid u saobraćajnu dozvolu izdatu od SUP-a Prizren ser br. CP 05493759, u karton motornog vozila redni broj PT ..., u karton deponovanih potpisa na ime D. H. od 10.06.1994.godine, ovjeren u službi platnog prometa u Prizrenu, u Ugovor o komisionoj prodaji zaključen u preduzeću za proizvodnju, trgovinu i usloge "Čvoro comerc" pod br. 314/99 od 08.07.1999.godine, u potvrdu o registraciji vozila izdata od MUP Beli Manastri br. 08-07-04-51135/97 od 03.03.1997.godine za teretno motorno vozilo "Mercedes benz" reg. oznaka BM - ..., u polisu osiguranja motornog vozila 0359248 od 09.07.1999.godine, na ime G.V., u polisu za granična osiguranja  ser. br. 039281, pročitani su: nalaz i mišljenje vještaka mašinske struke B. J. od 01.06.2009.godine, dopis Uprave policije - Sektor krim. policije Podgorica br. 03/8-240/09-33708, nalaz i mišljenje vještaka ekonomsko finansijske struke K. Š., dat u predmetu Ki br. 89/09 od 23.08.2013.godine, izvještaj MUP-a Direkcije policije PU u Užice br. 235-3-3437/09 za okrivljenog G. V.od 11.06.2009.godine, izvještaj iz KE za okrivljenog G.V.pribavljen od MUP-a Beograd br. 04/2 str. pov. br. 235-78/14 od 06.01.2014.godine.</span>
</p>
<p>
<span class="span1">Svjedok oštećeni H.Dž. je u svom iskazu izjavio da je tačno da mu je negdje u drugoj polovini 1999. godine ukradeno teretno vozilo tip mercedes 2628, narandžaste boje, koje je bilo registrovano na ime firme “L”, sa sjedištem u selu Landovic, čiji je on vlasnik. Pomenuto vozilo je kupio za iznos od 45.000 maraka. Kasnije je saznao da mu je predmetno vozilo ukradeno od jednog lica po imenu G.V., a koji je bio u društvu sa drugim licima. Pomenuti automobil je na osnovu falsifikovanih dokumenata registrovao na svoje ime u Baru. Dalje je izjavio da traži da mu se predmetno vozilo vrati u ispravnom stanju, ili da mu se nadoknadi u novcu u iznosu od 30.000 eura.</span>
</p>
<p>
<span class="span1">Svjedok R.R. je u svom iskazu izjavio da ne poznaje okrivljenoga, da je tokom svoga života u vlasništvu imao automobile „Škodu“, potom „Stojadina“ i na kraju „Juga“. Sada u svom vlasništvu nema ni jedno vozilo. Nikada u svom vlasništvu nije imao teretno motorno vozilo marke Mercedes Benz. Dalje je izjavio da je njegova adresa u Bjelom Manastiru za vrijeme rata bila M. Gupca 6, odnosno za vrijeme rata ta ulica se zvala Desanke Maksimović. U njegovom naselju nije bilo ulice Vuka Karadžića. Čuo je da postoji još jedna osoba sa njegovim imenom i prezimenom, da ta osoba navodno živi </span><span class="span1">u Gajiću ili Duboševici, ali tu osobu nije vidio. Ništa ne zna o registraciji teretnog vozila iz 1997. godine.</span>
</p>
<p>
<span class="span1">U saobraćajnoj dozvoli za registrovano vozilo PZ ..., izdatoj od SUP-a Prizren ser br. CP 05493759, navedeno je da je vlasnik teretnog vozila marke „ Mercedes Benz“, tip 2628 K., broj šasije WDB62413215299503, broj motora 42291110180699, , godina proizvodnje 1987., TUP „ L.“ Prizren .</span>
</p>
<p>
<span class="span1">U kartonu motornog vozila redni broj PZ ..., navedeni su podaci za teretno vozilo marke Mercedes Benz Tip 2628 K, i to broj šasije, broj motora, godina proizvodnje, snaga motora, radna zapremina motora, težina praznog vozila, dozvoljena nosivost, broj putničkih mjesta, oblik i namjena karoserije, boja vozila, datum preve registracije, naziv organa koji je izdao saobraćajnu dozvolu, kao i rok važenja saobraćajne dozvole. </span>
</p>
<p>
<span class="span1">U kartonu deponovanih potpisa na ime Dž. H. od 10.06.1994.godine, ovjeren u službi platnog prometa u Prizrenu, naveden je broj računa individualne partije, kao i naziv imaoca računa.</span>
</p>
<p>
<span class="span1">U Ugovoru o komisionoj prodaji zaključen u preduzeću za proizvodnju, trgovinu i usloge "Čvoro comerc" pod br. 314/99 od 08.07.1999.godine, navedeno je da je prodavac teretnog vozila Mercedes Benz, reg. ozn. BM-..., broj šasije</span><span> </span><span class="span1">WDB62413215299503, broj motora 42291110180699, god.proizvodnje 1987. godina,  R.R. iz Belog Manastira, ul. Vuka Karadžića 33, dok je kao kupac pomenutog vozila naveden G.V. iz Bara, ul. 24. Novembra 12C.</span>
</p>
<p>
<span class="span1">U potvrdi o registraciji vozila izdatoj od MUP Beli Manastir br. 08-07-04-51135/97 od 03.03.1997.godine za teretno motorno vozilo "Mercedes benz" reg. oznaka BM - ...</span><span> </span><span class="span1">navedeni su podaci o prvoj registraciji - odnosno da je vozilo prvi put registrovano dana 03.03.1997. godine u Belom Manastiru na reg.oznake BM ..., zatim podaci o vlasniku vozila gdje je navedeno da je vlasnik vozila R.R., sa prebivalištem na adresi ul. Vuka Karadžića br. 35; zatim podaci o vozilu - mercedes -benz, br. šasije WDB62413215299503, br. motora 42291110180699, godina proizvodnje 1987;  kao i rok važenja registracije do 03.03.1998. godine.</span>
</p>
<p>
<span class="span1">U polisi osiguranja motornog vozila br. 0359248 od 09.07.1999.godine, na ime G.V., navedeni su podaci o osiguranju, podaci o vozilu (br. šasije WDB62413215299503, br. motora 42291110180699), kao i vrsta osiguranja.</span>
</p>
<p>
<span class="span1">U polisi za granična osiguranja ser. br. 039281,</span><span> </span><span class="span1">navedeno je</span><span> </span><span class="span1">ko je osiguranik, adresa osiguranika, rok trajanja osiguranja, vrsta, marka i tip vozila, kao i reg.br. vozila.</span>
</p>
<p>
<span class="span1">U nalazu i mišljenju vještaka mašinske struke B. J. od 01.06.2009.godine, navedeno je da vrijednost TMV „ Mercedes Benz“, Tip 26-28 K, u drugoj polovini 1999. Godine, iznosi 16.234,00 eura.</span>
</p>
<p>
<span class="span1">U dopisu Uprave policije - Sektor krim. policije Podgorica br. 03/8-240/09-33708, navedeno je da u Hrvatskoj postoje tri osobe sa imenom R.R., kao i da nemaju podatke da je neko od tri navedene osobe imala na sebi registrovano vozilo sa reg. ozn. BM – ...</span>
</p>
<p>
<span class="span1">U nalazu i mišljenju vještaka ekonomsko finansijske struke K. Š., dat u predmetu Ki br. 89/09 od 23.08.2013.godine, navedeno je da je vrijednost TMV „ Mercedes Benz“, u vrijeme otuđenja, u drugoj polovini 1999. godine, izražena u sada važećoj valuti, iznosila 5.976,40 eura.</span>
</p>
<p>
<span class="span1">Iz izvještaja iz KE za okrivljenog G.V.pribavljen od MUP-a Beograd br. 04/2 str. pov. br. 235-78/14 od 06.01.2014.godine, utvrđeno je da je imenovani do sada nije osuđivan</span>
</p>
<p>
<span class="span1">Ocjenom izvedenih dokaza nije dokazano da je okrivljeni G.V. izvršio krivično djelo koje mu se stavlja na teret.</span>
</p>
<p>
<span class="span1">U toku postupka je utvrđeno da je neutvrđenog dana i mjeseca u drugoj polovini 1999. godine, u Prizrenu, Republika Kosovo, oduzeto teretno motorno vozilo marke „ Mercedes“ benzinac, tip 2628 K 6x4, vlasništvo oštećenog preduzeća „T. L.“ iz Prizrena. Ovo nesporno proizilazi iz iskaza predstavnika oštećenog preduzeća H.Dž. koji je u svom iskazu u bitnom naveo da mu je negdje u drugoj polovini 1999. godine ukradeno teretno vozilo tip mercedes 2628, narandžaste boje, koje je bilo registrovano na ime firme “L”, sa sjedištem u selu Landovic, čiji je on vlasnik. Navodi pomenutog svjedoka su u saglasnosti sa provedenim pismenim dokazima, i to saobraćajnom dozvolom izdatom od SUP-a Prizren ser br. CP 05493759, iz koje se utvrđuje</span><span> </span><span class="span1">da je vlasnik teretnog vozila marke „ Mercedes Benz“, reg. oznake  PZ ..., tip 2628 K., broj šasije WDB62413215299503, broj motora 42291110180699, TUP “L” Prizren. Nadalje, u toku postupka je utvrđeno, i to iz potvrde o registraciji vozila MUP Beli Manastir br. 08-07-04-51135/97 od 03.03.1997.godine, da je ovo isto vozilo registrovano u Belom Manastiru na ime R. R., na reg. oznake BM ..., a zatim je utvrđeno da je pomenuto teretno vozilo bilo predmet ugovora o komisionoj prodaji, u kojem ugovoru je na strani prodavca naveden R.R. iz Bjelog Manastira, dok je na strani kupca naveden G.V. iz Bara. Prema tome, iz navedenih pismenih dokaza je utvrđeno da je vozilo koje je prethodno bilo registrovano u Prizrenu na ime T. „L.“, isto vozilo koje je registrovano u Belom Manastiru na ime R. R., i isto to vozilo je bilo predmet ugovora o komisionoj prodaje u kojem ugovoru je kao prodavac naveden R.R., a kupac ovdje okrivljeni. </span>
</p>
<p>
<span class="span1">Međutim, u toku postupka ni jednim dokazom nije utvrđeno da je upravo okrivljeni G.V., u vremenu i mjestu i na način bliže opisano u izreci presude oduzeo predmetno motorno vozilo. Činjenica je da je u ugovoru o komisionoj prodaji na strani kupca navedeno ime G.V., i činjenica je da je svjedok oštećeni u svom iskazu naveo</span><span> </span><span class="span1">da je</span><span> </span><span class="span1">saznao da mu je predmetno vozilo ukradeno od jednog lica po imenu G.V., koje je bilo sa još nekim licima. To što je ime okrivljenog G.V.navedeno u  ugovoru o komisionoj prodaji, ne znači nužno i nije dokaz da je okrivljeni G.V. oduzeo predmetno motorno vozilo na način bliže naveden u izreci presude. Po mišljenju suda, ta činjenica sama za sebe, i dovedena u vezu sa šturim navodima svjedoka oštećenog H. u djelu gdje kaže</span><span> </span><span class="span1">da je saznao da mu je predmetno vozilo ukradeno od jednog lica po imenu G.V., ne navodeći na koji način je došao do tih saznanja, ne predstavlja dovoljno osnova da se u konkretnom slučaju na nesumnjiv način može zaključiti da je okrivljeni G.V. zaista u vremenu i mjestu bliže navedeno u izreci presude oduzeo predmetno motorno vozilo na način što je ovo vozilo, koje je bilo parkirano u krugu oštećenog preduzeća u Prizrenu, dovezao u Bar. Ovo posebno kada se ima u vidu činjenica da se okrivljeni u pomenutom komisionom ugovoru o prodaji pojavljuje kao kupac predmetnog teretnog vozila, što u konkretnom slučaju znači da je, posmatrajući logično i hronološki, od trenutka otuđenja predmetnog motornog vozila, pa do zaključenja pomenutog komisionog ugovora, u kojem se okrivljeni pojavljuje kao kupac, moralo postojati neko treće lice koje je došlo u posjed predmetnog motornog vozila prije orkrivljenog G.V., a koje lice se u pomenutom komisionom ugovoru pojavljuje kao prodavac predmetnog motornog vozila. Činjenica je da je kao prodavac predmetnog vozila u komisionom ugovora naveden R.R., međutim imajući u vidu</span><span> </span><span class="span1">iskaz svjedoka R. R., koji je naveo da ne poznaje okrivljenog, kao i da nikada nije bio vlasnik predmetnog motornog vozila i da ništa ne zna o registraciji predmetnog motornog vozila, a što potvrđuje i dopis Uprave policije - Sektor krim. </span><span class="span1">policije Podgorica br. 03/8-240/09-33708, gdje je navedeno da u Hrvatskoj postoje tri osobe sa imenom R.R., kao i da nemaju podatke da je neko od tri navedene osobe imalo na sebe registrovano vozilo sa reg. ozn. BM – ..., zaključuje se da R. nije bio vlasnik ovog vozila, niti je on zaključio ugovor o komisionoj prodaji sa ovdje okrivljenim, što bi značilo da je predmetni ugovor lažna odnosno neistinita isprava. Međutim, to nije dokaz da je okrivljeni oduzeo navedeno vozilo u Prizrenu, kako mu je to stavljeno na teret optužnicom. Imajući u vidu prednje navedeno, kao i nedostatak ostalih dokaza iz kojih bi se utvrdilo da je upravo okrivljeni izvršio krivično djelo koje mu je stavljeno na teret, sud smatra da činjenica što se ime okrivljenog navodi u pomenutom komisionom ugovoru o prodaji, kao i činjenica što je svjedok oštećeni naveo da je saznao da mu je predmetno vozilo ukradeno od jednog lica po imenu G.V., ne navodeći pri tome kako je i na koji način to saznao, a iz njegovog iskaza nesumnjivo proizilazi da on nije očevidac predmetne krađe već da o njoj samo ima posredna saznanja, jer je o licu koje mu je ukralo teretno vozilo, kako je sam naveo, kasnije saznao, nije dovoljna da bi se na osnovu nje na nesumnjiv način okrivljeni doveo u vezu sa radnjom izvršenja predmetnog krivičnog djela. Stoga je sud u skladu sa čl. 3.st.3. ZKP-a sumnju o postojanju činjenice riješio na način koji je povoljniji za okrivljenog, odnosno da nema dokaza da je okrivljeni izvršio krivično djelo koje mu je stavljeno na teret.</span>
</p>
<p>
<span class="span1">Kako nije dokazano da je optuženi izvršio krivično djelo koje mu je stavljeno na teret oslobođen je od optužbe  na osnovu čl.373. tč.2 ZKP-a.</span>
</p>
<p>
<span class="span1">Sud je cijenio i ostale provedene dokaze, međutim kod ovakvog utvrđenog činjeničnog stanja smatra da nisu od uticaja na drugačije presuđenje u ovoj krivičnopravnoj stvari.</span>
</p>
<p>
<span class="span1">Oštećeni</span><span> </span><span class="span1">H.Dž. se, radi ostvarivanja imovinskopravnog zahtjeva,  shodno čl. 239.st.3. ZKP-a upućuje na parnični postupak.</span>
</p>
<p>
<span class="span1">Odluka o troškovima krivičnog postupka zasniva se na odredbi čl. 230.st.1. ZKP-a, zbog čega troškovi krivičnog postupka padaju na teret budžetskih sredstava suda.</span>
</p>
<p>&nbsp;</p>
<p>
<span class="span1">Na osnovu izloženog odlučeno je kao u izreci presude.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">OSNOVNI SUD U BARU</span>
</p>
<p style="text-align:center;">
<span class="span1">Dana 18.09.2014.godine</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">ZAPISNIČAR,</span><span class="span1"></span><span class="span1"></span><span class="span1">                               S U D I J A,</span>
</p>
<p>
<span class="span1">Ana Stanišić</span><span class="span1"></span><span class="span1"></span><span class="span1"></span><span class="span1"></span><span class="span1">              Aleksandra Leković</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA: Protiv ove presude može se izjaviti žalba Višem sudu u Podgorici u roku od 15 dana od dana prijema pismenog otpravka. Žalba se predaje ovom sudu u dva primjerka.</span>
</p>
<p>&nbsp;</p>
<p>&nbsp;</p>
<p>
<span class="span1">D.n.a.</span>
</p>
<p>
<span class="span1">- ODT iz Bara,</span>
</p>
<p>
<span class="span1">- 1x braniocu okrivljenog</span>
</p>
<p>
<span class="span1">- u spise </span>
</p>
<p>
<span class="span1">- 1x oštećeni</span>
</p>
<p>
<span class="span1">- 1 x okrivljenom na oglasnu tablu sud</span>
</p>
<p>&nbsp;</p>
</div>
</div>


</body>
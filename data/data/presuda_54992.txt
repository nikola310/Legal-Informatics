<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.9840278in 0.9840278in 0.9840278in 0.9840278in;}
.p1{text-align:center;hyphenate:auto;font-family:Arial;font-size:12pt;}
.p2{text-align:end;hyphenate:auto;font-family:Arial;font-size:12pt;}
.p3{text-indent:0.49166667in;text-align:justify;hyphenate:auto;font-family:Arial;font-size:12pt;}
.p4{text-align:start;hyphenate:auto;font-family:Arial;font-size:12pt;}
.p5{text-align:justify;hyphenate:auto;font-family:Arial;font-size:12pt;}
.p6{text-align:start;hyphenate:auto;font-family:Times New Roman;font-size:12pt;}
</style>
<meta content="vesna.pean" name="author">
</head>
<body class="b1 b2">
<p class="p1">
<!--Image link to '0.jpg' can be here-->
</p>
<p class="p2">
<span>K.412/12/12</span>
</p>
<p class="p1">
<span>U IME CRNE GORE</span>
</p>
<p class="p1"></p>
<p class="p3">
<span>OSNOVNI SUD U KOTORU, kao nadležni prvostepeni krivični sud, po sudiji Momirki Marović, uz učešće zapisničara Ana Marije Petković, u krivičnom predmetu protiv okrivljenih K M i S D  zbog krivičnog djela nasilničkog ponašanja iz člana 399 Kz-a, koji se vodi po optužnom predlogu ODT Kotor Kt. broj 434/12 od 10.10.2012. godine, nakog glavnog i javnog pretresa održanog dana 27.06.2013. godine u prisustvu zamjenika ODT Kotor Tanje Čolan Deretić, okrivljene K M, njenog branioca advokata B G, okrivljene S D i oštećene G T, dana 28.06.2013. godine donio je i javno objavio sledeću</span>
</p>
<p class="p1">
<span>P R E S U D U</span>
</p>
<p class="p4">
<span>	</span>
</p>
<p class="p3">
<span>1. OKRIVLJENA K M, JMBG .........1, od oca D i majke M rođene N rođena ........... godine u K stalno nastanjena u Kotoru, S G broj ........, državljanka CG, udata, majka troje djece, sa završenom SSS, srednjeg imovnog stanja, osuđivana Presudom Okružnog suda u Titogradu Kž. 670/89 od 19.12.1989. godine zbog krivičnog djela iz člana 166/1 KZ SRCG na kaznu zatvora u trajanju od 60 dana uslovno na dvije godine, Presudom Osnovnog suda u Kotoru K. 356/90 od 25.10.1991. godine zbog krivičnog djela iz člana 152 stav 1 KZ SRCG na kaznu zatvora u trajanju od 4 mjeseca i Presudom Osnovnog suda u Kotoru K.31/91 od 28.09.1992. godine zbog krivičnog djela iz člana 46 stav 2 u vezi stava 1 KZ RCG na kaznu zatvora u trajanju od 4 mjeseca uslovno na godinu dana, protiv koje se ne vodi postupak za drugo krivično djelo, </span>
</p>
<p class="p3"></p>
<p class="p3">
<span>2. OKRIVLJENA S D, JMBG ........, od oca M i mjake Đ rođene R, rođena ............ godine u B , stalno nastanjena u K, P bb, državljanka R. Srbije, udata, bez djece, sa završenom SSS, srednjeg imovnog stanja, neosuđivana, protiv koje se ne vodi postupak za drugo krivično djelo,</span>
</p>
<p class="p3"></p>
<p class="p1">
<span>K r i v e    s u</span>
</p>
<p class="p1"></p>
<p class="p3">
<span>Što su dana 25.07.2012. godine oko 14,20 časova u Kotoru u S G u objektu "Š" na Trgu od Oružja, vršenjem nasilja prema oštećenoj G T iz N, ugrozile spokojstvo građana i remetile javni red i mir na način što nakon što je oštećena ušla u kiosk "Š" da kupi cigarete, za njom ušla prvookrivljena K M i sa vrata je počela govoriti "kurvetino jedna, ubit ću te, uništit ću te, nećeš mi odavde izaći živa, neće ti niko pomoći", zatim počela da je gura, nakon čega je prišla drugookrivljena S D koja je počela čupati za kosu, te je stisnula rukama za vrat, a prvookrivljena nastavila da je udara rukama i nogama po tijelu, od kojih udaraca je izgubila svijest i pala na pod, kojom prilikom je zadobila lake tjelesne povrede u vidu krvnog podliva kože u predjelu korjena nosa, tri trakaste međjusobno paralelne nagnječine (krvni podlivi sa oguljotinama) kože u predjelu lijeve polovine zadnje strane vrata, dvije trakaste međusobno paralelne nagnječine (krvni podlivi sa oguljotinama) kože u predjelu desne polovine zadnje strane vrata, krvni podliv kože u predjelu zadnje strane vrata u donjoj trećini zahvatajući i središnji dio grudnog koša u gornjoj trećini promjera 6x3 cm, krvni podliv kože u predjelu zgloba između prve kosti desnog doručja i gornjeg članka palca desne šake, krvni podliv kože u predjelu zgloba između druge kosti desnog doručja i gornjeg članka kažiprsta desne šake, krvni podliv kože u predjelu zgloba između treće kosti desnog doručja i gornjeg članka srednjeg prsta desne šake, krvni podliv kože u predjelu zgloba između četvrte kosti desnog doručja i gornjeg članka domalog prsta desne šake, krvni podliv kože u predjelu zgloba između pete kosti desnog doručja i gornjeg članka malog prsta desne šake, pri čemu su bile uračunljive, svjesne svog djela, njegove  zabranjenosti, a čije izvršenje su htjele.</span>
</p>
<p class="p5"></p>
<p class="p3">
<span>-čime su učinile krivično djelo nasilničkog ponašanja iz člana 399 Krivičnog zakonika.</span>
</p>
<p class="p5"></p>
<p class="p5">
<span>	 Pa sud okrivljenoj K M na osnovu naprijed navedenih krivičnopravnih odredbi, te odredbi člana 3, 5, 8, 13, 15, 32, 33, 36, 42, 45 i 46  Kz-a i člana 368 i 374 Zkp-a </span>
</p>
<p class="p1">
<span>O S U Đ U J E</span>
</p>
<p class="p1"></p>
<p class="p5">
<span>	NA KAZNU ZATVORA u trajanju  30 dana, koju će okrivljena izdržati nakon pravosnažnosti presude.</span>
</p>
<p class="p5"></p>
<p class="p5">
<span>	Sud okrivljenoj Siedler Dragani na osnovu naprijed navedenih krivično pravnih odredbi, te odredbi člana 3, 5, 8, 13, 15, 32, 33, 36, 42, 45, 46, 52, 53, 54 Kz-a i člana 368 i 374 Zkp-a izriče </span>
</p>
<p class="p5"></p>
<p class="p1">
<span>USLOVNU OSUDU</span>
</p>
<p class="p1"></p>
<p class="p5">
<span>	Kojom joj utvrđuje kaznu zatvora u trajanju od 3 (tri) mjeseca i istovremeno određuje da se kazna neće izvršiti ukoliko okrivljena u roku od godinu dana od dana pravosnažnosti presude ne učini novo krivično djelo.</span>
</p>
<p class="p5"></p>
<p class="p5">
<span>	Dužne su okrivljene solidarno na ime troškova krivičnog postupka uplatiti iznos od 140,25 eura, i na ime sudskog paušala iznos od po 50,00 eura, u roku od 15 dana od dana pravosnažnosti presude na žiro račun broj 832-16-52 u korist budžeta Crne Gore, i dokaz o uplati dostaviti ovom sudu s pozivom na broj K. 412/12/12.</span>
</p>
<p class="p5"></p>
<p class="p3">
<span>Oštećena Gardašević Tanja se sa imovinsko pravnim zahtjevom upućuje na parnicu.</span>
</p>
<p class="p1">
<span>O b r a z l o ž e n j e</span>
</p>
<p class="p1"></p>
<p class="p5">
<span>	ODT Kotor Kt. broj 434/12 od 10.10.2012. godine optužilo je K M i S Dzbog izvršenja krivičnog djela nasilničkog ponašanja iz člana 399 Kz-a.</span>
</p>
<p class="p5">
<span>	U svojoj odbrani okrivljena K M je navela da ne priznaje izvršenje krivičnog djela, niti krivicu za isto. Toga dana njen brat koji se nalazi na brodu imao je zakazno ročište pred Osnovnim sudom u Kotoru u vezi razvoda braka sa oštećenom G T. Zamolio je da toga dana ode u sud kako bi znao ishod suđenja. Sačekala je advokata njenog brata M ispred suda gdje je advokat nakon završenog ročišta njoj predao zapisnik. Nakon toga je izašla i oštećena G T iz suda, prošla pored nje i nije je pozdravila. Malo se iznenadila obzirom da su bili u izuzetno dobrim odnosima, pa se začudila zašto je oštećena nije pozdravila. Pošla je ulicom put S G gdje živi, ali nije primjetila da G T ide ispred nje. Došla je u Stari grad i sjela u kafić „M kako bi popila kafu, da bi nakon toga otišla u prodavnicu štampe gdje svakodnevno kupuje novine. Na ulazu u prodavnicu primjetila je da se unutra nalazi njena bivša snaha G T i da kupuje cigare. Vrata su bila zatvorena zbog klime i ona je ugledavši Tanju pitala istu zašto joj se nije javila. Međutim, G T joj je odgovorila drsko “nemam šta da ti se javljam“ a zatim se oštećena G T obratila radnicama koje su se nalazile tu, da pozovu policiju i da ne želi da razgovara sa njom. Još jedanput je pitala oštećenu da joj objasni razlog takvog njezinog ponašanja. Jedna od radnica, ne može se sa sigurnošću sjetiti koja, im je rekla da izađu van objekta i da razgovaraju, jer smetaju prilikom ulaska i izlaska mušterija, pošto se radi o malom prostoru. G T je još jednom rekla radnici da se pozove policija a zatim iz čista mira se oštećena onesvjestila ispred nje. Ni prstom je nije takla, a takođe nijedna od radnica joj nisu prilazile, jer su se nalazile iza pulta. Kad je G T pala ispred nje, uzela je vodu iz frižidera i zatim je oštećenoj ukazivala pomoć, tako što je polivala vodom. Ni  tom prilikom je nije dodirivala osim što je prskala vodom. Sjeća se da je tom prilikom jedna od radnica i sama dodala vodu da je polivaju, a u međuvremenu je došla Hitna pomoć koju su radnice pozvale. Kritične prilike nju okrivljena S D nije pitala da li je to ta osoba, misleći na njenu bivšu snahu, takođe ni ona ni S D je nisu hvatale za kosu, čupale, niti stiskale za vrat. Nakon što je došla ekipa za ukazivanje pomoći izašla je iz objekta pošto nije bilo mjesta, tako da su samo medicinska sestra i doktorica bile u objektu sa oštećenom G T. Nije vidjela šta se dešavalo u unutrašnjosti, bila je ispred objekta i kada su oštećenu izveli vidjela je da je dobro a zatim je pošla svojoj kući koja se nalazi na 100 m od prodavnice štampe. Zaista ne zna odakle povrede oštećenoj i kako ih je zadobila. Na pitanje svog branioca kada je oštećena G T izgubila svijest gdje su se ona i radnice objekta nalazile, odgovorila je da se jedna radnica nalazila iza pulta, druga se nalazila na prolazu između pulta i rashladne vitrine, dok se ona nalazila u blizini vrata, a T se nalazila u sredini preko puta kase. Na pitanje da li je bio još ko prisutan odgovorila je da su ulazile mušterije i izlazile iz objekta.</span>
</p>
<p class="p5">
<span>	Prilikom odgovora na pitanja na glavnom pretresu okrivljena K M je navela da je oštećenu, kada je ušla u prodavnicu Štampe samo pitala zašto joj se nije javila, obzirom da su bile baš u dobrim odnosima i drugo ništa nije pitala, niti su razgovarale.</span>
</p>
<p class="p5"></p>
<p class="p5">
<span>	U svojoj odbrani okrivljena S D je navela da ne priznaje izvršenje krivičnog djela, niti krivicu za isto. Toga dana nalazila se u objektu Štampe u Starom gradu, gdje je inače zaposlena kao trgovac. Sjeća se da je ušla jedna djevojka i kupila cigarete. Uslužila je tu djevojku i ona je krenula da ide i u tom trenutku je ušla jedna starija gospođa koju zna iz viđenja jer je njihova stalna mušterija i ta gospođa je pitala tu djevojku zašto joj se ne javlja. Kako je bilo oko 14,15 časova, a to je vrijeme inače kad se vrši primopredaja smjena u objektu je sa njom bila njena koleginica B I. Nalazile su se iza pulta i razgovarale su u vezi pazara i primopredaje smjene i ona je zaista čula njihov razgovor i ona i B su ih zamolile da izađu vani pa da se napolje raspravljaju. Čula je da je K M više puta ponavljala djevojci da joj objasni razlog zašto joj se ne javlja. Tom prilikom su vrata bila zatvorena zbog klime koja je radila i njena koleginica je bila uporna da njih dvije izađu napolje. Ta djevojka njoj ni jednom nije rekla da pozove policiju, već su im njih dvije govorile da će pozvati policiju ukoliko ne izađu vani. S obzirom da je bila zauzeta obavezama iza pulta nije vidjela da je K M ijedanput udarila tu djevojku, po njenom mišljenju ta djevojka je namjerno pala, tačnije zakačila je za neki dio od metalne stalaže, a zatim pala. Nije joj prilazila, niti joj je ukazivala pomoć, već je njena koleginica izašla da pozove šefa a on je pozvao hitnu pomoć. Sa njenog telefona je pozvana policija, a K M je sama iz frižidera uzela flašu sa vodom i polivala je oštećenu. Ta cura je samo mlatila rukama i nogama, ništa nije govorila i mišljenja je da je iscenirala taj pad i pravila se kao da je u nesvijest. Dok su se K M i ta djevojka raspravljale mušterije su ulazile u objekat i ona ni u jednom trenutku nije govorila mušterijama da kasnije dođu i da objekat ne radi. Sjeća se da  dok su policija i hitna bile u objektu, nikoga nisu puštali da uđe u isti jer bi se možda neko neprijatno iznenadio. Želi da naglasi da sa izvršenjem krivičnog djela nema ništa i prvi put je tada vidjela tu djevojku i nema razloga da je udara, dok je okrivljenu K M poznavala iz Starog grada i bila je njihova mušterija. Nikakav dogovor nije postojao sa K M da joj ona bude pomoć kako bi se svađala sa tom djevojkom. Na pitanje odakle povrede oštećenoj, okrivljena je navela da je mišljenja da je oštećena mogla sama da se povrijedi s obzirom da je ležala na pod i mlatila rukama i nogama pa je moguće s obzirom da se radi o malom prostoru, da se oštećena udarila o metalnu policu kao i ormare koji su se nalazili u unutrašnjost.</span>
</p>
<p class="p5">
<span>	Prilikom odgovora na glavnom pretresu okrivljena S D je navela  da u momentu kada je oštećena pada, okrivljena K M je nalazila udaljena od iste možda 3, 4 metra i to je K M stajala kod vrata, a oštećena se nalazila u ležećem položaju pored police sa dječijim knjigama. U tom momentu I B je sjedala na jednoj maloj stolici na kraju pulta, a ona je čitavo vrijeme bila iza pulta. Nije čula da je kritične prilike bilo ko koga psovao.</span>
</p>
<p class="p5"></p>
<p class="p5">
<span>	U dokaznom postupku koji je sproveden u cilju utvrđenja činjeničnog stanja i krivice okrivljenih, sud je proveo sledeće dokaze: saslušao oštećenu Gardašević Marinović Tanju, svjedoka I B, svjedoka D B R, pročitao nalaz i mišljenje vještaka medicinske struke Dr. K N od 02.08.2012. godine, saslušao vještaka Dr. K N izvršio uvid u izvod iz kaznene evidencije  policijske uprave za grad Beograd Uprave za analitiku od 22.10.2012. godine na ime S D, uvid u izvod iz kaznene evidencije Uprave policije Ispostave Kotor od 30.10.2012. godine na ime K M i uvid u izvještaj ljekara jedinice za hitnu pomoć u Kotoru od 25.07.2012. godine na ime G T.</span>
</p>
<p class="p5"></p>
<p class="p5">
<span>	Oštećena G M T je navela da je dana 25.07.2012. godine imala zakazano ročište u Osnovnom sudu u Kotoru u vezi razvoda između nje i njenog bivšeg supruga M S . Nakon završetka ročišta njen advokat R D i ona su krenule put Starog grada. Dok su išle primjetila je da ih prati okrivljena M K, inače sestra njenog bivšeg supruga, koja je bila sa kćerkom A. Nije puno obraćala pažnju i ona i D R su sjele u jedan kafić u Starom gradu kako bi popile piće. U tom trenutku primjetila je da nema cigara. Takođe, vidjela je svoju zaovu-okrivljenu K M, preko puta sebe u jednom drugom lokalu, misli da je bio lokal Mocca. Ustala je i otišla do kioska štampe ispod sata. Kada je ušla u objekat, kupila je cigare i iste je uredno platila, te je krenula da izađe, i na izlazu iz radnje primjetila je svoju zaovu K M koja je odmah sa vrata počela da je vrijeđa govoreći joj „kurvetino jedna, ubiću te, uništiću te, nećeš mi odavde izaći živa, neće ti niko pomoći“. Rekla je okrivljenoj K M da je pusti da izađe i da sa njom ne želi nikakav razgovor i da ne želi uopšte da je vidi, međutim, okrivljena K M je i dalje nastavila sa uvredama, a zatim počinje da je gura. Ni u jednom trenutku njena zaova-K M njoj nije rekla da joj navede razlog zašto joj se ne javlja, jer one nijesu bile u kontaktu zadnje dvije godine, tako da ne vidi razlog zašto bi se uopšte sa okrivljenom Kilibardom pozdravljala, obzirom da nisu nikad bile bliske. U tom trenutku se obratila radnici objekta i govorila joj, u stvari molila je da pozove policiju ili gazdu ili pak njoj da da telefon da bi ona pozvala nekog da spriječi nasilničko ponašanje svoje zaove-okrivljene K M. U tom trenutku primjetila je da se, mušterije koje dolaze na vrata, vraćaju i da im je čak radnica rekla da trenutno ne rade i da dođu kasnije. Zaključila je da se njena zaova i ta radnica poznaju i u jednom trenutku radnica pita okrivljeni K M „je li to ta“. Dok je okrivljena L M gurala, prišla joj je radnica i uhvatila je za kosu, počela je da je čupa, a zatim je uhvatila rukama oko vrata i u tom trenutku K M nastavlja da je udara rukama i nogama i gubi svijest i pada. Primjetila je da se u objektu nalazi još jedna radnica koja ništa nije reagovala, niti je bilo šta pričala, već je samo stajala i posmatrala cijelu situaciju, dok su samo njih dvije nju udarale. Nije tačno i besmislena je priča da je pala namjerno i iscenirala cijeli događaj. Tom prilikom je samo željela da što prije spasi živu glavu, međutim bila je onemogućena od svoje zaove koja je inače žena krupnije građe, koja joj nije dozvoljavala, a i ta radnica takođe, vjerovatno je radnica imala neki dogovor sa njenom zaovom-K M, jer je zaključila da su njih dvije prijateljice. Zaista je ogorčena postupkom te radnice koju sam taj put prvi put u životu vidjela i nije je nijednim svojim postupkom uvrijedila, niti ništa učinjela, već je kupila cigare koje je uredno platila. Nakon što se osvjestila vidjela je da je mokra, ali ne zna ko je posipao vodom. Nakon toga je došla hitna, za koju ne zna ko je pozvao, ali vjerovatno neko iz objekta, kad su vidjeli posljedice. Vidjela je djevojke u crvenom, za koje sam pretpostavila da su iz Doma zdravlja, odnosno iste su joj se predstavile i ukazivale joj pomoć. Djevojke iz hitne su je pitale da li je narkomanka, pošto su dobile informaciju od radnice iz objekta i njene zaove da se onesvjestila nakon što su je uhvatile u krađi cigara. Djevojke iz hitne su je povele da uzme svoje stvari od advokatice koja je sjedala u kafiću i koja se začudila kad je vidjela, nakon čega su otišli u hitnu. Pridružila se krivičnom gonjenju i postavila je imovinsko pravni zahtjev.</span>
</p>
<p class="p5">
<span>	Prilikom odgovora na pitanja na glavnom pretresu oštećena G T je navela da je u momentu kada je pala, okrivljena K M bila odmah pored nje i svo vrijeme je udarala.</span>
</p>
<p class="p5">
<span>	</span>
</p>
<p class="p5">
<span>	Svjedok I B je navela da je kritičnog dana došla u objekat „Štampe“ gdje je inače zaposlena, između 14,00 i 15,00 sati, kako bih zamijenila koleginicu koja je bila u prvoj smjeni. Dok je ulazila u objekat, primjetila je da jedna djevojka, njoj nepoznata, kupuje cigare i da je bila uslužena od njene koleginice koja je radila prije nego što je ona došla. Krenula je iza pulta gdje inače sjede i tom prilikom je primjetila da je u objekat ušla K M, koju inače poznaje kao njihovu mušteriju. Tom prilikom djevojka je htjela da izađe iz objekta, međutim, K M je stala na vrata i rekla joj da joj ne da da izađe. Čula je da je tom prilikom K M tu djevojku pitala zašto joj se ne javlja na telefon, međutim, ta djevojka joj je rekla da neće sa njom da razgovara i da je pusti da izađe iz objekta. Njih dvije su se neko vrijeme malo žustrije raspravljale, a u međuvremenu su ulazile i mušterije. Njena koleginica S D ih je zamolila da izađu vani da se tamo raspravljaju, međutim one nisu reagovale i nastavile su i dalje da se raspravljaju. Moguće je da je K M vrijeđala tu djevojku i da je nazivala pogrdnim imenima. Potom je ustala i stala je između pulta i rashladne vitrine i opet ih zamolila da izađu vani, međutim, one nisu reagovale, samo su je pogledale i dalje nastavile da razgovaraju. Vratila se iza pulta i sjela da pije kafu i nakon toga čula je da je nešto udarilo o beton. U tom trenutku ona i koleginica skaču, primjećuju da se djevojka nalazi na betonu u jednom ćošku skroz desno i tom prilikom je djevojka izgledala onesvješćeno i ona se zaista potresla. Nisam vidjela da je K M oštećenu udarila, jer i nije mogla vidjeti, obzirom da se nalazila iza pulta koji je malo podignut. Takođe, ni njena koleginica S D tu djevojku nije udarila, niti je prilazila istoj, obzirom da je sjedjela iza pulta. Sjeća se da je djevojka, dok se još raspravljala sa K M, obraćala se S D, govoreći joj da je i ona pusti da izađe, vjerovatno misleći da ima neki uticaj na K M. Vidjela je da je K M uzela vodu i da je prskala oštećenu, a ona je uzela službeni telefon, izašla vani i pozvala šefa radnje kako bi pozvao policiju i hitnu. Zaista nije vidjela da li je K M udarila tu djevojku i na koji način se našla na betonu, a sigurna je da joj njena koleginica nije ni prilazila, niti je čupala za kosu, jer je cijelo vrijeme bila sa njom iza pulta. Nakon što je obavjestila svog šefa, pozvala je policiju, a zatim je došla i hitna služba, ušla je u objekat, međutim ona više nije ulazila, samo je vidjela kada je medicinsko osoblje izvelo tu djevojku. </span>
</p>
<p class="p5">
<span>	Prilikom odgovora na pitanja na glavnom pretresu svjedok I B je navela da je ona čitavo vrijeme stajala iza pulta, tako da nije vidjela zbog čega je oštećena  pala, a okrivljena S D je isto sjedala iza pulta i to na visočijoj stolici i nije napuštala pult jer bi u tom slučaju morala da prođe iza nje. Čula je da je bila rasprava između okrivljene K M  i oštećene, povišeni glasovi, a nije posebno obraćala pažnju na sam sadržaj isprave, već je u jednom momentu, kada je primjetila da je rasprava žustrija, ustala i zamolila ih da izađu napolje. Kada je čula da oštećena pada, ustala se i vidjela istu kako leži, a okrivljena K M je bila u objektu, a sada se ne može sjetiti na kojoj udaljenosti od oštećene odnosno možda na udaljenosti od 1,50 metara. Ne zna da li je kritične prilike bilo fizičkog kontakta između okrivljene K M i oštećene. Dok su se njih dvije raspravljale ne zna da li je bilo i psovki, jer nije mnogo obraćala pažnju. Tačno je da je oštećena kritične prilike od K M tražila da je pusti da izađe ali opet je ponovila, da se sjeća žustrije rasprave ali da nije mnogo obraćala na sadržaj rasprave i da sada sa sigurnošću ne može da kaže, iako je to rekla na zapisnik pred ODT Kotor da je moguće da je K M vrijeđala oštećenu i da je nazivala pogrdnim imenima, jer kako je na glavnom pretresu izjavila, nije mnogo obraćala pažnju na sadržaj rasprave. Oštećena od njih nije tražila da pozovu policiju, već je tražila da joj pomognu da izađe vani.</span>
</p>
<p class="p5"></p>
<p class="p3">
<span>Svjedok D B R je navela da je tog dana odnosno 25.07.2012. godine zastupala oštećenu G T u vezi brakorazvodne parnice između nje i njenog supruga S M. Prije nego što su ušli u sudnicu primjetila je advokata tuženoga Z M sa jednom gospođom. Pitala je G T ko je ta žena, obzirom da se S M nije pojavio i nikog drugog nije bilo osim njih četvoro. Oštećena joj je tom prilikom rekla da je to njena zaova-K M. Ušli su u sudnicu, G T je rekla da želi da se razvede od S M. Taj njezin iskaz je ušao u zapisnik, nakon čega je ročište završeno. Pošle su u Stari grad da popiju kafu, a ispred suda su još primjetile da se nalazi gospođa koja je bila sa advokatom M. Krajičkom oka dok su išle ka Starom gradu primjetila je da ih ta gospođa prati i pitala je G T da li je strah da će im ta gospođa prići i nešto reći, međutim, G T je rekla da se ne boji dok je sa njom. Sjeli su u kafe bar Forza, bila je okrenuta leđima prema satu i gradu, a T  sjela preko puta nje, izvadila novčanik i telefone i primjetila da nema cigara, a zatim je pitala, obzirom da ne poznaje dobro Kotor gdje može kupiti cigare. Ona joj je samo rukom pokazala da iza njenih leđa se nalazi prodavnica Štampe ispod sata. Pošto je žurila, pitala je T koju će joj kafu naručiti, pošto je već imala neke zakazane obaveze, a da je kafa čeka kad se bude vratila iz trafike. Tanja je uzela novčanik i ona je telefonirala, odnosno završavala neke svoje obaveze i zaista se začudila zašto više G T nema. Kroz glavu joj je prošlo da vjerovatno ne može naći cigarete i da je otišla na Rivu da ih potraži. U međuvremenu je čekao klijent V M i ona mu je rekla da ne može doći, da joj je klijetnica pošla da kupi cigare i da se negdje izgubila i rekla mu da bude strpljiv dok ne dođe, jer je T ostavila stvari kod nje. Nakon možda jedno 20-25 minuta njoj prilaze dvije mlađe ženske osobe u crvenom, koje su ispod ruke vodile T i ona se u tom trenutku šokirana prizorom ne zna uopšte što se dogodilo G T je bila sva crvena i raščupana i samo joj je rekla „da vas nije bilo ovoliko vremena, ja bi vas potražila“. Vidjela je da su to bile djevojke iz hitne pomoći, pokupile su T stvari i stavile u auto hitne pomoći, a ona je taksi vozilom otišla za njima. Dok su vodili T na rivi je primjetila policajca po imenu Željko i rekla mu da su joj napali klijenticu u kiosku Štampe ispod sata i da tamo ide odmah. U Domu zdravlja je bila sa Tanjom koja je bila vidno uznemirena i ukazali su joj pomoć. U Dom zdravlja je u međuvremenu došao taj policajac Ž, a zatim su otišli u policiju. Zaista nije vidjela kad je K M ušla u radnju za G T, jer je bila okrenuta leđima, a i zauzeta telefonskim razgovorom.	</span>
</p>
<p class="p3">
<span>Prilikom odgovora na pitanja na glavnom pretresu svjedok R D B je navela da nije gledala na sat koliko je oštećena bila odsutna, a možda je to bilo minimum 20 minuta a najviše 30 minuta, ali ni to ne može sa sigurnošću da kaže.</span>
</p>
<p class="p3"></p>
<p class="p3">
<span>Iz nalaza i mišljenja vještaka medicinske struke Dr. K N od 02.08.2012. godine utvrđeno je da je kritične prilike oštećena G T zadobila sledeće povrede: krvni podliv kože u predjelu korjena nosa, tri trakaste međusobno paralelne nagnječine ( krvni podlivi sa oguljotinama ) kože u predjelu lijeve polovine zadnje strane vrata, dvije trakaste međusobno paralelne nagnječine ( krvni podlivi sa oguljotinama ) kože u predjelu desne polovine zadnje strane vrata, krvni podliv kože u predjelu zadnje strane vrata u donjoj trećini, zahvatajući i središnji dio grudnog koša u gornjoj trećini promjera 6 x 3 cm, krvni podliv kože u predjelu zgloba između prve kosti desnog doručja i gornjeg članka palca desne šake, krvni podliv kože u predjelu zgloba između druge kosti desnog doručja i gornjeg članka kažiprsta desne šake, krvni podliv kože u predjelu zgloba između treće kosti desnog doručja i gornjeg članka srednjeg prsta desne šake, krvni podliv kože u predjelu zgloba između četvrte kosti desnog doručja i gornjeg članka domalog prsta desne šake i krvni podliv kože u predjelu zgloba između pete kosti desnog doručja i gornjeg članka malog prsta desne šake. Navedene povrede predstavljaju u vrijeme nanošenja, procijenjene kako pojedinačno, tako i u svom ukupnom djelovanju, laku tjelesnu povredu. Krvni podliv kože u predjelu korjena nosa nastao je dejstvom tupine aktivno zamahnutog mehaničkog oruđa, u šta bi spadalo: stisnuta pesnica, šaka i slično. Krvni podliv kože u predjelu zadnje strane vrata u donjoj trećini, zahvatajući i središnji dio grudnog koša u gornjoj trećini i krvni podlivi kože u predjelu zglobova svih kostiju desnog doručja i gornjih članaka svih prstiju desne šake nanešeni su dejstvom tupine aktivno zamahnutog mehaničkog oruđa, u šta bi spadalo: noga, pesnica i slično. Tri trakaste, međusobno paralelne nagnječine kože u predjelu lijeve polovine zadnje strane vrata i dvije trakaste međusobno paralelne nagnječine  kože u predjelu desne polovine zadnje strane vrata nastale su najvjerovatnije dejstvom nokata.</span>
</p>
<p class="p3">
<span>Vještak Dr. K N je na glavnom pretresu naveo u svemu kao u nalazu i mišljenju od 02.08.2012. godine. Prilikom odgovora na pitanja na glavnom pretresu, na pitanje branioca okrivljene K M da li je neka od povreda koju je zadobila oštećena G T mogla nastati i samopovređivanjem, vještak je odgovario da su: krvni podlivi kože u predjelu zglobova između druge, treće, četvrte i pete kosti desnog ručja i gornjih članaka odgovarajućih prstiju nastale najvjerovatnije  dejstvom tupine aktivno zamahnutog mehaničkog oruđa, ušto bi spadala i noga i to najvjerovatnije u situaciji kada se G T nalazila na podu u ležećem položaju sa desnom šakom isturenom ispred glave, radi zaštite glave. Ali neki od tih krvnih podliva mogli su nastati i usled udara stisnutom pesnicom o tupo tvrdi predmet, odnosno mogli su nastati prilikom pada i dočeka na stisnutu desnu pesnicu. Od ostalih povreda ni jedna nije mogla nastati od samopovređivanja. Dakle, na način kako je već objasnio moglo je nastati oko 15% svih povreda koje je imenovana zadobila. Karakter zadobijenih povreda isključivo je posledica inteziteta sile koja je djelovala na glavu i tijelo G T i nije ni u kakvoj vezi sa eventualnim njenim naročitim stanjem organizma ili posebnim svojstvima.</span>
</p>
<p class="p5"></p>
<p class="p3">
<span>Uvidom u izvod iz kaznene evidencije policijske uprave za grad Beograd Uprave za analitiku od 22.10.2012. godine na ime S D utvrđeno je da okrivljena ranije nije osuđivana.</span>
</p>
<p class="p5"></p>
<p class="p3">
<span>Uvidom u izvod iz kaznene evidencije Uprave policije Ispostave Kotor od 30.10.2012. godine na ime K M utvrđeno je da je okrivljena ranije osuđivana Presudom Okružnog suda u Titogradu Kž. 670/89 od 19.12.1989. godine zbog krivičnog djela iz člana 166/1 KZ SRCG na kaznu zatvora u trajanju od 60 dana uslovno na dvije godine, Presudom Osnovnog suda u Kotoru K. 356/90 od 25.10.1991. godine zbog krivičnog djela iz člana 152 stav 1 KZ SRCG na kaznu zatvora u trajanju od 4 mjeseca i Presudom Osnovnog suda u Kotoru K.31/91 od 28.09.1992. godine zbog krivičnog djela iz člana 46 stav 2 u vezi stava 1 KZ RCG na kaznu zatvora u trajanju od 4 mjeseca uslovno na godinu dana.</span>
</p>
<p class="p3"></p>
<p class="p3">
<span>Uvidom u izvještaj ljekara jedinice za hitnu pomoć u Kotoru od 25.07.2012. godine na ime G T utvrđeno je da je oštećenu primila dr. M N koja je konstatovala povrede na tijelu oštećene i postavila dijagnozu.</span>
</p>
<p class="p3">
<span>Nije bilo predloga za dopunu dokaznog postupka, niti drugih prigovora na izvedene dokaze.</span>
</p>
<p class="p3"></p>
<p class="p3">
<span>Cijeneći sve provedene dokaze pojedinačno i u uzajamnoj povezanosti shodno članu 370 stav 3 Zkp-a, a u odnosu na odbrane okrivljenih, sud je utvrdio činjenično stanje navedeno u izreci presude.</span>
</p>
<p class="p3"></p>
<p class="p3">
<span>Činjenično stanje sud je utvrdio na osnovu iskaza oštećene G T, nalaza i mišljenja vještaka medicinske struke dr. K N od 02.08.2012. godine, ocjene odbrana okrivljenih K M i S D, te ostalih provedenih pisanih dokaza.</span>
</p>
<p class="p3"></p>
<p class="p3">
<span>Naime, oštećena G T je navela da je kritičnog dana ušla u objekat ,,Štampe'' kako bi kupila cigarete, iste je platila i kada je krenula da izađe, na izlazu iz radnje je primjetila svoju zaovu K M, koja je odmah počela da je vrijeđa govoreći joj ,,kurvetino jedna, ubiću te, uništiću te, nećeš mi odavde izaći živa, neće ti niko pomoći'', a zatim je okrivljena K M počela da je gura i dok je ista gurala, prišla joj je radnica objekta-drugookrivljena S D i uhvatila je za kosu, počela je da je čupa, a zatim je uhvatila rukama oko vrata, da bi u tom trenutku prvookrivljena K M nastavila da je udara rukama i nogama, te je izgubila svijest i pala, čiji iskaz je sud prihvatio jer je isti potvrđen nalazom i mišljenjem vještaka medicinske struke dr. K N od 02.08.2012. godine iz kojeg je utvrđeno da je krvni podliv kože u predjelu korjena nosa, koji je kritične prilike zadobila oštećena, nastao dejstvom tupine aktivno zamahnutog mehaničkog oruđa, u šta bi spadalo: stisnuta pesnica, šaka i slično, dok su, krvni podliv kože u predjelu zadnje strane vrata u donjoj trećini, zahvatajući i središnji dio grudnog koša u gornjoj trećini i krvni podlivi kože u predjelu zglobova svih kostiju desnog doručja i gornjih članaka svih prstiju desne šake, nanešeni dejstvom tupine aktivno zamahnutog mehaničkog oruđa, u štabi spadalo: noga, pesnica i slično, i konačno, tri trakasne međusobno paralelne nagnječine kože u predjelu lijeve polovine zadnje strane vrata i dvije trakaste međusobno paralelne nagnječine kože u predjelu desne polovine zadnje strane vrata, su nastale najvjerovatnije dejstvom nokata, pa su, imajući u vidu naprijed navedeno, navodi oštećene o načinu nastanka predmetnih povreda u potpunosti potvrđeni.</span>
</p>
<p class="p3"></p>
<p class="p3">
<span>Lake tjelesne povrede koje je kritične prilike zadobila oštećena G T, a koje su bliže pobrojane u izreci presude, sud je utvrdio na osnovu nalaza i mišljenja vještaka medicinske struke dr. K N od 02.08.2012. godine, čiju sadržinu je sud prihvatio, jer ista nije osporena na bilo koji način, a radi se o nalazu urađenom po pravilima struke.</span>
</p>
<p class="p3"></p>
<p class="p3">
<span>Dalje, ovo što se postavilo kao sporno, imajući u vidu navode iz odbrana prvookrivljene i drugookrivljene, jeste okolnost da li se oštećena G T onesvijestila iz čista mira ili usled nasilja vršenog prema njoj od strane okrivljenih, odnosno da li su predmetne povrede na tijelu oštećene posledica njenog samopovređivanja ili napada okrivljenih.</span>
</p>
<p class="p3"></p>
<p class="p3">
<span>S tim u vezi, odbranu prvookrivljene K M da se oštećena onesvijestila iz čista mira ispred nje, te da istu ni prstom nije takla, te da istoj ni drugookrivljena nije prilazila ( jer se navodno nalazila iza pulta ), niti su oštećenu hvatale za kosu, čupale ili stiskale za vrat, te da zaista ne zna odakle povrede oštećenoj, sud nije prihvatio jer su ovakvi navodu u potpunosti obezvrijeđeni iskazom oštećene, koja je u jasnom, uvjerljivom i konzistentnom izlaganju objasnila način na koji je kritične prilike zadobila predmetne povrede, a čiji iskaz je u skladu sa nalazom i mišljenjem vještaka medicinske struke, iz kojeg je utvrđeno da je da su povrede na tijelu oštećene nastale dejstvom tupine aktivno zamahnutog mehaničkog oruđa, u šta bi spadalo: stisnuta pesnica, šaka, noga i slično, pa je sud navod odbrane prvookrivljene da se oštećena kritične prilike onesvijestila iz čista mira, cijenio kao neubjedljiv i isključivo usmjeren na izbjegavanje sopstvene krivice, te isti nije prihvatio, jer je sud mišljenja da je do onesvešćivanja oštećene došlo usled nasilja koje su prema njoj vršile okrivljene.</span>
</p>
<p class="p3"></p>
<p class="p3">
<span>Dalje, odbranu drugookrivljene S D u kojoj je navela da je oštećena po njenom mišljenju iscenirala pad odnosno namjerno pala, te da se sama povrijedila jer je mlatila rukama i nogama dok je ležala na podu, pa je moguće da je povrede zadobila  tako što se udarila o metalnu policu i ormare, sud nije prihvatio, jer je ista opovrgnuta iskazom vještaka medicinske struke, koji je naveo da su neki od krvnih podliva kože ( u predjelu zglobova između druge, treće, četvrte i pete kosti desnog ručja i gornjih članaka ) mogli nastati prilikom pada i dočeka na stisnutu desnu pesnicu, dok od ostalih povreda, bliže pobrojanih u izreci presude, nijedna nije mogla nastati od samopovređivanja, već su sve posledica dejstva aktivno zamahnutog mehaničkog oruđa, pa je očigledno da je odbrana drugookrivljene neistinita, te smišljena na izbjegavanje krivice. </span>
</p>
<p class="p3"></p>
<p class="p3">
<span>Takođe, sud nije prihvatio navod odbrane drugookrivljene S D da nema ništa sa izvršenjem predmetnog krivičnog djela, jer je tada prvi put u životu vidjela oštećenu i nema razloga da je udara, a ovo iz razloga što je sud iz iskaza oštećene G T utvrdio da je kritične prilike drugookrivljena S D pitala prvookrivljenu K M ,,je li to ta'' ( misleći na oštećenu ), pa je za sud očigledno da je drugookrivljena u prijateljskim odnosima sa prvookrivljenom, te da je bila upoznata sa činjenicom da se oštećena razvodi sa bratom prvookrivljene, pa otuda i njen motiv da učestvuje u predmetnom događaju.</span>
</p>
<p class="p5"></p>
<p class="p3">
<span>S tim u vezi, iskaz svjedoka I B u kome je navela da drugookrivljena S D kritične prilike nije prilazila oštećenoj, niti je čupala za kosu, jer je navodno svo vrijeme bila sa njom iza pulta, sud nije prihvatio, jer su ovakvi navodi u suprotnosti sa iskazom oštećene G T, koja je navela da joj je drugookrivljena S D prišla, uhvatila je za kosu, počela da je čupa a zatim je uhvatila i rukama oko vrata, čiji iskaz je sud prihvatio, te je sud iskaz svjedoka I B cijenio kao upravljen na olakšavanje krivičnopravnog položaja drugookrivljene S D, obzirom da joj je ista koleginica.</span>
</p>
<p class="p3"></p>
<p class="p3">
<span>Konačno, sud nije posebno cijenio iskaz svjedoka D BR, jer ista nije bila očevidac predmetnog događaja, obzirom da je kritične prilike bila leđima okrenuta u odnosu na mjesto izvršenja krivičnog djela, pa njen iskaz nije od uticaja na utvrđenje činjeničnog stanja u ovoj krivično pravnoj stvari.</span>
</p>
<p class="p3"></p>
<p class="p3">
<span>Prvookrivljena Kilibarda Mileva i drugookrivljena Siedler Dragana su postupale sa umišljajem, jer su bile svjesna da svojim radnjama vrše nasilje prema oštećenoj Gardašević Tanji, a takođe je njihova svijest obuhvatala saznanje da takvim svojim ponašanjem u objektu ,,Štampe'' a koje je javno mjesto, jer kupci ulaze u objekat da kupuju njihove proizvode, ugrožavaju spokojstvo građana i remete javni red i mir, pa su ipak te radnje preduzele, a to su i htjele.  </span>
</p>
<p class="p3"></p>
<p class="p5">
<span>	Time su se u radnjama prvookrivljene K M i drugookrivljene S D ostvarili svi bitni elementi bića krivičnog djela nasilničkog ponašanja iz člana 399 Kz-a, pa ih je sud oglasio krivim za isto.</span>
</p>
<p class="p5"></p>
<p class="p5">
<span>	Prilikom odluke o vrsti i visini krivične sankcije koju prvookrivljenoj i drugookrivljenoj treba izreći, sud je pošao od toga da je za predmetno krivično djelo u Kz-u propisana kazna zatvora u trajanju od šest mjeseci do pet godina.</span>
</p>
<p class="p5"></p>
<p class="p3">
<span>U odnosu na prvookrivljenu K M u smislu člana 42 Kz-a, sud je kao olakšavajuće okolnosti cijenio to što je ista porodična žena, majka troje djece, koje okolnosti je istovremeno cijenio kao naročito olakšavajuće, dok je kao otežavajuću okolnost na strani okrivljene cijenio njenu raniju osuđivanost. Imajući u vidu naprijed navedeno, sud je okrivljenoj K M izrekao kaznu zatvora u trajanju od 30 dana, koju će okrivljena izdržati nakon pravosnažnosti presude. Sud smatra da je izrečena kazna zatvora primjerena izvršenom krivičnom djelu i okrivljenoj kao izvršiocu i predstavlja onu mjeru sa kojom će se postići cilj i svrha kažnjavanja iz člana 32 Kz-a, odnosno da će se njome dovoljno uticati na okrivljenu i druga lica da ubuduće ne čine krivična djela tj. da će se ispuniti ciljevi specijalne i generalne prevencije. </span>
</p>
<p class="p3"></p>
<p class="p3">
<span>U odnosu na drugookrivljenu S D u smislu člana 42 Kz-a, sud je kao olakšavajuće okolnosti cijenio to što je ista porodična žena, ranije neosuđivana, koje okolnosti je istovremeno cijenio kao naročito olakšavajuće, dok otežavajuće okolnosti na njenoj strani sud nije našao. Sud je okrivljenoj izrekao uslovnu osudu, kojom joj je utvrdio kaznu zatvora u trajanju od 3 (tri) mjeseca i istovremeno odredio da se kazna neće izvršiti ukoliko okrivljena u roku od godinu dana od dana pravosnažnosti presude ne učini novo krivično djelo. Sud smatra da će se upozorenjem uz prijetnju kaznom dovoljno uticati na drugookrivljenu da ubuduće ne čini krivična djela, tj. da će se ostvariti ciljevi specijalne prevencije.</span>
</p>
<p class="p5">
<span>	Na osnovu naprijed navedenih kriivičnopravnih odredbi, te odredbi člana 3, 5, 8, 13, 15, 32, 33, 36, 42, 45 i 46 Kz-a i člana 368 i 374 Zkp-a, a u odnosu na prvookrivljenu Kilibardu, sud je odlučio kao u izreci presude.</span>
</p>
<p class="p5">
<span>	Na osnovu naprijed navedenih krivično pravnih odredbi, te odredbi člana 3, 5, 8, 13, 15, 32, 33, 36, 42, 45, 46, 52, 53, 54 Kz-a i člana 368 i 374 Zkp-a a u odnosu na drugookrivljenu Siedler Draganu, sud je odlučio kao u izreci presude. </span>
</p>
<p class="p5">
<span>	Obavezane su okrivljene da solidarno na ime troškova krivičnog postupka uplate iznos od 140,25 eura i to na ime troškova vještačenja po vještaku medicinske struke, i na ime sudskog paušala iznos od po 50,00 eura, u roku od 15 dana od dana pravosnažnosti presude na žiro račun broj 832-16-52 u korist budžeta Crne Gore, i dokaz o uplati dostaviti ovom sudu s pozivom na broj K. 412/12/12.</span>
</p>
<p class="p5"></p>
<p class="p3">
<span>Oštećena Gardašević Tanja je sa imovinsko pravnim zahtjevom upućena na parnicu.</span>
</p>
<p class="p5">
<span>	Na prednjim razlozima sud je zasnovao svoju odluku.</span>
</p>
<p class="p1"></p>
<p class="p1">
<span>OSNOVNI SUD U KOTORU</span>
</p>
<p class="p1">
<span>Dana, 28.06.2013. godine</span>
</p>
<p class="p5"></p>
<p class="p5">
<span>     Zapisničar,									Sudija,</span>
</p>
<p class="p5">
<span>Ana-Marija Petković                                                                          Momirka Marović</span>
</p>
<p class="p5">
<span>                                                                                                                                                                 </span>
</p>
<p class="p5">
<span>	PRAVNA POUKA: Protiv ove presude ima se pravo žalbe u roku od 8 dana od dana prijema, Višem sudu u Podgorici a preko ovog suda.           </span>
</p>
<p class="p6"></p>
<p class="p5">
<span> </span>
</p>


</body>
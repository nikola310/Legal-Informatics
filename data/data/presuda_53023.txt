<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
.span2{;font-size:12pt;font-family:'Arial';font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span class="span1"></span>
</p>
<li style="text-align:right">
<span class="span1">Posl.br.K.393/13/13</span>
</li>
<li style="text-align:center;">
<span class="span1">U IME CRNE GORE</span>
</li>
<p>&nbsp;</p>
<li>
<span class="span1">Osnovni sud u Kotoru kao nadležni prvostepeni, po sudiji Danijeli Samardžić, uz učešće zapisničara Aleksandre Čolan, u krivičnom predmetu protiv opt. Rizvani Vetona, kojeg brani adv. Miodrag Bojanić, zbog krivičnog djela iznude u produženom trajanju iz čl.250 st.1 u vezi čl.49 KZ i krivičnog djela ugrožavanje sigurnosti iz čl.168 st.1 KZ, koji se vodi po optužnici ODT-a Kotor Kt.br.593/13 od 22.11.2013. godine, nakon održanog glavnog i javnog pretresa dana 23.12.2013. godine u prisustvu zamjenika ODT-a Kotor Tanje Čolan Deretić, optuženog i njegovog branioca, donio je i javno objavio dana 27.12.2013.g. sljedeću </span>
</li>
<li style="text-align:center;">
<span class="span1">PRESUDU</span>
</li>
<p>&nbsp;</p>
<li>
<span class="span1">Optuženi RIZVANI VETON od oca Rama i majke Nuše, rođene Beriša, rođen 15.09.1973.g. u Peći, stalno nastanjen u Kotoru, Dobrota bb, ne zna čiji je državljanin, građevinac, oženjen, otac troje maloljetne djece, bez škole, lošeg imovnog stanja, osuđivan,</span><span class="span2"> </span><span class="span1">protiv kojeg se ne vodi postupak za drugo krivično djelo</span>
</li>
<p>&nbsp;</p>
<li style="text-align:center;">
<span class="span1">K r i v   j e</span>
</li>
<p>&nbsp;</p>
<li>
<span class="span1">Što je, </span>
</li>
<li>
<span class="span1">          Dana 17. ili 18.08.2013.g. u Kotoru, u namjeri da sebi pribavi protivpravnu imovinsku korist, prijetnjom da će napasti na život i tijelo oštećenog Milošević Dinka istog prinudio da mu na štetu svoje imovine preda novac u iznosu od 1.000,00€ ispred PC Kamelija, na način što je istome rekao da je time što je bio sa njegovom suprugom prekršio njihove običaje, pa će platiti za to, te dodao da će ga prebiti i zaklati ukoliko mu ne da novac, naglasivši pri tom da je on već robijao pa mu neće biti problem da ponovo nekog "odleži", da bi dana 20.08.2013.g. u istoj namjeri pribavljanja protivpravne imovinske koristi pozvao oštećenog Miloševića kojem je uz prijetnje da će ga ubiti i zaklati tražio još 1.000,00€ i tako ga prinudio da mu iste preda dana 21.08.2013.g. oko 13,00h ispred PC "Kamelija", zatim dana 22.08.2013.g. oko 10,30h ili 11,00h, sa istom namjerom, ponovo pozvao oštećenog i tražio još 1.000,00€ govoreći da suprug Valbonine (njegove supruge) sestre tražio od njega 1.000,00€, jer se i on osjeća oštećenim, i tako prinudio Miloševića da mu navedeni novčani iznos preda oko 13,30h ili 14,00h ispred PC "Kamelija" da bi mu istog dana oko 22,00h poslao poruku "najebo si se nema ti pomoći" što je Milošević shvatio kao prijetnju, prilikom koje mu je osumnjičeni tražio 3.000,00€, sa namjerom pribavljanja protivpravne imovinske koristi, koje mu je oštećeni bio primoran predati dana 25.08.2013.g. oko 13,00h ispred PC "Kamelija", jer ga je u međuvremenu osumnjičeni zvao 10-12 puta govoreći pri tom da će ga prebiti i </span><span class="span1">zaklati, naglašavajući da ih ima trojica i da ga nisu zaboravili, da bi potom dana 27.08.2013.g. osumnjičeni uz prijetnju oštećenom da zna što je učinio i da zna što ga čeka tražio još 2.000,00€, sa istom namjerom pribavljanja protivpravne imovinske koristi, pa mu je oštećeni dana 29.08.2013.g. oko 12,00h ili 12,30h na ulazu u Stari grad na Rivi predao 950,00€, a osumnjičeni mu ostavio rok do 15.09.2013.g. da mu donese ostatak odnosno 1.050,00€, te mu rekao da ako mu u ostavljenom roku ne donese novac da će ga zaklati, nakon čega je oštećeni prethodno prijavio policiji, a osumnjičeni mu potom dana 16.09.2013.g. prijetnjim da će napasti na njegov život ugrozio sigurnost na način što je istome kad ga je sreo u PC "Kamelija" rekao da će ga zaklati ukoliko ne povuče prijavu, pri čemu je bio uračunljiv i svjestan svojih djela i njihove zabranjenosti, a čije izvršenje je htio</span>
</li>
<p>&nbsp;</p>
<li>
<span class="span1">      - Čime je izvršio  </span><span class="span1">krivično djelo iznude u produženom trajanju iz čl.250. st.1. u vezi čl. 49. Krivičnog zakonika i krivično djelo ugrožavanje sigurnosti iz čl.168. st.1. Krivičnog zakonika</span><span class="span1">.</span>
</li>
<p>&nbsp;</p>
<li>
<span class="span1">Pa  mu sud na osnovu naprijed navedene krivičnopravne odredbe i čl. 2, 4, 5, 8, 13, 15, 32, 36, 42, 45,46.Krivičnog zakonika i čl. 227, 229, 239, 368 i 374 ZKP-a, prethodno </span>
</li>
<p>&nbsp;</p>
<li style="text-align:center;">
<span class="span1">U t v r d j u j e</span>
</li>
<p>&nbsp;</p>
<li>
<span class="span1">1.Za krivično djelo iznude u produđenom trajanju iz čl.250.st.1.u vezi sa čl.49. Krivičnog zakonika kaznu zatvora u trajanju od 3 (tri) mjeseca,</span>
</li>
<p>&nbsp;</p>
<li>
<span class="span1">2.Za krivično djelo ugrožavanje sigurnosti iz čl.168. st.1. Krivičnog zakonika, kaznu zatvora u trajanju od 40  (četrdeset) dana,</span>
</li>
<p>&nbsp;</p>
<li>
<span class="span1">Pa ga sud na osnovu čl. 48.KZ </span>
</li>
<li style="text-align:center;">
<span class="span1">O S U DJ U J E</span>
</li>
<p>&nbsp;</p>
<li>
<span class="span1">Na jedinstvenu kaznu zatvora u trajanju od 4 (četiri) mjeseca, koju će izdržati nakon pravosnažnosti presude, a u koju se uračunava vrijeme koje je optuženi proveo u pritvoru po rješenjima ovog suda Kri.166/12 od 18.09.2013.g.  i Kv. 931/13 od 26.11.2013.g., a koji pritvor traje od 16.09.2013. godine  i dalje.</span>
</li>
<p>&nbsp;</p>
<li>
<span class="span1">Dužan je optuženi na ime sudskog paušala uplatiti iznos od 55,00 € u roku od 15 dana od dana pravosnažnosti presude u korist Budžeta Crne Gore na žiro račun br. 832 – 16 – 52.</span>
</li>
<p>&nbsp;</p>
<li>
<span class="span1">Obavezuje se optuženi da na ime imovinskopravnog zahtjeva oštećenom Milošević Dinku  isplati iznos od 6.950,00 eura u roku od tri mjeseca od dana pravosnažnosti presude. </span>
</li>
<p>&nbsp;</p>
<li style="text-align:center;">
<span class="span1">O b r a z l o ž e nj e</span>
</li>
<p>&nbsp;</p>
<li>
<span class="span1">ODT iz Kotora podnio je ovom sudu optužnicu Kt.br.593/13 od 22.11.2013. godine protiv Rizvani Vetona stavljajući mu na teret krivično djelo </span><span class="span1">iznude u produženom trajanju iz čl.250 st.1 u vezi čl.49 KZ i krivično djelo ugrožavanje sigurnosti iz čl.168 st.1 KZ. </span>
</li>
<p>&nbsp;</p>
<li>
<span class="span1">U svojoj odbrani okr. Rizvani je izjavio da on Dinka Miloševića ne poznaje, da mu nikada nije prijetio, niti poslao bilo kakvu poruku. Bio je pozvan u policiju Kotor i tamo mu je saopšteno da je Dinko Milošević protiv njega podnio prijavu navodeći da mu nešto prijeti što nije tačno. On je Dinka kojeg zna iz viđenja sreo u Kameliji dok je bio sam i u blizini pulta za prodaju mobilnih telefona obratio mu se  i dao mu je kopiju svoje izjave date pred policijom, a povodom njegove prijave, kao i kopiju izjave svoje supruge. U svojim izjavama je rekao da nije prijetio Dinku i ništa više mu u Kameliji nije rekao i tvrdi da mu nije rekao da će ga zaklati. Nijednu poruku nije poslao na Dinkov br. telefona. Zvao ga je kada je po njegovoj prijavi bio u policiji, a broj telefona je dobio od portira u sudu. Dinka je zvao sa telefona 068/357-388 da ga pita u čemu je problem, a on mu je tada spustio slušalicu. To je sav njegov telefonski kontakt sa Dinkom, a nije ga nikad ni prije, ni poslije zvao telefonom, niti mu slao bilo kakve poruke. Dinko je nekorektan, jer priča neke priče za njegovu ženu, koja ga je vjerno čekala dok je bio u zatvoru, a ako je tačno to što Dinko tvrdi on će imati obavezu da drži njegovo troje djece i da plati njegovu ponovnu ženu i tim svojim pričama on sam sebe kopa. Kada je čuo da Dinko priča o njegovoj ženi, on nije ništa rekao Dinku, jer ako su te priče tačne, njemu Dinko nije kriv, već njegova žena ali njegova žena njega voli. On je koristio brojeve telefona 068/626-540 i 069/959-912 i to do kraja juna ove godine, kada je telefonske brojeve zajedno s aparatima izgubio, kao i sva svoja dokumenta. Nije prijavio gubitak ovih tel. kartica, niti tražio da iste budu odjavljene do dana saslušanja kod ODT-a Kotor. On želi da zna otkud Dinku njegovi brojevi telefona, a ako Dinko bude tvrdio da je imao nešto s njegovom ženom on će ga ubiti. On ne zna broj telefona Dinka Miloševića, a njegov broj ima memorisan u telefonu i isti je dobio od portira u sudu kada je isti tražio kako bi Dinka pitao zašto je podnio krivičnu prijavu protiv njega, a taj broj telefona je tražio na dan kada je saslušan pred policijom po prijavi Dinka. Dodao je da je ošt. upoznao preko telefona nakon što ga je isti prijavio u policiji, da ga je prije toga znao iz vidjenja ali nije znao čak ni njegovo ime čak i ne zna ko je. Policija ga je pronašla kući i odveli su ga u stanicu policije i tamo su mu rekli da ga je ošt. prijavio jer mu je navodno tražio novac i  prijetio, a što nije tačno. Iz stanice policije on je došao u sud a od nekoga sa portirnice dobio je br. telefona od oštećenog, a nakon toga je krenuo prema Kameliji i ispred Kamelije vidio je Dinka Miloševića prišao mu pitao ga zbog čega ga je prijavio, kada mu on nije ništa uradio medjutim Dinko mu je rekao da mu se ne približava da ga prati policija nakon čega je on uzeo taxi i otišao kući. Od kuće je nazvao tel. Dinka Miloševića i ponovo ga pitao zbog čega ga je prijavio kada mu on nije ništa uradio, a nakon što je završio razgovor sa njim došla je policija i doveden je u zgradu suda radi saslušanja kod zastupnika optužbe. Kod zastupnika optužbe je ispričao sve odnosno izjavio da on nema nikakve veze sa krivičnim djelom koje mu je stavljeno na teret, da oštećenom nije prijetio niti tražio novac. Nakon toga saslušan je i drugi put i tada je suočen sa oštećenim i tada mu se kleo u djecu, pao na koljena i ljubio mu noge i ruke, govoreći da ga ne tereti jer on zapravo i ne zna o čemu se radi, a isto to je ponovio sve i prilikom saslušanja kod sudije za istragu povodom predloga za odredjivanje pritvora. Naveo je da nisu tačni navodi iz optužnog akta gdje se navodi da je ošt. izjavio da je njegova supruga Valbona nudila seksualne usluge oštećenom. A što se tiče listinga komunikacije </span><span class="span1">brojeva ističe da je Dinko Milošević sa svoga br. tel. slao poruke na njegov br. tel. a koje su se odnosile na druge žene i to njih tri i nudio cijenu za seksualne usluge i to br. Dinka Miloševića 068/514/932 na broj 068/626/540 a to je njegov br. telefona. Takvih prouka ima 5, a ima i telefonskih razgovora, a te razgovore sa njim nije obavljao. </span><span class="span1">Tačno je da je presudom Višeg suda u Podgorici osudjen na kaznu zatvora na 14 godina zbog kriv. djela ubistva da je tu kaznu izdržao 2005.ili 2006. godine i drugih osuda ni prije ni poslije nije imao.</span>
</li>
<p>&nbsp;</p>
<li>
<span class="span1">U dokaznom postupku koji je proveden radi rasvjetljenja činjeničnog stanja i krivice optuženog sud je proveo sljedeće dokaze: saslušao svjedoka-oštećenog Dinka Miloševića, svjedoka Kapetanović Mladena, svjedoka </span><span class="span1">Vorfaj Rušuta, </span><span class="span1">izvršio </span><span class="span1">uvid: u isplatne naloge Hipotekarne banke i to 5 i dva iz CKB Banke, karticu promjenu računa Dinka Miloševića CKB Banke, fotografije poruka sa telefona oštećenog Dinka Miloševića koje su mu upućene na njegov telefon, listing telefonskih komunikacija 068/626/540 i mreži M:TEL od 01.06.2013- 27.10.2013.g. </span>
</li>
<p>&nbsp;</p>
<li>
<span class="span1">Svjedok oštećeni Dinko Milošević je izjavio da je njega supruga Rizvanija Vetona, Valbona ili Verbona još od prije dvije –tri godine počela „salijetati“, odnosno zaustavljala i tražila da sa njim ima odnos, te mu tražila novac. On je istu uporno odbijao, govoreći ili da nema novca ili da nema vremena. Prije otprilike mjesec i po on je suprugu Rizvanija Vetona sreo u na vratima PC „Kamelija“ i tada mu je rekla da se razvela, da je slobodna, da može da radi šta želi, a on joj je kao i u mnogo slučajeva do tada odgovorio da ne želi da imam išta sa njom. Valbona ili Verbona, ne zna joj tačno ime, ga je i telefonom zvala i to sa broja 068/626-540, nudeći mu seksualne usluge za novac, što je on odbijao, a onda joj je jednog dana rekao da je sam kući, da nešto radi i da nema vremena za nju, međutim ona je ubrzo nakon toga došla kod njega na stan. Ne zna odakle je znala gdje živi, a vjerovatno ga je pratila. Kada mu je došla na vrata on je pristao da ima seksualni odnos sa njom, nakon kojeg joj je dao 50,00€ i ona je otišla iz njegovog stana. Sve ovo se dešavalo tokom prve polovine avgusta mjeseca 2013. godine. Po ovom događaju Valbona ili Verbona ga je telefonom zvala u više navrata tražeći mu novac, tj. govorila je da joj treba para, a nije se izjašnjavala o cifri koja joj treba. On je odbijao da joj da novac, a onda joj je tražio broj telefona njene sestre Medžide, kako bi njenoj sestri, koju zna duži niz godina, rekao da utiče na nju, tj. da joj objasni da ga treba ostaviti na miru. Ona mu nije dala sestrin, već suprugov broj telefona i on je na taj broj telefona, misleći da je Medžidin, poslao poruku da mu se javi. Sa tog broj na koji je on poslao poruku „javi se“ stigla mu je poruka da ga neko čeka ispred Kamelije, pa je otišao tamo i vidio se sa Vetonom Rizvanijem, i tada je shvatio da mui je Valbona ili Verbona u stvari dala njegov broj telefona. To je bio broj telefona 069/959-912. Veton mu je tada rekao da je prekršio neke njihove običaje, time što mu je bio sa ženom i da će za to platiti, i rekao mu je da ima snimke i poruke kojima će dokazati da je bio sa njom. Tada mu je Veton ispred Kamelije tražio 1.000,00€ i rekao mu da će ga prebiti, ubiti, zaklati ukoliko mu ne da novac, i naveo mu je da je on već ubijao, pa da mu nije problem da ponovo „odleži“. On se osjetio ugroženim zbog ovih prijetnji i Vetonu je dao 1.000,00€ isti taj dan oko 14,00h, a datum je bio 17. ili 18.08.2013.g. Dva, tri dana nakon ovoga Veton ga je pozvao telefonom sa broja 069/959-912, predstavio mu se i tražio još 1.000,00€, objašnjavajući mu da je to za Medžidu, a i tada mu je prijetio da će ga ubiti i zaklati, ako mu ne da novac, pa mu je on drugi put dao 1.000,00€ na ruke </span><span class="span1">ispred PC Kamelija dana 21.08.2013.g. oko 13,00h. Sutradan pošto mu je po drugi put predao 1.000,00€, a to je bilo 22.08.2013.g. oko 10,30 ili 11,00h Veton ga je ponovo zvao, odnosno poslao mu je poruku u kojoj navodi da i muž od druge Valbonine sestre, a ne Medžide traži 1.000,00€, a to jer su u pitanju sestre, pa se i on osjeća oštećenim. On je Vetonu dao i tih 1.000,00€ dana 22.08.2013.g. opet ispred PC Kamelija oko 13,30h ili 14,00h i to na ulazu sa frontalne strane, okrenutim prema parkingu, na koji ulaz je svaki put dao novac. Ne zna da li je predavanje novca ikad iko vidio. Prilikom traženja novca navodno za muža treće sestre Veton mu je napisao da mu je bolje da dođe ispred Kamelije, inače će morati da se dogovara sa muževima Valboninih sestara. Veton mu je kada mu je predao ovaj novac rekao da su oni sa time podmireni i da mu više novac neće tražiti, međutim isti dan tog 22.08.2013.g. u večernjim časovima i to oko 22,00h Veton mu je poslao poruku u kojoj traži još 3.000,00€ i u kojoj osim ovoga navodi „najebo si se nema ti pomoći“ što je on shvatio kao prijetnju, pa mu je par dana nakon ove poruke dao tih 3.000,00€ takođe kod Kamelije i to na istom mjestu kao i prethodna tri puta. To je bilo 25.08.2013.g. oko 13h. Od poruke poslate dana 22.08.2013.g do predaje novca 25.08.2013.g. Veton ga je zvao nekih 10-12 puta i u tim telefonskim razgovorima je pitao kad će biti novac, govoreći mu da je bolje da mu novac da, inače će ga prebiti, zaklati, predati sudu, naglašavajući da su ih trojica i da ga nisu zaboravili. Nakon što mu je predao 3.000,00€ Veton ga je par dana ostavio na miru da bi ga ponovo 27.08.2013.g. kontaktirao i to tako što je poslao poruku pa ga onda zvao. U poruci je naveo da traži još 2.000,00€, napominjući da će ga nakon toga ostaviti na miru. U razgovoru mu je rekao da zna što je učinio i da zna što ga čeka ako mu ne da novac. Par dana nakon ovog razgovora on mu je dao 950,00€ na vratima Starog grada oko 12 ili 12,30h dana 29.08.2013.g. i to iz razloga jer nije imao više novca. On mu je tad dao rok do 15.09.2013.g. da se snađe za ostatak novca, odnosno za 1.050,00€, te mu je rekao da ako ne donese taj novac u ostavljenom mi roku, da zna šta ga čeka, tj. da će ga zaklati. Dana 07.09.2013.g. sa broja telefona 069/293-318 dobio je poruku u kojoj je bilo navedeno da dvojici lica treba da da po 5.000,00€, a Vetonu 10.000,00€ ili će ta lica kod njega dovesti svoju djecu i predati ga sudu. Lice koje mu je poslalo poruku predstavilo se kao suprug Medžidin. On je na ovu poruku odgovorio sa „čućemo se“ i sa ovim licem više nije kontaktirao. Nakon ove poruke zvao ga je Veton da provjeri je li primio ovu poruku i rekao mu je nešto u smislu da bi bolje bilo da to sredi. U ponedjeljak 09.09.2013.g. on je otišao u policiju i sve ovo prijavio. Vjerovatno su u međuvremenu pozvali Vetona zbog ovoga, jer ga je isti u petak 13.09.2013.g. sreo i pitao šta mu je trebalo da sve prijavljuje policiji. Vetona je sreo u Kameliji sa suprugom, prišao mu je, pitao ga li povukao prijavu, a potom mu rekao da će ga zaklati ako je ne povuče. S obzirom da mu Veton konstantno prijeti, on se zbog ovih njegovih prijetnji osjetio ugorženim, te je o istima obavijestio policiju. Primopredaja novca je vršena ispred Kamelije, odnosno u prolazu između robne kuće Kamelija i prodavnice Kutak, a predaja na vratima Starog grada je obavljena iza kamenog kioska, uvijek u prisustvu samo njega i Vetona, a novčanice nije popisao. Jednom, </span><span class="span1">krajem avgusta, odnosno 7. septembra, suprug Valbonine sestre poslao mu je poruku sadržine "jesi čuo za Milevu, ja sam muž od Medžide, za mene moraš dati 5 hiljada .ne budeš davao do 15.septembra Vetonu 10 hiljada isto muž od Emine 5 hiljada ako ne središ ovaj račun 15 septembra ako do tada 10 djece pravac u tvoja vrata onda kako sud kaže", a nakon toga poruke mu je slao okrivljeni. Dana 14.09.2013.g. sa br. tel. 068/626/540 dobio poruku sledeće sadržine "kuku tebi imam da te skinem skroz ako ne cepaš izjavu bolje ti je za tebe da ili ne javi </span><span class="span1">mi odma da znamo gdje smo. Bolje ti je ja u zatvor a ti mrtav samo da znaš bolje se javi na poruku".</span><span class="span1"> S</span><span class="span1">a svog br. tel. slao je poruke na br. tel. okrivljenog, u njima je pitao da li je dosta kao i poruke u smislu da će se vidjeti kako bi im predao novac koji su tražili, poruke neke druge sadržine nije slao drugim ženama iz tih porodica, a poruke nema sačuvane. On zna da Valbona ima još jednu sestru po imenu Emina, a da li ih još ima ne zna, a nije siguran da bi prepoznao ni Medžidu ni Eminu. Ranije je poznavao Valboninu sestru Medžidu iz vidjenja. On je odlučio da zatraži pomoć od Medžiee koju je kroz "maglu" poznavao od ranije iz Starog grada koja je stanovala u kući njegovog kolege, odnosno radnika iz bivše firme, a pomoć je od nje  tražio prije nego što su počele prijetnje. Osim što mu je Valbona tražila novac za struju i za seksualne usluge, jednom ili dva put mu je tražila novac za hranu i znala mu je reći i za još nešto. Prije nego što je prvi put prijavio slučaj policiji traženo mu je da da 2.000,00 eura međutim on je dao 950,00 €, jer više nije imao, a taj iznos okrivljeni mu je tražio porukom, a kada mu je predao 950,00€ tada mu je usmeno tražio i ostatak od 1.050,00 € i odredio rok, a kasnije mu je okrivljeni sa br. 069/959/912 dana 31.08.2013.godine poslao poruku "možeš danas do dva da mi nabaviš 450,00 € do 14,00 ostale daćeš kraj mjeseca nazovi me." Sa tih br. tel. zvala je Valbona pa je pretpostavio da je jedan broj njen, a jedan od njenog supruga čak i kasnije kad su počele prijetnje sa ta ista dva br. tel. ga je zvala Valbona i slate su poruke. Tačno je da ga je u prethodnom postupku prilikom suočenja okrivljeni molio, kleknuo na koljena i misli da je imao namjeru da mu ljubi i ruke i noge i to kada je on krenuo da potpiše zapisnik. Nije se pridružio krivičnom gonjenju, ali je postavio imovonsko - pravnii zahtjev u iznosu od 6,950.00€.</span>
</li>
<p>&nbsp;</p>
<li>
<span class="span1">Svjedok Vorfaj Rušut je izjavio da u Kotoru živi već duži niz godina, drži pekaru i često angažuje radnu snagu za istovar brašna i drva. Tako je za te potrebe znao zvati okr. Vetona koji živi u Dobroti i kojeg je u telefonu memorisao "Veton za brašno". Njegov broj telefona je 068/700-120, a Vetonov broj koji on ima u svom imeniku je 068/626-540 i moguće da ga je prije dva mjeseca prije zvao jer mu je bio potreban za istovar. Ponekad je Vetona za njegove potrebe zvao i njegov brat Vorfaj Sadri. Okrivljeni je uvijek bio korektan i odradjivao je posao pošteno.</span>
</li>
<p>&nbsp;</p>
<li>
<span class="span1">Svjedok Kapetanović Mladen je izjavio da on Rizvani Vetona zna već duži niz godina i povremeno ga angažuje za obavljanje fizičkih poslova uz naknadu. I 2013.g. u avgustu ili septembru mjesecu ga je zvao u 2,3 navrata, jer mu je bio potreban za posao cijepanja drva. Prvi put mu se Veton nije javio na poziv, a potom je uspio da stupi u kontakt s njim i Veton mu je tada rekao da ne može da obavi posao za njega, jer je zauzet i poslao mu je nekog svog rođaka ili prijatelja koji se zove Šaja. Vetona je zvao na broj telefona 068/626-540, a zvao ga je sa svog broja 069/430-938. Dodao je da mu je okrivljeni kada ga je angažovao posao odrađivao korektno i pošteno. </span>
</li>
<p>&nbsp;</p>
<li>
<span class="span1">Uvidom u isplatne naloge Hipotekarne banke i to 5 i dva iz CKB Banke konstatuje se da isti glase na novčane iznos oe 1.000,00, 300,00, 700, 1.040, 1.000, 2.000,00 eura. </span>
</li>
<p>&nbsp;</p>
<li>
<span class="span1">Uvidom u karticu promjenu računa Dinka Miloševića CKB Banke konstatuje se da je dana 26.08.2013.g. bila isplata s računa Dinka Miloševića u iznosu od 1.000,00 eura, a dana 27.08.2013.g. isplata u iznosu od 950,00 eura. </span>
</li>
<p>&nbsp;</p>
<li>
<span class="span1">Uvidom u fotografije poruka sa telefona oštećenog Dinka Miloševića koje su mu upućene na njegov telefon konstatuje se da su poruke slate sa broja telefona 068626540, a sadržina poruke je "kuku tebi imam date skinem skroz ako ne cepas izjavu bole tije zaTEBE DA ILI NE JAVI MI ODMA. DAZNAMO GDE SMO. BOLE TIJE JA U ZATVOR A TI MERTAV SAMO DA ZNAS BOLE SE JAVI NA PORUKU", kao i sa broja  069959912, a sadržina poruke je "Nebudes ispunio obecanje ceka te zatvor kao sto si radio silovanje vec si radio javi se dinko nemoj da ugasis telefon javi se fraeru". </span>
</li>
<p>&nbsp;</p>
<li>
<span class="span1">Uvidom u</span><span class="span2"> </span><span class="span1">listing telefonskih komunikacija 068/626/540 i mreži M:TEL od 01.06.2013- 27.10.2013.g. konstatuje se da je bila komunikacija između navedenog broja i broja telefona gore navedenih svjedoka, kao i broja telefona  068/514-932, čiji je vlasnik svjedok-oštećeni Dinko Milošević. </span>
</li>
<p>&nbsp;</p>
<li>
<span class="span1">Cijeneći sve izvedene dokaze pojedinačno, kao i u njihovoj međusobnoj povezanosti, te u odnosu na odbranu optuženog sud je utvrdio činjenično stanje navedeno u izreci presude.</span>
</li>
<p>&nbsp;</p>
<li>
<span class="span1">Ovakvo činjenično stanje sud je prvenstveno utvrdio iz iskaza svjedoka-oštećenog Dinka Miloševića, provedenih pismenih dokaza, te iskaza ostalih saslušanih svjedoka. Svjedok-oštećeni Dinko Milošević je u svom svjedočkom iskazu iscrpno i dealjno objasnio tok predmetnog kritičnog događaja, odnosno objasnio je da je njemu supruga optuženog, Valbona, nudila seksualne usluge za novac, što je on u početku odbijao, međutim ista je jednog dana došla kod njega kući i on je </span><span class="span1">pristao da ima seksualni odnos sa njom, nakon kojeg joj je dao 50,00€ i ona je otišla iz njegovog stana. Nakon ovog događaja Valbona ga je zvala i tražila mu novac, a on je odbijao da joj da novac. Kada je tražio broj telefona njene sestre Medžide, koju zna duži niz godina i preko koje je htio da utiče na Valbonu, ista mu nije dala sestrin, već suprugov broj telefona i on je na taj broj telefona, misleći da je Medžidin, poslao poruku da mu se javi. Sa tog broja stigla mu je poruka da ga neko čeka ispred Kamelije, pa je otišao tamo i vidio se sa okr. Vetonom Rizvanijem, a broj telefona na koji je poslao poruku je broj telefona 069/959-912. Okr. Veton mu je tada rekao da je prekršio neke njihove običaje, time što mu je bio sa ženom i da će za to platiti, i rekao mu je da ima snimke i poruke kojima će dokazati da je bio sa njom. Tada mu je okrivljeni ispred Kamelije tražio 1.000,00€ i rekao mu da će ga prebiti, ubiti, zaklati ukoliko mu ne da novac, i naveo mu je da je on već ubijao, pa da mu nije problem da ponovo „odleži“. Zbog ovih prijetnji se osjetio ugroženo i okrivljenom je oko 14,00h dao 1.000,00€ dana 17. ili 18.08.2013.g. Dva, tri dana nakon ovoga okrivljeni ga je pozvao telefonom sa broja 069/959-912 i tražio još 1.000,00€, i tada mu je takođe prijetio da će ga ubiti i zaklati, ako mu ne da novac, pa mu je on drugi put dao 1.000,00€ na ruke ispred PC Kamelija dana 21.08.2013.g. oko 13,00h. Sutradan ga je okrivljeni ponovo zvao, odnosno poslao mu je poruku u kojoj navodi da i muž od druge Valbonine sestre, a ne Medžide traži 1.000,00€, a to jer su u pitanju sestre, pa se i on osjeća oštećenim, a on mu je dao i tih 1.000,00€ dana 22.08.2013.g. opet ispred PC Kamelija oko 13,30h ili 14,00h i to na ulazu sa frontalne strane, okrenutim prema parkingu, na koji ulaz je svaki put dao novac. Dana 22.08.2013.g. u večernjim časovima, oko 22,00h okrivljeni mu je poslao poruku u kojoj traži još 3.000,00€ i u kojoj je naveo „najebo si se nema ti pomoći“ što je on shvatio kao prijetnju, pa mu je dana 25.08.2013.g. nakon ove poruke dao tih 3.000,00€ takođe kod Kamelije i to na istom mjestu kao i prethodna tri </span><span class="span1">puta. Od poruke poslate dana 22.08.2013.g do predaje novca 25.08.2013.g. okrivljeni ga je zvao nekih 10-12 puta i u tim telefonskim razgovorima je pitao kad će biti novac, govoreći mu da je bolje da mu novac da, inače će ga prebiti, zaklati, predati sudu, naglašavajući da su ih trojica i da ga nisu zaboravili. Nakon što mu je predao 3.000,00€ okrivljeni mu je opet salo poruke i tražio još 2.000,00€, a on mu je dao 950,00€ na vratima Starog grada oko 12 ili 12,30h dana 29.08.2013.g. jer nije imao više novca. Nakon ovoga bilo je još prijetnji od strane okrivljenog, međutim on je dana 09.09.2013.g. otišao u policiju i sve prijavio. Kada je dana 13.09.2013.g. sreo okrivljenog isti mu je rekao da će ga zaklati ako ne povuče krivičnu prijavu. On se zbog prijetnji okrivljenog osjetio ugorženim, a </span><span class="span1">dana 14.09.2013.g. sa br. tel. 068-626-540 dobio je poruku sadržine "kuku tebi imam da te skinem skroz ako ne cepaš izjavu bolje ti je za tebe da ili ne javi mi odma da znamo gdje smo. Bolje ti je ja u zatvor a ti mrtav samo da znaš bolje se javi na poruku".</span><span class="span1"> </span><span class="span1">Ovakav iskaz okrivljenog potkrijepljen je pismenim dokazima, tačnije isplatnim nalozima Hipotekarne i CKB banke, iz kojih je utvrđeno na koje novčane iznose su isti glasili, karticom promjene računa svjedoka - oštećenog kod CKB banke na osnovu koje je utvrđeno da je oštećeni dana 26.08.2013.g. sa svog računa podigao iznos od 1.000,00 eura, a dana 27.08.2013.g. iznos od 950,00 eura, dakle upravo one iznose koje je u svom iskazu naveo oštećeni. </span>
</li>
<p>&nbsp;</p>
<li>
<span class="span1">Što se tiče brojeva telefona sa kojih su oštećenom stizale poruke, svjedoci Vorfaj Rušut i Kapetanović Mladen, koji su povremeno angažovali optuženog za obavljanje određenih poslova su potvrdili da su optuženog kontaktirali na broj telefona 068 626 540, dakle to je isti onaj broj koji je oštećeni naveo u svom svjedočkom iskazu, odnosno sa kojeg ga je optuženi zvao i sa kojeg su mu stizale poruke. </span>
</li>
<p>&nbsp;</p>
<li>
<span class="span1">Optuženi Rizvani je u svojoj odbrani osporavao da poznaje oštećenog Miloševića, navodeći da je on oštećenog, kada je saznao njegov broj, zvao da ga pita šta on priča za njegovu suprugu, ali da mu osim toga nije poslao nikakve poruke, niti mu je upućivao pozive. Međutim, optuženi je potvrdio da je koristio broj telefona 068 626 540 i 069 959 912, dakle upravo one brojeve sa kojeg su i stizale prijeteće poruke oštećenom. Optuženi je objašnjavao da je on ove brojeve izgubio zajedno sa telefonskim aparatima, međutim takva odbrana optuženog je opovrgnuta kako iskazom oštećenog, tako i listingom telefonskih komunikacija za broj 068 626 540 kojim je utvrđeno da je bilo komunikacije između ovg broja optuženog i broja oštećenog 068  514 932 i nakon avgusta, odnosno i u septembru mjesecu, a kojim dokazom je takođe potvrđena vjerodostojnost iskaza oštećenog. </span>
</li>
<p>&nbsp;</p>
<li>
<span class="span1">Odbrana optuženog u kojoj je isti objašnjavao da on oštećenom nije slao nikakve prijeteće poruke protivrečna je sama sebi, odnosno kontradiktorna je, s obzirom da je optuženi prilikom saslušanja kod ODT-a Kotor izjavio da oštećeni Milošević svojim pričama sam sebe kopa, te da će ga ubiti ukoliko je imao nešto s njegovom ženom. Takođe, neposrednim uvidom u fotografije poruka koje su bile sačuvane u telefonu oštećenog sud je utvrdio da je broja telefona optuženog 068 626 540 na broj telefona oštećenog stigla poruka sljedeće sadržine: </span><span class="span1">"kuku tebi imam date skinem skroz ako ne cepas izjavu bole tije zaTEBE DA ILI NE JAVI MI ODMA. DAZNAMO GDE SMO. BOLE TIJE JA U ZATVOR A TI MERTAV SAMO DA ZNAS BOLE SE JAVI NA PORUKU", a takođe sa drugog broja optuženog 069 959 912 na broj oštećenog stigla je i poruka </span><span class="span1">sadržine: "Nebudes ispunio obecanje ceka te zatvor kao sto si radio silovanje vec si radio javi se dinko nemoj da ugasis telefon javi se fraeru".</span>
</li>
<p>&nbsp;</p>
<li>
<span class="span1">Ovakvim dokazima potkrijepljeni su navodi oštećenog iz čijeg iskaza je sud utvrdio odlučne činjenice, a opovrgnuta je odbrana optuženog koji je tvrdio da nikakve prijeteće poruke nije slao oštećenom.</span>
</li>
<p>&nbsp;</p>
<li>
<span class="span1">Kod ovakvog stanja stvari očigledno je da je optuženi u namjeri da za sebe pribavi protivpravnu imovinsku korist prijetnjom prinudio oštećenog da mu na štetu svoje imovine preda novčane iznose koje mu je tražio, što je oštećeni i učinio i predao optuženom: dana 17. ili 18.08.2013. godine iznos od 1.000,00 eura, potom dana 21.08.2013. godine još 1.000,00 eura, dana 22.08.2013. godine takođe iznos od 1.000,00 eura, zatim mu je dana 25.08.2013. godine predao iznos od 3.000,00 eura i dana 27.08.2013. godine iznos od 27.08.2013. godine. Navedene iznose oštećeni mu je predavao, s obzirom da je prijetnjama bio prinuđen na to, jer se usljed prijetnji optuženog osjetio ugroženim, s obzirom da su se iste odnosile na njegov život i tijelo - optuženi mu je prijetio da će ga zaklati, prebiti, da će mu platiti što je prekršio njihove običaje, da će ga ubiti, a što njemu nije problem jer je već "odležao", zatim mu je upućivao riječi "najebao si se, nema ti pomoći", a što je kod oštećenog </span><span class="span1">izazvalo uznemirenost, osjećaj straha, lične nesigurnosti i nespokojstva, jer ih je shvatio ozbiljno i po mišljenju suda navedene riječi predstavljaju prijetnju koja je po svom karakteru i okolnostima pod kojima je izražena bila objektivno podobna da kod oštećenog izazove strah po tjelesni integritet, naročito što je optuženi, kako je sam priznao bio ranije osuđivan za ubistvo na kaznu zatvora od 14 godina. </span>
</li>
<p>&nbsp;</p>
<li>
<span class="span1">Prema tome, u radnjama optuženog ostvarili su se svi bitni elementi bića krivičnog djela iznude iz čl.250 st.1 KZ, jer je gore navedene iznose prijetnjom iznudio od oštećenog, a radi se o novcu koji oštećeni ni po kom osnovu nije dugovao optuženom, a koje djelo je učinjeno u produženom trajanju, jer je optuženi u više navrata, odnosno u kraćem vremenskom periodu, sa direktnim i jedinstvenim umišljajem, od istog oštećenog zahtijevao novčane iznose navedene u izreci. Takođe, u radnjama optuženog ostvareni su i svi bitni elementi bića krivičnog djela ugrožavanja sigurnosti iz čl.168 st.1 KZ, jer je isti izgovaranjem, odnosno upućivanjem putem SMS-a gore navedenih prijetnji koje se odnose na život i tijelo oštećenog kod istog stvorio osjećaj nesigurnosti po sopstveni integritet. </span>
</li>
<p>&nbsp;</p>
<li>
<span class="span1">Optuženi je postupao sa direktnim umišljajem jer je bio svjestan svojih djela i htio je njihovo izvršenje, odnosno postupao je u namjeri da iznuđivanjem novca od strane oštećenog za sebe pribavi protivpravnu imovinsku korist, a takođe je </span><span class="span1">bio svjestan da izgovaranjem prijetnji oštećenom ga zaklati, prebiti, ubiti, da će mu platiti što je prekršio njihove običaje,  kod njega stvara osjećaj nesigurnosti i straha, a što je i postigao, jer je oštećeni njegovu prijetnju shvatio ozbiljno zbog čega je i podnio krivičnu prijavu policiji. </span>
</li>
<p>&nbsp;</p>
<li>
<span class="span1">Prilikom odluke o vrsti i visini kazne sud je imao u vidu da je za krivično djelo iznude iz čl.250 st.1 KZ u Krivičnom zakoniku predviđena kazna zatvora od jedne do osam godina, a za krivično djelo ugrožavanje sigurnosti iz čl.168 st.1 KZ novčana kazna ili kazna zatvora do jedne godine. Sud je na strani optuženog kao olakšavajuće okolnosti </span><span class="span1">cijenio da je isti otac troje maloljetne djece, dok je nepridruživanje krivičnom gonjenju od strane oštećenog cijenjeno kao naročito olakšavajuća okolnost, dok je kao otežavajuću okolnost sud cijenio njegovu raniju osuđivanost, pa je sud optuženom primjenom čl.45 i 46 KZ prethodno za krivično djelo iznude iz čl.250 st.1 u vezi čl.49 KZ utvrdio kaznu zatvora u trajanju od 3 mjeseca, a za krivično djelo ugrožavanja sigurnosti iz čl.168 st.1 KZ utvrdio kaznu zatvora u trajanju od 40 dana, pa je optuženog primjenom čl.48 KZ osudio na jedinstvenu kaznu zatvora u trajanju od 4 mjeseca. Sud je mišljenja da je ovakva kazna adekvatna težini djela i okolnostima pod kojima je djelo učinjeno, te da će se istom dovoljno uticati na optuženog da više ne vrši ovakva, kao ni slična krivična djela, kao i da će se uticati i na druge da ne vrše krivična djela, odnosno po stanovištu suda ovakvom kaznom će se ostvariti ciljevi specijalne i generalne prevencije iz čl.32 KZ.</span>
</li>
<p>&nbsp;</p>
<li>
<span class="span1">Shodno čl.51 KZ sud je optuženom u izrečenu kaznu zatvora uračunao i vrijeme koje je isti proveo u pritvoru </span><span class="span1">po rješenjima ovog suda Kri.166/12 od 18.09.2013.g.  i Kv. 931/13 od 26.11.2013.g., a koji pritvor traje od 16.09.2013. godine  i dalje. </span>
</li>
<p>&nbsp;</p>
<li>
<span class="span1">Na osnovu naprijed navedenog te primjenom čl. </span><span class="span1">2, 4, 5, 8, 13, 15, 32, 36, 42, 45, 46, 51 Krivičnog zakonika i čl. 227, 229, 239, 368 i 374 ZKP-a riješeno je kao u izreci.</span>
</li>
<p>&nbsp;</p>
<li>
<span class="span1">Sud je obavezao optuženog da na ime sudskog paušala uplati iznos od </span><span class="span1">55,00 € u roku od 15 dana od dana pravosnažnosti presude u korist Budžeta Crne Gore na žiro račun br. 832 – 16 – 52, shodno čl.227 i 229 ZKP-a, a dokaz o uplati potrebno je da dostavi ovom sudu s pozivom na broj K.393/13/13.</span>
</li>
<p>&nbsp;</p>
<li>
<span class="span1">Shodno čl.239 ZKP-a sud je obavezao optuženog da oštećenom na ime imovinskopravnog zahtjeva uplati iznos od 6.950,00 eura u roku od tri mjeseca od dana pravosnažnosti presude, s obzirom da je nesporno utvrđeno da je to iznos koji je oštećeni predao optuženom.</span>
</li>
<p>&nbsp;</p>
<li style="text-align:center;">
<span class="span1">OSNOVNI SUD U KOTORU</span>
</li>
<li style="text-align:center;">
<span class="span1">Dana, 27.12.2013. godine</span>
</li>
<p>&nbsp;</p>
<li>
<span class="span1">   Zapisničar                                                                                         Sudija</span>
</li>
<li>
<span class="span1">Aleksandra Čolan                                                                Danijela Samardžić s.r.</span>
</li>
<p>&nbsp;</p>
<li>
<span class="span1">PRAVNA POUKA: Protiv ove presude dozvoljena je žalba Višem sudu u Podgorici, u roku od 15 dana od prijema iste, a preko ovog suda. </span>
</li>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:start;hyphenate:auto;font-family:Times New Roman;font-size:14pt;}
.p2{text-align:start;hyphenate:auto;font-family:Times New Roman;font-size:12pt;}
.p3{text-align:center;hyphenate:auto;font-family:Arial;font-size:14pt;}
.p4{text-align:center;hyphenate:auto;font-family:Arial;font-size:12pt;}
.p5{text-align:center;hyphenate:auto;font-family:Times New Roman;font-size:14pt;}
.p6{text-align:justify;hyphenate:auto;font-family:Times New Roman;font-size:14pt;}
.p7{text-align:justify;hyphenate:auto;font-family:Arial;font-size:12pt;}
.p8{text-align:start;hyphenate:auto;font-family:Arial;font-size:12pt;}
.p9{text-indent:0.5in;text-align:start;hyphenate:auto;font-family:Arial;font-size:12pt;}
.p10{text-indent:0.5in;text-align:start;hyphenate:auto;font-family:Times New Roman;font-size:14pt;}
.p11{text-indent:0.5in;text-align:justify;hyphenate:auto;font-family:Arial;font-size:12pt;}
.p12{text-indent:0.5in;text-align:justify;hyphenate:auto;font-family:Times New Roman;font-size:14pt;}
.p13{text-indent:0.5in;text-align:center;hyphenate:auto;font-family:Arial;font-size:12pt;}
.p14{text-indent:0.5in;text-align:center;hyphenate:auto;font-family:Times New Roman;font-size:14pt;}
.p15{text-indent:0.5in;text-align:start;hyphenate:auto;font-family:Times New Roman;font-size:12pt;}
.p16{margin-right:-0.125in;text-align:justify;hyphenate:auto;font-family:Times New Roman;font-size:14pt;}
.p17{margin-right:-0.052083332in;margin-top:0.06944445in;margin-bottom:0.06944445in;text-align:justify;hyphenate:auto;font-family:Arial;font-size:12pt;}
.p18{text-indent:0.5in;text-align:justify;hyphenate:auto;font-family:Times New Roman;font-size:12pt;}
.s1{font-family:Arial;}
.s2{font-family:Arial;font-size:12pt;}
.s3{font-weight:bold;}
.s4{font-weight:bold;font-style:italic;}
.s5{font-style:italic;}
.s6{font-family:Times New Roman;font-size:14pt;}
.s7{color:black;}
.s8{font-family:Arial;font-weight:bold;}
</style>
<meta content="marija.cupic" name="author">
</head>
<body class="b1 b2">
<p class="p1"></p>
<p class="p2"></p>
<p class="p2">
<span>	                                                                                                </span>
</p>
<p class="p2"></p>
<p class="p2">
<span>                                                                                                              </span><span class="s1">Posl.br. K.169/11    </span>
</p>
<p class="p3">
<!--Image link to '0.jpg' can be here-->
</p>
<p class="p2"></p>
<p class="p4">
<span>U    I M E   CRNE GORE</span>
</p>
<p class="p5"></p>
<p class="p6"></p>
<p class="p6"></p>
<p class="p6">
<span>	</span><span class="s2">OSNOVNI SUD U CETINJU, kao prvostepeni krivični, po sudiji Mariji Ćupić, kao sudiji pojedincu, uz sudjelovanje sudskog namještenika Martinović Aleksandre kao zapisničara, u krivičnom predmetu opt.I A i J G iz C, zbog  krivičnog djela nasilničko ponašanje iz čl. 399.Krivičnog zakonika, a po optužnici Osnovnog državnog tužilaštva u C Kt.br.352/09  od 14.12.2010.godine i I F zbog krivičnog djela nasilničko ponašanje iz čl. 399. KZ-a po predlogu za primjenu vaspitne mjere Ktm. br. 8/09 od 14.12.2010.godine, nakon održanog glavnog i javnog pretresa dana 26.04.2013. godine, u prisustvu zamjenika ODT-a M D opt.I A, J G i I F, branioca po službenoj dužnosti I F, V V, adv.iz C, donio je dana 10.05.2013.godine i  javno objavio </span>
</p>
<p class="p7"></p>
<p class="p7"></p>
<p class="p4">
<span>P  R  E  S  U  D  U</span>
</p>
<p class="p4"></p>
<p class="p8"></p>
<p class="p8"></p>
<p class="p7">
<span class="s3">	</span><span>Opt.I A</span><span class="s4">, </span><span>od oca D i majke M, rodjene P, rodjen, …… godine u C, gdje i prebiva ul.,,H..,,br.2, državljanin Crne Gore, nezaposlen, neoženjen, pismen, sa završenom srednjom školom,  lošeg imovnog stanja, (odlukom Osnovnog suda u C Km.10/08 od 04.03.2009.godine zbog krivičnog djela teška tjelesna povreda iz čl.151 Krivičnog izrečena mu je  vaspitna mjera pojačan nadzor od strane organa starateljstva).</span>
</p>
<p class="p7">
<span>  </span>
</p>
<p class="p7"></p>
<p class="p7">
<span>        Opt. J G</span><span class="s4">, </span><span>od oca D, i majke B, rodjene V, rodjen .....godine u C, iz Š, selo B, gdje i prebiva, selo B, opština Š neoženjen, vojsku nije služio, nezaposlen, sa završenom srednjom školom, srednjeg imovnog stanja, gdje i prebiva nas:,,Š,,(kuća P) bb., po zanimanju košarkaški sudija, osuđivan presudom Okružnog suda u Novom Sadu K.610/06 od 17.10.2007.godine., zbog krivičnog djela teška tjelesna povreda iz čl.121 KZ RS na kaznu zatvora u trajanju od šest mjeseci, uslovno na dvije godine i presudom Osnovnog suda u Cetinju K.21/05 od 26.03.2007.godine., zbog krivičnog djela nasilničko ponašanje iz čl. 399. KZ CG na kaznu zatvora u trajanju od 6 mjeseci ,uslovno na jednu godinu.</span>
</p>
<p class="p7"></p>
<p class="p1"></p>
<p class="p4">
<span>K   r  i  v  i   s u :</span>
</p>
<p class="p8"></p>
<p class="p9">
<span class="s5">Zato što su :</span>
</p>
<p class="p10"></p>
<p class="p11">
<span>Dana 08.avgusta 2009.godine, oko 01,00 časova na raskrsnici ul:,,Bulevar crnogorskih junaka,, i ,,Hercegovačke,,ulice u Cetinju, izazivanjem tuče ugrozili spokojstvo građana i remetili javni red i mir, na način što su optuženi I A i J G, nakon kraće prepirke otpočeli tuču, razmjenjujući međusobno više udaraca stisnutim pesnicama u predjelu glave, za vrijeme koje tuče se umiješao maloljetni I F, zadajući više udaraca pesnicama u predjelu glave i tijela optuženom J G,kojom prilikom je optuženi J G zadobio laku tjelesnu povredu u vidu: oguljotine u predjelu desnog uha, nosa i vrata sa lijeve strane, razderotine u predjelu gornjeg kapka desnog oka,razljuljane krunice prvog zuba u gornjoj vilici sa lijeve strane i preloma prve klase na trećem zubu sa lijeve strane u donjoj vilici,dok je optuženi I A zadobio laku tjelesnu povredu u vidu otoka na spoljašnjem dijelu desne šake,otekline u sljepoočnom predjelu lijevo, sitnog krvarenja i oguljotine u predjelu drugog prsta desne ruke.</span>
</p>
<p class="p12"></p>
<p class="p11">
<span>-čime su izvršili krivično djelo nasilničko ponašanje iz čl. 399.   Krivičnog zakonika</span>
</p>
<p class="p12"></p>
<p class="p6"></p>
<p class="p11">
<span>-pa sud opt. I A primjenom citiranih zakonskih propisa i primjenom čl. 4, 5, 13,15, 42, 52, 53, 54 KZ -a i čl. 226 – 229,  i 374 ZKP-a izriče</span>
</p>
<p class="p12"></p>
<p class="p13">
<span>USLOVNU  OSUDU</span>
</p>
<p class="p14"></p>
<p class="p12"></p>
<p class="p11">
<span>Kojom optuženom I A utvrđuje kaznu zatvora u trajanju od 6 mjeseci, istovremeno odredjuje da se navedene kazna neće izvršiti ukoliko optuženi u vremenskom periodu od jedne godine od  dana pravosnažnosti presude ne počine novo krivično djelo .</span>
</p>
<p class="p11"></p>
<p class="p7">
<span>dok sud optuženog J G primjenom citiranih zakonskih propisa, te čl. 4, 5, 13, 15, 32, 41, 42 i  KZ i čl.226, 229,  i 374 ZKP-a,</span>
</p>
<p class="p7"></p>
<p class="p7">
<span>  </span>
</p>
<p class="p4">
<span>O S U Đ U J E</span>
</p>
<p class="p7">
<span>  </span>
</p>
<p class="p7">
<span> Na kaznu rad u javnom interesu u trajanju od 360  časova, a koji se ima izvršiti za vrijeme od 6 mjeseci, s tim što kazna ne može biti duža od 60 časova u toku jednog mjeseca. </span>
</p>
<p class="p7"></p>
<p class="p7">
<span> Ukoliko okrivljeni ne vrši rad u javnom interesu, ova kazna će se zamijeniti kaznom zatvora, tako što će se  svakih započetih 60 časova rada u javnom interesu zamijeniti kaznom zatvora u trajanju od jednog mjeseca.</span>
</p>
<p class="p11"></p>
<p class="p12">
<span>	</span>
</p>
<p class="p11">
<span>Obavezuju se optuženi da na ime troškova krivičnog postupka uplate  i to opt. J G iznos od 248,25 eura, te opt. I A iznos od 195,00 eura, te na ime paušala iznos od po  30,00 eura, na blagajni ovog suda u roku od 15 dana po pravosnažnosti presude  pod prijetnjom prinudnog izvršenja. </span>
</p>
<p class="p12"></p>
<p class="p12"></p>
<p class="p13">
<span>II</span>
</p>
<p class="p14"></p>
<p class="p14"></p>
<p class="p9">
<span>Na osnovu člana 499. stav 3. ZKP-a sud donosi</span>
</p>
<p class="p10"></p>
<p class="p10"></p>
<p class="p13">
<span>R J E Š E NJ E</span>
</p>
<p class="p13"></p>
<p class="p9">
<span class="s5">Prema:</span>
</p>
<p class="p9"></p>
<p class="p12">
<span>	</span>
</p>
<p class="p11">
<span class="s5">2. I F</span><span>, od oca D i majke M, rodjene P, rodjen …….godine u C, gdje i prebiva  ul. H….. br. 2, državljaninu CG, učeniku, neoženjenom, pismenom, sa završenom osnovnom školom, lošeg imovnog stanja,</span>
</p>
<p class="p12"></p>
<p class="p12"></p>
<p class="p11">
<span class="s5">izriče se </span>
</p>
<p class="p11">
<span>	</span>
</p>
<p class="p8"></p>
<p class="p4">
<span>VASPITNA MJERA POJAČAN NADZOR OD STRANE ORGANA STARATELJSTA</span>
</p>
<p class="p10"></p>
<p class="p12"></p>
<p class="p11">
<span class="s3">         </span><span>Najkraće trajanje izrečene  mjere je 6 mjeseci ,a najduže dvije godine.</span>
</p>
<p class="p11"></p>
<p class="p11">
<span>Troškovi krivičnog postupka u ovom dijelu padaju na teret budžetskih sredstava suda.</span>
</p>
<p class="p15"></p>
<p class="p15"></p>
<p class="p15">
<span>                        	</span><span class="s1">O b r a z l o ž e nj e 	  </span>
</p>
<p class="p13"></p>
<p class="p11">
<span>Osnovno državno tužilaštvo u C.. podignutom optužnicom  Kt.br.352/09 od 14.12.2010.godine stavilo je na teret  opt.I A i J G  da su počinili krivično djelo nasilničko ponašanje iz čl.399. Krivičnog zakonika, a predlogom za primjenu vaspitne mjere Ktm. br. 8/09 od 14.12.2010.god I F,da je počinio krivično djelo nasilničko ponašanje iz čl.399. KZ-a.</span><span class="s6"> </span>
</p>
<p class="p12"></p>
<p class="p11">
<span>Prvostepena presuda u datoj krivičnopravnoj stvari je ukinuta Rješenjem  Višeg suda u Podgorici Kž.br.1175/11 od 08.09.2011.godine.</span>
</p>
<p class="p11"></p>
<p class="p11">
<span>Shodno ukidnim razlozima sadržanim u odluci Višeg suda zakazan je glavni pretres na kojem je zamjenik ODT-a u Cetinju ostao pri podignutoj  optužnici i zatražio od suda da optužene I A i J G oglasi krivim za predmetno krivično djelo i osudi po zakonu, te prema predlogu za primjenu vaspitne mjere prema mldb. I F, odn. da se istom shodno čl.110.st.3. u vezi čl. 89. Krivičnog zakonika  izrekne vaspitna mjera pojačan nadzor od strane organa starateljstva.</span>
</p>
<p class="p12"></p>
<p class="p11">
<span>Opt. I A</span><span class="s4">  </span><span>u svojoj odbrani je u cjelosti priznao izvršenje krivičnog  djela stavljenog mu na teret, pritom prihvatajući krivicu i krivičnopravnu odgovornost za počinjeno djelo. Naveo je da je tačno da je dana 08.avgusta 2009.godine, oko 01,00 časova na raskrsnici ul:,,Bulevar crnogorskih junaka,, i ,,Hercegovačke,, ulice u Cetinju, nakon kraće prepirke došlo do tuču između njega i J G, na način što su razmijenili međusobno više udaraca stisnutim pesnicama u predjelu glave, za vrijeme koje tuče se umiješao njegov brat maloljetni I F, zadajući više udaraca pesnicama u predjelu glave i tijela optuženom J G,kojom prilikom su on i J zadobili tjelesne povrede.</span><span class="s6"> </span><span>Dodao je da i pored toga što je ovaj udario njegovu djevojku nije prvi nasrnuo na Jakića već ovaj na njega kada ga mu je uzvratio udarac.</span><span class="s6"> </span><span>Dogadjaj je čulo više ljudi, cijeli komšiluk je izašao, obzirom da je njegova djevojka zavrištala, što su mu čuli i roditelji, a otac mu je bos izašao da vidi o čemu se radi. </span>
</p>
<p class="p12"></p>
<p class="p16">
<span class="s4">	</span><span class="s2">Opt.J G u svojoj odbrani je istakao da se dana 08.08.2009. godine, oko 01,00 časova kretao iz pravca donjeg dijela grada, tačnije Njegoševe ulice u pravcu svoje kuće. Dolaskom do grupe momaka u BCJ čuo je komentar jednog prolaznika da se neki momci svadjaju ,pa kako je vidio nekoliko djevojaka za koje je mislio da su u neprijatnoj situaciji stupio je u dijalog sa njemu nepoznatim momkom, pitajući ga pri tom da li je on brat izvjesnog S, našta mu je ovaj odgovorio da nije. Nastavio je kretanje ka svojoj kući da bi se taj momak izdvojio iz grupe, krenuo u njegovom pravcu i napao ga bez ikakvog razloga. Djevojka I je potom pozvala pomoć da bi došlo još pet, šest momaka od kojih je poznao V J i I D za ostale se nije mogao izjasniti ko su, koji su mu zadavali udarce,ali se nije mogao tačno izjasniti ko mu je sve zadavao udarce. Poslije toga je  pošao kući i slučaj prijavio policiji, jer mu je bilo krivo što je tako napadnut. </span>
</p>
<p class="p11">
<span>Izjasnio se da je I A lice sa kojim se svadjao i tukao kritične prilike, i kojem je zadao udarce, ali iz razloga što se morao braniti.Istakao je i da je navedene večeri konzumirao alkohol.</span><span class="s6"> </span><span>Decidan je da ga je I A prvi napao te noći, toliko ga je  bio obuhvatio da je došlo do stadijuma gušenja, tako da i ako mu je zadao neki udarac to je bilo u samoodbrani i to samo jedan udarac. Po njegovom mišljenju nije bilo grubog vrijedjanja i zlostavljanja koje je uzrokovalo tuču, već kao što je istakao riječi koje je uputio I su očigledno na njega djelovale čim je započeo tuču. Nije mu bila namjera da se svadja, već je samo kao gradjanin reagovao na vrisak i krike koje je čuo</span><span class="s6">. </span><span>Ukupno ih je bilo sedmoro, a da li je bilo još prolaznika to nije mogao da garantuje.</span>
</p>
<p class="p12"></p>
<p class="p11">
<span>Okr.I F</span><span class="s4"> </span><span>u svojoj odbrani iznijetoj na glavnom pretresu u prisustvu branioca po službenoj dužnosti je istakao da su u cjelosti tačni navodi predloga za primjenu vaspitne mjere da je počinio predmetno krivično djelo, na način što se umiješao, za vrijeme tuče između njegovog brata optuženog-I A sa optuženim J G, kojom prilikom je optuženom J G zadao više udaraca u predjelu glave i tijela. Istakao je da mu je žao zbog svega što se dogodilo te večeri,sa kojih razloga je prihvatio krivicu i krivičnopravnu odgovornost.</span>
</p>
<p class="p12"></p>
<p class="p6">
<span>		</span><span class="s2">Branilac okr. I F, V V  u završnoj riječi je istakao da sud nakon ocjene svih okolnosti ovog slučaja, a poštojući svrhu izricanja vaspitne mjere koja je predložena od strane tužioca donese na zakonu zasnovanu odluku i pri tom uzme u obzir priznanje, lične prilike i starosnu dob maloljetnika u vrijeme kada se dogodio inkriminisani dogadjaj.</span>
</p>
<p class="p6"></p>
<p class="p6"></p>
<p class="p11">
<span>Radi razrješenja ove krivičnopravne stvari Sud je u dokaznom postupku na glavnom pretresu proveo dokaze: umjesto neposrednog saslušanja svjedoka I D ,J A i V J na saglasan predlog stranaka pročitao njihove iskaze date tokom postupka, pročitao nalaz i mišljenje sudskog vještaka - specijaliste za sudsku medicinu  prof. dr. sc. med. D Č Kri. br. 197/09 od 29.11.2010.godine, sa izvještajem ljekara specijaliste JZU ,,Dom zdravlja” Cetinje br. 5979 od 08.08.2009.godine, i ljekarskom potvrdom JZU ,,Dom zdravlja” Cetinje br.900 od 10.08.2009.godine, o vrsti i težini tjelesnih povreda optuženog J G, nalaz i mišljenje sudskog vještaka-specijaliste stomatologa dr.T D Kri.br.197/09 od 05.11.2010. godine, o vrsti i težini tjelesnih povreda optuženog J G,  pročitao nalaz i mišljenje sudskog vještaka medicinske struke  dr. R S posl. br.Kri.197/09 od 14.01.2010.godine, sa pratećom medicinskom dokumentacijom o vrsti i težini tjelesnih povreda opt.I A i J G, izvod iz matične knjige rođenih matičara Opštine Cetinje br.717 od 1991.godine za I F, izvještaj JU Centar za socijalni rad opštine Cetinje br.07-188/2 od 24.03.2010.godine za I F, te pročitao izvještaj UP Ispostave Cetinje br.02-245-906 od 15.03.2010.godine  za optuženog J G i izvod iz KE za optuženog I A br.Ku.153/09 od 10.08.2009.godine.</span>
</p>
<p class="p6"></p>
<p class="p11">
<span>Svjedok J A, u svom iskazu je navela da su se dana 08.08.2009.godine., negdje oko 01,20 časova ona i njen momak I A kretali pješice Bulevarom crnogorskih junaka.U trenutku dok su prolazili pored kafe bara ,,357,, gledano u pravcu semafora njima je prišao nepoznati mladić koji je zatim A uputio riječi ,,jesi li ti brat I S,,? na što mu je A odgovorio da nije i oni su nastavili kretanje. Međutim,na njihovo iznenađenje ovaj mladić je nastavio da se kreće uporedo sa njima i počeo je sa nekim dobacivanjima na njen račun, govoreći A ,,baš ti je lijepa djevojka, ja ću da je vodim kući, na što ga je A upozorio da ih ostavi na miru. Ovaj mladić je zatim uputio A riječi</span><span class="s6"> “</span><span>skini kapu da te vidim ko si”?,</span><span class="s6"> </span><span>a zatim je glasno rekao ,,idi ti da me čekaš u Vladičinu baštu, a ja ću ti otpratiti djevojku do kuće,, na što je A zastao i ponovo ga pitao što hoće od njih.Ovaj mladić je uporno nastavio sa provokacijama ponavljajući opet riječi da će da je vodi kući, a zatim je počeo da prijeti upućujući A riječi:,,ubiću te ,daću ja tebi.U trenutku dok su se nalazili kod raskrsnice gdje se nalazi prodavnica diskonta pića,ona je strahujući od njihovog sukoba mobilnim telefonom pozvala A brata F da odmah dodje.U trenutku dok je razgovarala sa F vidjela je da ovaj mladić zadaje jedan udarac pesnicom A u predjelu glave i A je uspio da odgurne ovog momka od sebe.Ovaj momak je ponovo pokušao prići A hvatajući se istovremeno rukom za pojas u predjelu leđa i tada je pomislila da možda ima oružje i uhvatila ga je za ruku.On se tada odgurnuo od nje i udario je laktom u predjelu oka.U tom trenutku nije znala što da radi već je jako počela da vrišti i izgovarala je A ime.Kada se okrenula vidjela je da prema njima dolaze A otac D i brat F,koji je najprije pokušo da razdvoji ovog momka od A, ali kako je ovaj momak nastavio da nasrće na A vidjela je da je tada  njemu F zadao jedan udarac u predjelu grudi.A otac je uspio da trenutno odvoji ovog momka od Andrije,ali se ovaj momak opet otrgao i pošao ka A, nakon čega su A otac D i ona ponovo ovog mladića odveli prema ulici. Ovaj momak je stajao nekoliko minuta na ulici i upućivao im neke riječi koje je ona razumjela kao prijetnju da će mu svi iz Bogdanovog kraja platiti. Oni su se tada svi zajedno upitili u kuću Ivanovića i tada je vidjela da A ima manju modricu u predjelu čela,iznad oka ,a ona je dobila povredu u predjelu oka od udrca laktom ovog momka, ali pošto nije imala veće bolove nije se javljala doktoru.Istakla je i to da se ovaj momak te večeri čudno ponašao,da je bio pijan ili pod uticajem narkotika i da je on izazvao sukob koji se dogodio.</span>
</p>
<p class="p12"></p>
<p class="p11">
<span>Svjedok I D</span><span class="s4">, </span><span> u svom iskazu je naveo da se u toku noći 07. na 08.08.2009.godine, zajedno sa suprugom M nalazio u porodičnoj kući u Hercegovačkoj ulici.Po njegovom sjećanju negdje oko 01,00 časova u jednom trenutku začuo je jak vrisak ženskog glasa koji je dopirao sa ulice ispred njegove kuće i čuo je da ova ženska osoba viče ime A.S obzirom da ima starijeg sina po imenu A odmah su supruga i on pomislili da se radi o njemu i kada su pogledali kroz prozor vidjeli su kako se dvije osobe guraju i hvataju rukama u predjelu glave i tijela.Istog časa je istrčao van kuće i vidio sina A i njemu nepoznatog mlađeg muškarca, kako se guraju. Uspio je da ih razdvoji i ovog nepoznatog muškarca je pokušao da udalji sa ovog mjesta i u tome je djelimično uspio, tako što je sa njim pošao do Bulevara crnogorskih junaka.Pitao ga je što se dogodilo, ali on je bio zbunjen tako da mu nije odgovorio.U jednom trenutku mladić se otrgao od njega i ponovo krenuo u pravcu njegovog sina A i zadao mu jedan udarac pesnicom u predjelu vrata i ponovo su se uhvatili u koštac.Tada je naišao njegov mlađi sin F, te vidjevši da mu je neko napao brata došao je do njih dvojice i pokušao ih razdvojiti i F je zadao jedan udarac ovom licu u predjelu grudi.U tom trenutku je vjerovatno čuvši galamu iz svoje kuće izašao njihov komšija M N, te su zajedno razdvojili A i J, a on je ponovo uzeo ovog mladića pod ruku i sa njim otišao tridesetak metara i to na suprotnu stranu prema BCJ, da bio bio siguran da se neće ponovo vraćati. Nakon ovoga došao je do svojih sinova i zajedno su ušli u kuću.Čitav događaj nije prijavio policiji sa razloga što je htio da sjutradan potraži ovog mladića i obavi razgovor sa njim i što je smatrao da se radi o trenutnom konfliktu jer u početku nije vidio povrede svom sinu,već je kasnije primjetio da A ima hematom na čelu iznad lijevog oka, kao i nekoliko ogrebotina u predjelu prstiju i nadlaktice ruke. Kada je pitao sina kako je došlo do ovog konflikta,on mu je ispričao da se desetak minuta prije ovog događaja  mladić kretao pješice pored A i njegove djevojke A J i da ih je konstantno provocirao i dobacivao A,te joj je predlagao da je on doprati do kuće i da se vrati do A da bi se fizički obračunali u Vladičinoj bašti. A mu je takođe rekao da nikada ranije sa ovim licem nije komunicirao, da ga ne poznaje, tako da mu nije jasno zbog čega ga je provocirao, ali je moguće da je to bilo zbog pripitog stanja u kome se mladić nalazio.</span>
</p>
<p class="p12"></p>
<p class="p11">
<span>Svjedok  V J, je naveo  da je dana 08.08.2009.godine, oko 00,30 časova, izašao iz kuće koja je locirana u ulici Njegoševoj da prošeta svog psa. Negdje oko 01,00 časova, šetajući BCJ iz pravca donjeg ,,Oboda” u pravcu semafora,u jednom trenutku čuo je viku i galamu u blizini diskonta pića na raskrsnici Hercegovačke ulice i BCJ. Prilazeći, vidio je 5-6 momaka koji su nešto raspravljali i on je prišao i rekao im da se ne svađaju.Nedugo zatim ovi momci su se razišli, a jedan momak je stajao sam na drugoj strani ulice,a nakon toga je on otišao u pravcu svoje kuće. Istakao je i to da kada je prišao nije vidio nikakvo guranje ,niti udaranje bilo koga od njih, a takođe od tih momaka koje su te večeri bili nikoga ne poznaje, samo im je uputio riječi nemojte da se svađate iz razloga što su oni glasno nešto raspravljali, pa je to rekao samo iz razloga da nebi došlo do svađe između njih.</span>
</p>
<p class="p12"></p>
<p class="p11">
<span> Iz  nalaza i mišljenja sudskog vještaka-specijaliste za sudsku medicinu prof. dr. sc. med. D Č Kri. br. 197/09 od 29.11.2010. godine, koja je prilikom davanja nalaza i mišljenja izvršila uvid u pribavljenu medicinsku dokumentaciju priloženu u spisima predmeta za opt. J G, proizilazi da je isi zadobio sledeće povrede: oguljotina u predjelu desnog uha, oguljotina u predjelu nosa, oguljotina u predjelu vrata sa lijeve strane, rana razderotina u predjelu gornjeg kapka desnog oka,razljuljana krunica prvog zuba u gornjoj vilici sa lijeve strane(21) i prelom prve klase na trećem zubu sa lijeve strane u donjoj vilici (33). Navedene povrede nastale su višekratnim djelovanjem tupog i tvrdog mehaničkog oruđa, gdje spada i šaka stisnuta u pesnici i druga tupa sredstva.Vještak je konstatovao da je izvještaj ljekara stomatologa DZ Cetinje nepotpun, jer je navedeno da postoji,,rasklaćenost krunice i zuba u gornjoj vilici sa lijeve strane (21), što nije medicinski ispravno, naime ne može se rasklatiti krunica zuba, već se rasklati zub(sem ako je krunica na zubu vještačka).Prelom prve klase na 33 zubu (treći zub u donjoj vilici sa lijeve strane) predstavlja laku tjelesnu povredu,jer prelom prve klase znači oštećenje gleđi zuba-najpovršnijeg sloja na krunici zuba, bez zahvatanja dubljih struktura zuba.Na osnovu svega iznesenog vještak je mišljenja da su povrede konstatovane kod J Go, pojedinačno i zbirno-lake tjelesne povrede.</span>
</p>
<p class="p12"></p>
<p class="p11">
<span>Iz nalaza i mišljenja sudskog vještaka-specijaliste stomatologa dr.T D Kri.br.197/09 od 05.11.2010.godine</span><span class="s5">, </span><span>o vrsti i težini tjelesnih povreda optuženog J G, proizilazi da je istom nakon pregleda konstatovano: da je stanje mekih tkiva usne duplje bez vidljivih povreda, na RTG snimku vidi se da su zubi br.11 i 21 (lijevi i desni srednji sjekutić u gornjoj vilici) endodontski sanirani (liječeni kanali korjenova gore navedenih zuba); na zubu br.11 (gornji desni srednji sjekutić) rascementirana privremena zubna krunica sa mnoštvom karijesa(zubnog kvara) na ostatku zuba 11. Na zubu 21 (gornji lijevi središnji sjekutić) izluksirana (razljuljana,isčašena) krunica zuba,a na zubu 33 (donji treći zub sa lijeve strane) konstatovana je fraktura (prelom) krunice zuba. Po mišljenju vještaka radi se o lakoj tjelesnoj povredi. </span>
</p>
<p class="p12"></p>
<p class="p11">
<span>Iz  nalaza i mišljenja sudskog vještaka medicinske struke  dr. R S, posl. br.Kri.197/09 od 14.01.2010.godine ,sa pratećom medicinskom dokumentacijom o vrsti i težini tjelesnih povreda opt.I A i J G,utvrđuje se da je dana  09.08.2009.godine u 19,20 časova pregledan I A rodjen 1989.godine pod sledećom dijagnozom: na desnoj šaci u spoljašnjem dijelu nalazi se otok bolan na pritisak, oteklina je bolna i u sljepočnom predjelu lijevo,a sitna krvarenja i oguljotine u predjelu drugog prsta desne ruke nastale su usled ugriza zuba (prema kazivanju pacijenta). Povrede su nastale u svađi i nanesene su tupom zamahnutom silom(pesnica) uz ujed-ugriz zubima u predjelu drugog prsta desne ruke. Radi se o lakim tjelesnim povredama. Dana 08.08.2009. godine.,oko 02,00 časova pregledan je i J G rodjen 1982.godine pod sledećom dg: oguljotine desnog uha, nosa i vrata lijevo,kao i razderotina gornjeg kapka desnog oka. Na osnovu uvida u ljekarsku potvrdu Doma zdravlja Cetinje broj ljekarskog dnevnika 900, se vidi da kod istog  u ustima nema vidljivih povreda mekih tkiva kao ni na usnama i na snimku se vide liječeni korijenovi zuba 11 i 21.Na zubu 11 je otpala privremena krunica sa mnoštvo karijesa ispod nje. Na zubu 21 je luksirana krunica, a na zubu 33 fractura I klase.Povrede su zadobijene u tuči udarcima tupe zamahnute sile(pesnica) i uglavnom su lake tjelesne povred,sem fracture zuba koja se mora tretirati kao teža tjelesna povreda.</span>
</p>
<p class="p11"></p>
<p class="p11">
<span>Iz izvoda iz matične knjige rođenih matičara Opštine Cetinje  br.717 od 1991.godine,za I F utvrdjuje se da je isti rodjen ……. godine u Cetinju.</span>
</p>
<p class="p12"></p>
<p class="p7">
<span>         Iz izvještaja JU Centra za socijalni rad opštine Cetinje br.07-188/2 od 24.03.2010. godine I F utvrđuje se da je rodjen ……. godine, od oca D i majke M rodjene P, te da živi u domaćinstvu sa dva brata i roditeljima na spratu porodične dvospratne kuće stambene površine 70 m2. U prizemlju kuće se nalazi frizerski salon ,,Dona,,vlasništvo majke M.Salon je zvanično radio od 2000.godine  do 2004 godine,kada je zatvoren zbog lošeg poslovanja. Majka u neregistrovanom salonu i dalje obavlja frizerske usluge za određene mušterije i ostvaruje solidnu zaradu, rođena je 1967.godine u Cetinju i po zanimaju je frizer.Otac D je rođen 1960 godine u Cetinju,sa završenom gimnazijom je prijavljen na zavodu za zapošljvanje kao nezaposleno lice.Ranije je radio u porodičnoj mesarskoj radnji,koja je poslovala oko trideset godina u Cetinju.Od nekretnina pored pomenute kuće,porodica posjeduje i objekat-klanicu površine 100 m2. Brat A, rođen 1989. godine u Cetinju, završio srednju turističku školu u Cetinju, smjer turizam. Nije nastavljao dalje školovanje.Brat I,rođen 1999. godine, učenik IV razreda Osnovne škole ,,Lovćenski partizanski odred,, (po novom programu). Roditeljima je to prva bračna zajednica zasnovana 1988. godine u Cetinju.Porodica I se izdržava od privatne zarade koju ostvaruje otac,pružajući povremeno mesarske i druge usluge,od privatne zarade koju ostvaruje majka od pružanja frizerskih usluga. Interpersonalni odnosi u porodici su adekvatni. Porodica je skladna i odgovorna. Roditeljski autoriteti su dovoljno jaki da utiču na ponašnje djece pružajući im neophodnu psihološku, emocionalnu, jednom riječju roditeljsku podršku. Psiho-socijalni razvoj mldb. F je normalan. Zdrav je i razvijen sa uzrastom. Odrastao je i razvijao se kao voljeno i željeno dijete, u potpunoj petočlanoj porodici. U školu je krenuo sa sedam godina, školske obaveze je od početka prihvatao bez većih problema. Od prvog do kraja osmog razreda je bio redovan učenik OŠ "Lovćenski partizanski odred". U nižim razredima je postizao odličan, a u višim vrlodobar uspjeh. Školske 2009/10 godine je bio redovan učenik četvrtog razreda Gimnazije. Prvi i drugi razred Gimnazije je završio dobrim uspjehom.  Slobodno vrijeme provodi bez posebne organizacije i sadržaja. Rekreativno trenira rukomet. Roditelji imaju uvid u njegova druženja i kontrolišu ih.Centar za socijalni rad je predložio sudu da se prema svojoj procjeni odredi prema krivičnom djelu,koje mu se stavlja na teret,s obzirom da je I F punoljetna osoba.</span>
</p>
<p class="p7"></p>
<p class="p6">
<span class="s4">	</span><span class="s2">Iz izvoda iz KE UP Ispostave Cetinje za optuženog I A br.02-245/3213 od 08.09.2009.godine.,proizilazi da je istom odlukom Osnovnog suda u Cetinju Km.10/08 od 04.03.2009.godine zbog  počinjenog krivičnog djela teška tjelesna povreda iz čl.151 Krivičnog zakonika izrečena  vaspitna mjera pojačan nadzor od strane organa starateljstva,dok  iz izvoda iz KE br.02-245-906 od 15.03.2010. godine  za optuženog J G utvrđuje se da je isti osuđivan presudom Okružnog suda u Novom Sadu K.610/06 od 17.10.2007.godine., zbog krivičnog djela teška tjelesna povreda iz čl.121 KZ RS na kaznu zatvora u trajanju od šest mjeseci, uslovno na dvije godine i presudom Osnovnog suda u Cetinju K.21/05 od 26.03.2007.godine.,zbog krivičnog djela nasilničko ponašanje iz čl.399.KZ CG na kaznu zatvora u trajanju od 6 mjeseci zatvora ,uslovno na jednu godinu.</span>
</p>
<p class="p12"></p>
<p class="p11">
<span>Analizirajući rezultate provedenog dokaznog postupka, te na osnovu savjesne i brižljive ocjene svih provedenih dokaza pojedinačno i u svojoj ukupnosti, sud je utvrdio da su rezultati dokaznog postupka  podkrijepili navode optužnice i predloga za primjenu vaspitne mjere, te da su optuženi I A i J G, počinili krivično  djelo nasilničko ponašanje iz čl.399. Krivičnog zakonika, činjenično i pravno opisano dispozitivom optužnice  ,a I F krivično djelo nasilničko ponašanje iz čl.399. KZ-a, činjenično i pravno opisano predogom za primjenu vaspitne mjere, a ovo iz sledećih razloga:</span>
</p>
<p class="p11"></p>
<p class="p11">
<span>Naime, utvrđujući materijalnopravni odnos u ovoj krivičnopravnoj stvari u odnosu na optužene I A i J G i I F  Sud je nesumnjivo utvrdio da su optuženi I A i J G,izazivanjem tuče ,kao i I F dana 08.avgusta 2009.godine, oko 01,00 časova na raskrsnici ul: ,,Bulevar crnogorskih junaka” i ,,Hercegovačke” ulice u Cetinju, ugrozili spokojstvo građana i remetili javni red i mir, na način što su optuženi I An i J G, nakon kraće prepirke otpočeli tuču, razmjenjujući međusobno više udaraca stisnutim pesnicama u predjelu glave, za vrijeme koje tuče se umiješao maloljetni I F, zadajući više udaraca pesnicama u predjelu glave i tijela optuženom J G,kojom prilikom je optuženi J G zadobio laku tjelesnu povredu u vidu:oguljotine u predjelu desnog uha,nosa i vrata sa lijeve strane, razderotine u predjelu gornjeg kapka desnog oka,razljuljane krunice prvog zuba u gornjoj vilici sa lijeve strane i preloma prve klase na trećem zubu sa lijeve strane u donjoj vilici,dok je optuženi I A zadobio laku tjelesnu povredu u vidu otoka na spoljašnjem dijelu desne šake,otekline u sljepoočnom predjelu lijevo, sitnog krvarenja i oguljotine u predjelu drugog prsta desne ruke.</span>
</p>
<p class="p6"></p>
<p class="p7">
<span>Dakle, u ovakvim se radnjama optuženih I A i J G koje se sastoje u izazivanju tuče,odn.I F koje se sastoje u u učestvovanju u tuči,na način što se u istu umiješao , te u nastupjeloj posledici – ugrožavanju spokojstva građana i remećenju javnog reda i mira kao zaštitnog objekta predmetnog krivičnog djela ,( jer su javni red i mir kao i spokojstvo gradjana dobra od značaja za normalan život ljudi u društvu,a ponašanje optuženih je upravo ponašanje ,kojim se remeti takav način života gradjana,ugrožava njihova bezbjednost,remeti nesmetano kretanje gradjana na javnim mjestima i unosi nemir i panika medju gradjane,odn.narušava pravo gradjana na ličnu sigurnost, mir i spokojstvo, slobodu kretanja i očuvanje ličnog dostojanstva,a naročito kada se ima u vidu vrijeme izvršenja djela) kao  i manifestovanim  lakim tjelesnim povredama,kod optuženih I A i J G stiču sva subjektivna i objektivna obilježja bića konkretnog krivičnog djela  (nasilničko ponašanje iz čl.399.KZ-a). Naime , određujući subjektivni odnos optuženih prema izvršenom djelu sud je utvrdio da  su  opt.I A i okr.I F  bili svjesni svog djela , njegovih obilježja i htjeli su njegovo izvršenje, tj. postupali su umišljajno što su i priznali pred sudom prihvatajući krivicu i krivičnopravnu odgovornost zbog počinjenog djela,dok je sud utvrdjujući subjektivni odnos optuženog J G prema učinjenom krivičnom djelu utvrdio da je optuženi bio svjesan da može učiniti djelo ,pa je na to pristao,tj.postupao je sa umišljajem-eventualnim.</span>
</p>
<p class="p17">
<span>Polazeći od bitnih elemenata krivičnog djela nasilničko ponašanje, a cijeneći naprijed utvrđeno činjenično stanje, sud nalazi da su se u radnjama optuženih stekli svi bitni elementi bića krivičnog djela nasilničko ponašanje iz čl. 399 Krivičnog zakonika, jer su optuženi, postupajući na prednje opisani način, bez povoda izazvali tuču, te takvim ponašanjem, ugrozili spokojstvo</span><span class="s7"> </span><span>građana i remetili javni red i mir, s obzirom da se sve desilo na javnom mjestu- što je neminovno imalo za posledicu ugrožavanje spokojstva građana, i to kako prisutnih svjedoka, tako i stanovnika  koji su bili uznemireni u svom noćnom odmoru, usled buke koja se stvorila prilikom odigravanja kritičnog događaja, što je sud utvrdio iz iskaza istih, a takav prizor koji je proistekao ponašanjem optuženih u svakom slučaju kod njih nije mogao izazvati osjećaj smirenosti i spokoja, čime je u konkretnom slučaju ugroženo njihovo spokojstvo.</span>
</p>
<p class="p11">
<span>Cjeneći dokaze u datoj krivičnopravnoj stvari sud je punu vjeru poklonio provedenim dokazima i to  iskazu saslušanih  svjedoka J A koja je na decidan način objasnila što se desilo između optuženih I i J,I D,koji je po mišljenju suda na objektivan način prikazao ono što je u datoj situaciji mogao da vidi i čuje,a nakon što je tuča već otpočela, te datim nalazima i mišljenjima vještaka sudske medicine, stomatološke i medicinske struke, cijeneći ih kao logički skladne, činjenjično utemeljene i uvjerljive, a iz čega sud izvodi jasan i nedvosmislen zaključak  u pogledu odlučnih činjenica koje se tiču samog načina izvršenja predmetnog krivičnog djela,a u sklopu sa odbranama opt.I A i okr.I F koji su priznali da su počinili predmetno krivično djelo.</span>
</p>
<p class="p12"></p>
<p class="p11">
<span>Za napomenuti je da sud nije cjenio nalaz i mišljenje sudskog vještaka medicinske struke R dr.S u dijelu gdje je vještak našao da se fraktura zuba kod J G mora tretirati kao teža tjelesna povreda jer su u tom djelu svoj nalaz i mišljenje dale sudski vještaci medicinske struke Č dr.D i T D ,koje je nalaze koji su u potpunoj saglasnosti sud prihvatio ,posebno imajući u vidu da se radi o uže stručnim nalazima i mišljenjima. </span>
</p>
<p class="p12"></p>
<p class="p7">
<span>Sud je našao da iskaz svjedoka V J nije od osobite krivičnopravne relevancije jer ovaj svjedok po mišljenju suda nije na objektivan način predstavio ono što je u datoj prilici vidio i čuo, te ga je sud cijenio kao pokušaj svjedoka da sebe dovede u stanje koje ne pripada nijednoj stranki u sporu, u kom smislu je i uspjeo učiniti svoj svjedočki iskaz bezuticajnim za svestrano razjašnjenje predmetne krivično- pravne stvari.</span>
</p>
<p class="p11"></p>
<p class="p11">
<span>Cjeneći odbane optuženih I A i okr.I F koji su u cjelosti priznali izvršenje krivičnog djela stavljenog im na teret i prihvatili krivicu i krivičnopravnu odgovornost zbog počinjenog djela ,sud je iste prihvatio ,dok je odbranu opt.Jakić Gorana odbacio kao sračunatu na izbjegavanje krivičnopravne odgovornosti ,sa razloga što je posve nelogična,odn.sud nije prihvatio navode njegove odbrane da je zadao udarc I kako bi  se odbranio, jer je  sud mišljenja da su oba optužena neposredno, istovremeno i samostalno preduzeli radnju izvršenja predmetnog krivičnog djela, u okviru kojih radnji je svaki od optuženih bio aktivni sudionik u ulozi napadača,što se konačno i potvrdilo tokom postupka.Naime,posve se jasno da zaključiti da je i on sa I izazvao incidentnu situaciju-tuču jer je prišao bezrazložno istom ,a koji prilazak Ivanoviću je obrazlagao kao njegovu želju da pomogne djevojkama koje su po njegovoj subjektivnoj procjeni bile u opasnosti od nekih lica,što je takođe opovrgnuto,tako da stajalište odbrane opt.J je za sud sa iznijetih razloga neprihvatljivo.</span>
</p>
<p class="p12"></p>
<p class="p6">
<span>	</span><span class="s2">Prilikom odmjeravanja vrste i visine krivične sankcije koju će Sud izreći optuženom I A cijenjene su okolnosti iz čl. 42. KZ -a, pa je Sud od olakšavajućih okolnosti na strani optuženog utvrdio da se radi o mladoj osobi, potpuno i jasno priznanje izvršenja krivičnog djela koje je doprinjelo bržem dolaženju do materijalne istine i nije vodilo odugovlačenju postupka, iskreno izraženo žaljenje i kajanje zbog situacije u kojoj se našao u šta se sud uvjerio neposredno na pretresu, dok otežavajućih okolnosti van bitnih elemenata krivičnog djela u pitanju nije bilo kako to proizilazi iz dostavljenog izvoda iz kaznene evidencije za istog,</span><span> </span><span class="s2">pa je Sud cijeneći tako utvrdjene okolnosti i imajući u vidu svrhu kažnjavanja optuženom utvrdio kaznu zatvora  u trajanju od šest mjeseci, i istovremeno našao da su ispunjeni uslovi za izricanje uslovne osude, propisani čl. 54. KZ-a, odredjujući da se izrečena kazna neće izvršiti ukoliko optuženi I A u vremenskom periodu od jedne godine od dana pravosnažnosti presude ne počini novo krivično djelo .</span>
</p>
<p class="p6"></p>
<p class="p7">
<span>Sud je prilikom odlučivanja o kazni opt.J G imao u vidu sve okolnosti na strani optuženog u smislu čl. 42 KZ, pa je od olakšavajućih okolnosti na strani istog našao okolnosti nakon izvršenja predmetnog krivičnog djela, da isti više nije dolazio u konfliktne situacije,da se zaposlio i da radi ,te da je i pored činjenice da ne priznaje izvršenje predmetnog krivičnog djela spreman da prihvati bilo koju odluku suda,dok je od otežavajućih okolnosti na njegovoj strani van bitnih obilježja krivičnog djela u pitanju našao raniju osuđivanost, pa je kod takvih olakšavajućih okolnosti, na osnovu čl. 41 KZ, optuženom izrekao kaznu rad u javnom interesu u trajanju od 360 časova, a koji se ima izvršiti za vrijeme od 6 mjeseci, s tim što kazna ne može biti duža od 60 časova u toku jednog mjeseca, nalazeći da će se ovakvom kaznom postići svrha kažnjavanja iz čl.32 KZ i na taj način dovoljno uticati na okrivljenog da ubuduće ne vrši ista ili slična krivična djela, a u okviru opšte svrhe propisivanja i izricanja krivičnih sankcija iz čl.4 st.2 KZ,pritom imajući u vidu i ponašanje optuženog nakon izvršenog djela .</span>
</p>
<p class="p7">
<span>  </span>
</p>
<p class="p7">
<span> Ukoliko optuženi ne bude vršio rad u javnom interesu, na osnovu čl.41 st.6 KZ, ova kazna će se zamijeniti kaznom zatvora, tako što će se svakih započetih 60 časova rada u javnom interesu zamijeniti kaznom zatvora u trajanju od jednog mjeseca. </span>
</p>
<p class="p7">
<span>  </span>
</p>
<p class="p12"></p>
<p class="p11">
<span>Prilikom odlučivanja o vrsti krivične sankcije koju će sud izreći okr. I F , a cijeneći prednje nesumnjivo utvrđeno činjenično stanje, te predlog ovlašćenog tužioca  i mišljenje Centra za socijalni rad,  sud je istom izrekao vaspitnu mjeru pojačanog nadzora od strane organa starateljstva propisanu članom 89. i 110 st.3. KZ-a. Pri izboru ove vaspitne mjere sud je uzeo u obzir uzrast, psihička svojstva, dosadašnje vaspitanje, sredinu i prilike u kojima isti živi i težinu počinjenog krivičnog djela, a poštujući opštu svrhu vaspitnih mjera predviđenu članom 82. KZ -a. </span>
</p>
<p class="p11"></p>
<p class="p11">
<span>Sud je u izreci označio najkraće i najduže moguće trajanje predmetne mjere,a koje je određeno čl.89.st.2.KZ-a.</span>
</p>
<p class="p11"></p>
<p class="p11">
<span>Odluka o troškovima krivičnog postupka u odnosu na opt.I F i opt.J G, temelji se na odredbi čl. 199 – 202 ZKP-a, a isti se odnose na troškove vještačenja po vještacima medicinske   struke u iznosu od po 148,25 eura(ukupan iznos 296,50 eura), te na ime angažovanja branioca po službenoj dužnosti L I ,adv.po službenoj dužnosti  i to J G u iznosu od 100,00 eura,a opt.I A u iznosu od 46,75 eura, dok je paušal u iznosu od po 30,00 eura odredjen srazmjerno dužini trajanja krivičnog postupka i složenosti predmeta. </span>
</p>
<p class="p12"></p>
<p class="p11">
<span>Shodno članu 500. ZKP-a sud je odlučio da troškovi krivičnog postupka u odnosu na I F  padaju na teret budžetskih sredstava suda.</span>
</p>
<p class="p7"></p>
<p class="p11">
<span>Sa izloženog, odlučeno je kao u izreci.</span>
</p>
<p class="p12"></p>
<p class="p18">
<span>	</span><span class="s1">                   </span><span class="s8">OSNOVNI SUD U CETINJU </span>
</p>
<p class="p12">
<span>		</span><span class="s2">         Dana 10.05.2013.godine  </span>
</p>
<p class="p6"></p>
<p class="p6"></p>
<p class="p7">
<span class="s3">Zapisničar, 					                       S u d i j a</span>
</p>
<p class="p7">
<span class="s4">Martinović Aleksandra 			                  Marija Ćupić </span>
</p>
<p class="p7"></p>
<p class="p7"></p>
<p class="p7">
<span class="s3">PRAVNA POUKA</span><span>:</span>
</p>
<p class="p7">
<span>Protiv ove presude može se izjaviti žalba u </span>
</p>
<p class="p7">
<span>roku od 15 dana  od dana prijema Višem sudu </span>
</p>
<p class="p7">
<span>u Podgorici a preko ovog Suda.</span>
</p>
<p class="p7"></p>
<p class="p6">
<span class="s4"> </span>
</p>
<p class="p2"></p>
<p class="p2"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-weight:800}
.span2{;font-size:12pt}
.span3{color:#FF0000}
.span4{color:#000000}
.span5{;font-size:11pt}
.span6{;font-size:11pt;font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span></span>
</p>
<p>&nbsp;</p>
<li>
<span>CRNA GORA</span>
</li>
<p>
<span class="span1">OSNOVNI SUD U NIKŠIĆU</span>
</p>
<p>
<span>K.br. 152/2013</span>
</p>
<p>
<span>Dana 10.03.2014. godine</span>
</p>
<p>&nbsp;</p>
<li>
<span>U IME CRNE GORE</span>
</li>
<p>&nbsp;</p>
<p>
<span></span><span class="span1">OSNOVNI SUD U NIKŠIĆU,</span><span> kao prvostepeni krivični, sudija pojedinac Djuričković Igor, uz sudjelovanje namještenika Papović Budimirke kao zapisničara, rješavajući u krivičnom predmetu okrivljenog</span><span>z.p.</span><span>a iz Nikšića, zbog krivičnog djela utaja iz člana 243 stav 3 u vezi stava 1 KZ, postupajući po optužnici ODT Nikšić Kt.br.839/12 od 26.02.2013.godine, nakon javnog glavnog pretresa održanog dana 06.03.2014.godine, u prisustvu zamjenika ODT-a Sindjić Vanje, punomoćnika oštećenog preduzeća NLB Leasing Podgorica DOO Podgorica B</span><span>.</span><span> J</span><span>.</span><span>, advokatskog pripravnika u advokatskoj kancelariji J</span><span>.</span><span>, M</span><span>.</span><span> i V</span><span>.</span><span> iz Podgorice, okrivljenog i njegovog branioca K</span><span>.</span><span>D</span><span>.</span><span> advokata iz Podgorice, donio je i dana 10.03.2014.godine javno objavio  </span>
</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1">Okrivljeni:</span>
</p>
<p>
<span></span><span class="span1">Z</span><span class="span1">.</span><span class="span1"> P</span><span class="span1">.</span><span class="span1">,</span><span> JMBG </span><span>2</span><span>.</span><span>,</span><span> od oca M</span><span>.</span><span> i majke K</span><span>.</span><span>, rodjene P</span><span>.</span><span>, rodjen </span><span>.</span><span>.godine, u Nikšiću, sa prebivalištem u Nikšiću-ulica Sava Stanojevića br.11, državljanin Crne Gore, sa završenom VSS-dipl.ing.elektrotehnike, po zanimanju privatnik, oženjen, otac dvoje djece, srednjeg imovnog stanja, ranije neosudjivan </span>
</p>
<p>&nbsp;</p>
<p>
<span class="span1">- Na osnovu člana 373 stav 1 tačka 2 Zakonika o krivičnom postupku </span>
</p>
<p>&nbsp;</p>
<p style="text-align:center;">
<span class="span1">OSLOBADJA SE OD OPTUŽBE</span>
</p>
<p>&nbsp;</p>
<p>
<span class="span1">Da je:</span>
</p>
<p>&nbsp;</p>
<p>
<span>Neutvrdjenog dana u prvom kvartalu 2011.godine, svjestan svog djela čije je izvršenje htio, u namjeri da sebi pripavi protivpravnu imovinsku korist, prisvojio kombiniranu mašinu marke Terex 860, serijski broj SMFH44TC07CGM2810, sa hidrauličnim čekićem OCM25, serijski broj 2745, u vrijednosti 78.368,94 eura, vlasništvo privrednog društva NLB Leasing Podgorica DOO Podgorica, koju mašinu-opremu je dana 29.06.2007.godine, kao primalac lizinga, preuzeo od davaoca lizinga privrednog društva NLB Leasing Podgorica DOO Podgorica na osnovu Ugovora o finansijskom lizingu broj 0633/07 od 12.06.2007.godine, koji je okrivljeni u svojstvu izvršnog direktora preduzeća Media Sistem DOO Nikšić, sa sjedištem poslovnog </span><span>prostora u Nikšiću-Kličevo bb, kao korisnik lizinga, zaključio sa privrednim društvom NLB Leasing Podgorica DOO Podgorica, kao davaocem lizinga, na osnovu kojeg ugovora je navedena oprema-kombinirana mašina marke Terex 860 okrivljenom data u lizing na držanje i korišćenje, kojim ugovorom se okrivljeni obavezao da će u 48 mjesečnih rata u skladu sa planom otplate davaocu lizinga privrednom društvu NLB Leasing Podgorica DOO Podgorica uplaćivati rate odredjene predmetnim ugovorom do isplate vrijednosti predmeta lizinga u iznosu od 78.368,94 eura , što okrivljeni nije ispoštovao nakon čega je davalac lizinga vlasnik kombinirane mašine marke Terex 860 serijski broj SMFH44TC07CGM2810 sa hidrauličnim čekićem OCM25, serijski broj 2745, privredno društvo NLB Leasing Podgorica DOO Podgorica dana 21.03.2011. </span><span>godine</span><span>, jednostrano raskinulo predmetni ugovor o finansijskom lizingu sa pozivom da okrivljeni zbog neplaćenih obaveza preda predmet lizinga davaocu lizinga najkasnije do 29.03.2011. godine, što okrivljeni nije učinio, nakon čega je po predlogu za izvršenje predajom pokretnih stvari davaocu lizinga NLB Leasing Podgorica DOO Podgorica protiv izvršnog dužnika preduzeća Media sistem DOO Nikšić Privredni sud u Podgorici dana 22.11.2011. </span><span>godine</span><span>, rješenjem I.br. 2989/11 odredio prinudno oduzimanje opreme – kombinirane mašine marke Terex 860 serijski broj SMFH44TC07CGM2810 sa  hidrauličnim čekićem OCM25, serijski broj 2745 od primaoca lizinga okrivljenog</span><span>z.p.</span><span>a , a koju opremu okrivljeni ni do dan danas nije vratio vlasniku – davaocu lizinga privrednom društvu NLB Leasing Podgorica DOO Podgorica. </span>
</p>
<p>&nbsp;</p>
<p>
<span>-čime bi počinio krivično djelo utaja iz člana 243 stav 3 u vezi stava 1 Krivičnog zakonika</span>
</p>
<p>&nbsp;</p>
<p>
<span>Troškova krivičnog postupka nije bilo, a isti bi u slučaju da su postojali padali </span><span>na</span><span> teret budžetskih sredstava ovoga suda.</span>
</p>
<p>&nbsp;</p>
<p>
<span>O zahtjevu okrivljenog za naknadu troškova krivičnog postupka koje je isti imao po osnovu angažovanja izabranog branioca sud </span><span>će</span><span> odlučiti posebnim rješenjem, nakon pravosnažnosti odluke o krivici okrvljenog u predmetnom postupku.</span>
</p>
<li>
<span class="span2">                  </span>
</li>
<li>
<span>O b r a z l o ž e n j e</span>
</li>
<p>&nbsp;</p>
<p>
<span class="span1"></span><span class="span1">Osnovni državni tužilac u Nikšiću</span><span> svojom optužnicom Kt.br.839/12 </span><span>od</span><span> 26.02.2012. godine stavio je na teret okrivljenom</span><span>z.p.</span><span>u izvršenje krivičnog djela utaja iz člana 243 stav 3 u vezi stava 1 KZ, koje krivično djelo je činjenično opisano u izreci presude. Zamjenik ODT-a Sindjić Vanja, koja je zastupala optužnicu na glavnom pretresu, u svojoj završnoj riječi, ostajući pri navodima podnijetog optužnog akta, predložila je sudu da okrivljenog oglasi krivim i osudi po zakonu. </span>
</p>
<p>&nbsp;</p>
<p>
<span>Punomoćnik oštećenog preduzeća NLB Leasing Podgorica DOO Podgorica B</span><span>.</span><span> J</span><span>.</span><span> advokatski pripravnik u</span><span> advokatskoj kancelariji J</span><span>.</span><span>, M</span><span>.</span><span> i V</span><span>.</span><span> iz Podgorice,</span><span> u svojoj završnoj riječi istakla je da se kao predstavnik oštećenog preduzeća  pridružuje krivičnom gonjenju protiv okrivljenog i da prema istom ispostavlja imovinsko pravni zahtjev u iznosu od 7.211,92 eura od čega se iznos od 5.836,92 eura odnosi na ime ostatka duga po predmetnom ugovoru o fizansijskom lizingu a iznos od 1.375,00 eura na ime naknade troškova koje je oštećeno preduzeće imalo u izvršnom postupku koji je povodom predmetnog ugovora o lizingu vodjen pred Privrednim sudom u Podgorici. </span><span>Predstavnik oštećenog preduzećau završnoj riječi je navela i da smatra da je u optužnici ODT Nikšić pogrešno kao vrijeme izvršenja predmetnog krivičnog djela naveden prvi kvartal 2011.</span><span> </span><span>godine</span><span>, a da je po njenom mišljenju okrivljeni predmetno </span><span>krivično djelo okrivljeni počinio 21.12.2012. </span><span>godine</span><span>, kada je stečajni upravnik preduzeća Media sistem DOO Nikšić Rečević Dušica Upravi policije CG uputila dopis kojim traži asistenciju tog državnog organa u pronalaženju gradjevinske mašie koja je bila predmet lizinga. </span>
</p>
<p>&nbsp;</p>
<p>
<span class="span1">Okrivljeni</span><span class="span1"> Z.P</span><span class="span1">.</span><span> u svojoj odbrani datoj u postupku istrage i na glavnom pretresu, negirajući izvršenje krivičnog djela koje mu je stavljeno na teret optužbom, u bitnom je naveo da je u vrijeme dešavanja dogadjaja koji su predmet ovoga postupka biovlasnik, osnivač, izvršni direktor i ovlašćeni zastupnik preduzeća Media sistem DOO Nikšić, koje preduzeće se pored ostalog bavilo i poslovima iz oblasti gradjevinarstva, iz kog razloga je u cilju nabavljanja opreme za izvodjenje gradjevinskih radova dana 12.06.2007. godine, to preduzeće zaključilo, a on kao izvršni direktor istog poptisao ugovor o lizingu sa NLB Leasing Podgorica DOO Podgorica, čiji predmet je bio davanje u lizing nove kombinovane gradjevinske mašine marke Terex 860, serijski broj SMFH44TC07CGM810 sa hidrauličnim čekićem OCM, serijski broj 2745, čija je vrijednost bila 78.368,94 eura i kojim ugovorom je bilo predvidjeno da je navedena lizing kuća vlasnik te mašine do otplate posljednje mjesečne rate kojih je po tom ugovoru bilo 48. Dalje je objasnio da je </span><span>od</span><span> davaoca lizinga predmetna mašina preuzeta dana 29.06.2007. </span><span>godine</span><span>, i da je nakon toga u dužem vremenskom periodu od strane njegovog preduzeća redovno izmirivana obaveza plaćanja mjesečnih rata po predmetnom ugovoru o lizingu, tako da je od ukupne vrijednosti mašine koja je bila predmet lizinga ostalo neplaćeno oko 12.000,00 eura. Naveo je i da je u medjuvremenu došlo do problema u poslovanju njegovog preduzeća koje su uslovile pokretanje stečajnog postupka </span><span>nad</span><span> preduzećem Media sistem DOO Nikšić, koji postupak je pokrenut dana 24.12.2011. </span><span>godine</span><span> i još uvijek je u toku, što je uzrokovalo da njegovo preduzeće ne ispuni sve obaveze plaćanja mjesečnih rata po predmetnom ugovoru o lizingu. Objasnio je da je nakon preuzimanja predmetne gradjevinske mašine sve poslove u vezi sa radnim angažovanjem te mašine i održavanjem iste obavljao Matijašević Saša, koji je bio njegov poslovni partner u dijelu poslovanja preduzeća Media sistem DOO Nikšić vezano za izvodjenje gradjevinskih radova , iako imenovani nije imao zasnovan radni odnos u njegovom preduzeću, niti je on sa istim zaključio bilo kakvu vrstu ugovora o poslovnoj saradnji, tako da je od početka tog poslovnog aranžmana on u komunikaciji sa predstavnicima navedene lizing kuće, kao davaoca liznga, iste upućivao na Matijašević Sašu kao lice koje je upravljalo svim poslovima u vezi sa mašinom koja je bila predmet lizinga faktički raspolagalo istom. Istakao je i da ga nikada niko od ovlašćenih predstavnika navedene lizing kuće nije pozvao i od njega tražio povraćaj gradjevinske mašine koja je predmet lizinga, a da je nakon što je saznao da je protiv njega podnijeta krivična prijava on insistirao da M</span><span>.</span><span> S</span><span>.</span><span> obavijesti davaoca lizinga i upozna ih sa činjenicom da je u medjuvremenu došlo do kvara na toj mašini i da se ista nalazi kod majstora koji se preziva Drašković u naselju Grebice u Nikšiću, što je Matijašević i učinio. Istakao je i da je tačno da ga je stečajna upravnica preduzeća Media sistem DOO Nikšić R</span><span>.</span><span> D</span><span>.</span><span> u nekoliko navrata upoznala sa činjenicom da se navedena pravno lice koje je davalac lizinga interesuje gdje se nalazi predmetna mašina, ali da se ne može tačno sjetiti da li mu je ista u tim komunikacijama rekla da davalac lizinga zahtijeva povraćaj te mašine i da je on i njoj rekao da se za sve informacije u vezi sa predmetnom gradjevinskom mašinom obrati M</span><span>.</span><span> S</span><span>.</span><span>. Naveo je i da je on kao izvršni direktor preduzeća Media sistem DOO Nikšić od predstavnika lizing kuće koja je davalac lizinga dobijao jedino opomene za plaćanje dospjelih rata , a da mu nikada nije uručen službeni dokument o raskidu ugovora o lizingu za predmetnu gradjevinsku mašinu, niti mu je poznato da je takvu vrstu pismenog dokumenta dobio M</span><span>.</span><span> S</span><span>.</span><span>. Odgovarajući na pitanja postavljena na glavnom pretresu okrivljeni je naveo da preduzeće Media sistem DOO Nikšić nije imalo službene kancelarije, niti lice koje je bilo zaposleno u tom preduzeću i zaduženo za prijem službene pošte, </span><span>a da je pošta za to preduzeće jedno vrijeme dolazila u jednu manju knjižaru koja je u okviru tog preduzeća poslovala u ulici VI Crnogorske u Nikšiću, ili na adresu stanovanja Matijašević Saše u naselje Kličevo u Nikšiću.</span>
</p>
<p>
<span class="span3"> </span>
</p>
<p>
<span>U svojoj završnoj riječi okrivljeni je, ostajući pri svojoj odbrani, lično i preko svog branioca, istakao da smatra da u toku predmetnog postupka nije dokazano da je počinio krivično djelo koje mu je stavljeno </span><span>na</span><span> teret optužbom i u konačnom predložio sudu da ga oslobodi od optužbe uz nadoknadu troškova krivičnog postupka koje je imao po osnovu angažovanja izabranog branioca. </span>
</p>
<p>&nbsp;</p>
<p>
<span>Sud je </span><span>na</span><span> glavnom pretresu u dokaznom postupku izvršio uvid u ugovor o finansijskom lizingu broj 0633/07 od 12.06.2007. </span><span>godine</span><span> i broj 1052/07–3 od 12.06.2007. </span><span>godine</span><span> zaključen izmedju NLB Leasing Podgorica DOO Podgorica i Media sistem DOO Nikšić i opšte uslove o lizingu opreme broj 0633/07, potvrdu o predaji i prijemu robe preduzeća Orion šped Podgorica od 29.06.2007. </span><span>godine</span><span>, plan otplate primaoca lizinga Media sistem DOO Nikšić od 12.06.2007. </span><span>godine</span><span>, dopis o raskidu ugovora o finansijskom lizingu broj 0633/07 od 21.03.2011. </span><span>godine</span><span>, i dopis broj 173/11 sa potvrdom o prijemu istog od 30.03.2011. </span><span>godine</span><span>, rješenje Privrednog suda u Podgorici I.br. 2989/11 </span><span>od</span><span> 22.11.2011. </span><span>godine</span><span>, zahtjev izlučnog povjerioca NLB Leasing Podgorica DOO Podgorica od 16.07.201.2 godine, za izlučenje iz stečajne mase stečajnog dužnika preduzeća Media sistem DOO Nikšić, obavještenje preduzeća Kamag DOO Nikšić broj 073 od 31.12.2012. godine, upućeno NLB Leasing Podgorica DOO Podgorica , neposredno saslušao svjedoke K</span><span>.</span><span> D</span><span>.</span><span> , R</span><span>.</span><span>ić D</span><span>.</span><span>, M</span><span>.</span><span> Sašu,  D</span><span>.</span><span>B</span><span>.</span><span> i pročitao izvod iz kaznene evidencije za okrivljenog dat od Uprave policije CG PJ Nikšić, dok je sud odbio predlog punomoćnika oštećenog preduzeća da se izvrši uvid u izjavu NLB Lizing DOO Podgorica broj 616/13 od 29.04.2013. </span><span>godine</span><span>, dopis stečajnog upravnika preduzeća Media sistem DOO Nikšić, R</span><span>.</span><span> Dušice upućen Upravi policije CG od 21.12.2012. </span><span>godine</span><span>, i fotokopiju kupoprodajnog ugovora zaključenog izmedju NLB Lizing Podgorica DOO Podgorica sa D</span><span>.</span><span> B</span><span>.</span><span> iz Nikšića broj 102/13 od 15.02.2013. </span><span>godien</span><span>,  smatrajući da je dokazima provedenim u toku predmetnog krivičnog postupka do izvjesnosti utvrdjeno činjenično stanje, tako da bi po mišljenju suda provodjenje navedenih dokaza koje je predložio punomoćnik oštećenog preduzeća nepotrebno opterećivalo dokaznu gradju u predmetnom krivičnom postupku.</span>
</p>
<p>&nbsp;</p>
<p>
<span>Analizirajući provedene dokaze pojedinačno i u njihovoj medjusobnoj povezanosti, dovodeći ih vezu </span><span>sa</span><span> navodima optužbe i odbranom okrivljenog, sud je našao da se na osnovu provedenih dokaza ne može na nesumnjiv način utvrditi da je okrivljeni</span><span>z.p.</span><span> počinio krivično djelo koje mu je stavljeno na teret optužbom i istog oslobodio od optužbe iz sljedećih razloga:</span>
</p>
<p>&nbsp;</p>
<p>
<span></span><span class="span1">Svjedok K</span><span class="span1">.</span><span class="span1"> D</span><span class="span1">.</span><span> u svom iskazu u bitnom je naveo da je zaposlen u privrednom društvu NLB Leasing Podgorica DOO Podgorica gdje obavlja poslove komercijaliste , da mu je u tom svojstvu poznato da je lizing kuća u kojoj je zaposlen sa preduzećem Media sistem DOO Nikšić, dana 12.06.2007. </span><span>godine</span><span>, zaključilo ugovor o finansijskom lizingu čiji predmet je bio davanje u zakup odnosno lizing nove kombinirane gradjevinske mašine i kojim ugovorom je bilo odredjeno da će preduzeće Media sistem DOO Nikšić, svoju obavezu plaćanja izvršiti u 48 mjesečnih rata. </span><span>Istakao je i da je izvršni direktor tog preduzeća bio okrivljeni</span><span>z.p.</span><span> i da je to preduzeće jedno vrijeme uredno izmirivalo svoje obaveze plaćanja mjesečnih rata, a posle odredjenog vremena je počelo kašnjenje plaćanja mjesečnih obaveza, zbog čega su  tom preduzeću upućivanje opomene, tako da je po predmetnom ugovoru u lizingu preduzeće Media sistem DOO Nikšić, davaocu </span><span>lizinga ostalo dužno iznos od 12.896,24 eura, zbog čega je davalac lizinga pismenim putem raskinulo predmetni ugovor o finansijskom lizingu tako što je primaocu lizinga dana 21.03.2011.godine, poslalo raskid ugovora koji je uredno uručen preduzeću Media sistem DOO Nikšić. Takodje je istakao da mu je poznato da je nakon toga preko advokatske kancelarije koju je angažovala lizing kuća čiji je on službenik, pokrenut postupak pred Privrednim sudom u Podgorici i da je u tom postupku sud </span><span>dana</span><span> 22.11.2011. </span><span>godine</span><span>, donio rješenje kojim se odredjuje izvršenje plenidbom-oduzimanjem od primaoca lizinga stvari koje su predmet lizinga, koje rješenje nije realizovano s obzirom da se stvari koje su predmet lizinga nijesu mogle pronaći. Istakao je i da je lizing kuća čiji je on službenik </span><span>dana</span><span> 31.12.2012. </span><span>godine</span><span>, dobila obavještenje da se mašina koja je bila predmet lizinga nalazi kod majstora B</span><span>.</span><span> </span><span>.</span><span>vinsku mašinu u takvom stanju prodala Drašković Blažu za iznos od 8.000,00 eura. Objasnio je i da za svo vrijeme trajanja ovih dogadjaja od momenta kada je lizng kuća otpočela proceduru raskida predmetnog ugovora o finansijskom lizingu od okrivljenog</span><span>z.p.</span><span>a, lizing kuća nije dobila nikakvo obavještenje gdje se nalazi gradjevinska mašina koja je predmet lizinga, niti su sa okrivljenim mogli da stupe u kontakt, a da su vezano za gradjevinsku mašinu koja je bila predmet lizinga u više navrata kontaktirali sa Matijašević Sašom koga su u navedenoj lizing kući doživljavali kao poslovnog partnera</span><span>z.p.</span><span>a i predstavnika preduzeća Media sistem DOO kao primaoca lizinga, jer je Matijašević Saša sa okrivljenim Z</span><span>.</span><span> dolazio i kada je zaključen predmetni ugovor o finansijskom lizingu, a i on je kao službenik lizing kuće nakon zaključenja tog ugovora tokom 2007., 2008., 2009., 2010. </span><span>i</span><span> 2011. </span><span>godine</span><span> imao komunikaciju sa M</span><span>.</span><span>ć S</span><span>.</span><span> u vezi sa plaćanjem obaveza preduzeća Media sistem DOO Nikšić po predmetnom ugovoru o finansijskom lizingu. Odgovarajući na pitanja postavljena na glavnom pretresu imenovani svjedok je istakao da je koliko se sjeća negdje tokom 2011.godine, povodom predmetnog ugovora o lizingu kontaktirao sa okrivljenim</span><span>z.p.</span><span>om vrlo rijetko, jer mu se isti rijetko javljao na telefon i kada bi se javio okrivljeni je govorio kako će u najkraćem roku ili izmiriti dug ili vratiti predmetnu gradjevinsku mašinu ili ih upućivao na Matijašević Sašu, da bi tokom zadnjeg kvartala 2011. </span><span>godine</span><span>, okrivljeni Zečević obustavio svaki kontakt sa njim kao predstavnikom lizing kuće jer se nije javljao na telefon, ali su on i njegove kolege kontaktirali sa M</span><span>.</span><span> S</span><span>.</span><span>, da bi se tokom 2012. </span><span>godine</span><span>, pojavila mogućnost da M</span><span>.</span><span> Saša odnosno preduzeće Kamak DOO čiji je on vlasnik preuzme obaveze po predmetnom ugovoru o finansijskom lizingu ali da do toga nikada nije došlo. Naveo je i da tvrdi da je tokom 2010 </span><span>ili</span><span> 2011. </span><span>godine</span><span>, imao telefonske razgovore sa okrivljenim</span><span>z.p.</span><span>om u kojima je okrivljenom predočio da je predmetnu ugovor o lizingu raskinut i da je njegova obaveza da vrati gradjevinsku mašinu koja je bila predmet ugovora o lizingu, ali da se ne može tačno izjasniti kada je tačno te telefonske razgovore sa okrivljenim obavio.</span>
</p>
<p>&nbsp;</p>
<p>
<span></span><span class="span1">Svjedok M</span><span class="span1">.</span><span class="span1"> S</span><span class="span1">.</span><span> u svom iskazu u bitnom je naveo da je negdje tokom 2007.godine sa okrivljenim</span><span>z.p.</span><span>om, po usmenom dogovoru, stupio u poslovni odnos u vezi sa izvodjenjem gradjevinskih radova i u tom cilju je tokom te godine, preduzeće Media sistem DOO Nikšić, čiji je Z</span><span>.</span><span> bio osnivač i izvršni direktor zaključilo ugovor o finansijskom lizingu sa NLB Lesaing Podgorica DOO Podgorica čiji je predmet bila nabavka gradjevinske mašine,da bi po preuzimanju te gradjevinske mašine navedeno preduzeće sa istom obavljalo razne vrste gradjevinskih poslova koje je on vodio i u tom svojstvu bio u stalnom kontaktu sa predstavnicima navedene lizing kuće, iako zvanično nije imao suvlasničkog udjela u preduzeću Media sistem DOO Nikšić, niti formalno bio zaposlen u tom preduzeću. </span><span>Objasnio je i da je, s obzirom da se predmetna gradjevinska mašina koristila, istu trebalo održavati, što je zahtijevalo odredjena novčana ulaganja, da bi tokom 2010.</span><span> godine, došlo do većeg kvara na toj mašini, koji on i okrivljeni Zečević nijesu bili u mogućnosti da  poprave jer nijesu imali finansijskih sredstava, </span><span>zbog čega je ta gradjevinska mašina oko dva mjeseca stajala u neispravnom stanju, nakon čega je dopremljena kod majstora D</span><span>.</span><span> B</span><span>.</span><span> u naselje Grebice, gdje je stajala sve do samog kraja 2012. </span><span>godine</span><span>, kada je njega okrivljeni </span><span>.</span><span> obavijestio da ta gradjevinska mašina mora da se vrati lizing kući jer su predstavnici iste protiv njega podnijeli krivičnu prijavu, nakon čega je on predstavnike navedene lizing kuće obavijestio gdje se ta gradjevinska mašina nalazi.  Istakao je i da je prije toga otvoren stečajni postupak u preduzeću Media sistem DOO Nikšić i da su on i Z</span><span>.</span><span>, s obzirom da se radi o gradjevinskoj mašini čija je vrijednost u momentu zaključenja predmetnog ughovora bila oko 100.000,00 eura, koja je u velikoj mjeri bila otplaćena, jer je ostatak duga po predmetnom ugovoru o finansijskom lizingu iznosio 12.000,000 eura, namjeravali da učine što je u njihovoj moći da izmire taj dug, kako ne bi došlo do gubitka te mašine. Odgovarajući </span><span>na</span><span> pitanja postavljena na glavnom pretresu imenovani svjedok je naveo da prije decembra mjeseca 2012. godine okrivljeni Z</span><span>.</span><span> nije znao gdje se tačno predmetna mašina nalazi jer je on okrivljenom saopštio samo da je mašina u kvaru i da se nalazi kod nekog majstora radi popravke i da je sve poslove u vezi sa obavljanjem gradjevinskih radova sa predmetnom gradjevinskom mašinom vodio i zaključivao isključivo on, dok je okrivljeni Zečević kao izvršni direktor preduzeća Media sistem DOO u tim poslovima bio neko ko se pojavljivao samo kao formalni predstavnik tog preduzeća.</span>
</p>
<p>
<span> </span>
</p>
<p>
<span></span><span class="span1">Svjedok R</span><span class="span1">.</span><span class="span1"> D</span><span class="span1">.</span><span> u svom iskazu u bitnom je navela da je </span><span>dana</span><span> 12.12.2011. </span><span>godine</span><span> otvoren stečajni postupak u preduzeću Media sistem DOO Nikšić, čiji je izvršni direktor i vlasnik bio okrivljeni</span><span>z.p.</span><span> i da je ona postavljena za stečajnog upravnika navedenog preduzeća, da je dana 16.07.2012. </span><span>godine</span><span> NLB Leasing Podgorica DOO Podgorica, njoj kao stečajnom upravniku podnijelo zahtjev za izlučenje iz stečajne mase preduzeća Media sistem DOO Nikšić, predmeta ugovora o finansijskom lizingu koji je sa navedenim preduzećem izlučni povjerilac zaključio dana 12.06.2007. godine i da je ona nakon podnošenja tog zahtjeva ona kontaktirala okrivljenog</span><span>z.p.</span><span>a na okolnosti gdje se nalazi gradjevinska mašina koja je bila predmet ugovora o lizingu  i da joj je okrivljeni Z</span><span>.</span><span> rekao da ne zna gdje se ta mašina nalazi i da joj te informacije može dati M</span><span>.</span><span> S</span><span>.</span><span>, koji je bio u poslovnim odnosima sa njim i da je nakon što je kontaktirala M</span><span>.</span><span> isti njoj saopštio da će neko njegovo preduzeće preuzeti obaveze po predmetnom ugovoru o finansijskom lizingu, da bi joj predstavnici navedene lizing kuće u kontaktu koji je imala sa njima nakon razgovora sa M</span><span>.</span><span> potvrdili da postoji mogućnost da M</span><span>.</span><span> sa nekim drugim preduzećem preuzme obaveze po predmetnom ugovoru o finansijskom lizingu. Dalje je istakla da je pošto nije došlo do realizacije preuzimanja obaveza po predmetnom ugovoru o finansijskom lizingu ona u više navrata kontaktirala M</span><span>.</span><span> zahtijevajući da joj isti kaže gdje se nalazi predmetna gradjevinska mašina, ali da joj M</span><span>.</span><span> nikada u tim razgovorima nije rekao gdje ta mašina tačno nalazi, već joj je uvijek ponavljao samo da će on preduzeti obaveze po predmetnom ugovoru o lizingu, a u medjuvremenu je advokatska kancelarija koja je predstavnik davaoca lizinga podnijela krivičnu prijavu protiv okrivljenog</span><span>z.p.</span><span>a, povodom koje se ona obratila pismenim putem Upravi policije da joj pomognu u pronalaženju predmetne gradjevinske mašine, da bi nakon toga M</span><span>.</span><span> S</span><span>.</span><span> lizing kuću koja je davalac lizinga obavijestio gdje se ta mašina nalazi, nakon čega je ista pronadjena. Odgovarajući na pitanja postavljena na glavnom pretresu imenovani svjedok je istakla da je povodom predmetnih dogadjaja samo jednom telefonskim putem kontaktirala sa okrivljenih</span><span>z.p.</span><span>om i tom prilikom mu saopštila da zastupnik lizing kuće koja je davalac lizinga zahtijeva povraćaj predmeta lizinga i da ju je tada okrivljeni uputio da u vezi sa tim kontaktira sa Matijašević Sašom, nakon čega je ona kontaktirala isključivo sa M</span><span>.</span><span>, jer joj je isti u prvom kontaktu koji su imali rekao da on faktični raspolaže sa mašinom koja je bila predmet lizinga i da ju je ostavio kod nekog majstora u Nikšiću radi popravke, zbog čega je ona smatrala da tim </span><span>povodom nema potrebe da više kontaktira sa okrivljenim Z</span><span>.</span><span>, da bi ona nakon što je uputila dopis Upravi policije pozvala Z</span><span>.</span><span>  </span><span>i</span><span> rekla mu da je u tom dopisu pored Matijaševića navela i njega, jer je on bio izvršni direktor preduzeća Media sistem DOO Nikšić, kao primaoca lizinga i da se sjeća da joj je tada Z</span><span>.</span><span> rekao da će kontaktirati Matijaševića kako bi saznao gdje se predmetna gradjevinska mašina zaista nalazi. </span>
</p>
<p>&nbsp;</p>
<p>
<span></span><span class="span1">Svjedok D</span><span class="span1">.</span><span class="span1"> B</span><span class="span1">.</span><span> u svom iskazu u bitnom je naveo da živi u naselju Grebice u Nikšiću, i da u sklopu svoje porodične kuće ima servis u kojem se bavi popravkom gradjevinskih mašina, da se sjeća da mu je M</span><span>.</span><span> S</span><span>.</span><span> koga je on poznavao od ranije jednom prilikom u taj servis dovezao kombiniranu mašinu marke Terex 860 na popravku , da se sjeća da je ta mašina bila u jakom lošem sanju i neupotrebljvia i da je tom prilikom sa Matijaševićem dogovorio da izvrši popravku te mašine i da u istu ugradi rezervne djelove koje će Matijašević nabaviti, nakon čega je sa te gradjevinske mašine on skinuo neke pokvarene djelove i predao ih Matijaševiću kako bi po tim pokvarenim djelovima nabavio nove ispravne djelove. Dalje je objasnio da je u periodu nakon toga više puta kontaktirao sa Matijaševićem kako bi otpočeo popravku te mašine, ali mu je u tim kontaktima Matijašević saopštavao da nije uspio da nabavi nove djelove, zbog čega je predmetna gradjevinska mašina stajala ispred njegove kuće skoro godinu i po dana, do dana kada je došao jedan čovjek koji mu se predstavio kao predstavnik neke lizing kuće i rekao da je ta mašina njihovo vlasništvo, kojom prilikom je on tom čovjeku objasnio kako je ta mašina dospjela kod njega i rekao mu da je zainteresovan za kupovinu iste ukoliko se lizing kuća odluči da je proda. Objasnio je i da je o dolasku tog čovjeka obavijestio Matijašević Sašu i u periodu nakon tog dogadjaja u jednom navratu sa M</span><span>.</span><span>, a u nekoliko navrata i sam išao u prostorije NLB Leasing Podgorica DOO Podgorica da razgovara o kupovini te mašine, što je rezultiralo time da je navedena lizing kuća njemu tu mašinu prodala za iznos od 9.000,00 eura. Odgovarajujći na pitanja postavljena na glavnom pretresu imenovani svjedok je istakao da je on tu mašinu NLB Leasing Podgorica DOO Podgorica kupio negdje početkom 2013.godine, na oko 2-3 mjeseca od dana kada je kod njega došao čovjek koji mu se predstavio kao predstavnik lizing kuće koja je vlasnik predmetne mašine, a da je Matijašević kod njega predmetnu gradjevinsku mašinu dovezao na oko godinu-godinu i po dana prije tog perioda.   </span>
</p>
<p>&nbsp;</p>
<p>
<span class="span4">Na osnovu interpretiranih i ostalih provedenih dokaza sud je utvrdio sljedeće činjenice:</span>
</p>
<p>&nbsp;</p>
<p>
<span class="span4">Uvidom u ugovor o finansijskom lizingu broj 0633/07 od 12.06.2007.godine i 1052/07 od 12.06.2007.godine, opšte uslove o lizingu opreme broj 0633/07 utvrdjeno je da je navedeni ugovor zaključen izmedju preduzeća Media sistem DOO Nikšić kao primaoca lizinga i NLB Leasing DOO Podgorica kao davaoca lizinga, da je predmet tog ugovora bilo davanje u lizing-korišćenje u zakup nove kombinirane mašine marke Terex 860, serijski broj SMFH44TC07CGM2810 sa hidrauličnim čekićem OCM25 serijski broj 2745, čija je vrijednost iznosila 78.368,94 eura kao i da je navedenim ugovorom bilo predvidjeno da je vlasnik predmetne gradjevinke mašine navedena lizing kuća kao davalac liznga, koja je tu gradjevinsku mašinu dala u lizing- zakup preduzeću Media Sistem DOO Nikšić, kao primaocu lizinga, uz mogućnost da navedeno preduzeće postane vlasnik predmeta lizinga, nakon isplate cjeloupne vrijednosti istog davaocu lizinga dinamikom od 48 mjesečnih rata. </span>
</p>
<p>&nbsp;</p>
<p>
<span class="span4">Potvrdom o predaji i prijemu robe izdatoj </span><span class="span4">od</span><span class="span4"> strane preduzeća Orion šped Podgorica od 29.06.2007. godine, utvrdjeno je da je navedenog dana preduzeće Orion šped Podgorica, po nalogu NLB Leasing Podgorica DOO Podgorica, preduzeću Media sistem DOO Nikšić, predalo </span><span class="span4">kombinovanu mašinu marke Terex 860 sa hidrauličnim čekićem koja oprema je bila predmet navedenog ugovora o lizingu.</span>
</p>
<p>&nbsp;</p>
<p>
<span class="span4"></span><span class="span4">Dakle, navedenim pismenim dokazima utvrdjeno je da je korisnik lizinga o navedenom ugovoru o finansijskom lizingu bilo preduzeće Media sistem DOO Nikšić, čiji je vlasnik i izvršni direktor bio okrivljeni</span><span class="span4">z.p.</span><span class="span4"> </span><span class="span4">i</span><span class="span4"> da je navedeno preduzeće po zaključenju ugovora o finansijskom lizingu preduzelo predmetnu gradjevinsku mašinu sa hidrauličnim čekićem, odnosno da ne stoje navodi optužbe da je okrivljeni</span><span class="span4">z.p.</span><span class="span4"> kao fizičko lice bio primalac lizinga po predmetnom ugovoru o finansijskom lizingu, niti da je okrivljeni kao fizičko lice od davaoca lizinga preko preduzeća Orion šped Pdogorica preuzeo predmet lizinga, već da je to okrivljeni učinio kao predstavnik pravnog lica – preduzeća Media sistem DOO Nikšić. </span>
</p>
<p>&nbsp;</p>
<p>
<span class="span4">Dopisom NLB Leasing Podgorica DOO Podgorica broj 173/11 od 21.03.2011.godine, i potvrdom o prijemu pošiljke utvrdjeno je da je navedena lizing </span><span class="span4">kuća  preduzeću</span><span class="span4"> Media sistem DOO Nikšić, na adresu Kličevo bb Nikšić, uputila navedeni dopis kojim je to preduzeće obavijestilo da zbog neplaćenih obaveza u iznosu od 8.208,92 eura, raskidaju ugovor o finansijskom lizingu broj 0633/07 od 12.06.2007. </span><span class="span4">godine</span><span class="span4">, i da je preduzeće Media sistem DOO Nikšić, shodno odredbama navedenog ugovora dužno da davaocu lizinga predmet lizinga vrati najkasnije do 29.03.2011. godine, koji dopis je uručen na adresu Kličevo bb licu čiji je potpis nečitak , pri čemu se na potvrdi o prijemu pošiljke ne nalazi službeni pečat preduzeać Media sistem DOO Nikšić pored potpisa lica koje je preuzelo pošiljku.</span>
</p>
<p>&nbsp;</p>
<p>
<span class="span4">Uvidom u rješenje Privrednog suda u Podgorici I.br.2989/11 </span><span class="span4">od</span><span class="span4"> 22.11.2011. </span><span class="span4">godine</span><span class="span4">, utvrdjeno je da je navedenim rješenjem na osnovu ugovora o finansijskom lizingu broj 0633/07 od 12.06.2007. godine, odredjeno izvršenje u korist izvršnog povjerioca NLB Lizing DOO Podgorica protiv izvršnog dužnik Media sistem DOO Nikšić plenidbom, oduzimanjem od primaoca lizinga ili trećeg lica i predajom u državinu izvršnom povjeriocu–davaocu lizinga predmeta lizinga kombinovane mašine marke Terex 860, serijski broj SMFH44TC07CGM2810 sa hidrauličnim čekićem OCM25, serijski broj 2745, dok je zahtjevom uvidom u zahtjev izlučnog povjerioca NLB Lizing Podgorica DOO Podgorica od 16.07.2012. </span><span class="span4">godine</span><span class="span4">, utvrdjeno da je navedena lizing kuća tražila izlučenje predmetne gradjevinske mašine iz stečajne mase stečajnog dužnika preduzeća Media sistem DOO Nikšić.</span>
</p>
<p>&nbsp;</p>
<p>
<span class="span4">Uvidom u obavještenje preduzeća Kamag DOO Nikšić, broj 073 </span><span class="span4">od</span><span class="span4"> 31.12.2012. </span><span class="span4">godine</span><span class="span4">, utvrdjeno je da je tim aktom navedeno preduzeće obavijestilo NLB Lizing Podgorica DOO Podgorica i stečajnog upravnika preduzeća Media sistem DOO Nikšić da se navedena gradjevinska mašina koja je predmet lizinga nalazi u Nikšiću, u mjestu Grebice u radionici Drašković Blaža.</span>
</p>
<p>&nbsp;</p>
<p>
<span class="span4">Iskazom svjedoka Matijašević Saše utvrdjeno je da je imenovani svjedok nakon zaključenja predmetnog ugovora o finansijskom lizingu po usmenom dogovoru sa okrivljenim</span><span class="span4">z.p.</span><span class="span4">om kao vlasnikom preduzeća Media sistem DOO Nikšić, zaključivao i obavljao sve poslove sa gradjevinskom mašinom koja je </span><span class="span4">bila  predmet</span><span class="span4"> lizinga po navedenom ugovoru izmedju NLB Leasing DOO Podgorica i preduzeća Media sistem DOO Nikšić. Na prihvatanje iskaza imenovanog svjedoka u pogledu utvrdjivanja ova činjenice sud se odlučio iz razloga što je ovakvo kazvianje imenovanog svjedoka potvrdjeno iskazima svjedoka Konjević Draška i Rečević Dušice, koji su u istima potvrdili da je Matijašević Saša kao poslovni partner </span><span class="span4">okrivljenog</span><span class="span4">z.p.</span><span class="span4">a i obavljao poslove bio uključen i u izmirivanje finansijskih obaveza po ugovoru o lizingu po kojem je predmetna gradjevinska mašina nabavljena i u kontaktima sa imenovanim svjedocima sebe legitimisao kao lice koje faktički raspolaže istom i da je M</span><span class="span4">.</span><span class="span4"> krajem 2012.godine davaoca lizinga i svjedoka R</span><span class="span4">.</span><span class="span4"> D</span><span class="span4">.</span><span class="span4"> kao stečajnog upravnika preduzeća Media sistem DOO obavijestio da se predmetna gradjevinska mašina nalazi u naselju Grebice u Nikšiću, na popravci kod Drašković Blaža koji ima servis za popravku gradjevinskih mašina.</span>
</p>
<p>&nbsp;</p>
<p>
<span class="span4"></span><span class="span4">Iskazom svjedoka D</span><span class="span4">.</span><span class="span4"> B</span><span class="span4">.</span><span class="span4"> i iskazom svjedoka M</span><span class="span4">.</span><span class="span4"> S</span><span class="span4">.</span><span class="span4"> utvrdjeno je da je svjedok M</span><span class="span4">.</span><span class="span4"> S</span><span class="span4">.</span><span class="span4"> tokom 2010.</span><span class="span4"> godine predmetnu gradjevinsku mašinu sa hidrauličnim čekićem koja je bila predmet lizinga dovezao na popravku kod svjedoka D</span><span class="span4">.</span><span class="span4"> B</span><span class="span4">.</span><span class="span4"> u njegov servis, koji se nalazi u naselju Grebice, gdje je tu mašinu zatekao i predstavnik navedene lizing kuće krajem 2012. </span><span class="span4">godine</span><span class="span4"> i da je nakon odredjenog vremena navedena davalac lizinga predmetnu gradjevinsku mašinu koja je bila oštećena i neupotrebljiva prodala D</span><span class="span4">.</span><span class="span4"> B</span><span class="span4">.</span><span class="span4"> za iznos od 8.000,00 eura. </span>
</p>
<p>&nbsp;</p>
<p>
<span class="span4">Dakle, iskazima navedenih svjedoka nedvosmisleno je utvrdjeno da je pritežalac predmetne gradjevinske mašine marke Terex 860 sa hidrauličnim čekićem, koja je bila predmet ugovora o lizingu zaključenog izmedju NLB Leasing Podgorica DOO Podgorica, kao davaoca lizinga i preduzeća Media Sistem DOO Nikšić, kao primaoca lizinga, bio svjedok Matijašević Saša, a ne okrivljeni</span><span class="span4">z.p.</span><span class="span4"> kao izvršni direktor preduzeća Media Sistem DOO Nikšić.  </span>
</p>
<p>&nbsp;</p>
<p>
<span>Krivično djelo utaja iz člana 243 stav 3 u vezi stava 1 KZ čini onaj ko u namjeri da sebi ili drugom pribavi protivpravnu imovinsku korist, prisvoji tudju pokretnu stvar koja mu je povjerena, ako vrijednost utajenih stvari prelazi iznos od trideset hiljada eura ili utajena stvar predstavlja kulturno dobro. </span><span class="span4">Imajući u vidu zakonsku definiciju predmetnog krivičnog djela radnja izvršenja istog se sastoji u prisvajanju tudje pokretne stvari koja je učiniocu povjerena, pri čemu se podrazumijeva takav odnos učinioca prema stvari kao da je ona u njegovom vlasništvu, tako da se u svakom konkretnom slučaju mora utvrdjivati da li učinilac sa tudjom pokretnom stvari raspolaže kao da je njegova, pri čemu tudja pokretna stvar treba da se nalazi u pritrežanju učinioca krivičnog djela koje mu omogućava faktičku moć raspolaganja istom i da prisvajanje te stvari učinilac vrši sa namjerom pribavljanja protivpravne imovinske koristi za sebe ili drugoga. </span>
</p>
<p>&nbsp;</p>
<p>
<span class="span4">U konkretnom slučaju činjenice utvrdjene provedenim dokazima ukazuju da predmetna gradjevinska mašina marke Terex 860 sa hidrauličnim </span><span class="span4">čekićem ,</span><span class="span4"> po ugovoru o finansijskom lizingu zaključenom izmedju privrednog drutšva NLB Lizing DOO Podgorica i Media sistem DOO Nikšić, broj 0633/07 od 12.06.2007. </span><span class="span4">godine</span><span class="span4">, nije bila povjerena okrivljenom</span><span class="span4">z.p.</span><span class="span4">u kao fizičkom licu, već preduzeću Media sistem DOO Nikšić, čiji je okrivljeni bio osnivač, vlasnik i izvršni direktor, a da nakon zaključenja navedenog ugovora i preuzimanja predmeta lizinga okrivljeni</span><span class="span4">z.p.</span><span class="span4"> </span><span class="span4">kao</span><span class="span4"> fizičko lice nije imao faktičku moć raspolaganja sa predmetnom gradjevinskom mašinom kao predmetom lizinga, dakle da nije bio u pritežanju iste i da okrivljeni</span><span class="span4">z.p.</span><span class="span4"> kao fizičko lice, u prvom kvartalu 2011.godine, koji period je kao vrijeme izvršenja prdmetnog krivičnog djela bio naveden u optužnici ODT Nikšić, nije preduzeo ni jednu radnju kojom bi se manifestovao njegov odnos prema predmetnoj gradjevinskoj mašini kao da je ista u njegovom vlasništvu, odnosno da okrivljeni u navedenom periodu nije preduzeo ni jednu radnju koja bi podrazumijevala ponašanje okrivljenog kao vlasnika predmetne gradjevinske mašine, kao što bi bio slučaj u situaciji da je okrivljeni predmetnu gradjevinsku mašinu prodao, dao u zalogu ili poklonio nekom trećem licu.</span>
</p>
<p>&nbsp;</p>
<p>
<span class="span4">Pojednostavljeno rečeno, ovaj sud je mišljenja da dogadjaji koji su predmet ovoga postupka predstavljaju spornu situaciju koja je nastala iz obligacionog odnosa privrednog društva NLB Leasing Podgorica DOO Podgorica kao davaoca lizinga i preduzeća Media sistem DOO Nikšić kao korisnika lizinga i da je jedini način za razrješenje ove sporne situacije primjena odredbi Zakona o obligacionim odnosima, Zakona o finansijskom lizingu, Zakona o izvršnom postupku i eventualno Zakona o krivičnoj odgovornosti pravnih lica, te da okrivljeni</span><span class="span4">z.p.</span><span class="span4">, koji je za vrijeme trajanja tog obligacionog odnosa bio izvršni direktor preduzeća Media sistem DOO Nikšić, za vrijeme trajanja obligacionog odnosa izmedju navedenih pravnih lica kao fizičko lice nije preduzeo ni jednu radnju koja bi se mogla podvesti pod radnju izvršenja krivičnog djela utaja iz člana 243 stav 3 u vezi stava KZ. </span>
</p>
<p>&nbsp;</p>
<p>
<span class="span4">Takodje, po mišljenju suda i u slučaju da je u toku predmetnog postupka dokazano da je okrivljeni počinio radnju krivičnog djela koje mu je stavljeno na teret optužbom, isti ne bi mogao biti oglašen krivim zbog  izvršenja krivičnog djela utaja iz člana 243 stav 3 u vezi stava 1 KZ koje mu je stavljeno na teret optužbom. Naime, okrivljenom je optužnicom ODT Nikšić stavljeno </span><span class="span4">na</span><span class="span4"> teret da je prisvajanjem predmetne gradjevinske mašine u prvom kvartalu 2011. </span><span class="span4">godine</span><span class="span4"> sebi pribavio protivpravnu imovinsku korist u vrijednosti od 78.368,94 eura, što je bila vrijednost predmetne gradjevinske mašine na dan zaključenja predmetnog ugovora o finansijskom lizingu 12.06.2007. </span><span class="span4">godine</span><span class="span4">, tako da je očigledno da, imajući u vidu amortizaciju iste, predmetna gradjevinska mašina u provm kvartalu 2011.godine nije mogla imati istu vrijednost kao i na dan zaključenja navedenog ugovora o finansijskom lizingu kada je bila nova i neupotrebljavana.</span>
</p>
<p>&nbsp;</p>
<p>
<span>Kod ovakvog stanja stvari, postupajući pri tom u smislu odredbe člana 3 stav 3 ZKP-a koja propisuje da će ako i nakon pribavljanja svih raspoloživih dokaza i njihovog izvodjenja u krivičnom postupku ostane samo sumnja u odnosu na postojanje nekog bitnog obilježja krivičnog djela ili u pogledu činjenica od kojih zavisi primjena neke odredbe KZ ili ZKP-a sud donijeti odluku koja je povoljnija za okrivljenog, sud je našao da se na osnovu dokaza porovedenih u toku predmetnog krivičnog postupka nemože na nesumnjiv način utvrditi da je okrivljeni</span><span>z.p.</span><span> počinio krivično djelo utaja iz člana 243 stav 3 u vezi stav 1 KZ na način, u vrijeme i na mjestu kako je to okrivljenom bilo stavljeno na teret optužnicom ODT Nikšić i da ne postoje drugi dokazi čije bi pribavljanje i provodjenje imalo za rezultat donošenje drugačije odluke o krivici okrivljenog u predmetnom postupku i okrivljenog</span><span>z.p.</span><span>a na osnovu člana 373 stav 1 tačka 2 ZKP-a oslobodio od opužbe, smatrajući da u predmetnom krivičnom postupku nije dokazano da je okrivljeni počinio krivično djelo utaja iz člana 243 stav 3 u vezi stava 1 KZ koje mu je bilo stavljeno na teret optužbom.</span>
</p>
<p>&nbsp;</p>
<p>
<span>Cijeneći ostale provedene dokaze sud je našao da isti nijesu </span><span>od</span><span> uticaja na donošenje drugačije odluke o krivici okrivljenog u predmetnom krivičnom postupku.</span>
</p>
<p>&nbsp;</p>
<p>
<span>Troškova krivičnog postupka nije bilo, a u slučaju da su postojali, isti bi u smislu odredbe člana 230 ZKP-a padali </span><span>na</span><span> teret budžetskih sredstava ovoga suda.</span>
</p>
<p>&nbsp;</p>
<p>
<span>Donoseći odluku u predmetnom krivičnom postupku sud je odredio da će o zahtjevu okrivljenog za naknadu troškove krivičnog postupka, koje je isti imao po osnovu angažovanja izabranog branioca, odlučiti posebnim rješenjem nakon pravosnažnosti odluke o krivici okrivljenog u predmetnom krivičnom postupku, jer bi po mišljenju suda donošenje odluke o </span><span>ovom zahtjevu okrivljenog prije pravosnažnosti odluke o njegovoj krivici u predmetnom postupku bilo preuranjeno.</span>
</p>
<p>
<span class="span3"></span>
</p>
<p>
<span></span><span>Na osnovu svega izloženog, primjenom citiranih zakonskih odredbi odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U NIKŠIĆU</span><span>, </span><span>dana  10.03.2014</span><span>. </span><span>godine</span>
</p>
<p>&nbsp;</p>
<p>
<span>Zapisničar                                                                 </span><span></span><span class="span1"></span><span class="span1"></span><span class="span1"></span><span class="span1">S U D I J A</span>
</p>
<li>
<span class="span5">Papović Budimirka s.r.</span><span class="span5">                                                                               </span><span class="span5"></span><span class="span5"></span><span class="span5">Djuričković Igor s.r.</span><span class="span5">     </span>
</li>
<p>&nbsp;</p>
<li>
<span class="span5">Za tačnost otpravki tvrdi i ovjerava: Službenik suda</span>
</li>
<p>&nbsp;</p>
<li>
<span class="span6">PRAVNA POUKA:</span><span class="span5"> Protiv ove presude dozvoljena je pravo žalbe u roku </span><span class="span5">od</span><span class="span5"> 15 dana od dana </span>
</li>
<li>
<span class="span5">                                 </span><span class="span5">prijema</span><span class="span5"> iste preko ovog suda Višem sudu u Podgorici    </span>
</li>
<p>&nbsp;</p>
</div>
</div>


</body>
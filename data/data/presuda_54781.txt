<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:end;hyphenate:auto;font-family:Times New Roman;font-size:12pt;}
.p2{text-align:center;hyphenate:auto;font-family:Times New Roman;font-size:12pt;}
.p3{text-align:justify;hyphenate:auto;font-family:Times New Roman;font-size:12pt;}
.p4{text-indent:0.5in;text-align:justify;hyphenate:auto;font-family:Times New Roman;font-size:12pt;}
.p5{text-indent:0.375in;text-align:justify;hyphenate:auto;font-family:Times New Roman;font-size:12pt;}
.p6{text-align:justify;hyphenate:auto;font-family:Arial;font-size:12pt;}
.p7{text-align:start;hyphenate:auto;font-family:Times New Roman;font-size:12pt;}
.p8{text-align:justify;hyphenate:auto;font-family:Times New Roman;font-size:14pt;}
.s1{font-weight:bold;}
.s2{display: inline-block; text-indent: 0; min-width: 0.11111111in;}
</style>
<meta content="lidija.maros" name="author">
</head>
<body class="b1 b2">
<p class="p1"></p>
<p class="p2">
<!--Image link to '0.jpg' can be here-->
</p>
<p class="p1"></p>
<p class="p1">
<span class="s1">Posl.br.K. 422/11/11 </span>
</p>
<p class="p2">
<span class="s1">U IME CRNE GORE</span>
</p>
<p class="p2"></p>
<p class="p3">
<span>Osnovni sud u Kotoru, kao nadležni prvostepeni krivični, po sudiji Danijeli Samardžić, uz učešće zapisničara Tamare Počanić, u krivičnom predmetu protiv optuženog </span><span class="s1">ĐURIČKOVIĆ GORANA</span><span>, kojeg brani adv. Draško Dapčević iz Budve, zbog krivičnog djela napad na službeno lice u vršenju službene dužnosti iz čl.376 st.1 Krivičnog zakonika i krivičnog djela ugrožavanje sigurnosti iz čl.168 st.1 Krivčnog zakonika, koji se vodi po  optužnom predlogu ODT-a Kotor Kt.br.495/11 od 08.09.2011. godine, nakon održanog glavnog i javnog pretresa dana 04.07.2012. godine u prisustvu zamjenika ODT-a Kotor Jovanke Čizmović, optuženog, njegovog branioca, oštećenog Vukčević Ivana i njegovog punomoćnika adv. Branimira Jovićevića, donio je dana 06.07.2012. godine sljedeću</span>
</p>
<p class="p2">
<span class="s1">PRESUDU</span>
</p>
<p class="p2"></p>
<p class="p3">
<span>Optuženi </span><span class="s1">ĐURIČKOVIĆ GORAN</span><span>,  od oca Nikole i majke Radmile, rođene Radović, rođen 02.07.1968. godine, stalno nastanjen u Budvi, Lovćenska broj 6, državljanin Crne Gore, privatnik, oženjen, otac dvoje djece, sa završenom VSS, srednjeg imovnog stanja, osuđivan presudom Osnovnog suda u Kotoru K.290/06 od 16.12.2010. godine zbog krivičnog djela iz čl.376 st.6 u vezi st.1 i krivičnog djela iz čl.399 st.2 u vezi st.1 KZ kada mu je izrečena uslovna osuda kojom mu je utvrđena jedinstvena kazna zatvora u trajanju od 10 mjeseci sa rokom provjeravanja od dvije godine</span><span class="s1">,</span><span> protiv kojeg se vodi drugi krivični postupak, </span>
</p>
<p class="p3"></p>
<p class="p2">
<span class="s1">Kriv je,</span>
</p>
<p class="p3">
<span>Što je,</span>
</p>
<p class="p3"></p>
<p class="p3">
<span class="s1">1. </span><span>Dana 12.08.2011. godine oko 18,50 časova u Budvi, u Ul. Slovenska obala, ispred restorana "Old Fishermans Pub", napao službeno lice – Komunalnog policajca Šćekić Jelenu iz Budve u vršenju službene dužnosti – udaljavanju lica koja se bave bespravnom prodajom predmeta u Ul. Slovenska obala, na način što  je prišao istoj i rekao joj "ostavi ovu sirotinju na miru, što je, što me gledaš", pa kada ga je oštećena pitala ko je, odgovorio "ja sam Goran Đuričković vlasnik Fishermans Puba, je li te poslao Lazo Radjenović, najveći crnogorski lopov", a zatim prišao raširivši ruke da joj opali šamar i zaprijetio "nemoj da ti opalim šamar, da te nogom udarim sad",  pa kada je prisutno lice Kljajević Danilo prišao u pokušaju da ga smiri rekavši da je oštećena "ok", odgovorio, "kako normalna, nije normalna čim za lopove radi, da je normalna dala bi otkaz", te joj rekao "mrš, mrš, mrš", nakon čega je napustio lice mjesta, </span>
</p>
<p class="p4"></p>
<p class="p5">
<span class="s2">-​&nbsp;</span><span class="s1">čime je  izvršio  krivično djelo napada na službeno lice u vršenju službene dužnosti iz čl.376 st.1 Krivičnog zakonika.                                                                            </span>
</p>
<p class="p3"></p>
<p class="p3">
<span class="s1">2. </span><span> Dana 05. 04. 2011. godine oko 10,00 časova u Budvi, u  restoranu "Old Fishermans Pub", ugrozio sigurnost oštećenog Vukčević Ivana iz Budve, prijetnjom da će mu napasti na život i i tijelo, na način što je nakon kraće rasprave o navodnom dugu koji oštećeni ima prema njemu, počeo da viče i psuje prema oštećenom prijeteći "da će da mu plati i da će da ga ubije", istovremeno ga stiskajući za gušu, da bi kada mu je oštećeni rekao da ga ubije ako hoće, istoga pustio, pa je oštećeni napustio lice mjesta, </span>
</p>
<p class="p3"></p>
<p class="p3">
<span class="s1">- čime je izvršio krivično djelo ugrožavanja sigurnosti iz čl.168 st.1 Krivičnog zakonika.</span>
</p>
<p class="p3"></p>
<p class="p2">
<span>Pa  mu sud na osnovu naprijed navedenih krivičnopravnih odredbi i čl. 2, 4, 5, 8, 13, 15, 32, 33, 36, 42 Krivičnog zakonika i čl. 226, 229, 239, 368 i 374. ZKP-a prethodno </span>
</p>
<p class="p2"></p>
<p class="p2">
<span class="s1">U t v r đ u j e</span>
</p>
<p class="p3"></p>
<p class="p3">
<span>1. Za krivično djelo napad na službeno lice u vršenju službene dužnosti iz čl.376 st.1.Krivičnog zakonika kaznu zatvora u trajanju od 30 (trideset) dana.</span>
</p>
<p class="p3"></p>
<p class="p3">
<span>2. Za krivično djelo ugrožavanja sigurnosti iz čl.168 st.1 Krivičnog zakonika kaznu zatvora u trajanju od 30 (trideset) dana.</span>
</p>
<p class="p3"></p>
<p class="p3">
<span>Pa ga sud na osnovu čl.48 KZ </span>
</p>
<p class="p2">
<span class="s1">O S U Đ U J E</span>
</p>
<p class="p2"></p>
<p class="p3">
<span>Na jedinstvenu kaznu zatvora u trajanju od 50 (pedeset) dana koju će optuženi izdržati nakon pravosnažnosti presude.</span>
</p>
<p class="p3"></p>
<p class="p3">
<span>Dužan je optuženi  na ime  sudskog paušala uplatiti iznos od 50,00 eura u roku od 15 dana od dana pravosnažnosti presude na žiro račun Osnovnog suda Kotor br. 832-16-52.</span>
</p>
<p class="p6"></p>
<p class="p3">
<span>Oštećeni Vukčević Ivan se sa postavljenim imovinskopravnim zahtjevom upućuje se na parnicu.</span>
</p>
<p class="p2">
<span class="s1">O b r a z l o ž e nj e</span>
</p>
<p class="p2"></p>
<p class="p3">
<span>ODT iz Kotora podnio je ovom sudu optužni predlog Kt.br.495/11 od 08.09.2011. godine protiv Đuričković Gorana zbog izvršenja krivičnog djela napad na službeno lice u vršenju službene dužnosti iz čl.376 st.1 KZ i krivičnog djela ugrožavanje sigurnosti iz čl.168 st.1 KZ.</span>
</p>
<p class="p3"></p>
<p class="p3">
<span class="s1">U svojoj odbrani optuženi </span><span>je izjavio da ne priznaje izvršenje krivičnog djela pod tačkom 1. presude i ne osjeća se krivim, a da se oštećenoj  izvinjava zbog neprijatnosti. Objasnio je da je kritične prilike, vraćajući se sa izleta, vidio ispred ulaza u svoj lokal "Old Fishermans Pub" mlađu nepoznatu ženu kako se prepire i svađa sa starom njemu dobro poznatom ženom koja je odranije, skoro svakog ljeta, već 20 godina prodavala džempere na toj lokaciji. Bilo mu je poznato da ta žena teško živi i da dolazi iz Srbije kako bi prodajom džempera zaradila za zimu i bilo mu je žao. Vidio je kako se njih dvije vuku oko džempera i pretpostavio je da je u pitanju neko iz komunalne policije, ali to nije sigurno znao, jer mu se ta žena nije legitimisala, a nije se  mogao sjetiti da li je bila u uniformi. Osjećajući sažaljenje prema staroj ženi koja je prodavala džempere, ovoj mlađoj je drsko rekao: "Je li te poslao Lazo Rađenović, najveći crnogorski lopov, ostavite ovu sirotinju na miru...što je, što me gledaš". To je rekao i otišao svojim putem i naveo je kako nije zaprijetio oštećenoj, pogotovo ne šamarom ili nogom u zadnjicu, već je rekao "dovedi Laza, baciću ga u more", te da se sve što je rekao i napravio odnosilo na Laza Rađenovića. Zbog učinjenog se izvinio inspektorki. Dodao je da on nije krenuo prema oštećenoj, niti je pokušao da je udari, niti bi je ikad udario, naročito ne ženu i sjeća se da mu je u jednom trenutku Kljajević rekao "Gorane, u redu je", ali tada ošt. Šćekić nije bila na licu mjesta. Vezano za krivično djelo ugrožavanje sigurnosti iz tačke 2. presude izjavio je da je dana 05.04.2011. godine bio u svom restoranu "Old Fishermans Pub" u koji je pozvao Vukčevića da svrati na kafu. Pričali su i u razgovoru mu je zatražio da mu varti dug koji potiče od prije 3-4 godine u iznosu od 30.000 eura, a on mu je odgovorio da mu neće vratiti novac, jer on njemu navodno nije dao da proda njegov stan (optuženog). Objasnio je da je prije 3-4 godine kupio stan u porodičnoj kući Vukčevića i isti mu uredno platio u iznosu od 460.000 eura i uknjižio se na isti i kasnije isti prodao. Vukčević je novac od kupoprodaje uredno primio, ugovor su ovjerili kod suda i ništa nije bilo sporno. Poslije toga on (optuženi) mu je u nekoliko navrata pozajmio novac. U periodu od dvije godine mu je dao iznos novca od 5.000-6.000 eura, ali mu je i Enis Ramusović davao novac kada je on bio u Beogradu i to po prethodnom telefonskom razgovoru da mu pozajmi novac. U vrijeme dok je oštećeni bio sa njim u Pabu bio je prisutan i Ramusović Enis, jer mu je i on davao novac, a inače isti radi u njegovom pabu. Vidio je da Vukčević ne pominje vraćanje novca i on ga je zato pozvao na kafu da se dogovore. Nikakav pismeni trag o tim pozajmicama ne postoji, već mu je isti davao na riječ, a on je situaciju okrenuo i ne samo što mu i dalje duguje, prijavio ga je da mu je prijetio, a inače Vukčević je više puta podnosio prijave Upravi policije protiv njega novodeći da mu je navodno prijetio ubistvom. Kada mu je odgovorio da mu neće platiti, jer mu nije dao da proda njegov stan ustao je od stola demontartivno ne želeći da s Vukčevićem više pregovara. Nikakav fizički kontakt, niti prijetnju mu nije uputio, naročito jer je Vukčević stariji čovjek. </span>
</p>
<p class="p3"></p>
<p class="p3">
<span class="s1">U dokaznom postupku</span><span> koji je proveden radi rasvjetljenja činjeničnog stanja i krivice optuženog sud je proveo sljedeće dokaze: saslušao oštećenu-svjedoka Šćekić Jelenu, oštećenog-svjedoka Vukčević Ivana, svjedoka Ramusović Enisa, svjedoka adv. Branku Vuksanović, svjedoka Novaković Marka, svjedoka Brajović Miodraga, svjedoka Milošević Zorana, </span><span class="s1"> </span><span>na</span><span class="s1"> </span><span>saglasnost stranaka pročitao iskaz svjedoka Kljajević Danila sa zapisnika pred istražnim sudijom od 25.08.2011. godine i zapisnika o glavnom pretresu od 17.11.2011. godine, na saglasnost stranaka pročitao iskaz svjedoka Kurčubič Stanike, izvršio uvid u podnesak Telenora od 28.11.2011.g., pročitao izvod iz kaznene evidencije MUP-a R. Srbije, Policijske uprave za grad Beograd za optuženog, br. 235.2.1-18960/11 od 21.09.2011 godine. </span>
</p>
<p class="p3"></p>
<p class="p3">
<span class="s1">Svjedok-oštećena Šćekić Jelena</span><span> je izjavila da je vršeći dužnost komunalnog inspektora prišla licu mjesta u neposrednoj blizini "Old Fishermans Pub-a" kada je primjetila stariju ženu, koja je tu na sred ulice prodavala džempere od vune i ljubazno joj se obratila riječima: "Gospođo, skupite robu i napustite ovo mjesto, kako ne bih pisala zapisnik i prijavu". Ta žena je odmah počela da moli da je pusti, da je stara, da od toga živi, a ona joj je ljubazno ponovila da mora da ode, a u sljedećem trenutku ispred nje se stvorio nepoznat muškarac, oko 40 godina, visok oko 1.90m, tamne puti i svijetlih očiju koji joj se odmah drsko obratio riječima: "Ostavi ovu sirotinju na miru, što je, što me gledaš". Kada ga je, iznenađena, upitala ko je on odgovorio joj je da je Goran Đuričković, vlasnik "Old Fishermans Pub-a", a zatim je izjavio: "Je li te poslao Lazo Rađenović, najveći crnogorski lopov", i potom joj prišao korak i nekako raširio ruke prijeteći da će da joj opali šamar i da je udari nogom. Tada je uskočio Kljajević Danilo kojeg poznaje odranije i rekao optuženom da je ostavi da je ona "ok" na šta je optuženi odgovorio: "Kako normalna, nije normalna, čim za lopove radi, da je normalna dala bi otkaz", a u sljedećem momentu joj je rekao: "Mrš, mrš, mrš...." i otišao. Potom je otišla u policiju i prijavila ga. Dodala je da nije bilo potrebno da se predstavlja optuženom, jer ni on, ni njegov objekat nijesu bili predmet njenog nadzora, već je ona tražila da gospođa koja je prodavala proizvode od vune ukloni svoje proizvode sa ulice, i tada je došao optuženi i obratio joj se gore navedenim riječima. Bila u šoku zbog njegovog nastupa tako da misli da mu nije rekla da vrši kontrolu. Prilikom vršenja kontrole bila je u uniformi komunalne policije i imala legitimaciju i na sebi plavu majicu komunalne policije na kojoj se nalaze dva amblema i to jedan na rukavu, a drugi sa prednje strane. O verbalnom odnosu sa optuženim nije sačinila službenu zabilješku, već je odmah pošla u MUP i podnijela kriv. prijavu protiv optuženog. Optuženi  je pominjao rukovodioce Opštine, jer je pitao da li je poslao najveći crnogorski lopov Lazar Radjenović, a ona je odgovorila: "Molim vas, ko ste vi?" i tada joj se optuženi predstavio. Vezano za opis optuženog: visina od 1,90 cm, tamne puti, kratke kose, izjavila je  da ona ne zna koliko je optuženi visok, a optuženog nikada prije toga nije vidjela, a podatke o visini je dala otprilike, jer je on visok, a nesporno je da to optuženi Đuričković. Kao oštećena nije se pridružila krivičnom gonjenju i nije postavila imovinsko pravni zahtjev. </span>
</p>
<p class="p3"></p>
<p class="p3">
<span class="s1">Svjedok Kljajević Danilo</span><span> je izjavio da se slučajno kritične prilike našao u blizini "Old Fishermans Pub-a", gdje njegov drug ima čamac i u jednom trenutku je vidio Jelenu Šćekić koju zna odranije i zna da je ista inspektorka Komunalne policije Budva i vidio je i čuo kako je na nju vikao jedan njemu nepoznati čovjek, star oko 50 godina, visok oko 1.90m, tamne puti nešto u smislu: "Opštinski lopovi, kako vas nije sramota, pohapsite lopove iz Opštine, a ne ovu ženu", bio je nervozan i pošto se izvikao pošao je ka "Old Fishermans Pub-u", a on (svjedok) je nastavio da radi oko čamca. Inspektorka je napustila lice mjesta, a i ona starija žena koja je prodavala džempere na ulici. Dodao je da optuženi nije prijetio oštećenoj da će je udariti nogom i da će joj opaliti šamar, nije govorio ni "mrš, mrš, mrš" ali se izvikao na nju. </span>
</p>
<p class="p3"></p>
<p class="p3">
<span class="s1">Svjedok Kurčubić Stanika</span><span> je izjavila da je kritične prilike prodavala džempere od vune u blizini Starog grada, između pumpe i neke kafane. Potom je došla jedna ljubazna djevojka i rekla da je inspektorka i kulturno joj saopštila da sakupi džempere u torbu i zaista je bila fina prema njoj i ona je počela da se pakuje. Kada je krenula da ide dotrčala su dva njoj nepoznata momka. Čula je kako jedan od njih, i to onaj crne kose govori inspektorki "Što diraš staru babu..". Ostatak nije čula jer su se glasovi pomiješali, ona se udaljila, a inače nosi slušni aparat i neprijatno se osjećala zbog toga što viču na inspektorku koja je bila ljubazna. </span>
</p>
<p class="p3"></p>
<p class="p3">
<span class="s1">Svjedok-oštećeni Vukčević Ivan</span><span> je izjavio da je 05.04.2011. godine šetao kroz Budvu i kada je došao do Puba pozvao ga je Đuričković da svarti i bukvalno ga je s ulice uhvatio za gušu i uveo na terasu, gdje nikog nije bilo sem Ramusovića koji ga uvijek prati. Počeo je da viče na  njega, da ga psuje i prijeti da će da plati, da mu je dužan novac, da će da ga ubije, pri čemu je bio vrlo ubjedljiv, jer ga je sve vrijeme stiskao za gušu. Čak je imao i pjenu na ustima, zbog čega se on ozbiljno uplašio da bi mogao da realizuje prijetnje. Ramusović je sve vrijeme sve posmatrao i nije se miješao, a on je odlučio da podnese krivičnu prijavu, jer se osjetio ugroženo. Pojasnio je da je tokom septembra 2010. godine kao garanciju za kupovinu njegovog stana dobio od optuženog iznos od 4.600 eura i to na način što mu je Enis prvo dao 4.000 eura, a nakon par dana optuženi mu je, kada su se sreli u parku dao 200 eura, a ostatak novca je dobio po jednom momku koji radi kod optuženog i o tome nije sačinjena priznanca, ali nije sporno da se radilo da se radilo o garanciji za kupovinu stana. Kako su se kasnije promijenile okolnosti on je optuženom vratio novac preko Marka Novakovića i isti mu je rekao da je tad novac predao optuženom. U trenutku kada gaje optuženi uhvatio za gušu uveo ga je na terasu i počeo da mu prijeti zbog navodnog duga, a on mu je rekao "ako misliš da mu ubiješ ubi me odmah, a ako ne, platićeš". Objasnio je da on optuženom ne duguje novac i da se ne radi ni o kakvom dugu i novac koji je dobio bio je samo garancija za kupovinu stana koji je bio prva pogodba na 500.000 eura, a zatim na 430.000 eura i to drugog stana u istoj zgradi. Nakon davanja izjave kod sudije Špira Pavićevića, optuženi mu se u hodniku obratio riječima, odnosno prijeteći da će ga ubiti i tada je u hodniku bila adv. Branka Vuksanović iz Budve. Zbog ponašanja  optuženog: stiskanja za vrat i prijetnjama osjetio je ugroženost za svoj život, posebno zato što je duplo stariji od optuženog, odnosno ima skoro 80.g. Optuženi ga je uhvatio sa jednom rukom za gušu, a drugu je držao spremnu i prijetio mu, a sa njim je bio i Ramusović Enis. To je trajalo skoro 7-8 minuta ako ne i 10 minuta, a kada mu je rekao da će mu platiti za to, onda ga je optuženi pustio. Naveo je da nikoga nije zvao u pomoć, niti je poslije tražio ljekarsku pomoć, jer je on čestit čovjek i  nije  htio da se žali. Naveo je nije koristio br. tel. 067-509-077, ali da ga ima kod kuće.Kao oštećni pridružio se krivičnom gonjenju i postavio je imovinsko pravni zahtjev.</span>
</p>
<p class="p3"></p>
<p class="p3">
<span class="s1">Svjedok Ramusović Enis</span><span> je izjavio da je manadžer Puba čiji je vlasnik Đuričković Goran i bio je prisutan kada je Goran telefonom pozvao Vukčevića da dođe i da porazgovaraju. Vukčević je došao i oni su sjeli za sto, a on je bio odmah do njih, pa je čuo kako mu Đuričković traži da mu vrati neki novac, pri čemu je bio sasvim korektan i nenasilan. Nije vrijeđao Vukčevića, niti mu je prijetio, a još manje da je nasrtao njega, stiskao ga za gušu i čupao za odjeću. Đuričković mu je samo tražio da mu vrati dugi kada je Vukčević nešto rekao Đuričković je ustao i rekao da ne želi sa njim da pregovara. Nakon toga, Vukčević, poznat po nadimku "Ćićun" je mirno izašao iz Paba. Dodao  je da je Vukčević došao na poziv optuženog i da su se tako našli, a da on nikada nije imao incident sa oštećenim. Povodom krivične prijave koju je protiv Vukčevića podnio zajedno sa optuženim, sa navodima da će Vukčević napasti na život i tijelo, izjavio je da je to bilo poslije ovog dogadjaja, jer je Vukčević dolazio ponovo u Pab i prijetio da će da ubije njega i Djuričkovića, a prije toga je te prijetnje izgovarao i Marku Novakoviću, odnosno govorio da će da ga ubije. objasnio je da je oštećeni  na poziv Djuričkovića došao vrlo brzo, a optuženi ga je sa svog mobilnog telefona na njegov i to je bilo ujutru. On je sjedao sa optuženim i oštećenim zajedno za stolom, a optuženi je pitao oštećenog kada će mu vratiti pare, a bio je veliki iznos novca. Oštećeni mu nije priznavao dug i tu su se razišli. Naveo je da je optuženi prije kritičnog događaja pozajmivao novac oštećenom i to  lično i nekad preko njega, i rekao mu je da pozove Vukčevića i pita ga kada će vratiti novac, i tada mu je Vukčević rekao da će vratiti vrlo brzo, čim nešto proda, međutim, kada ga je sledeći put nazvao i pitao  kada će vratiti novac, Vukčević mu je odgovorio da on optuženom ne duguje ništa, i tek nakon toga, odnosno nakon nekoliko dana je optuženi telefonom pozvao Vukčevića da dodje u Pab da razgovaraju i Vukčević je ubrzo došao, razgovor je trajao kratko. Od strane optuženog nije bilo vrijedjanja, psovanja i nasrtanja na oštećenog, već je oštećeni vrijedjao optuženog. Izjavio je da je i on lično davao oštećenom novac, da ne zna u kojem iznosu, a zna da je oštećeni prodao stan za iznos od preko 400.000 eura, ali je oštećeni taj novac ubrzo potrošio i uzimao je novac od optuženog, a optuženi je oštećenom isplatio stan.</span>
</p>
<p class="p3"></p>
<p class="p3">
<span class="s1">Svjedok Branka Vuksanović </span><span>je izjavila da je u zgradi Osnovnog suda u Kotoru, ispred kancelarije sudije Pavićevića bila žučna rasprava izmedju optuženog i ošt. Vukčevića, a shvatila je da se radi o nekom predmetu koji se vodi kod sudije Pavićevića. Ona je pozvala obezbjedjenje, odnosno skrenula je pažnju obezbjeđenju, da je u hodniku rasprava izmedju optuženog i oštećenog. Ošt. Vukčevića je molila da ne odgovara i ne izaziva Đuričkovića. Navela je da je oštećeni ćutao, ali da nezna kako je izmedju njih rasprava počela, niti što je bio motiv, odnosno razlog za takvu raspravu. Nije čula da je ošt.Vukčević uputio bilo kakvu uvredljivu riječ ili prijetnju Đuričkoviću. </span>
</p>
<p class="p3"></p>
<p class="p3">
<span class="s1">Svjedok Novaković Marko</span><span> je izjavio da mu ništa nije bilo poznato vezano za konkretnu stvar, te da on nikakav novac nije uzimao od oštećenog i predavao ga optuženom. Oštećenog poznaje iz Budve, par puta su pričali i to oko prodaje lokala i stana, s obzirom da se on bavio prodajom nekretnina pa mu je zbog toga i oštećeni ponudio da mu proda navedene nekretnine. On je nekretnine na prodaju nudio Rusima i još nekim našim ljudima, a optuženi je bio zainteresovan za kupovinu stana od oštećenog, ali da nije mu poznato zbog čega nije došlo do kupoprodaje tog stana između njih. On je imao telefonsku komunikaciju sa oštećenim, i  razgovor je bio vezan konkretno za ovaj spor, odnosno za njegovo svjedočenje i oštećeni mu je rekao da ispriča sve što mu je poznato u vezi ovog spora. Naveo je da je oštećeni zvao njega, ali se ne sjeća na koji broj telefona, obzirom da ima dva, i to 067 380 923 i 069 581 343. Takođe, u posljednih mjesec ili dva imao je telefonsku komunikaciju sa optuženim Đuričkovićem vezano za izdavanje poslovnog prostora, kao i sa Ramusović Enisom kojeg je  jednom zvao iz razloga što je optuženom Đuručkoviću bio isključen telefon. </span>
</p>
<p class="p3"></p>
<p class="p3">
<span class="s1">Svjedok Brajović Miodrag </span><span>je izjavio</span><span class="s1"> </span><span>da su on i Milošević Zoran kao i još jedan momak radili u stanu kod oštećenog Vukčevića, i da mu je poznato da je jedne prilike oštećeni dao Novaković Marku novac, i to misli da je bilo oko 5.000 eura i to je bilo krajem maja početkom juna 2011 godine. Kod oštećenog Vukčevića je radio 6 dana i za to vrijeme lice kojem je Vukčević dao novac dolazilo u stan Vukčevića otprilike jednom dnevno, a kada je uzeo novac dolazio je dva puta. Naveo je da su Vukčević i lice kojem je predao novac razgovarali o nečemu prije predaje novca i čuo je da je Vukčević rekao da taj novac nekome ponese, ali ne zna kome. On je bio u stanu oštećenog Vukčevića, jer je kod istog radio, obzirom da mu je Milošević Zoran našao taj posao. Njemu nije poznato kako je došao momak kome je Vukčević dao novac, odnosno ne zna da li je došao na tel. poziv ili na neki drugi način. Razgovor između Vukčevića i Novakovića nije čuo, ali je čuo samo da se pominje cifra od 4,600 eura, i da mu je Vukčević dao i izbrojao 5,000 eura u apoenima od po 500,00 eura i rekao da iste nekome ponese. </span>
</p>
<p class="p3"></p>
<p class="p3">
<span class="s1">Svjedok Milošević Zoran </span><span>je zjavio da je radio kod oštećenog Vukčevića i da je bio prisutan kada je oštećeni jednom momku predao novac u iznosu od 5,000 eura, koliko se sjeća bili su apoeni od 200,00 ili 500,00 eura. Tada je u stanu, osim oštećenog i svjedoka Novakovića bio i on i Brajević i još jedan momak koji je radio sa njima kratko. On nije čuo razgovor između oštećenog Vukčevića i momka kojem je predao novac ali je čuo da su razgovarali o novcu koji je Vukčević dao tom momku, a inače taj momak je dolazio nekoliko puta u stan Vukčevića dok je on radio tamo, ali nije čuo kome je taj momak trebao da preda novac koji mu je dao Vukčević. Kod Vukčevića mislu da su izvodili radove u junu 2011. godine. Nije vidio kada je oštećeni brojao novac i predavao ga Novakoviću i je čuo je da je novac isplaćen vezano za kupoprodaju neke nekretnine, i da je nešto neisplaćeno ali ne zna šta. </span>
</p>
<p class="p3"></p>
<p class="p3">
<span class="s1">Uvidom u podnesak Telenora</span><span> od 28.11.2011.g. proizilazi da isti nisu mogli potupiti po zahtjevu suda za dostavu podataka - izvod iz listinga za broj 069 680 018 (korisnik Đuričković Goran) prema broju 067 509 077 koja je bila dana 05.04.2010. godine, jer istu ne posjeduju zbog proteka vremena. </span>
</p>
<p class="p3"></p>
<p class="p3">
<span class="s1">Iz izvoda iz kaznene evidencije </span><span>MUP-a R. Srbije, Policijske uprave za grad Beograd za optuženog, br. 235.2.1-18960/11 od 21.09.2011 godine proizilazi da je Đuričković Goran osuđivan presudom Osnovnog suda u Kotoru K.290/06 od 16.12.2010. godine zbog krivičnog djela iz čl.376 st.6 u vezi st.1 i krivičnog djela iz čl.399 st.2 u vezi st.1 KZ kada mu je izrečena uslovna osuda kojom mu je utvrđena jedinstvena kazna zatvora u trajanju od 10 mjeseci sa rokom provjeravanja od dvije godine. </span>
</p>
<p class="p3"></p>
<p class="p3">
<span>Cijeneći sve izvedene dokaze pojedinačno, kao i u njihovoj međusobnoj povezanosti i u odnosu na krivicu optuženog sud je utvrdio činjenično stanje navedeno u izreci presude.</span>
</p>
<p class="p3"></p>
<p class="p3">
<span>Činjenično stanje iz tačke 1. izreke presude sud je utvrdio prvenstveno iz iskaza oštećene Šćekić Jelene, iskaza svjedoka Kurčubić Stanike i djelimično navoda odbrane optuženog. Naime, oštećena Šćekić Jelena je objasnila da je prilikom vršenja službene dužnosti (dana 12.08.2011.g.) u blizini restorana "Old Fishermans Pub-a", vidjela da jedna starija gospođa, ovdje svjedok Kurčubić Stanika na ulici prodaje vunene džempere i da joj je zbog toga ljubazno saopštila da to ne može da radi i da robu ukloni, kada se ubrzo ispred nje pojavio optuženi vičući na nju da ostavi sirotinju na miru i rekao joj je: "Je li te poslao Lazo Rađenović, najveći crnogorski lopov",  prišao joj i raširio ruke prijeteći da će da joj opali šamar i da je udari nogom, ali je tada uskočio Kljajević Danilo i rekao optuženom da je ostavi da je ona "ok", a optuženi je odgovorio: "Kako normalna, nije normalna, čim za lopove radi, da je normalna dala bi otkaz", a u sljedećem momentu joj je rekao: "Mrš, mrš, mrš...." i otišao. Kritične prilike oštećena je, kako je navela, bila u uniformi komunalne policije i imala legitimaciju i na sebi plavu majicu komunalne policije na kojoj se nalaze dva amblema i to jedan na rukavu, a drugi sa prednje strane, međutim, nije se legitimisala optuženom, jer njegov objekat nije bio predmet nadzora i za tim nije bilo potrebe. Za sud nije bilo sporno da je optuženi znao da je oštećena u kritičnom momentu vršila službenu dužnost - udaljavala prodavače sa ulice, što nesporno proizilazi i iz odbrane optuženog  u kojoj je pominjao predstavnike Opštine Budva, odnosno kada je pitao oštećenu da li ju je poslao Lazo Rađenović, tako da je očigledno da je znao da se radi o inspektoru Komunalne policije Budva čije je sjedište u Opštini Budva. Navode oštećene Šćekić Jelene potvrdila je svjedok Kurčubić Stanika, koja je kritičnog dana prodavala vunene džemepre u blizini "Old Fishermans Pub-a" i objasnila je da joj je oštećena Šćekić Jelena ljubazno prišla i rekla joj da mora da sakupi džempere i da su tada dotrčala dva njoj nepoznata momka i jedan od njih je rekao inspektorki što dira staru babu i poslije je vikao na nju. Sud je cijenio i iskaz svjedoka Kljajević Danila koji je takođe potvrdio da je optuženi vikao na inspektorku Šćekić i da je govorio "Opštinski lopovi, kako vas nije sramota, pohapsite lopove iz Opštine, a ne ovu ženu" zbog starije žene koja je prodavala džempere na ulici. </span>
</p>
<p class="p3"></p>
<p class="p3">
<span>U svojoj odbrani optuženi Đuričković je takođe potvrdio kako je, kada je vidio da se oštećena obratila gospođi koja je prodavala džempere, ovjde svjedoku Kurčubić Staniki, oštećenoj drsko rekao: "Je li te poslao Lazo Rađenović, najveći crnogorski lopov, ostavite ovu sirotinju na miru...što je, što me gledaš", te da je pretpostavio da se radi o nekome iz komunalne policije, međutim njegovu odbranu u dijelu u kojem osporava da nije krenuo prema oštećenoj, niti je pokušao da je udari, niti bi je ikad udario sud nije mogao prihvatiti jer je ista u tom dijelu u suprotnosti s iskazom oštećene Šćekić Jelene, čiji iskaz je sud u potpunosti prihvatio, i kao takva usmjerena je na izbjegavanje krivice.</span>
</p>
<p class="p3"></p>
<p class="p3">
<span>Za sud je bilo nesporno da su se u gore opisanim radnjama optuženog Đuričkovića ostvarila sva bitna obilježja bića krivičnog djela napad na službeno lice u vršenju službene dužnosti iz čl.376 st.1 Krivičnog zakonika, s obzirom da je isti oštećenoj, prilikom vršenja službene dužnosti inspektora Komunalne policije Budva stavio u izgled da će napasti na njen tjelesni integritet (jer je krenuo prema njoj, raširio ruke prijeteći da će da je udari otvorenom šakom - tzv. šamarom i da je udari nogom), a koja prijetnja je za oštećenu bila ozbiljna i realno ostvarljiva, s obzirom da je optuženi Đuričković očigledno po svojoj fizičkoj konstituciji viši i jači od nje, pri tome cijeneći i činjenicu da se radi o ženskoj osobi.  </span>
</p>
<p class="p3"></p>
<p class="p3">
<span>Optuženi Đuričković je postupao sa umišljajem, jer je bio svjestan da su njegove radnje, odnosno njegove prijetnje neposredno upravljene na tijelo oštećene Šćekić Jelene koja je 12.08.2011. godine, ispred restorana "Old Fishermans Pub-a" vršila službenu dužnost, pa je na to i pristao. </span>
</p>
<p class="p3"></p>
<p class="p3">
<span>Sud je utvrdio i činjenično stanje navedeno u izreci odluke pod tačkom 2, odnosno utvrđeno je da je optuženi Đuričković izvršio krivično djelo ugrožavanja sigurnosti iz čl.168 st.1 Krivičnog zakonika. Ovakvo činjenično stanje sud je utvrdio prvenstveno iz iskaza oštećenog Vukčević Ivana kao i ostalih provedenih dokaza. Naime, nesporno je utvrđeno da je dana 05.04.2011. godine oštećeni Vukčević Ivan bio u restoranu optuženog Đuričkovića, u "Old Fishermans Pub-u" i da su razgovarali o novcu, odnosno o navodnom dugu koji je oštećeni Vukčević dugovao optuženom. Oštećeni Vukčević je objasnio da je optuženi počeo da viče na  njega, da ga psuje i prijeti da će "da plati", da mu je dužan novac, "da će da ga ubije", pri čemu je bio vrlo ubjedljiv, jer ga je sve vrijeme stiskao za gušu, da je čak imao i pjenu na ustima, zbog čega se on ozbiljno uplašio da bi mogao da realizuje prijetnje. Sud je poklonio vjeru iskazu oštećenog Vukčevića, jer je isti u svom izlaganju bio dosljedan i uvjerljiv, a i optuženi i svjedok Ramusović su potvrdili da je oštećeni Vukčević kritične prilike bio kod optuženog, te da su razgovarali o novcu, a i optuženi Đuričković je u svojoj odbrani naveo kako je, kada mu je oštećeni saopštio da mu ne duguje nikakav novac demonstrativno ustao od stola, što upućuje da je optuženi bio izrevoltiran nepriznavanjem duga od strane oštećenog zbog čega je zaprijetio istom. Za sud je bilo nesporno da su gore navdene prijetnje upućene od strane optuženog kod oštećenog Vukčevića izazvale ugroženost po tjeleseni integritet, s obzirom da je isti duplo stariji od optuženog koji i po svojoj fizičkoj konstituciji jači od oštećenog. Prema tome, riječi "da će da mu plati i da će da ga ubije" nesumnjivo su kod oštećenog izazvale uznemirenost, osjećaj straha, lične nesigurnosti i nespokojstva, jer ih je shvatio ozbiljno i po mišljenju suda navedene riječi predstavljaju prijetnju koja je po svom karakteru i okolnostima pod kojima je izražena bila objektivno podobna da kod oštećenog izazove strah po tjelesni integritet, naročito što je optuženi Đuričković izgovarajući ih stiskao oštećenog za gušu, kako to proizilazi iz iskaza oštećenog, čiji iskaz je sud  u potpunosti  prihvatio. </span>
</p>
<p class="p3"></p>
<p class="p3">
<span>Odbranu optuženog Đuričkovića u kojoj je negirao izvršenje ovog krivičnog djela, sud nije mogao prihvatiti, s obzirom da je ista u suprotnosti s iskazom ošt. Vukčevića koji iskaz je sud prihvatio u potpunosti, i očigledno smišljena radi izbjegavanja krivice,  a nesporno je da je između njih postojao konflikt oko određenog iznosa novca, što su potvrdili i oštećeni i optuženi, kao i svjedok Branka Vuksanović koja je potvrdila da je prisustvovala kada je došlo do verbalne prepirke između optuženog i oštećenog u zgradi Osnovnog suda Kotor. Iskaz svjedoka Ramusović Enisa, koji je inače zaposlen kod optuženog i koji navodi da kritične prilike nije bilo prijetnji, niti nasrtaja od strane optuženog na oštećenog Vukčevića sud nije mogao prihvatiti, s obzirom da je isti očigledno smišljen da poboljša krivično pravni položaj optuženog.</span>
</p>
<p class="p3"></p>
<p class="p3">
<span>Sud je cijenio i ostale provedene dokaze, odnosno iskaze saslušanih svjedoka (Novaković Marka, Brajović Miodraga i Milošević Zorana), ali isti nisu bili od uticaja na drugačiju odluku suda, već su samo potvrdili da je između optuženog i oštećenog Vukčevića prije izvršenja predmetnog krivičnog djela postojao određeni poslovni odnos, čiji je predmet bilo određeni novčani iznosi. </span>
</p>
<p class="p3"></p>
<p class="p3">
<span>Po mišljenu suda optuženi je postupao sa direktnim umišljajem, jer je bio svjestan svog djela i htio je njegovo izvršenje, odnosno bio je svjestan da izgovaranjem prijetnji oštećenom da će da mu plati i da ga ubije kod njega stvara osjećaj nesigurnosti i straha, a što je i postigao, jer je oštećeni njegovu prijetnju shvatio ozbiljno obzirom da je isti čovjek od 80 godina, a da je optuženi skoro duplo mlađi od njega,  zbog čega je i podnio krivičnu prijavu policiji. </span>
</p>
<p class="p3"></p>
<p class="p3">
<span>Prilikom odluke o vrsti i visini krivične sankcije sud je u smislu čl.42 KZ na strani optuženog kao olakšavajuće okolnosti cijenio da se isti izvinuo oštećenoj Šćekić Jeleni, da se oštećena nije pridružila krivičnom gonjenju, kao i pobude izvršenja krivičnog djela (sažaljenje prema ženi koja je prodavala vunene džempere)za krivično djelo pod tačkom 1 izreke presude, te činjenicu da je optuženi porodični čovjek, otac dvoje djece, dok je kao otežavajuću okolnost na strani optuženog cijenio njegovu raniju osuđivanost, a pridruživanje oštećenog Vukčević Ivana krivičnom gonjenju, sud nije cijenio kao otežavjuću okolnost obzirom da je to njegovo zakonsko pravo da iskaže svoj stav u odnosu na nastale posljedice učinjenog krivičnog djela, pa mu je prethodno utvrdio za krivično djelo napad na službeno lice u vršenju službene dužnosti iz čl.376 st.1 Krivičnog zakonika kaznu zatvora u trajanju od 30 dana, a za krivično djelo ugrožavanja sigurnosti iz čl.168. st.1. Krivičnog Zakonika kaznu zatvora u trajanju od 30 dana. Primjenom odredbi čl.48 KZ sud je optuženog osudio na jedinstvenu kaznu zatvora u trajanju od 50 dana. Sud je optuženom izrekao kaznu zatvora smatrajući da će se jedinstvenom kaznom zatvora u trajanju od 50 dana dovoljno vaspitno uticati na optuženog da više ne vrši ovakva, ni slična krivična djela, kao i na buduće učinioce krivičnih djela, odnosno da će se i ovom kaznom ostvariti svrha kažnjavanja iz čl.32 KZ.</span>
</p>
<p class="p3"></p>
<p class="p3">
<span>Na osnovu navedenog, te primjenom čl. i čl. 2, 4, 5, 8, 13, 15, 32, 33, 36, 42, 48 Krivičnog zakonika i čl. 226, 229, 239, 368 i 374. ZKP-a riješeno je kao u izreci.</span>
</p>
<p class="p3"></p>
<p class="p3">
<span>Sud je obavezao optuženog na plaćanje sudskog paušala u iznosu od 50,00 eura u roku od 15 dana od dana pravosnažnosti presude na žiro račun Osnovnog suda Kotor br. 832-16-52, s tim da dokaz o uplati dostavi oovm sudu s pozivom na broj K.422/11/11, a koji paušal je odmjeren shodno čl.226 ZKP-a.</span>
</p>
<p class="p3"></p>
<p class="p3">
<span>Oštećenog Vukčević Ivana sud je sa nepreciziranim imovinsko pravnim zahtjevom uputio na parnicu, shodno čl.239 ZKP-a, jer činjenice utvrđene u krivičnom postupku ne pružaju pouzdan osnov ni za potpuno, ni za djelimično presuđenje, a njihovo utvrđivanje bi vodilo znatnom odugovlačenju postupka.</span>
</p>
<p class="p3"></p>
<p class="p2">
<span class="s1">OSNOVNI SUD U KOTORU</span>
</p>
<p class="p2">
<span class="s1">Dana, 06.07.2012. godine</span>
</p>
<p class="p7"></p>
<p class="p7">
<span class="s1">Zapisničar,                                                                       S U D I J A</span>
</p>
<p class="p7">
<span class="s1">Tamara Počanić                                                Danijela Samardžić s.r.</span>
</p>
<p class="p7"></p>
<p class="p7"></p>
<p class="p3">
<span class="s1">PRAVNA POUKA: </span><span>Protiv ove presude ima se pravo žalbe Višem sudu u Podgorici u roku od 8 dana od dana prijema iste, a preko ovog suda.</span>
</p>
<p class="p8"></p>
<p class="p7"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.8736111in 1.0in 1.0in 1.0in;}
.s1{font-weight:bold;}
.s2{font-weight:bold;color:black;}
.s3{color:black;}
.p1{margin-left:-0.125in;text-align:end;hyphenate:auto;font-family:Times New Roman;font-size:13pt;}
.p2{margin-left:-0.125in;text-align:center;hyphenate:auto;font-family:Times New Roman;font-size:13pt;}
.p3{text-align:center;hyphenate:auto;font-family:Times New Roman;font-size:13pt;}
.p4{text-indent:0.5in;text-align:justify;hyphenate:auto;font-family:Times New Roman;font-size:13pt;}
.p5{text-align:start;hyphenate:auto;font-family:Times New Roman;font-size:13pt;}
.p6{text-align:justify;hyphenate:auto;font-family:Times New Roman;font-size:13pt;}
.p7{text-indent:0.5in;text-align:start;hyphenate:auto;font-family:Times New Roman;font-size:13pt;}
.p8{text-align:justify;hyphenate:auto;font-family:Times;font-size:13pt;}
.p9{text-indent:0.48958334in;margin-left:0.010416667in;margin-right:0.17291667in;margin-top:0.0027777778in;text-align:justify;hyphenate:auto;font-family:Times New Roman;font-size:13pt;}
.p10{text-indent:0.4965278in;margin-left:0.0034722222in;margin-right:0.10277778in;margin-top:0.26666668in;text-align:justify;hyphenate:auto;font-family:Times New Roman;font-size:13pt;}
.p11{text-indent:0.375in;text-align:justify;hyphenate:auto;font-family:Times New Roman;font-size:13pt;}
.p12{text-indent:0.49166667in;text-align:justify;hyphenate:auto;font-family:Times New Roman;font-size:13pt;}
.p13{text-indent:0.5in;margin-right:-0.031944446in;text-align:justify;hyphenate:auto;font-family:Times New Roman;font-size:13pt;}
.p14{text-indent:0.5in;text-align:justify;hyphenate:auto;font-family:Times;font-size:13pt;}
.p15{margin-bottom:0.083333336in;text-align:start;hyphenate:auto;font-family:Times New Roman;font-size:13pt;}
.p16{text-align:start;hyphenate:auto;font-family:Times New Roman;font-size:12pt;}
</style>
<meta content="miljana.minic" name="author">
</head>
<body class="b1 b2">
<p class="p1">
<span class="s1">K. broj 101/12</span>
</p>
<p class="p2"></p>
<p class="p3"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p3"></p>
<p class="p3">
<span class="s1">         U IME CRNE GORE</span>
</p>
<p class="p3"></p>
<p class="p4">
<span class="s1">OSNOVNI SUD U BARU</span><span>, kao prvostepeni krivični, sudija Goran Šćepanović, kao sudija pojedinac, sa zapisničarom Milijanom Minić u krivičnom predmetu okrivljenih </span><span class="s1">R. A., L. M. i V. B.</span><span>, zbog krivičnog djela teška tjelesna povreda iz čl. 151 st. 1 u vezi čl. 23 Krivičnog zakonika, po optužnom predlogu Osnovnog državnog tužilaštva u Baru, Kt.br. 35/11 od 24.02.2012. godine, nakon održanog glavnog javnog pretresa u prisustvu zastupnika optužbe savjetnika Osnovnog državnog tužilaštva V. S.,  okrivljenih R. A. i V. B. u odsustvu okrivljenog L. M., , dana 01.04.2013. godine donio je i javno objavio, </span>
</p>
<p class="p4"></p>
<p class="p5"></p>
<p class="p3">
<span class="s1">PRESUDU</span>
</p>
<p class="p3"></p>
<p class="p3">
<span class="s1">I</span>
</p>
<p class="p3"></p>
<p class="p6">
<span>	</span><span class="s1">1.</span><span> </span><span class="s1">Okrivljeni</span><span> </span><span class="s1">R. A.</span><span>,od oca M. i majke S., rođene G., rođen ... godine u B., sa prebivalištem u B. u ul. M. B. .. državljanin Crne Gore, po zanimanju menadžer marketinga, oženjen, bez djece, pismen, završio VSS, srednjeg imovnog stanja, neosuđivan; </span>
</p>
<p class="p6"></p>
<p class="p4">
<span class="s1">2. Okrivljeni V. B.</span><span> od oca S. i majke B.rođene B. rođen .... godne u B., sa prebivalištem u B., naselje B. bb, državljanin Crne Gore, pomorac, neoženjen, završio srednju školu, srednjeg imovnog stanja, neosuđivan; </span>
</p>
<p class="p4"></p>
<p class="p3">
<span class="s2">K r i v i   s u:</span>
</p>
<p class="p7"></p>
<p class="p7">
<span class="s3">Što su:</span>
</p>
<p class="p7"></p>
<p class="p4">
<span>Dana 22.01.2011. godine oko 03,30 časova ispred diskoteke »La Linea« u ul. Maršala Tita u Baru, teško tjelesno povrijedili oštećenog B. Dž., </span><span class="s3">svjesni da svojom radnjom mogu izvršiti djelo, čije izvršenje su i htjeli</span><span>, na način što je okrivljeni R. A. su bez ikakvog povoda fizički nasrnuo na istog i zadao mu udarac pesnicom u predjelu glave, od kojeg udaraca je pao na tlo gdje su obojica okrivljenih nastavili da ga udaraju nogama u predjelu glave i tijela, kojom prilikom su mu nanijeli tešku tjelesnu povredu u vidu preloma nosnih kostiju sa pomjeranjem (dislokacijom) prelomljenih koštanih odlomaka sa prelomom nosne pregrade sa pomjeranjem (dislokacijom) prelomljenih koštanih i hrskavičnih odlomaka i sa nagnječno-razdernom ranom u predjelu nosa dužine 0,5 cm, nagnječenje desne polovine grudnog koša sa oguljotinama kože u središnjem dijelu prednje strane grudnog koša, oguljotine kože u središnjem predjelu prednjeg trbušnog zida u gornjoj trećini, oguljotine kože u predjelu lijeve podlaktice, oguljotine kože u predjelu desne podlaktice, oguljotine kože u predjelu desnog koljena, nagnječenje desnog stopala u predjelu desne pete, </span>
</p>
<p class="p5"></p>
<p class="p4">
<span>- čime su kao </span><span class="s1">saizvršioci izvršili krivično djelo teška tjelesna povreda iz čl.151.st.1. u vezi čl.23.Krivičnog zakonika.</span>
</p>
<p class="p8"></p>
<p class="p4">
<span>pa im sud primjenom čl. 4, 32, 36, 42, 52, 53 i 54 Krivičnog zakonika i čl. 369, 370 i 374  ZKP-a,  i z r i č e</span>
</p>
<p class="p4"></p>
<p class="p3">
<span class="s1">USLOVNU OSUDU</span>
</p>
<p class="p3"></p>
<p class="p6">
<span>            Kojom im utvrđuje kazne zatvora u trajanju od po 6 (šest) mjeseci i istovremeno određuje da se kazna neće izvršiti ukoliko okrivljeni u roku od 2 (dvije) godine, od dana pravosnažnosti, ne učine novo krivično djelo.</span>
</p>
<p class="p6"></p>
<p class="p4">
<span>Oštećeni </span><span class="s3">B. Dž. se radi ostvarivanja imovinsko pravnog zahtjeva upućuje na parnični postupak. </span>
</p>
<p class="p4"></p>
<p class="p4">
<span>Okrivljeni su dužni da plate troškove krivičnog postupka u iznosu od po 220,00 € u roku od 15 dana od dana pravosnažnosti, pod prijetnjom izvršenja.</span>
</p>
<p class="p3"></p>
<p class="p3">
<span class="s1">II</span>
</p>
<p class="p3"></p>
<p class="p4">
<span class="s1">Okrivljeni L. M.</span><span>, od oca D. i majke A., rođene B., rođen ... godine u B., sa prebivalištem u B. u B. ul. J. T. br. ., državljanin Crne Gore, završio srednju školu, neoženjen, pismen, srednjeg imovnog stanja, neosuđivan;</span>
</p>
<p class="p3"></p>
<p class="p4">
<span class="s1">Na osnovu čl. 373 tačka 2. ZKP-a </span>
</p>
<p class="p6"></p>
<p class="p3">
<span class="s2">OSLOBAĐA SE OD OPTUŽBE</span>
</p>
<p class="p6"></p>
<p class="p6">
<span class="s3">	Da je : </span>
</p>
<p class="p6"></p>
<p class="p4">
<span>Dana 22.01.2011. godine oko 03,30 časova ispred diskoteke »La Linea« u ul. Maršala Tita u Baru, sa okrivljenim R. A. i L. M. teško tjelesno povrijedio oštećenog B. Dž., </span><span class="s3">svjestan da svojom radnjom može izvršiti djelo, čije izvršenje je i htio,</span><span> na način što je bez ikakvog povoda fizički nasrnuo na istog i izudarao ga pesnicama i nogama u predjelu glave i tijela, od kojih udaraca je pao na tlo gdje je nastavio da ga udara nogama u predjelu glave i tijela, kojom prilikom mu je nanio tešku tjelesnu povredu u vidu preloma nosnih kostiju sa pomjeranjem (dislokacijom) prelomljenih koštanih odlomaka sa prelomom nosne pregrade sa pomjeranjem (dislokacijom) prelomljenih koštanih i hrskavičnih odlomaka i sa nagnječno-razdernom ranom u predjelu nosa dužine 0,5 cm, nagnječenje desne polovine grudnog koša sa oguljotinama kože u središnjem dijelu prednje strane grudnog koša, oguljotine kože u središnjem predjelu prednjeg trbušnog zida u gornjoj trećini, oguljotine kože u predjelu lijeve podlaktice, oguljotine kože u predjelu desne podlaktice, oguljotine kože u predjelu desnog koljena, nagnječenje desnog stopala u predjelu desne pete, </span>
</p>
<p class="p6"></p>
<p class="p4">
<span>- čime bi kao </span><span class="s1">saizvršilac izvršio krivično djelo teška tjelesna povreda iz čl.151.st.1. u vezi čl.23.Krivičnog zakonika.</span>
</p>
<p class="p8"></p>
<p class="p4">
<span>Jer nije dokazano da je učinio djelo za koje je optužen.</span>
</p>
<p class="p4"></p>
<p class="p4">
<span>Oštećeni B. Dž. se radi ostvarivanja imovinsko pravnog zahtjeva upućuje na parnični postupak.  </span>
</p>
<p class="p6"></p>
<p class="p6">
<span>	Troškovi krivičnog postupka padaju na teret budžetskih sredstava suda.</span>
</p>
<p class="p6"></p>
<p class="p3">
<span class="s1">O b r a z l o ž e n j e</span>
</p>
<p class="p6"></p>
<p class="p4">
<span>Optužnim predlogom Osnovnog državnog tužilaštva u Baru, Kt.br. 35/11 od 24.02.2012. godine stavljeno je na teret okrivljenim izvršenje krivičnog djela bliže opisanog u izreci presude. </span>
</p>
<p class="p4"></p>
<p class="p4">
<span class="s3">Glavni pretres je održan u odsustvu okrivljenog L. M., na osnovu čl.457. ZKP-a, koji je promjenio adresu, o promjeni nije obavjestio sud a kako je saslušan ocjenjeno je da njegovo prisustvo nije nužno </span>
</p>
<p class="p4"></p>
<p class="p4">
<span class="s3">Okrivljeni </span><span class="s2">R. A.</span><span class="s3"> je u svojoj odbrani u prethodnom postupku izjavio da je predmetne noći u diskoteci »Linea« bio sa L. M., Đ. M., a prethodno su bili u jednom klubu i popili su malo alkohola. Za njihov sto dok su bili u diskoteci dolazili su poznanici i to B. V. i M. M.. Te noći pored njihovog stola na nekih par metara od njih stajali su M. M. kojeg poznaje, koji je bio u društvu sa njemu nepoznatim momcima, a za koje je pretpostavio da su policajci, a Dž. on nije vidio jer on njega ne zna ni ko je, a možda je bio sa njim u društvu. U jednom trenutku primijetio je da obezbjeđenje zajedno sa društvom u kome je bio M. izlazi napolje, a takođe je primijetio da u tom trenutku za njihovim stolom nije bio Đ.. Nakon toga došao je konobar i obavijestio ih da njihovog druga Đ. </span><span>M. biju napolju i on i njegov drug L. M. su izašli odmah ispred diskoteke. Kada je izašao napolje vidio je da je Đ. povrijeđen na donjoj usni i da ima tragova krvi na usni i primijetio je takođe da je taj Dž. prijetio grupi momaka koja se nalazila sa druge strane u čijem društvu je bio i njihov drug Đ., a između Dž. i te grupe momaka nalazio se M. sa svojim društvom koji je sprječavao da ne dođe do konflikta. U tom trenutku mislio je da je i taj Dž., za koga je kasnije saznao kako se zove policajac. Takođe su momci koji su se nalazili na suprotnoj strani od Dž. vrijeđali prisutnog Dž. odnosno vrijeđanje je bilo obostrano i iznošene su razne verbalne prijetnje. On je izvjesno stajao ispred diskoteke da ne bi došlo do fizičkog kontakta. Vratio se u diskoteku i uzeo stvari koje su mu ostale tamo, izašao iz diskoteke i primijetio kako inspektor M. trči za nekim momcima, onda se opet vratio u diskoteku da bi uzeo ključ, i ponovo izašao iz diskoteke gdje su bili prisutni svi inspektori osim M., pred kojima je ušao u kola i otišao odatle i zvao je svog kuma L. M. koji je bio ispred svoje zgrade gdje su se i našli i njegovim autom uhvatili jedan krug po gradu kada ih je policija zaustavila kod Tri kule i lišila ih slobode. On ponavlja da on nikoga nije udario niti sa bilo kim imao svađu, jedino što je radio ispred diskoteke jeste da je sprječavao da ne dođe do fizičkog kontakta, kojeg u njegovom prisustvu i nije bilo. Dodao je da je sigurno bilo preko deset momaka, među njima i Đ. M.i L. M., koji su bili protiv Dž. i koji su imali verbalnu prepirku sa njim. Na glavnom pretresu je dodao da je u </span><span class="s3">njegovoj izjavi u prethodnom postupku navedeno da je u jednom trenutku došao konobar koji ih je obavijestio da njihovog druga Đ. biju napolju. On se zbog proteka vremena nije mogao izjasniti ko je bio taj konobar. Grupa momaka koja je bila sa jedne strane i koja je imala verbalni sukob sa B. ispred diskoteke sastojala se od nekih 15 tak momaka. On je te večeri konzumirao alkohol. Popio je nekoliko čašica žestokog pića jer pivo ne konzumira, a alkotestiranje je pokazalo da ima 0,91 promila alkohola.</span>
</p>
<p class="p6"></p>
<p class="p4">
<span class="s3">Okrivljeni </span><span class="s2">L. M. </span><span class="s3">je u svojoj odbrani u prethodnom postupku izjavio da je bio u </span><span>diskoteci »Linea« zajedno sa svojim drugovima Đ. M., M. M., V. B. i R. A.. Sjedjeli su za jednim stolom, ali ne sve vrijeme, ali je svako od njih ponaosob napuštao taj sto i sjedio sa drugim gostima jer su skoro uvijek gosti tog lokala, tako da poznaju sve prisutne koji dolaze u taj lokal. On poznaje inspektora M. koji je te noći bio u društvu policajaca i inspektora i koji je stajao možda nekih dva stola od njih sa svojim društvom, a zna takođe da je i Dž. bio u društvu sa M. i ostalim policajcima. On je u jednom trenutku primijetio da Dž. kreće put njegovog druga Đ. M. koji se u jednom trenutku našao u blizini društva u kojem je bio taj Dž. i primijetio je da je Dž. krenuo put njegovog druga, ali nije siguran jeli ga udario, nakon čega nastaje velika gužva i kreću svi da idu vani. On je u tom trenutku kada je to vidio sjedio sa svojim drugovima R. A., M. i V., i tada im je prišao konobar i rekao da su krenuli da biju njihovog druga Đ., zbog čega su oni odmah izašli iz  diskoteke i zatekli da se napolju dešava samo verbalni sukob i da Dž. psuje njihovog druga Đ, a između Đ. i Dž. su stajali inspektor M. i ostali inspektori. Kada je vidio Đ vidio je da mu je krvava donja usna, a pretpostavlja da mu je to povreda od udarca u lokalu koji mu je zadao Dž.. Đ. je takođe isto kao i Dž. upućivao verbalne uvrede Dž. kao i on njemu. Nakon toga on je, kada se smirila situacija, </span>
<br>
<span>otišao svojoj kući, odnosno u pravcu svoje kuće. Nakon pola sata na njegov </span>
<br>
<span>mobilni telefon stigao je poziv kuma R. A., i sa svojim autom je došao do njega, provozali su se jedan krug po gradu i policija ih je lišila slobode. On se ni sa kim nije svađao ni tukao i on nije vidio da je bilo ko udario Dž. u njegovom prisustvu. Na glavnom pretresu je dodao da </span><span class="s3">ne može da se izjasni ko je konobar koji je prišao i rekao da biju njihovog druga Đ, ali siguran je da to nije niko od predloženih svjedoka. U toj diskoteci često se mijenjaju konobari tako da zbog proteka vremena ne može da se izjasni na navedeno pitanje. Kada je on izašao ispred diskoteke vidio je sa jedne strane B. između više policajaca u civilu, a sa druge strane više lica, misli da je među njima bio i Đ., ali nije siguran i ta lica čijeg se broja ne može sjetiti su s jedne strane vrijeđali B., a on je sa druge strane vrijeđao njih. On je te večeri konzumirao pivo, ne može se sjetiti u kojoj količini, ali zna da je alkotestiran i da je taj alkotest pokaza da imam 0,99 promila alkohola </span>
</p>
<p class="p5"></p>
<p class="p6">
<span>	Okrivljeni </span><span class="s1">V. B.</span><span> je u svojoj odbrani izjavio da je predmetne noći bio sa svojim drugovima u diskoteci »Linea« i to sa R. A., L. M., M. M. i Đ. M.. Svi su sjedjeli u separeu. Kako stalno izlaze u tu diskoteku nisu tokom cijelog vremena sjedjeli za stolom, već se neko dizao, javljao drugima, a u jednom trenutku je Đ. M. otišao za drugi sto da se javi svojim drugaricama. Poslije izvjesnog vremena konobar koji je služio piće obavijestio ga je da je došlo do svađe, da se Đ. M. posvađao sa nekim i da su izašli napolje. Čim je čuo tu informaciju izašao je iz diskoteke da bi vidio šta je sa njegovim drugom. Vidio je mnogo ljudi koje nije prepoznao, ali je u toj gužvi vidio Đ. M. kako mu je bila pocijepana majica i iscijepana - krvava usna i podliv ispod oka. Bilo je vidno da se Đ. M. svađao sa prisutnim B.jer je bilo prisutno obezbjeđenje lokala koje je držalo B. koji je upućivao psovke i prijetnje Đ., a i svima prisutnima. On nije vidio nikakav fizički kontakt niti unutar diskoteke niti izvan, jer u trenutku kada je on izašao sve je bilo završeno. On nikog nije dirao niti se bilo sa kim svađao ili nekoga udarao. Na glavnom pretresu je dodao da </span><span class="s3">se ne može izjasniti o podacima konobara koji je njemu i njegovom društvu saopštio da se Đ. M. posvađao sa nekim. Ispred lokala vidio je sa jedne strane B. koji je bio vidno pijan, između njega i grupe od 10-15 ljudi su bili policajci koji su bili u civilu i oni su sprječavali B. da dođe u kontakt sa tim momcima jer je on bio agresivan. On te večeri jeste konzumirao alkohol, misli da je pio pivo, ali u manjoj količini tako da nije bio pod uticajem alkohola i on tom prilikom nije bio alkotestiran.</span>
</p>
<p class="p6"></p>
<p class="p5"></p>
<p class="p4"></p>
<p class="p4"></p>
<p class="p6">
<span>	U dokaznom postupku na saglasan predlog stranaka pročitan je iskaz oštećenog B. Dž. iz prethodnog postupka, saslušani su svjedoci Đ. M., </span><span class="s3">M. M., K. M. Č. A. , J.N. , S.V. , M.M. , M.S. , P.S. , B.A. , pročitani su : izvještaj JZU Opšta bolnica u Baru - Prijemne ambulante br. protokola 712 od 22.01.2011. godine, na ime Đ. M , otpusna lista sa epikrizom JZU Opšta bolnica Bar matični br. istorije bolesti 424/2011 od 25.01.2011. godine, nalaz i mišljenje vještaka med. struke  K. N. od 21.04.2011. godine, izvod iz kaznene evidencije  na ime R. A. UP PJ Bar br.24-03/3-245/11-1744/2 od 18.03.2011. godine, izvod iz kaznene evidencije na ime L. M a UP PJ Bar br.24-03/3-245/11-1743/2 od 18.03.2011. godine, izvod iz kaznene evidencije na ime V. B.  UP PJ Bar br. 24-03/3-245/11-1742/2 od 18.03.2011. godine, zapisnici o izvršenom alkotestiranju UP PJ Bar od 22.01.2011. godine na ime R. A. i L. M , nalaz i mišljenje sudskog vještaka neuropshijatra M. S.  od 14.11.2012. godine, saslušan je vještak M. S.  na glavnom pretresu. </span>
</p>
<p class="p6"></p>
<p class="p4">
<span>Svjedok oštećeni </span><span class="s2">B.  DŽEMAL </span><span class="s3">je izjavio da</span><span class="s2"> </span><span>je u ranim jutarnjim časovima 22.01.2011. godine ušao u lokal »La Linea«, sa svojim društvom i to sa M. M em, Č. A., B. V. i još jedan njihov drug N. čijeg se imena ne može sjetiti, a koji radi takođe u policiji kao i ostali drugovi koje je naveo. Sjeli su za jedan viseći sto, a pri kojem su bile šank stolice. On je popio jedno piće i to alkoholno, a radilo se o rakiji Viljemovki, on je i prije toga pio te noći, a popio je od prilike deset alkoholnih pića isto Viljemovki i on se u trenutku kada je popio to piće nakon što je ušao u lokal više ničega ne sjeća. On inače može da popije dosta, ali u trenutku kada je on ispio pola pića koje je naručio nakon što je ušao u lokal, on se od tog trenutka više ničega ne sjeća i on je došao svijesti u Bolnici kada se probudio sjutradan. On je čuo od doktora i od ljudi koji su došli da ga posjete da je bila neka tuča sa njim, i čuo je puno verzija o tome ali on ništa ne zna o tome jer se ničega ne sjeća. On je pokušao kasnije da sazna i da se raspita koji su bili razlozi zbog kojih je izgubio svijest i šta mu se desilo, da li je to bilo od alkohola ili od udarca koji je primio i dobio je obavještenje od doktora da je moguće da je od udarca koji je bio u korijenu nosa nastupio prekid svijesti. Njemu je takođe te noći njegov brat rekao da je on trčao kod Marine i htio da uskoči u more, ali on se toga ne sjeća, a to je prvi put da mu se dešavaju takve stvari. On ne bi volio da ga je neko u takvom stanju tukao, kao što je naknadno saznao, a </span>
<br>
<span>ako jeste i ako nadležni organi pronađu takva lica on se protiv njih pridružuje </span>
<br>
<span>krivičnom gonjenju i postavlja imovinsko pravni zathjev. On okrivljene ne poznaje, niti zna ko je te noći bio prisutan u lokalu, ni ispred lokala i ne bi ih ni prepoznao, a nije ni te noći konstatovao prije nego što je izgubio svijest ko se nalazi u lokalu. </span>
</p>
<p class="p4"></p>
<p class="p4">
<span class="s3">Svjedok </span><span class="s1">Đ. M  </span><span class="s3">je izjavio da se ne može sjetiti tačnog datuma odigravanja ovog događaja, ali zna da su bili rani jutarnji sati i da se on nalazio u Diskoteci »La linea«. Bio je u društvu nekih djevojaka, ali se više ne može sjetiti njihovih podataka. On je te večeri imao na sebi jednu majicu bijele boje i u jednom trenutku obratio mu se B. Dž. koji je sjedio za istim stolom kao i on i rekao mu da mu donese piće. On je njemu nakon toga odgovorio da je on gost u lokalu, da nije konobar i u tom trenutku bez ikakvog upozorenja islijedio je udarac pesnicom u njegovu glavu. I B. i on nalazili su se za barskim stolom koji je visok, nije bilo stolica tako da su stojali, a ti stolovi su uski tako da je on bez problema mogao da mu zada udarac pesnicom. Nakon tog udarca oni su razmijenili nekoliko udaraca pesnicama, a u daljem sukobu spriječio ih je jedan policajac koga zna po imenu N., koji je te večeri bio u civilu u svojstvu obezbjeđenja u lokalu. N. ga je izveo napolje. On nakon toga nije više ulazio u lokal. U jednom trenutku primijetio je da se nešto počelo dešavati ispred ulaznih vrata, stvorila se velika gužva, ali zbog velikog broja ljudi on nije mogao da vidi što se dešava. On nije mogao da vidi da li se ispred ulaznih vrata nalazi B. Dž. a kada su u pitanju okrivljeni R., L. i V. on se ne sjeća ni da je njih vidio te večeri, jer da bude iskren malo je bio pod uticajem alkohola. Nakon razgovora od nekih minut, dva koje je vodio sa N.on je krenuo prema kući i ne zna što se dalje dešavalo. On je te večeri samo prišao da se javi djevojkama koje su bile za barskim stolom, a ne može da se sjeti sa kim je došao u diskoteku i sa kim je provodio vrijeme tog jutra. Kada je rekao da je između njega i B. došlo do razmjene udaraca to znači da je on udarao njega i da je mu on uzvratio na isti način pesnicom u glavu i da su na taj način razmijenili nekoliko udaraca, dok njemu nije prišao Neško koji ga je izveo ispred diskoteke.</span>
</p>
<p class="p6"></p>
<p class="p4">
<span class="s3">Svjedok </span><span class="s2">M. M  </span><span class="s3">je izjavio da</span><span class="s2"> </span><span class="s3">se d</span><span>ana 22.01.2011. godine nalazio u diskoteci »La linea« sa kolegama J.N. ., B. V. i Č. A. .. Nakon nekog vremena za njihov sto je došao B. Dž., koji se u jednom trenutku udaljio od stola i pošao do jednog stola za kojim su bile tri djevojke. U jednom trenutku vidio je da se nešto dešava u diskoteci na način što je vidio da kolega B. ubrzano kreće od njihovog stola, a za njim i kolega J., prema izlazu diskoteke. Nasta je velika gužva, dosta ljudi je izašlo ispred pomenute diskoteke. On je takođe izašao ispred diskoteke sa kolegom Č. vidio je veliku gužvu i dvadesetak momaka kako udaraju nogama i rukama B. Dž. dok leži na betonskoj podlozi. U tom trenutku čuo je kako neko iz gužve viče »ubite Turčina, majku mu tursku jebem«. Dalje je vidio kako B., dok leži, udaraju i guraju prema restoranu Gurman. U tom trenutku on i kolega Č. prišli su tim momcima, legitimisali ih i pokušali da ih razdvoje i da zaštite B. koji je u tom momentu ležao na pločniku u nesvjesnom stanju, a čija je faca bila oblivena krvlju. Tada su se momci koji su udarali B.  razbježali sa lica mjesta, a on i kolega Č.  nisu trčali za njim, već su pokušali da B.  ukažu prvu pomoć. Od momaka koji su udarali B. , on poznaje R. A. i izvjesnog V.  kojem se otac zove S. , a kojem ne zna tačno ime, ali istog poznaje iz viđenja, dok R.  zna jer je ranije privođen zbog tuče u Područnu jedinici Bar. On nije vidio kako se B.  našao na podu i ko ga je eventualno bacio, zna da je prvi izašao kolega Č. , a zatim i on za njim. Lica koja su udarala B.  istom su zadavali udarce pesnicama i nogama u predjelu glave i tijela. </span>
</p>
<p class="p4"></p>
<p class="p4">
<span class="s3"> Svjedok </span><span class="s2">K. M.</span><span class="s3"> je izjavio da se dana </span><span>22.01.2011. godine nalazio na redovnim poslovima i zadacima u Područnoj jedinici Bar. Negdje oko 03,00 časova upoznat je da je došlo do tuče u neposrednoj blizini diskoteke »La linea« u Baru. Nakon nekog vremena jedni od učesnika tuče su dovedeni u stanicu policije i s obzirom da je trebao da obrađuje predmet on je obavio usmeni informativni razgovor, a sa ciljem da se upozna sa događajem, sa licem R. A. u kojem mu A. saopštio da je u momentu tuče ispred diskoteke „La linea“ bio na licu mjesta i da je jednom udario oštećenog B.  stisnutom pesnicom u predjelu glave. Kako je naveo, on je u momentu kada se njegov drug Đ. M  posvađao sa B. ., saznao da se radi o izvjesnom Dž., koji se prije nekoliko vremena posvađao sa. R. djedom koji stanuje u zgradi gdje B.  ima lokal. Nakon toga mu je saopštio da je to bio razlog zašto ga je udario. U daljem razgovoru sa R. isti mu je saopštio da je predmetne noći bio u društvu sa Đ. M. i L. M .. Obradom predmeta R. je prilikom saslušavanja u svojstvu osumnjičenog u prisustvu </span>
<br>
<span>branioca negirao sve ono što mu je prethodno u usmenom razgovoru saopštio. </span>
</p>
<p class="p4"></p>
<p class="p4">
<span class="s3">Svjedok </span><span class="s2">Č. A. </span><span class="s3"> je izjavio da se dana </span><span>22.01.2011. godine nalazio u diskoteci »La linea« sa kolegama J.N. m, B. V. i M . M.. Nakon nekog vremena za njihov sto je došao B.  Dž., koji se u jednom trenutku udaljio od stola i pošao do susjednog stola za kojim su bile tri djevojke. U jednom trenutku vidio je da se nešto dešava u diskoteci jer je kolega B. ubrzano krenuo od njihovog stola, a za njim i kolega J. prema izlazu diskoteke. Nastala je  velika gužva, dosta ljudi je izašlo ispred diskoteke. On je takođe izašao ispred diskoteke, gdje je vidio veliku gužvu i B. , pored koga su bili J. i B. koji pokušavaju da B.  izvuku iz te gužve u čemu im i je i on pomagao. U tom trenutku primijetio je jednog momka, visokog, koliko se sjeća, koji je imao crnu kosu, sa plavim džeperom ili košuljom, kako pritrčava i kako udara B.  pesnicom u predjelu glave. Za to lice je kasnije od kolega J. i B. saznao da se preziva R.. Od tog udarca B.  je pao na asvaltnu podlogu. Dok je ležao dolje, B.  su još nekoliko momaka udarali nogama u predjelu tjela. B.  se nije pomjerao, tako da su ti momci prestali da ga udaraju i razbježali su se. Nakon toga oni su podigli B.  i istog odveli do Hitne pomoći. Pored tog momka kojeg je opisao i koji je udario B. , primijetio je još jednog momka koji je imao dužu kosu, mršav, visok, i koji je konkretnom prilikom udarao nogama B.  dok je ležao nepomičan. Takođe je te noći primijetio jednog momka za kojeg zna da se preziva V. , da je bio u društvu sa tim momcima, ali se ne može sjetiti da li je on udarao B. . </span>
</p>
<p class="p4"></p>
<p class="p4">
<span class="s3">Svjedok </span><span class="s2">J.N. </span><span class="s3"> je izjavio da se</span><span> 22.01.2011. godine nalazio u noćnom klubu »La linea« sa kolegom B.. Negdje oko 03,00 čas za njihov sto su prišli kolege Č. A.  i M. M , a sa njima u društvu je bio B.  Dž.. U jednom momentu B.  je prišao za jedan sto gdje su se nalazile njemu tri nepoznate djevojke i u tom trenutku nastaje gužva između B.  i jednog njemu nepoznatog momka. Da ne bi došlo do narušavanja javnog reda i mira, izvadili su službene legitimacije, saopštili im da prekinu sa guranjem i da izađu iz pomenutog kluba. Isti su izašli iz pomenutog kluba. Izlaskom ispred kluba, B.  i to lice su nastavili sa guranjem i prepirkom, nakon čega se u raspravu uključuje još desetak momaka. On je to lice koje se raspravljalo sa B. ., a za koje je kasnije saznao da se preziva Đ., </span>
<br>
<span>odvukao na drugi kraj, tačnije kod parkinga koji se nalazi na nekih 20-30 od ulaza </span>
<br>
<span>pomenute diskoteke. On nije vidio šta se poslije desilo ispred diskoteke, tako nije </span>
<br>
<span>vidio ko je udario B.  i na koji način. Ubrzo nakon toga došla je patrola policije </span>
<br>
<span>koja je privela neka lica. </span>
</p>
<p class="p4"></p>
<p class="p4">
<span class="s3">Svjedok </span><span class="s2">S.V.  </span><span class="s3">je izjavio da</span><span class="s2"> </span><span class="s3">nema neposredna saznanja o predmetnom događaju. On se nalazio u službenim prostorijama sa K. M. kada je doveden na informativni razgovor R. A. koji je saopštio da je B.  Dž. imao svađu ili sukob sa njegovim djedom i da ga je morao udariti, ali se ne sjeća da li je izjavio da je istog i udario. Nije mu poznato što je saopštio u svojstvu osumnjičenog.</span><span class="s2">  </span>
</p>
<p class="p4"></p>
<p class="p4">
<span class="s3">Svjedok </span><span class="s2">M.M.  </span><span class="s3">je izjavio da</span><span class="s2"> </span><span class="s3">je predmetne noći</span><span class="s2"> </span><span>zajedno sa drugovima L. M em, A. R., V. B. i Đ. M. pošao u noćni klub »La linea«. U noćni klub su ušli oko 00,30 časova, i sjeli su zajedan separe koji se nalazi od ulaza desno ispod Di džeja. Tu su sjedjeli, pili piće i poslije nekih sat, sat ipo primijetio je neku gužvu - svađu možda nekih tri četiri stola od njihovog stola. Takođe je vidio da je obezbjeđenje noćnog kluba izvelo te momke napolje. Odmah nakon toga prišao mu je jedan momak i rekao mu da je neki momak napao M a Đ i da se nalazi napolju. On je odmah otišao napolje i kada je izašao primijetio je veliku gužvu. Takođe je primijetio da je obezbjeđenje razdvajalo jednu osobu, za koju je kasnije saznao da je Dž. i primijetio je da je Dž. nasrtao na svakoga ko se nalazi ispred diskoteke, psovao, upućivao pogrdne riječi i prijetio. U tom trenutku on se ne sjeća tačno gdje se ko nalazio od njegovog društva, koje je prethodno pomenuo. Gužva je bila možda nekih minut - dva i kada se razišla gužva on je primijetio kako obezbjeđenje podiže tog čovjeka, tj. Dž.. On stvarno nije vidio ko je koga udario, jer još jednom ponavlja bila je velika gužva, tako da je nemoguće bilo da se vidi. Nakon toga on je sa B. V. . otišao kući. Nakon toga on nije vidio R. A., Đ. M. i L.ć M a. Sjutradan je saznao od M a Đ da je isti bio za stolom sa nekim drugaricama i da mu je za sto došao Dž., koji mu je rekao da mu donese piće, nazvao je konobara, i kada mu je Đ. odgovorio da on nije konobar Dž. ga je udario, a takođe mu je M  rekao da ga je Dž. udario ispred diskoteke. Na glavnom pretresu je dodao da </span><span class="s3">se B.  Dž. za koga mu je kasnije Đ. M  saopštio da ga je fizički napao te večeri se nalazio pod uticajem alkohola i bio je u pijanom stanju. Ispred lokala on nije znao što radi, napadao je sve redom, upućivao psovke svim prisutnim. Ta gužva je prestala na način što su prisutne razdvojili pripadnici policije koji su te večeri bili u obezbjeđenju lokala. On ne zna njihova imena, ali znam da su policajci i da su bili u civilu. B.  je za vrijeme dok je bio agresivan prema prisutnima i dok je upućivao psovke bio na nogama a nakon što se gužva razišla vidio je da njega podižu ti policajci u civilu s tim što on nije vidio da njega neko udara. Zbog gužve on nije mogao da vidi da li je njemu neko u toj gužvi zadao neki udarac. Sve se to dešavalo na malom prostoru ispred diskoteke, a bilo je prisutno sigurno 30 tak lica napolju i ispred njega tako da on nije mogao da prati što se dešava. Kada je u pitanju prostor ispred diskoteke, isti je osvijetljen reklamom diskoteke, a ostatak tog prostora  slabije je osvijetljen budući da se ulična rasvjeta nalazi na priličnoj udaljenosti.</span>
</p>
<p class="p4"></p>
<p class="p4">
<span class="s3">Svjedok </span><span class="s2">M.S.  </span><span class="s3">je izjavio da</span><span class="s2"> </span><span class="s3">se </span><span>nalazio u diskoteci »La Linea« gdje radi kao suvlasnik pomenute diskoteke. Nalazio se kod šanka i u jednom trenutku vidio gužvu kod vrata tj. ulaza u unutrašnjost diskoteke Vidio je guranje između nekolicine nepoznatih momaka i policijskog inspektora M. koji je izvodio neko lice van objekta. Momci koji su se gurali izašli su napolje, a on je ostao u diskoteci i ne zna što se dogodilo ispred objekta. Na glavnom pretresu je dodao da pretpostavlja da je M. izvodio B.  Dž. jer je te večeri bio u društvu sa njim. B.  je bio u alkoholisanom stanju i u toku večeri je malo više vikao i mahao rukama. </span>
</p>
<p class="p4"></p>
<p class="p6">
<span class="s3">	Svjedok </span><span class="s2">P.S. </span><span class="s3"> je izjavio da se nalazio </span><span>u diskoteci »La Linea« gdje je radio kao šanker. On nije vidio nikakvu gužvu niti svađu unutar diskoteke, niti je vidio svađu ispred diskoteke. On je od kolega čuo da je u diskoteci došlo do neke gužve, a zatim da je ispred diskoteke došlo do svađe. On nije napuštao šank, već je zbog opisa posla ostao u diskoteci. R. A., L. M a i V.  B. poznaje, ne druži se sa njima, dok oštećenog B.  Dž. ne poznaje. Na glavnom pretresu je dodao da </span><span class="s3">je te večeri vidio čovjeka koji je bio u pripitom stanju, koga zna iz viđenja i vidjelo se da je u alkoholisanom stanju  i kada je ušao u objekat on je to odmah vidio. Još jednom ponavlja da se nalazio iza šanka i zbog prirode posla on nije napuštao radno mjesto i iz tog razloga on nije vidio što se desilo ispred diskoteke, a nije vidio da je do sukoba došlo unutar diskoteke. Unutrašnjost diskoteke je površine nekih 100 m2, a položaj šanka je takav da se ne može posmatrati cijela unutrašnjost pa iz tog razloga nije mogao da vidi što se dešavalo u unutrašnjosti vezano za fizički sukob.</span>
</p>
<p class="p4"></p>
<p class="p4">
<span class="s3">Svjedok </span><span class="s2">B.A. </span><span class="s3"> je izjavio da se </span><span>nalazio u diskoteci »La Linea« gdje radi kao konobar. U jednom trenutku primijetio je gužvu po sredini lokala od strane njemu nepoznatih lica. Odmah po nastanku gužve obezbjeđenje lokala je izvelo napolje njemu nepoznato lice. On je zbog opisa posla ostao u lokalu. On ne zna šta se događalo ispred noćnog kluba, ko se sa kim tukao, jer kao što je rekao on je ostao unutar diskoteke. Nakon te gužve koju je on vidio veoma brzo je došlo do zatvaranja kluba jer je bilo kraj večeri. On je nešto kasnije od kolega čuo da je bila tuča, ali nije čuo ko je akter tuče, niti ga to zanima. R. A., L. M a i V.  B. poznaje iz viđenja, a takođe oštećenog B.  Dž.zna iz viđenja. Na glavnom pretresu je dodao da </span><span class="s3">je u prethodnom postupku izjavio da je u jednom trenutku obezbjeđenje lokala izvelo njemu nepoznato lice. To lice za koje su mu kasnije saopštili da se zove B.  Dž. on u tom trenutku nije poznavao osim iz viđenja. To lice se nalazilo u alkoholisanom stanju, bahato se ponašalo prema svima u lokalu. On nije vidio što se dešavalo ispred lokala i ko je učestvovao u fizičkom sukobu.</span>
</p>
<p class="p4">
<span class="s3"> </span>
</p>
<p class="p4">
<span class="s3">I z izvještaja JZU Opšta bolnica u Baru - Prijemne ambulante br. protokola 712 od 22.01.2011. godine, na ime Đ. M , utvrđeno je da je isti primljen radi ukazivanja pomoći zbog povreda zadobijenih u tuči. </span>
</p>
<p class="p4"></p>
<p class="p4">
<span class="s3">Iz otpusne liste sa epikrizom JZU Opšta bolnica Bar matični br. istorije bolesti 424/2011 od 25.01.2011. godine i nalaza i mišljenja vještaka med. struke  K. N.  od 21.04.2011. godine utvrđeno je da je oštećeni B.  Dž.zadobio </span><span>prelom nosnih kostiju sa pomjeranjem (dislokacijom) prelomljenih koštanih odlomaka sa prelomom nosne pregrade sa pomjeranjem (dislokacijom) prelomljenih koštanih i hrskavičnih odlomaka i sa nagnječno-razdernom ranom u predjelu nosa dužine 0,5 cm, nagnječenje desne polovine grudnog koša sa oguljotinama kože u središnjem dijelu prednje strane grudnog koša, oguljotine kože u središnjem predjelu prednjeg trbušnog zida u gornjoj trećini, oguljotine kože u predjelu lijeve podlaktice, oguljotine kože u predjelu desne podlaktice, oguljotine kože u predjelu desnog koljena i nagnječenje desnog stopala u predjelu desne pete. Navedene povrede predstavljaju u vrijeme nanošenja, skupno procijenjeno, tešku tjelesnu povredu i nanešene su višekratnim dejstvom tupine aktivno zamahnutog mehaničkog oruđa u šta bi spadalo: stisnuta pesnica, šaka, noga i slično, s tim što su oguljotine kože u predjelu desnog koljena nastale najvjerovatnije uslijed pada B.  Džemala i njegovog kontakta sa podlogom. Prelom nosnih kostiju sa dislokacijom prelomljenih koštanih odlomaka sa prelomom nosne pregrade sa dislokacijom prelomljenih koštanih i hrskavičnih odlomaka nosne pregrade i sa nagnječno-razdernom ranom u predjelu nosa, predstavlja u vrijeme nanošenja, sam za sebe, pojedinačno procijenjen, tešku tjelesnu povredu, dok sve ostale povrede koje je zadobio B.  Dž.predstavljaju u vrijeme nanošenja, same za sebe, procijenjene kako pojedinačno, tako i u svom ukupnom dejstvu, laku tjelesnu povredu. </span>
</p>
<p class="p4"></p>
<p class="p4">
<span class="s3">Iz izvoda iz kaznene evidencije  na ime R. A. UP PJ Bar br.24-03/3-245/11-1744/2 od 18.03.2011. godine utvrđeno je da nije osuđivan. </span>
</p>
<p class="p4"></p>
<p class="p4">
<span class="s3">Iz izvoda iz kaznene evidencije na ime L. M a UP PJ Bar br.24-03/3-245/11-1743/2 od 18.03.2011. godine, utvrđeno je da nije osuđivan.</span>
</p>
<p class="p4"></p>
<p class="p4">
<span class="s3">Iz izvoda iz kaznene evidencije na ime V.  B.  UP PJ Bar br. 24-03/3-245/11-1742/2 od 18.03.2011. godine utvrđeno je da nije osuđivan.</span>
</p>
<p class="p4"></p>
<p class="p4">
<span class="s3">Iz zapisnika o izvršenom alkotestiranju UP PJ Bar od 22.01.2011. godine na ime R. A. i L. M a, utvrđeno je da je alkotest tipa Dreger pokazao da je okrivljeni R. imao 0,91 promila alkohola u organizmu, a da je okrivljeni L. imao 0,99 promila alkohola u organizmu.  </span>
</p>
<p class="p4"></p>
<p class="p9">
<span class="s3">Iz nalaza i mišljenje sudskog vještaka neuropsihijatra M. S.  od 14.11.2012. godine, utvrđeno je da </span><span>okrivljeni R. A. ne boluje od trajnog duševnog oboljenja, niti se radi o osobi zaostalog duševnog oboljenja, niti ispoljava simptome težeg duševnog poremećaja. Prisutno je povremeno konzumiranje alkohola po dipsomanskom tipu. U vrijeme izvršenja krivičnog djela nalazio se u stanju akutne intoksikacije alkoholom koja odgovara kliničkoj slici jednostavne pijanosti, odnosno stepenu pripitosti. Ispitanik negira krivično djelo kojim se tereti, pod pretpostavkom da je isto počinio vještak je mišljenja da su sposobnost shvatanja značaja djela i mogućnost upravljanja postupcima bili smanjeni ali ne bitno. </span>
</p>
<p class="p10">
<span>Okrivljeni L. M  je osoba prosječnih intelektualnih kapaciteta, ne boluje od trajnog duševnog oboljenja niti težeg duševnog poremećaja. Prisutno je povremeno konzumiranje alkohola po dipsomanskom tipu, ne ispunjava standard zavisnosti o alkoholu. U vrijeme izvršenja krivičnog djela okrivljeni se nalazio u stanju akutne intoksikacije alkoholom koja odgovara kliničkoj slici jednostavne pijanosti, odnosno pripitosti. Okrivljeni negira krivično djelo koje mu se stavlja na teret. Pod pretpostavkom da je isto počinio vještak je mišljenja da su sposobnost shvatanja značaja djela kao i mogućnost upravljanja svojim postupcima kod okrivljenog u vrijeme izvršenja krivičnog djela bili smanjeni ali ne bitno. </span>
</p>
<p class="p4"></p>
<p class="p4">
<span class="s3">Optužnim predlogom predloženo je da se u dokaznom postupku pročita Službena zabilješka UP PJ Bar  od 23.01.2011. godine. Kako navedena službena zabilješka predstavlja opis postupanja ovlašćenih policijskih službenika nakon predmetnog događaja, interpretiranje toka razgovora sa učesnicima u predmetnom razgovoru, ocijenjeno je da navedena službena zabilješka može predstavljati samo obavještenje, ali ne i dokaz na kome se može temeljiti sudska odluka iz kojih razloga je donijeto rješenje da se u dokaznom postupku neće pročitati službena zabilješka UP PJ Bar od 23.01.2011. godine.</span>
</p>
<p class="p4"></p>
<p class="p11">
<span>  Ocjenom izvedenih dokaza utvrđeno je da su okrivljeni R. A. i V.  B. učinili krivično djelo na način predstavljen u dispozitivu. Okrivljeni u svojoj odbrani ne priznaju da su učinili krivično djelo, navodeći da je oštećenog nisu fizički napali. </span>
</p>
<p class="p11"></p>
<p class="p4">
<span>Okrivljeni su učinili krivično djelo na način što je okrivljeni R. A. su bez ikakvog povoda oštećenom zadao udarac pesnicom u predjelu glave su bez povoda oštećenom B.  Dž. zadali udarce pesnicama i nogama u predjelu glave i tijela, a nakon pada oštećenog na tlo nastavili da ga udaraju nogama u predjelu glave i tijela, od kojih udaraca je oštećeni zadobio tešku tjelesnu povredu u vidu preloma nosnih kostiju sa pomjeranjem (dislokacijom) prelomljenih koštanih odlomaka sa prelomom nosne pregrade sa pomjeranjem (dislokacijom) prelomljenih koštanih i hrskavičnih odlomaka i sa nagnječno-razdernom ranom u predjelu nosa dužine 0,5 cm, nagnječenje desne polovine grudnog koša sa oguljotinama kože u središnjem dijelu prednje strane grudnog koša, oguljotine kože u središnjem predjelu prednjeg trbušnog zida u gornjoj trećini, oguljotine kože u predjelu lijeve podlaktice, oguljotine kože u predjelu desne podlaktice, oguljotine kože u predjelu desnog koljena, nagnječenje desnog stopala u predjelu desne pete. Vrsta i težina tjelesnih povreda utvrđena je iz jasnog i stručnog nalaza i mišljenja vještaka medicinske struke K. N., na koji stranke nisu imale primjedbe.  </span>
</p>
<p class="p5"></p>
<p class="p4">
<span class="s3">Činjenično stanje predstavljeno u dispozitivu utvrđeno je iz iskaza svjedoka M. M a i Č. A. a. Svjedok oštećeni B.  Dž. je u svom iskazu naveo da se ne sjeća ni jednog detalja predmetnog događaja, pa njegov iskaz sud nije mogao koristiti prilikom utvrđivanja činjeničnog stanja, kao ni iskaze svjedoka S.V. a, M. S., P. S.i B.A. koji nisu vidjeli događaj koji se odigrao ispred diskoteke „La linea“. Iz iskaza svjedoka Đ. M. i J. N. utvrđeno je da je prije nego što je došlo do povrjeđivanja oštećenog došlo do fizičkog sukoba između oštećenog i svjedoka Đ. M., ali svjedoci nisu posmatrali napad na oštećenog koji se dogodio poslije toga ispred diskoteke. </span>
</p>
<p class="p4"></p>
<p class="p4">
<span class="s3">Svjedok K.M. je u svom iskazu opisao način na koji je vršeno saslušanje okrivljenog R. A. u svojstvu građanina, navodeći da mu je okrivljeni tada saopštio da je oštećenog jedanput udario pesnicom u predjelu glave. Na ovakvom iskazu svjedoka ne može se temeljiti odluka suda jer bi time na posredan način informativni razgovor dobio dokaznu snagu </span><span>i zaobišle bi se zakonske odredbe koje zabranjuju saslušanje građana u svojstvu okrivljenih ili svjedoka od strane policije. </span>
</p>
<p class="p4"></p>
<p class="p4">
<span class="s3">Svjedok M. M  je posmatrao trenutak kada je velika grupa lica, među kojima su bili i okrivljeni R. i V.  oštećenom zadavali udarce nogama i rukama. Sud je prihvatio iskaz svjedoka jer je isti jasan, objektivan i detaljan. Po ocjeni suda svjedok je opisao ono što je vidio jer da nije tako svjedok bi naveo i da je posmatrao početak napada na oštećenog ili bi naveo i da je kao napadača na oštećenog vidio i okrivljenog L. M a.  </span>
</p>
<p class="p4"></p>
<p class="p11">
<span class="s3">Svjedok Č. A. , čiji iskaz je sud prihvatio kao istinit, vidio je da je okrivljeni R. oštećenom zadao udarac </span><span>pesnicom u predjelu glave, nakon čega je oštećeni pao na asfaltnu podlogu. Na licu mjesta je primijetio i okrivljenog V.  B., koga nije vidio da je oštećenom zadavao udarce. Na licu mjesta okupio se veliki broj lica, oštećenom je udarce zadavalo više lica, pa svjedok Č. , kao ni svjedok M. nisu mogli vidjeti svako lice koje je učestvovalo u napadu na oštećenog.  </span>
</p>
<p class="p4"></p>
<p class="p11">
<span>Oštećeni nije doprinio nastanku predmetnog događaja. Okrivljeni se predmetne večeri jeste nalazio u alkoholisanom stanju i jeste došao u sukob sa svjedokom Đ. M., ali to nikome nije mogao biti povod za fizički napad na njega. </span>
</p>
<p class="p4"></p>
<p class="p6">
<span class="s3">	</span><span>Okrivljeni R. i V.  su krivično djelo učinili sa direktnim umišljajem. Postupajući na način predstavljen u dispozitivu okrivljeni su </span><span class="s3">bile svjesni da mogu teško tjelesno povrijediti oštećenog, što su i htjeli. Iz nalaza i mišljenja vještaka neuropsihijatra M. S.  koji je sud prihvatio kao jasan i stručan utvrđeno je da su okrivljeni bili uračunljivi u vrijeme izvršenja djela. Okrivljeni su </span><span>učestvovanjem u radnji izvršenja sa umišljajem, zajednički izvršili krivično djelo, postupajući kao saizvršioci. </span>
</p>
<p class="p6"></p>
<p class="p12">
<span>Kao što je već navedeno u napadu na oštećenog učestvovalo je više lica, i ne može se utvrditi ko je od napadača oštećenom zadao udarce od kojih je nastupila teška tjelesna povreda. Po ocjeni suda u ovakvoj situaciji, kada su oba optužena djelovali kao saizvršioci, nebitno je za postoja​nje krivičnog djela ko je oštećenom zadao udarac od koga je nastupila teška tjelesna povreda kada je nesporno da su se oba okrivljena saglasila da napadnu oštećenog i da mu zadaju udarce. Na strani obojice okrivljenih postojao je jedinstveni umišljaj, svaki od njih je pristao na radnju izvršenja onog drugog u okvirima dogovora, a time i na posledicu koju drugi napadač u tim okvirima bude prouzrokovao.</span>
</p>
<p class="p4">
<span> </span>
</p>
<p class="p4">
<span class="s3">Sud je precizirao optužni predlog navodeći da </span><span>je okrivljeni R. A. su bez ikakvog povoda fizički nasrnuo na oštećenog i zadao mu udarac pesnicom u predjelu glave, jer nije dokazano da su obojica okrivljenih oštećenog izudarali pesnicama i nogama u predjelu glave i tijela, kako je navedeno u optužnom predlogu.</span><span class="s3"> Ocijenjeno je da se navedenim preciziranjem ne narušava identitet optužnog predloga i presude. </span>
</p>
<p class="p4"></p>
<p class="p13">
<span>Odlučujući se za krivičnu sankciju prema okrivljenim sud je cijenio sve olakšavajuće i otežavajuće okolnosti iz čl. 42 Krivičnog zakonika. Od olakšavajućih okolnosti sud je cijenio lične prilike jer su okrivljeni mladi ljudi, do sada neosuđivani, i porodične prilike okrivljenog R. A. koji je oženjen. Otežavajućih okolnosti na strani okrivljenih nije bilo. Imajući u vidu kvalitet olakšavajućih okolnosti, nepostojanje otežavajućih okolnosti, ocijenjeno je da prema okrivljenim nije potrebno izricanje efektivne kazne zatvora, da će se izricanjem uslovne osude u potpunosti postići svrha izricanja uslovne osude i na taj način dovoljno uticati na okrivljene da u buduće ne čine krivična djela. </span>
</p>
<p class="p14"></p>
<p class="p14">
<span>U postupku nije dokazano da je okrivljeni L. M  učinio krivično djelo koje mu je stavljeno na teret. Utvrđeno je da se dana kada se dogodio predmetni događaj okrivljeni nalazio u diskoteci „La linea“. To je prema dokazima koji su izvedeni na glavnom pretresu jedina veza okrivljenog sa predmetnim događajem. Ni jedan od saslušanih svjedoka nije vidio da je okrivljeni L. fizički napao oštećenog, da mu je zadavao udarce, pa nije dokazano da je okrivljeni učinio krivično djelo koje mu je stavljeno na teret.   </span>
</p>
<p class="p14"></p>
<p class="p4">
<span>Odluka o imovinsko pravnom zahtjevu u osuđujućem dijelu zasniva se na odredbi čl. 239 st. 2 Zakonika o krivičnom postupku. Oštećeni B.  Dž. je postavio imovinsko pravni zahtjev koji nije precizirao. Oštećeni nije sudu dostavio ni jedan dokaz na osnovu koga bi se moglo odlučiti o osnovanosti imovinsko pravnog zahtjeva, a kako podaci iz krivičnog postupka nisu pružali osnov ni za potpuno ni za djelimično presuđenje, a njihovo pribavljanje bi vodilo znatnom odugovlačenju postupka, sud je uputio oštećenog da imovinsko pravni zahtjev ostvari u parničnom postupku. Odluka o imovinsko pravnom zahtjevu u oslobađajućem dijelu zasniva se na odredbi </span><span class="s3">čl. 239 st. 3 ZKP. Oštećeni B.Dž. je </span><span>radi ostvarivanja imovinskopravnog zahtjeva upućen na parnični postupak, jer je sud donio presudu kojom je okrivljeni L. M  oslobođen od optužbe. </span>
</p>
<p class="p4"></p>
<p class="p4">
<span>Odluka o troškovima u osuđujućem dijelu zasniva se na odredbi čl. 229 st. 1 Zakonika o krivičnom postupku. Dosuđeni iznos se odnosi na plaćanje nalaza i mišljenja vještaka medicinske struke u iznosu od 110,00 €, plaćanje nalaza i mišljenja vještaka neuropsihijatra M. S.  u iznosu od 236,50 € i troškove rada suda koji su određeni prema trajanju, složenosti krivičnog postupka i imovinskim prilikama okrivljenog. Odluka o troškovima krivičnog postupka u oslobađajućem dijelu zasniva se na odredbi čl. 203. st.1 ZKP, zbog čega troškovi krivičnog postupka padaju na teret budžetskih sredstava suda.</span>
</p>
<p class="p4"></p>
<p class="p7">
<span>Na osnovu izloženog odlučeno je kao u izreci presude.</span>
</p>
<p class="p7"></p>
<p class="p3">
<span class="s1">OSNOVNI SUD U BARU</span>
</p>
<p class="p3">
<span class="s1">Dana 01.04.2013. godine</span>
</p>
<p class="p5"></p>
<p class="p5"></p>
<p class="p15">
<span class="s1"> ZAPISNIČAR,				            		S U D I J A</span>
</p>
<p class="p5">
<span class="s1">Milijana Minić					               Goran Šćepanović  </span>
</p>
<p class="p5"></p>
<p class="p5"></p>
<p class="p5"></p>
<p class="p5">
<span class="s1">PRAVNA POUKA</span><span>: Protiv te presude može se izjaviti žalba</span>
</p>
<p class="p5">
<span>Višem sudu u Podgorici u roku od 8 dana od dana prijema</span>
</p>
<p class="p5">
<span>pismenog otpravka, preko ovog suda u dva primjerka.</span>
</p>
<p class="p7"></p>
<p class="p7"></p>
<p class="p7">
<span class="s1">DNA</span><span>:	  - 1 x ODT</span>
</p>
<p class="p5">
<span>		  - 1 x okrivljenim</span>
</p>
<p class="p5">
<span>		  - 1 x oštećenom B.  Dž. </span>
</p>
<p class="p7">
<span> 	  - u spise.</span>
</p>
<p class="p16"></p>
<p class="p16"></p>


</body>
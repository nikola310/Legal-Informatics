<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 0.74930555in 1.25in;}
.p1{text-align:start;hyphenate:auto;font-family:Times New Roman;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:end;hyphenate:auto;font-family:Arial;font-size:12pt;}
.p4{text-align:justify;hyphenate:auto;font-family:Arial;font-size:12pt;}
.p5{text-indent:0.5in;text-align:justify;hyphenate:auto;font-family:Arial;font-size:12pt;}
.p6{text-indent:0.5in;text-align:center;hyphenate:auto;font-family:Arial;font-size:12pt;}
.p7{text-indent:0.5in;text-align:start;hyphenate:auto;font-family:Arial;font-size:12pt;}
</style>
<meta content="vesna.pean" name="author">
</head>
<body class="b1 b2">
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p2">
<span>U IME CRNE GORE </span>
</p>
<p class="p3">
<span>K.484/12/12</span>
</p>
<p class="p4">
<span>                                                                                                               	OSNOVNI SUD U KOTORU, kao nadležni prvostepeni krivični sud, po sudiji Momirki Marović, uz učešće zapisničara Ane Marije Petković, u krivičnom postupku protiv K P iz T, zbog krivičnog djela ugrožavanje javnog saobraćaja iz čl. 339. stav 3. u vezi st. 1. Krivičnog zakonika, koji se vodi po optužnom predlogu ODT-a Kotor Kt. broj 555/12 od 28.11.2012 godine, nakon održanog usmenog, glavnog i javnog pretresa dana 31.05.2013. godine u prisustvu zamjenika ODT-a Kotor Jovanke Čizmović, okrivljenog K P, njegovog branioca adv. Z M i vještaka saobraćajne struke Đ V i istog dana donio je i javno objavio sledeću </span>
</p>
<p class="p4"></p>
<p class="p2">
<span>P R E S U D U </span>
</p>
<p class="p2"></p>
<p class="p4">
<span>	Okrivljeni K P, JMBG   od oca B i majke C, rođene M, rođen  godine u N, stalno nastanjen u T, D bb, državljanin Bosne i Hercegovine, penzioner, oženjen, otac dvoje mal. djece, sa završenom SSS, srednjeg imovnog stanja, protiv kojeg se ne vodi postupak za drugo krivično djelo</span>
</p>
<p class="p4"></p>
<p class="p2">
<span>Kriv je </span>
</p>
<p class="p2"></p>
<p class="p4">
<span>	Što je dana 03.06.2012. godine oko 16,00 časova na raskrsnici magistralnog i lokalnog puta u naselju M, opština T, upravljajući pmv marke "M" reg. oznake , sopstveno vlasništvo, suprotno odredbi čl. 36. st. 2. Zakona  o bezbjednosti saobraćaja na putevima, ugrozio saobraćaj i doveo u opasnost život oštećenog K R  iz T, na način što vršeći uključivanje sa sporednog na glavni put, svjestan da takvom radnjom može učiniti krivično djelo ali je olako držao da do toga neće doći, nije propustio motocikl marke "T C" reg. oznake TV  , koji se kretao desnom kolovoznom  trakom iz pravca B u pravcu T, a kojim je upravljao oštećeni K R, čime je svojim vozilom presjekao putanju kretanja motocikla, što je za posledicu imalo nalijetanje prednjeg dijela motocikla na bočnu stranu vozila "M", kojom prilikom je motocikl destabilizovan, a oštećeni pao na kolovoz, te zadobio lake tjelesne povrede u  vidu oguljotine kože u predjelu korjena nosa, oguljotine kože  u predjelu lijevog ramena i oguljotine kože u predjelu desnog lakta. </span>
</p>
<p class="p4"></p>
<p class="p4">
<span>	- Čime je učinio krivično djelo ugrožavanja javnog saobraćaja iz čl. 339. st. 3. u vezi  st. 1. Krivičnog zakonika.</span>
</p>
<p class="p4">
<span>  </span>
</p>
<p class="p5">
<span> -Pa mu sud na osnovu naprijed navedene krivično pravne odredbe te odredbi čl. 3, 5, 8, 13, 16, 36, 42, 52, 53 i 54 KZ-a i čl. 368. i 374. ZKP-a izriče</span>
</p>
<p class="p5"></p>
<p class="p2">
<span>USLOVNU OSUDU</span>
</p>
<p class="p2"></p>
<p class="p5">
<span>Kojom utvrđuje kaznu zatvora u trajanju od trideset dana i istovremeno određuje da se kazna neće izvršiti ukoliko okrivljeni za vrijeme od jedne godine, od dana pravosnažnosti presude ne učini novo krivično djelo.</span>
</p>
<p class="p4"></p>
<p class="p5">
<span>Dužan je okrivljeni na ime sudskog paušala uplatiti iznos od 50,00 eura, i na ime troškova krivičnog postupka iznos od 236,50 eura, u korist budžeta Crne Gore, na žiro račun broj 832-16-52 u roku od mjesec dana od dana pravosnažnosti presude i dokaz o uplati dostaviti ovom sudu s pozivom na broj K. 484/12/12.</span>
</p>
<p class="p5"></p>
<p class="p5">
<span>Oštećeni K R se sa imovinsko pravnim zahtjevom upućuje na parnicu.</span>
</p>
<p class="p6">
<span>O b r a z l o ž e nj e </span>
</p>
<p class="p6"></p>
<p class="p4">
<span>	</span>
</p>
<p class="p4">
<span>	ODT Kotor je aktom Kt.br. 555/12 od 28.11.2012. godine optužilo K P zbog krivičnog djela ugrožavanje javnog saobraćaja iz čl. 339. st. 3. u vezi st. 1. Krivičnog zakonika. </span>
</p>
<p class="p4"></p>
<p class="p4">
<span>	Okrivljeni K P je u svojoj odbrani naveo da se kritičnog dana 03.06.2012. godine kretao svojim pmv marke „M“ reg.oznaka  iz lokalnog puta za naselje M, te da je imao namjeru da se uključi na magistralni put kako bi nastavio put B. Obzirom da je bila gužva u saobraćaju, prije uključivanja sa sporednog puta pogledao je lijevo i desno, a nakon čega mu je vozilo koje je dolazilo sa lijeve strane ablendovalo kako bi se on uključio na magistralu. U trenutku kada se polako uključivao sa lokalnog puta primjetio je motocikl sa desne strane vozila koje mu je ablendovalo i koje je stalo da ga propusti, a isti je preticao to vozilo, a ne zna kojom brzinom,  dok se sa svojim vozilom uključivao na magistralni put, taj motocikl je udario u zadnji lijevi dio vozila odnosno u zadnji lijevi točak vozila kojim je upravljao. Okrivljeni je naveo da nije uspio da izbjegne nezgodu, jer je već krenuo da se uključuje na magistralni put i to vozilo mu je došlo sa strane tako da nije imao vremena da reaguje. Nakon što je vidio da je čovjek motorom udario u njegovo vozilo, odmah mu je prišao ali ga nije pomjerao do dolaska hitne pomoći, a par minuta nakon toga isti je ustao. Okrivljeni je naveo da nije zvao oštećenog da pita u kakvom je stanju nakon nezgode, ali je saznao da je zadobio lake tjelesne povrede. Takođe je naveo da je i htio da stupi u kontakt s njim, ali nakon što je čuo da se žali da je zadobio neke teške tjelesne povrede u nezgodi, te da je jedva ostao živ, to ga je iziritiralo obzirom da zna da mu nije on to prouzrokovao. Nakon što mu je predočena skica lica mjesta naveo je da je moguće da su vozila zatečena u poziciji kako je to prikazano istom. </span>
</p>
<p class="p4"></p>
<p class="p5">
<span>U dokaznom postupku radi utvrđivanja činjeničnog stanja i krivice okrivljenog sud je proveo sledeće dokaze: pročitao nalaz i mišljenje vješta saobraćajne struke, saslušao vještaka saobraćajne struke Đ V, na saglasnost stranaka priočitan je iskaz svjedoka- oštećenog K R sa zapisnika pred ODT-om Kotor od 24.10.2012. godine i sa ranijeg glavnog pretresa, izvršen je uvid u zapisnik o uviđaju saobraćajne nezgode UP I Tivat br. 85/12 od 21.06.2012. godine, uvid u skicu lica mjesta, uvid u izvještaj ljekara specijaliste opšte bolnice Kotor br. protokola 2597 od 03.06.2012. godine na ime K R, uvid u izvještaj KC CG br. 584 od 06.06.2012. godine na ime K P, uvid u izvještaj KC CG br. 583 od 06.06.2012. godine na ime K R na saglasnost stranaka  pročitan je nalaz i mišljenje vještaka medicinske struke dr. K N od 06.11.2012. godine. </span>
</p>
<p class="p5">
<span> </span>
</p>
<p class="p4">
<span>	Nije bilo predloga za dopunu dokaznog postupka. </span>
</p>
<p class="p5"></p>
<p class="p5">
<span>Svjedok- oštećeni K R u svom iskazu na zapisniku pred ODT-om Kotor od 24.10.2012. godine naveo je da se kritičnog dana svojim motociklom marke „Spider“ kretao iz pravca A ka T. Na putu nije bilo gužve, a kada se približavao jednom lokalnom putu koji vodi ka naselju M, na jedno dvadesetak metara od njega primjetio je vozilo marke „M“ da stoji na tom putu i čeka da se uključi na magistralni put. Pošto je imao prvenstvo prolaza, a ispred njega se nije nalazilo nijedno vozilo, na jedno 5 metara od njega, primjetio je da se vozilo „M“ uključilo na glavni put i stalo na kolovoznu traku kojom se on kretao i obzirom da se kretao brzinom od 30-35 kilometara na čas nije uspio da se zaustavi, već je udario u zadnji lijevi točak tog vozila. Nakon što je udario u zadnji lijevi točak vozila „M“, oštećeni je naveo da je preletio preko istog, a njegov motocikl je ostao na poziciji kako je to prikazano skicom lica mjesta. U ovoj saobraćajnoj nezgodi je zadobio povrede, a koje su konstatovane u Opštoj bolnici Kotor. Oštećeni je naveo da se kritične prilike kretao svojom kolovoznom trakom, strogo desno, te da ima 71 godinu ali da dobro vidi i da ne nosi naočare, a da je vozilo kojim je upravljao okrivljeni čak ugledao na razdaljini od 20 metara. Okrivljeni se nije interesovao o njegovom zdravlju, niti ga je posjećivao. Na ranijem glavnom pretresu oštećeni je naveo da se ispred njega nije kretalo nijedno vozilo kritične prilike, odnosno da se nije kretao iza bilo kakvog vozila. Takođe je naveo da nema položen ispit za upravljanje motociklom, te da je kritične prilike vozio skuter za koji nije neophodno imati položen ispit da bi se upravljalo istim, a takođe nema položenu ni „B“ kategoriju za upravljanje motornim vozilima. Oštećeni je naveo da se ne pridružuje krivičnom gonjenju, ali da postavlja imovinsko-pravni zahtjev. </span>
</p>
<p class="p4"></p>
<p class="p4">
<span>	Uvidom u zapisnik o uviđaju saobraćajne nezgode UP I Tivat br. 85/12 od 21.06.2012. godine utvrđeno je lice mjesta saobraćajne nezgode i učesnici iste i to K P, koji je upravljao motornim vozilom marke „M“ reg.oznaka   i K R, koji je upravljao motociklom marke „T C“ reg.oznaka  TV  . Na skici lica mjesta predstavljen je položaj vozila i motocikla koji su učestvovali u predmetnoj saobraćajnoj nezgodi, a nakon nezgode.</span>
</p>
<p class="p4"></p>
<p class="p5">
<span>Uvidom u u izvještaj ljekara specijaliste Opšte bolnice Kotor br. protokola 2597 od 03.06.2012. godine na ime K R utvrđene su povrede istog, propisana odgovarajuća terapija i zakazana kontrola. </span>
</p>
<p class="p5">
<span>Uvidom u izvještaj KC CG br. 584 od 06.06.2012. godine na ime K P utvrđeno je da je isti imao 0,00 promila alkohola u organizmu odnosno da je neposredno nakon predmetne saobraćajne nezgode bio u trijeznom stanju. </span>
</p>
<p class="p5">
<span>Uvidom u izvještaj KC CG br. 583 od 06.06.2012. godine na ime K R utvrđeno je da je isti imao 0,00 promila alkohola u organizmu odnosno da je neposredno nakon predmetne saobraćajne nezgode bio u trijeznom stanju. </span>
</p>
<p class="p5">
<span>Uvidom u nalaz i mišljenje vještaka medicinske struke dr. K Nod 06.11.2012. godine utvrđeno je da je oštećeni K R zadobio sledeće tjelesne povrede: oguljotine kože u predjelu korjena nosa, oguljotine kože u predjelu lijevog ramena i oguljotine kože u predjelu desnog lakta, a koje povrede predstavljaju u vrijeme nanošenja, procjenjene kako pojedinačno tako i zbirno, laku tjelesnu povredu i nastale su usled pada K R i njegovog kontakta sa podlogom. </span>
</p>
<p class="p5">
<span>Uvidom u nalaz i mišljenje vještaka saobraćajne struke Đ V od 26.11.2012. godine utvrđeno je da je opasna situacija pretvorena u saobraćajnu nezgodu, nastala na način što je vozač vozila „M“,   prilikom uključivanja iz zaustavljenog položaja sa sporednog puta na glavni put skretanjem ulijevo, nije ostao u zaustavljenom položaju i propustio motocikl koji se kretao desnom kolovoznom trakom glavnog puta, a bio je udaljen vremenski 2,0 (s) ili prostorno 20,84 (m), što je bio obavezan da učini, jer je motociklista imao prioritet u prolazu. Ovakav način upravljanja od strane vozača vozila „M“    posledica je greške u upravljanju u dijelu nepoštovanja propisa koji obavezuju vozača da prilikom izvršenja radnje uključivanja sa sporednog na glavni put mora da se pravovremeno uvjeri da istu može izvršiti bezbjedno, i propustiti sve učesnike u saobraćaju koji se kreću glavnim putem, što nije učinio, a što predstavlja osnovni i jedini uzrok nastanka predmetne saobraćajne nezgode.  Vještak je dalje naveo da vozač motocikla „T C“, TV  , svojim postupkom nije uticao na nastanak nezgode jer mu je vozilo skretanjem ulijevo sa sporednog puta sa desne strane ušlo u putanju kretanja.  </span>
</p>
<p class="p4">
<span>	Na glavnom pretresu vještak saobraćajne struke Đ V je naveo u svemu kao u nalazu i mišljenju od 26.11.2012. godine i pojasnio da nema prava da daje nalaz i mišljenje na osnovu izjava, već da iz istih koristi samo podatak koji se odnosi na smjer kretanja učesnika nezgode, radi direktnog upoređivanja sa uviđajnom dokumentacijom odnosno da sadržina izjave nije osnov za analitiku nezgode u saobraćajnom vještačenju. U situaciji koja predstavlja pretpostavku da su tačni navodi iz izjave okrivljenog da se ispred motocikla kretalo vozilo koje je ablendovalo okrivljenom da može da se uključi na glavni put, vještak je naveo da smatra da u takvoj situaciji vozač motocikla po pravilima saobraćaja ne bi imao pravo da vrši bilo koju radnju, a to podrazumjeva obilaženje, preticanje i slično, osim zaustavljanja iza već zaustavljenog vozila. Vještak je još jednom potvrdio da svoj nalaz daje isključivo na osnovu uviđajne dokumentacije, a ukoliko je ista nepotpuna u dijelu smjerova kretanja, a isti su sadržani u izjavama, onda uporedo radi konačnog utvrđivanja tačnih smjerova koristi izjave u dijelu smjerova koje su date od strane učesnika i upoređuje ih sa uviđajnom dokumentacijom, jer se često desi da usled tehničke greške ne upišu smjerovi kretanja pa ih mora tražiti. Uviđajna dokumentacija obuhvata dva osnovna dokumenta i to zapisnik o uviđaju ma ko da ga je radio i skicu lica mjesta, a često postoji i foto elaborat kada su pitanju teže povrede, smrtni slučajevi, velika oštećenja itd. Uz to uviđajnoj dokumentaciji se mogu priključiti i podaci dobijeni na vanrednom tehničkom pregledu za vozila učesnika saobraćajne nezgode ukoliko ih je bilo, i to vještak može da koristi, a što se tiče izjava ne smije ih koristiti. </span>
</p>
<p class="p4"></p>
<p class="p5">
<span>Cijeneći sve provedene dokaze pojedinačno i u uzajamnoj povezanosti, kao i u odnosu na odbranu okrivljenog sud je utvrdio činjenično stanje opisano u izreci odluke. </span>
</p>
<p class="p5">
<span>Sud je utvrdio činjenično stanje navedeno u izreci prije svega na osnovu  iskaza oštećenog, zapisnika o uviđaju saobraćajne nezgode, te nalaza i mišljenja vještaka saobraćajne i medicinske struke, a koje dokaze je sud prihvatio.</span>
</p>
<p class="p5"></p>
<p class="p5">
<span>Sud je prihvatio nalaz i mišljenje vještaka saobraćajne struke, jer je isti dat po pravilima nauke i struke, na osnovu istog je utvrđen uzrok nastanka predmetne saobraćajne nezgode. Naime, vještak u svom nalazu i mišljenju objašnjava da je do predmetne saobraćajne nezgode došlo jer je vozač vozila „M“,  , prilikom uključivanja iz zaustavljenog položaja sa sporednog puta na glavni put skretanjem ulijevo, nije ostao u zaustavljenom položaju i propustio motocikl koji se kretao desnom kolovoznom trakom glavnog puta, a bio je udaljen vremenski 2,0 (s) ili prostorno 20,84 (m), što je bio obavezan da učini, jer je motociklista imao prioritet u prolazu. Ovakav način upravljanja od strane vozača vozila „M“  posledica je greške u upravljanju u dijelu nepoštovanja propisa koji obavezuju vozača da prilikom izvršenja radnje uključivanja sa sporednog na glavni put mora da se pravovremeno uvjeri da istu može izvršit bezbjedno, i propusti sve učesnike u saobraćaju koji se kreću glavnim putem, što nije učinio, a što predstavlja osnovni i jedini uzrok nastanka predmetne saobraćajne nezgode. Vozač motocikla „T C“, TV  , svojim postupkom nije uticao na nastanak nezgode jer mu je vozilo skretanjem ulijevo sa sporednog puta sa desne strane ušlo u putanju kretanja.  </span>
</p>
<p class="p5">
<span>Sud je prihvatio i iskaz koji je vještak saobraćajne struke dao na glavnom pretresu, a u kojem iskazu je pojasnio na koji način je došao do ovakvog nalaza i mišljenja, i u kojem dijelu on smije koristiti izjave učesnika saobraćajne nezgode, kao i to koji su osnovni elementi na osnovu kojih on daje svoj nalaz i mišljenje, čime je odgovoreno na iznijeti prigovor branioca okrivljenog, pa je isti odbijen kao neosnovan. </span>
</p>
<p class="p5">
<span>Svjedok- oštećeni K R je u svom iskazu naveo da se kritične prilike kretao svojim motociklom iz pravca A u pravcu T, da se ispred njega nije kretalo nijedno vozilo, te da je primjetio jedno vozilo koje čeka da se uključi sa sporednog puta koji vodi ka naselju „M“, ali obzirom da ima prednost, odnosno prvenstvo prolaza jer se nalazio na glavnom putu, to je nastavio da se kreće svojom trakom, međutim, kada je bio na nekih 5 metara udaljen od vozila „M“, isto je krenulo da se uključi na glavni put i stalo na njegovu traku, te da nije uspio da zaustavi svoj motocikl, već je udario u zadnji lijevi točak vozila „M“, od kojeg udarca je preletio preko istog i pao na tlo. </span>
</p>
<p class="p5">
<span>Okrivljeni je u svojoj odbrani naveo da se kritične prilike kretao svojim pmv marke „M“ reg.oznaka  iz lokalnog puta za naselje M, te da je imao namjeru da se uključi na magistralni put kako bi nastavio ka B. Obzirom da je bila gužva u saobraćaju, gledao je i  lijevo i desno da vidi može li se uključiti na glavni put, a tada je vozilo koje je dolazilo sa lijeve strane ablendovalo kako bi se on uključio na magistralu. U trenutku kada se polako uključivao sa lokalnog puta primjetio je motocikl sa desne strane vozila koje mu je ablendovalo, a isti je preticao to vozilo, a ne zna kojom brzinom, i kada se okrivljeni sa svojim vozilom uključivao na magistralni put, taj motocikl je udario u zadnji lijevi dio vozila odnosno u zadnji lijevi točak vozila kojim je upravljao.  </span>
</p>
<p class="p5">
<span>Dakle, cijeneći ovakvu odbranu okrivljenog u odnosu na iskaz oštećenog, sud je mišljenja da je odbrana okrivljenog usmjerena na izbjegavanje krivice. Ovo tim prije kad se uzme u obzir da oštećeni ne potvrđuje navode odbrane okrivljenog da je navodno oštećeni obilazio vozilo koje se kretalo ispred istog i koje je vozilo okrivljenom amblendovalo i tako mu dalo znak da se uključi na glavni put  iz sporedne ulice, to je za sud nelogična odbrana okrivljenog da bi neko ko se kreće na putu sa pravom prvenstva, propuštao okrivljenog koji se uključivao sa sporednog puta, ovo tim prije kad se uzme u obzir da je oštećeni K na detaljan način opisao kako je došlo do nezgode, navodeći da se ispred njega nije kretalo nijedno vozilo, a koji iskaz je sud prihvatio, ovo tim prije što su njegovi navodi u potpunosti potvrđeni nalazom i mišljenjem vještaka saobraćajne struke koji je naveo da vozač motocikla „T C“, TV  , svojim postupkom nije uticao na nastanak nezgode, jer mu je vozilo skretanjem ulijevo sa sporednog puta sa desne strane ušlo u putanju kretanja.  </span>
</p>
<p class="p5">
<span>Sud je takođe prihvatio i nalaz i mišljenje vještaka medicinske struke dr K N, budući da na ovaj nalaz nije bilo prigovora ni primjedbi, a na osnovu kojeg je utvrđeno da je oštećeni K R zadobio lake tjelesne povrede, bliže opisane u izreci. </span>
</p>
<p class="p4"></p>
<p class="p4">
<span>	Time su se u radnjama okrivljenog ostvarila sva bitna obilježja bića krivičnog djela ugrožavanja javnog saobraćaja iz čl. 339. st. 3. u vezi  st. 1. Krivičnog zakonika, a okrivljeni je postupao suprotno odredbi člana36. st. 2. Zakona  o bezbjednosti saobraćaja na putevima .</span>
</p>
<p class="p4"></p>
<p class="p4">
<span>	Sud je utvrdio da je okrivljeni postupao nehatno, jer je bio svjestan da navedenim postupanjem u saobraćaju može izazvati nezgodu, ali je olako držao da do toga neće doći ili da će je moći spriječiti, to jest u konkretnom slučaju da će izbjeći izvršenje krivičnog djela, da će radnju uključivanja iz sporednog na glavni put bezbjedno izvršiti, a u odnosu na motociklistu koji se kretao putem sa pravom prvenstva prolaza, međutim do nezgode je došlo. </span>
</p>
<p class="p4"></p>
<p class="p4">
<span>	Prilikom odluke o vrsti i visini krivične sankcije sud je imao u vidu da je za ovo krivično djelo u zakoniku propisana novčana kazna ili kazna zatvora do jedne godine. U smislu člana 42. KZ-a sud je na strani okrivljenog kao olakšavajuće okolnosti cijenio to što je porodičan čovjek, otac dvoje mal. djece i što ranije nije osuđivan, koje okolnosti je ujedno cijenio i kao naročito olakšavajuće, dok otežavajućih okolnosti nije bilo. Imajući u vidu navedeno u konkretnom slučaju sud je okrivljenom izrekao uslovnu osudu, kojom mu je utvrdio kaznu zatvora u trajanju od 30 dana i istovremeno odredio da se kazna neće izvršiti ukoliko okrivljeni za vrijeme od jedne godine od dana pravosnažnosti presude ne učini drugo krivično djelo. Sud smatra da je izrečena krivična sankcija adekvatna ličnosti okrivljenog, težini učinjenog krivičnog djela i okolnostima pod kojima je djelo učinjeno, te da će se njome u dovoljnoj mjeri uticati na okrivljenog, da ubuduće ne vrše krivična djela.</span>
</p>
<p class="p4"></p>
<p class="p5">
<span>Imajući u vidu naprijed navedeno te primjenom odredbi čl. 3, 5, 8, 13, 16, 36, 42, 52, 53 i 54 KZ-a i čl. 368. i 374. ZKP-a, odlučeno je kao u izreci. </span>
</p>
<p class="p5"></p>
<p class="p5">
<span>Sud je obavezao okrivljenog da na ime sudskog paušala uplati iznos od 50,00 eura, i na ime troškova krivičnog postupka iznos od 236,50 eura i to na ime vještačenja po vještaku saobraćajne struke, u korist budžeta Crne Gore, na žiro račun broj 832-16-52 u roku od mjesec dana od dana pravosnažnosti presude i dokaz o uplati dostaviti ovom sudu s pozivom na broj K. 484/12/12.</span>
</p>
<p class="p5">
<span>Oštećeni K R je sa imovinsko pravnim zahtjevom upućen na parnicu, shodno čl. 236. stav 3. ZKP-a, budući da isti do oknčanja krivičnog postupka nije određeno postavio svoj zahtjev niti posnio dokaze. </span>
</p>
<p class="p5"></p>
<p class="p5">
<span>Na prednjim razlozima sud je zasnovao svoju odluku.</span>
</p>
<p class="p4"></p>
<p class="p6">
<span>OSNOVNI SUD U KOTORU</span>
</p>
<p class="p6">
<span>Dana 30.05.2013. godine</span>
</p>
<p class="p6"></p>
<p class="p6"></p>
<p class="p7">
<span>      Zapisničar						        Sudija</span>
</p>
<p class="p7">
<span>Ana-Marija Petković						Momirka Marović</span>
</p>
<p class="p4"></p>
<p class="p4"></p>
<p class="p5">
<span>Pravna pouka: Protiv ove presude ima se pravo žalbe u roku od 8 dana od dana prijema iste, Višem sudu u Podgorici, a preko ovog suda. </span>
</p>
<p class="p5"></p>
<p class="p5"></p>
<p class="p5"></p>
<p class="p4"></p>
<p class="p4">
<span>	</span>
</p>
<p class="p5"></p>
<p class="p5"></p>
<p class="p5"></p>
<p class="p5">
<span> </span>
</p>
<p class="p5"></p>
<p class="p4">
<span> </span>
</p>
<p class="p4"></p>
<p class="p1"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt}
.span2{;font-size:14pt;font-family:'Arial Narrow';font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p style="text-align:right">
<span class="span1">K.br.389/13</span>
</p>
<p style="text-align:center;">
<span class="span2"></span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">OSNOVNI SUD U PODGORICI,po sudiji Đuković Goranu,uz učešće namještenika suda Maraš Ane,kao zapisničara,u krivičnom predmetu protiv okrivljenih K. D. i Lj. D. iz P.,zbog krivičnog djela krađa iz čl. 239.st.1 u vezi čl. 23 Krivičnog zakonika,odlučujući po optužnom predlogu Osnovnog državnog tužioca Kt.br. 422/13 od 16.aprila 2013 godine,koji je zastupala zamjenica Osnovnog državnog tužioca I. Đ. D.,nakon glavnog,javnog pretresa održanog dana 28.02.2014 godine u prisustvu stranaka, donio je i istog dana javno objavio</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">PRESUDU</span>
</p>
<p>
<span class="span1">Okrivljeni:</span>
</p>
<p>&nbsp;</p>
<p>
<span class="span1">1. K. D., sa JMBG: ... od oca N. i majke S., rođene M., rođen ... godine u P., sa prebivalištem u P., ul. I. G. K. br...., crnogorski državljanin, govori crnogorskim jezikom, nezaposlen, oženjen, otac četvoro maloljetne djece, pismen, sa završenom srednjom školom, lošeg  imovnog stanja, osuđivan presudom Višeg suda u Podgorici K.br.69/94 od 10.01.1996 godine zbog krivičnog djela iz čl. 146.st.1 KZRCG u vezi čl. 19 KZSRJ na kaznu zatvora u trajanju od 1 (jedne) godine i 6 (šest) mjeseci, presudom Osnovnog suda u Podgorici K.br.00/5556 od 08.12.2003 godine zbog krivičnog djela iz čl. 145.st.1 KZRCG  u sticaju sa krivičnim djelom iz čl. 150.st.1 KZRCG na kaznu zatvora u trajanju od 1 (jedne) godine i 5 (pet) mjeseci, presudom Osnovnog suda u Podgorici K.br.06/1558 od 02.02.2010 godine zbog krivičnog djela iz čl. 239.st.1 KZ-a na kaznu zatvora u trajanju od 45 dana, presudom Osnovnog suda na Cetinju K.br. 138/10 od 25.01.2011 godine zbog krivičnog djela iz čl. 244 .st.1 KZ-a na kaznu zatvora u trajanju od 3 (tri) mjeseca, presudom Osnovnog suda u Kotoru K.br. 755/09 od 18.11.2010 godine zbog krivičnog djela iz čl. 244.st.1 KZ-a u sticaju sa krivičnim krivičnim djelom iz čl. 256.st.2 u vezi st.1 KZ-a na kaznu zatvora u trajanju od 6 (šest) mjeseci, presudom Osnovnog suda u Podgorici K.br.11/598 od 31.01.2012 godine zbog krivičnog djela prevara iz čl. 244.st.1 u vezi čl. 49 KZ-a na kaznu zatvora u trajanju od 6 (šest) mjeseci i presudom Osnovnog suda u Podgorici K.br.529/10 od 26.04.2012 godine zbog krivičnog djela iz čl. 412.st.2 KZ-a na kaznu zatvora u trajanju od 30 (trideset) dana,</span>
</p>
<p>&nbsp;</p>
<p>
<span class="span1">2. Lj. D., od oca V. i majke R., rođene P., rođen ... godine u P., sa prebivalištem u P., ... P. ..., crnogorski državljanin, govori crnogorskim jezikom, po zanimanju automehaničar, oženjen, otac jednog maloljetnog djeteta, neosuđivan,</span>
</p>
<p>&nbsp;</p>
<p style="text-align:center;">
<span class="span1">Krivi su</span>
</p>
<p>
<span class="span1">Zato što su:</span>
</p>
<p>&nbsp;</p>
<p>
<span class="span1">Dana 30.03.2013 godine,oko 19,30 sati u P.,u mjestu C.,svjesni svog djela čije su izvršenje htjeli znajući da je njihovo djelo zabranjeno,dogovorno i zajedno, tuđu pokretnu stvar oduzeli drugom u namjeri da njenim prisvajanjem sebi pribave protivpravnu imovinsku korist, na način što je okrivljeni K. D. oduzeo 20 komada  željeznih šipki dužine 2,20 metara i 39 komada željeznih šipki dužine 1,80 metara, ukupne vrijednosti 181,89 eura u vlasništvu M. O. koje stvari su se nalazile u kontejneru za </span><span class="span1">skelu, zatim ih utovario u svoje vozilo „O.“, za koje vrijeme mu je okrivljeni Lj. D. čuvao stražu,u kojem trenutku su lišeni slobode od strane policije,</span>
</p>
<p>&nbsp;</p>
<p>
<span class="span1">-čime su kao saizvršioci izvršili krivično djelo krađa iz čl. 239.st.1 u vezi čl. 23.st.2 Krivičnog zakonika Crne Gore,</span>
</p>
<p>&nbsp;</p>
<p>
<span class="span1">Pa  sud okrivljenog K. D., primjenom citiranih zakonskih propisa i čl. 3,4,5,13,15,32,36,42 i 51 Krivičnog zakonika Crne Gore i čl. 226,229 i 374 Zakonika o krivičnom postupku</span>
</p>
<p>&nbsp;</p>
<p style="text-align:center;">
<span class="span1">OSUĐUJE</span>
</p>
<p>&nbsp;</p>
<p>
<span class="span1">Na kaznu zatvora u trajanju od 6 (šest) mjeseci, u koju kaznu mu se uračunava vrijeme provedeno na zadržavanju pred Upravom policije PJ Podgorica od 30.03.2013 godine od 23,00 časa, pa do 31.03.2013 godine do 09,35 časova.</span>
</p>
<p>&nbsp;</p>
<p>
<span class="span1">Zatim, sud okrivljenom Lj. D., primjenom citiranih Zakonskih propisa i čl. 52,53 i 54 Krivičnog zakonika,izriče</span>
</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">Kojom mu pretodno utvrđuje kaznu zatvora u trajanju od 3(tri)mjeseca i istovremeno određuje da se utvrđena kazna neće izvršiti ukoliko okrivljeni u roku od 2(dvije)godine po pravosnažnosti presude ne izvrši novo krivično djelo.</span>
</p>
<p>&nbsp;</p>
<p>
<span class="span1">Ukoliko dođe do opoziva uslovne osude za ovog okrivljenog,sud će istom u kaznu zatvora uračunati vrijeme provedeno na zadržavaju u Upravi policije PJ Podgorica od 30.03.2013 godine od 23,00 časa do 31.03.2013 godine do 10,05 časova.</span>
</p>
<p>&nbsp;</p>
<p>
<span class="span1">Obavezuju se okrivljeni da slodarno ovom sudu na ime troškova postupka uplate novačni iznos od 60,50 eura,kao i po 30,00 eura na ime paušala,u roku od 15 dana po pravosnažnosti presude,pod prijetnjom prinudnog izvršenja.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">Obrazloženje</span>
</p>
<p>&nbsp;</p>
<p>
<span class="span1">Optužnim predlogom Osnovnog državnog tužioca Kt.br. 422/13  od 16.aprila 2013 godine, okrivljenim K. D. i Lj. M. stavljeno je na teret krivično djelo krađa u saizvršilačkom odnosu iz čl. 239.st.1 u vezi čl. 23 Krivičnog zakonika. U završnoj riječi,zastupnica optužbe ostala je pri optužnom aktu, pa je predložila  sudu da okrivljene oglasi krivim i kazni po zakonu.</span>
</p>
<p>&nbsp;</p>
<p>
<span class="span1">Oštećeni M. O., u završnoj riječi pridružio se krivičnom gonjunju protiv okrivljenih,ali nije postavio imovinskopravni zahtjev.</span>
</p>
<p>&nbsp;</p>
<p>
<span class="span1">Na glavnom pretresu,okrivljeni su iskoristili svoje zakonsko pravo i branili  se ćutanjem,dok se okrivljeni Lj. D. i u prethodnom postupku branio –ćutanjem.</span>
</p>
<p>&nbsp;</p>
<p>
<span class="span1">Sud je na glavnom pretresu pročitao iskaz okrivljenog K. D. iz prethodnog postupka,u kome je ovaj okrivljeni, u bitnom istakao da Lj. D. poznaje oko petnaest godina. Kritičnog dana,oko 18,00 časova pozvao je Lj. na njegov mobilni telefon i tom prilikom se dogovorili da dođe po istog kod benzinske pumpe „E. p.“,koja se nalazi prema podvožnjaku za naselje Masline.Nadalje,vozilom „O. k.“ crvene boje,koje je koristio pet do šest dana došao je za Lj., a zatim su se odvezli prema G., gdje je namjeravao da se nađe sa  poznanikom K. I., a koji drži auto-otpad u tom naselju. Sa K. je zamjenio automobil,pa je od istog uzeo automobil marke „O. k.“ bijele boje reg oz. HN AR ....Kada je zamjenio vozilo,zajedno sa Lj. D. krenuo je ka P.. Nadalje,pored jednog objekta u naselju C., u blizini </span><span class="span1">magistralnog puta, primjetio je veću količnu metalnih šipki od građevinskih skela. Zaustavio je vozilo i rekao Lj. da izađe i da se udalji, dok utavari šipke u automobil. Pojasnio je,da je primjetio predmetne šipke na raskrsnici magistralnog puta G. – P. sa selom S., sa lijeve strane i firmom „K.“, gledano sa desne strane iz pravca G.. Mjesto gdje je uočio šipke, daleko je najviše 3 m od magistralnog puta,a taj prostor nije bio obezbjeđen bilo čim,odnosno nije bio ograđen. Da je, jedan dio šipki bio nasložen, a drugi ostavljen na gomili,a da od ukupnog broja oko 300 komada uzeo 59. Nadalje da su se šipke nalazile u blizini nekog objekta,a da je po izgledu objekta stekao utisak da je to nekada bio kafić. Pojasnio je, da je vozilo parkirao odmah pored objekta. Da je Lj. kazao da se udalji, što je ovaj i učinio,pa se udaljio prema zgradi „K.“ na oko 15 metara. Kada je Lj. kazao da će da utovari šipke isti je odgovorio „Nemoj to da radiš“. Pošto je počeo sa utovaranjem šipki u vozilo,Lj. se vratio sa pozicije gdje je stajao pored „K.“ i prišao je vozilu. Kada je završio sa utovarom predmetnih šipki, došlo je vozilo policije, iz kojeg su izašla dva službenika, koji su pitali šta to rade i odakle su te šipke, na što je odgovorio da ih je on uzeo. Nadalje, službenici policije su oduzeli navedene šipke i izdali potvrdu o oduzimanju stvari koju je potpisao. Napomenuo je, da je uživalac opojne droge-heroina.</span>
</p>
<p>&nbsp;</p>
<p>
<span class="span1">Završne riječi okrivljenih su izostale.</span>
</p>
<p>&nbsp;</p>
<p>
<span class="span1">Sud je u dokaznom postupku saslušao svjedoka-oštećenog M. O., uz saglasnost zastupnika optužbe, pročitao je iskaze svjedoka Đ. M. sa zapisnika u prethodnom postupku, pred Osnovnim državnim tužilaštvom Kt.br.422/13 od 11.04.2013 godine, pročitao je iskaz svjedoka B. N. sa zapisinika pred Osnovnim državnim tužilaštvom Kt.br.422/13 od 11.04.2013 godine,pročitao je potvrdu UPPJ Podgorica o privremeno oduzetim predmetima od K. D. od 30.03.2013 godine, pročitao je potvrdu UPPJ Podgorica o vraćanju privremeno oduzetih predmeta M. O. od 30.03.2013 godine, pročitao je nalaz i mišljenje sudskog vještaka komercijalne struke Đ. D. od 06.04.2013 godine, pročitao je izvod iz KE za okrivljenog K. D. izdat od UPPJ Podgorica broj 29-245/13-8024/2-1329 od 30.04.2013 godine i pročitao je izvod iz KE za okrivljenog Lj. D. izdat od UPPJ Podgorica broj 29-245/13-8023/2-1330 od 30.04.2013 godine.</span>
</p>
<p>&nbsp;</p>
<p>
<span class="span1">Ocjenom navoda optužbe i odbrane okrivljenog  K. D. u prethodnom postupku,kako pojedinačno,tako u međusobnoj povezanosti,sud je utvrdio da su okrivljeni kao saizvršioci izvršili krivično djelo stavljeno im na teret, na način, mjesto i vrijeme kao u izreci presude, pa je sud okrivljene oglasio krivim i izrekao krivične sankcije kao u izreci presude, sve iz sledećih razloga:</span>
</p>
<p>&nbsp;</p>
<p>
<span class="span1">Saslušan na glavnom pretresu svjedok-oštećeni M. O., u bitnom je izjavio da ostaje pri svom iskazu datom u prethodnom postupku,gdje je istakao da je vlasnik fime koja se bavi iznajmljivanjem građevinske opreme,a takođe se bavi ugostiteljstvom i u mjestu C. drži piceriju E.. Kritičnog dana nalazio se upravo u navedenoj piceriji,kada je kroz staklo pokucao jedan policajac,koji se preziva B. i koga poznaje od ranije, jer radi u stanici policije u M..Tom prilikom B. je kazao da su on i kolega na dvadeset metara od picerije,pored vozila „O. „zatekli dva lica kod kojih su pronađene neke metalne šipke. Do navedenog mjesta pošli su zajedno ,pa je primjetio vozilo „O.“, i dva lica koje je obezbjeđivao drugi policajac. U prtljažniku navedenog automobila primjetio je veću količinu metalnih šipki ,pa je iste prepoznao kao šipke sa skela koje iznajmljuje. Inače, šipke su karakteristične i obojene su crvenom i plavom bojom i okruglog profila od 25 ili 28 mm. Policajci su prebrojali 59 šipki koje su zatečene u prtljažniku vozila „O.“.</span>
</p>
<p>&nbsp;</p>
<p>
<span class="span1">Na glavnom pretresu, oštećeni je pojasnio da su se predmetne željezne šipke nalazile u kontejneru za skelu. Da je to poseban kontejner koji se upotrebljava za skladištenje skele i da se nalazio ispred poslovnog objekta u mjestu C.. Da objekat iznajmljuje od B. R..Nadalje,da se  kontejner nalazio u neposrednoj blizini objekta, na oko dva metra od istog.</span>
</p>
<p>&nbsp;</p>
<p>
<span class="span1">Iz iskaza svjedoka Đ. M. datog u prethodnom postupku,proizilazi da radi u Filijali policije u Z. i da je kritičnog dana sa kolegom B. preuzeo smjenu oko 19,00 časova.Oko 19,30 čsova ,službenim vozilom kretali su se kružnim tokom koji vodi prema A. i na nekih 10 metara, nakon skretanja za </span><span class="span1">mjesto „Kuće R.“,primjetio je odmah pored asvalta sa desne strane parkiran automobil marke „O.“ bijele boje,na kome je bila podignuta hauba, a iz prtljažnika automobila virile su neke šipke. Tu su se zaustavili,pa je primjetio jednog čovjeka sa glavom spuštenom u haubu automobila.Navedenu osobu su pitali šta radi,našto je isti kazao da se atomobil pokvario, da je tu sa drugom  i da idu na otpad kako bi prodali šipke, koje su iz kuće njegovog druga.U tom trenutku iz pravca terase obližnjeg objekta,izašlo je lice  koje su legitimisali kao K. D..Zatim su legitimisali i drugo lice i utvrdili da se radi o Lj. D..Nadalje,prostor  gdje su zatekli navedena lica nije ograđen,da se sastoji od objekta ,ispred kojeg su bile nasložene skele i šipke,  te parkirane radne mašine.Zatim je na lice mjesta po pozivu B. došao vlasnik objekta koji je prepoznao šipke,koje su oduzeli uz potvrdu o oduzetim predmetima, koju je potpisao K. D..</span>
</p>
<p>&nbsp;</p>
<p>
<span class="span1">Saslušan u prethodnom postupku  svjedok B. N.,u bitnom je posvjedočio da obavlja posao patrolnog policajca u reonu Z..Da je kritične večeri ,oko 19,30 časova sa kolegom Đ. obilazio reon,pa su na sketanju prema mjestu kuće R.,neposredno pored asvaltnog puta primjetili parkiran automobil marke „O.“ bijele boje.Prije nego što su se zaustavili,primjetili su jedno lice muškog pola,koje sa baterijskom lampom,sa glavom spuštenom ispod haube nešto gledalo.Zaustvili su automobil i pitali navedeno lice ,ša radi, našto je isti kazao da mu se pokvario automobil. Sa kolegom je pošao i pogledao zadnji dio automobila marke „O.“ ,pa su vidjeli blago otvoren poklopac prtljažnika iz koga su virile neke šipke. Zatim je iz pravca obližnjeg objekta vidio kratanje i drugog lica,koga su identifikovali kao K. D.,dok su identifikovali i lice koje je gledalo u haubu „O.“,kao Lj. D.. Lj. je kazao da su te šipke vlasništvo njegovog druga K. i da se on tu slučajno našao.Zatim je pošao do picerije „E.“ kako bi pozvao vlasnika koga je od ranije poznavao, i koji je došao na lice mjesta,a koji je prepoznao šipke koje su virile iz prtljažnika „O.“ i decidno tvrdio da su to šipke sa njegovih skela.Nadalje, navedena lica su priveli i izdali potvrdu o privremeno oduzetim predmetima.</span>
</p>
<p>&nbsp;</p>
<p>
<span class="span1">Iz potvrde UP PJ Podgorica-Ekspoziture za javni red i mir od 30.03.2013 godine, proizilazi da su ovlašćeni službenici UP PJ Podgorica istog dana od lica K. D. privremeno oduzeli 59 metalnih cijevi-šipki za građevinsku skelu.</span>
</p>
<p>&nbsp;</p>
<p>
<span class="span1">Iz potvrde UP PJ PodgorIca - Ekspoziture za javni red i mir od od 30.30.2013 godine, proizilazi da su ovlašćeni službenici PJ Podgorica, istog dana, licu M. O. privremeno vratili 59 metalnih šipki-cijevi za građevinsku skelu.</span>
</p>
<p>&nbsp;</p>
<p>
<span class="span1">Iz nalaza i mišljenja vještaka komercijalne struke Đ. D. od 06.04.2013 godine, proizilazi da je procjenjena vrijednost predmetnih stvari na dan odigravanja kritičnog događaja: željezne šipke za građevinsku skelu dužine 2,20 m, okruglog profila 25 mm, 20 komada (u upotrebi 4 godine), kupoprodajna cijena 1m..1,81 euro x 2,20x20=79,64 eura,sa stopom amortizacije od 12%,pa je procjenjena vrijednost 70,08 eura. Željezne šipke za građevinsku skelu dužine 1,80 m, okruglog profila 25 mm,30 komda(u upotrebi do 4 godine),kup.cijena 1m...1,81 euro x1,80x39=127,06 eura(stopa amortizacije 12%),procjenjene vrijednost 111,81 eura. Nadalje,da ukupno procjenjena vrijednost protivpravno oduzetih i prisvojenih pokretnih stvari –željeznih šipki za skelu na dan odigravanja događaja iznosi 181,89 eura.</span>
</p>
<p>&nbsp;</p>
<p>
<span class="span1">Iz citiranog izvoda iz KE za okrivljenog K. D.,izdatog od UPPJ Podgorica  30.04.2013 godine,proizilazi da je isti osuđivan,kao u izreci presude.</span>
</p>
<p>&nbsp;</p>
<p>
<span class="span1">Iz citiranog izvoda iz KE za okrivljenog Lj. D.,izdatog od UPPJ Podgorica 30.04.2013 godine,proizilazi da isti ne prolazi kroz Kaznenu evidenciju navedene PJ.</span>
</p>
<p>&nbsp;</p>
<p>
<span class="span1">Okrivljeni K. D., iznoseći odbranu u prethodnom postupku nije sporio da je predmetne želljezne šipke, kako kaže uzeo ispred jednog objekta u mjesetu C., a da je zatim, iste smjestio u prtljažnik automobila marke „O. k.“ bijele boje,u kom trenutku su naišli službenici UP koji su predemetne šipke oduzeli o čemu su izdali i potvrdu o privremeno oduzetim predmetima, koju je potpisao.Ovaj dio odbrane okrivljenog K.a, sud cijeni kao istinit i isti je osnažen prvenstveno potvrdom UPPJ </span><span class="span1">Podgorica od 30.04.2013 godine o privremeno oduzetim predmetima, iz čije sadržine koju sud cijeni kao vjerodostojnu je utvrđeno, da su ovlašćeni službenici UPPJ Podgorica od lica K. D. oduzeli 59 metalnih cijevi-šipki za građevinsku skelu. Međutim, dalje ovaj okrivljeni u prethodnom postupku pojašnjava, da je objekat ispred koga su se nalazile metalne šipke,po njegovom zaključku, nekada bio neki kafić, pa iz konstalacije ovog djela odbrane može se zaključiti da okrivljeni pledira da je mislio da navedene metalne šipke nijesu ničije vlasništvo,jer potencira da je iste otuđio ispred objekta koji je nekada bio kafić.Ovaj dio njegove odbrane sud cijeni kao neistinit. Naime,objekat ispred koga su se nalazile metalne šipke (u kontejneru) na oko dva metra je poslovni objekat, koji oštećeni M. O. iznajmljuje pod zakup o čemu se saslušan na glavnom pretresu decidno izjasnio oštećeni M. čiji iskaz sud cijeni kao istinit, a koji je  potvrđen iskazima svjedoka Đ. M. i B. N.. Dakle, iz iskaza oštećenog jasno se može utvrditi da je okrivljeni K. znao da predmetne šipke imaju vlasnika, jer su se nalazile u kontejneru za skelu, uredno poređane po veličini o čemu se određeno izasnio oštećeni saslušan na glavnom pretresu. Nadalje,iz odbrane okrivljenog K., proizilazi da se istog dana, a prije nego što je pošao u G. čuo sa drugom - ovdje okrivljenim Lj. D. koga je po dogovoru pokupio kod podvožnjaka u naseju M.,a da su zatim automobilom marke „O.“, crvene boje zajedno pošli u G., gdje je sa drugom K. zamjenio ovaj automobil za automobil „O. k.„ bijele boje, kojim su krenuli za P.,kada je pored jednog objekta primjetio metalne šipke,pa je stao i okrivljenom Lj. kazao da se odmakne, što je ovaj i učinio i odmakao se 15 metara od automobila,a nedugo zatim vratio do prednjeg djela automobila. Da mu je Lj. čak kazao da ne uzima navedene metalne šipke. Dakle,u odbrani u prethodnom postupku okrivljni K. ističe da okrivljeni Lj. nije kao saizvršilac učestvovao u radnji izvršenja predmetnog krivičnog djela. I ovaj dio odbrane okrivljenog Konstadinovića sud cijeni kao neistinit,a prvenstveno je upravljen da svom drugu koga poznaje 15 godina pomogne u cilju izbjegavanja krivice. Naime,za sud je neprihvatljivo i nelogično da je okrivljeni Lj. samo nijemi posmatrač odigravanja predmetnog događaja. A da to nije, upravo potvrđuju saglasni iskazi svjedoka  Đ. M. i B. N. koje sud cijeni kao istinite, i koji su se određeno izjasnili da su okrivljenog Lj. D. zatekli iznad haube vozila „O.“ i da im je, nakon što su u prtljažniku ugledali metalne šipke ovaj kazao, da su to šipke vlasništvo njegovog druga K., pa je sasvim jasno da je i ovaj okrivljeni izvršio krivično djelo, kao saizvršilac, odnosno drugom radnjom bitno doprinio izvršenju djela, kojeg je bio svjestan i kao vlastitog i kao zajedničkog sa okrivljenim K., kome je čuvao stražu. Istina, uloga ovog okrivljenog je utvrđena na osnovu posrednih dokaza, budući da je sam okrivljeni Konstadinović u prethodnom postupku istakao da je, on predmetne šipke ubacio u navedeni automobil, a imajući u vidu iskaze svjedoka Đ. i B.,sasvim je jasno da je okrivljeni Lj. kritičnom prilikom čuvao stražu svom drugu-ovdje okrivljenom K.. Naime, ovakav zaključak sud je izveo na osnovu posrednih dokaza,koji predstavljaju zatvoren krug i koji isključuju svaku drugu mogućnost, osim da je upravo okrivljeni Lj. kritičnom prilikom čuvao stražu okrivljenom K., odnosno drugom radnjom sa umišljajem bitno doprinio izvršenju krivičnog djela, budući da su se predmetne šipke nalazile na dva do tri metra u  ispred poslovnog objekta.</span>
</p>
<p>&nbsp;</p>
<p>
<span class="span1">Ovdje valja istaći da se okrivljeni Lj. tokom čitavog postupka branio ćutanjem, dok je tu blagodet ZKP-a okrivljeni K. koristio na glavnom pretresu. Nadalje, okrivljeni K. je u prethodnom postupku istakao da je konzument droge. Međutim, na glavnom pretresu, sud nije imao prilike da upita ovog okrivljenog gdje se liječio, a sve da je to saznao, sud nije mogao izvršiti vještačenje po vještaku psihijatru, jer nije dovoljno da vještak pregleda medicinsku dokumentaciju okrivljenog, već je za nalaz potrebno da obavi intervju sa okrivljenim, što nije bilo moguće, obzirom da se ovaj okrivljeni na glavnom pretresu branio ćutanjem. No i pored toga, sud imajući u vidu cjelokupno odvijanje događaja nije posumnjao u uračunjivost ovog okrivljenog zbog upotrebe heroina, a osim toga uračunjivost je pravno pitanje, pa sud nalazi, (imajući u vidu odigravanje događaja - gore analizirano) da je okrivljeni K., i pored toga što je konzument narkotika u vijeme izvršenja krivičnog djela bio uračunjiv.</span>
</p>
<p>&nbsp;</p>
<p>
<span class="span1">Procjenjenu vrijednost protivpravno oduzetih pokretnih stvari na dan izvršenja krivičnog djela, sud je utvrdio iz nalaza i mišljenja vještaka komercijalne struke Đ. D.. Nalaz i mišljenje vještaka komercijalne struke, sud je cijenio kao jasan, stručan i objektivan.</span>
</p>
<p>&nbsp;</p>
<p>
<span class="span1">Pravno kvalifikujući utvrđeno činjenično stanje, sud je utvrdio da su okrivljeni, postupajući na način kao u izreci presude, ostvarili sva bitna obilježja bića krivičnog djela krađa iz čl. 239.st.1 u vezi čl. 23.st.2 Krivičnog zakonika.</span>
</p>
<p>&nbsp;</p>
<p>
<span class="span1">Okrivljeni su zajednički učestvovali u izvršenju krivičnog djela, na način opisan isprekom presude, htjeli su djelo kao sopostveno i kao zajedničko, pa su u izvršenju istog postupali kao saizvršioci, jer su zato ispunjeni uslovi iz čl. 23.st.2 Krivičnog zakonika.</span>
</p>
<p>&nbsp;</p>
<p>
<span class="span1">Okrivljeni su bili svjesni krivičnog djela i htjeli su njegovo izvršenje, pa su postupali sa oblikom vinosti koji se definiše kao direktan umišljaj, koji je sud kao i namjeru utvrdio iz dokaza provedenih na glavnom pretresu kojima je poklonio vjeru.</span>
</p>
<p>&nbsp;</p>
<p>
<span class="span1">Prilikom izbora vrste i visine krivične sankcije, sud je cijenio sve okolnosti iz čl. 42 Krivičnog zakonika koje utiču da kazna bude manja ili veća, pa je kao otežavajuću okolnost na strani okrivljenog K. D. cijenio raniju osuđivanost, koji je utvrdio iz citiranog izvoda iz KE iz koga je utvrdio, da je ovaj okrivljeni specijalni povratnik u izvršenju krivičnih djela protiv imovine, dok je na strani olakšavajućih okolnosti za istog cijenio: porodične prilike, odnosno da je otac četvoro maloljetne djece kao i loše imovno stanje. Na strani okrivljenog Lj. D. otežavajućih okolnosti nije bilo, dok je kao olakšavajuće sud cijenio: porodične prilike da je oženjen i otac jednog maloljetnog djeteta kao i loše imovno stanje, pa je imajući u vidu navedene okolnosti, sud je okrivljenog K. D. osudio na kaznu zatvora u trajanju od šest mjeseci u koju mu je osnovom odredbe čl. 51.st.1 KZ-a uračunao vrijeme provedeno na zadržavanju pred Upravom policije kao u izreci presude. Ovakva kazna za okrivljenog K. D. je, po stanovištu suda, pravedan balans između zahtjeva za individualizacijom kazne i svrhe kažnjavanja iz čl. 32.st.2 KZCG, i istom se osim svrhe kažnjavanja ima ostvariti i svrha izricanja krivičnih sankcija iz čl. 4.st.2 Krivičnog zakonika Crne Gore. Imajući u vidu da na strani okrivljenog Lj. D. nema otežavajućih okolnosti, a imajući u vidu gore navedene olakšavajuće okolnosti, sud je ovom okrivljenom izrekao uslovnu osudu kojom mu je prethodno utvrdio kaznu zatvora u trajanju od tri mjeseca sa rokom probacije od dvije godine,u uvjerenju suda, da radi krivično prave zaštite nije nužno da ovaj okrivljeni prethodno utvrđenu kaznu zatvora i efektivno izdržava, već da se i uz prijetnju kaznom uz dovoljno dug rok provjeravanja može ostvariti svrha uslovne osude iz čl. 52.st.2 Krivičnog zakonike Crne Gore, u okviru opšte svrhe propisivanja i izricanja krivičnih sankcija iz čl. 4.st.2 KZCG.</span>
</p>
<p>&nbsp;</p>
<p>
<span class="span1">Odluku o troškovima postupka, sud je temeljio na osnovu čl. 229.st.1 ZKP-a, pa je obavezao okrivljene da ovom sudu (solidarno) na ime troškova postupka uplate novčani iznos od 60,50 eura. Troškovi postupka se odnose na ime nagrade vještaku komercijalne struke. Visinu paušala kao u izreci presude, sud je odmjerio: shodno imovnom stanju okrivljenih, dužini trajanja i složenosti krivičnog postupka. </span>
</p>
<p>&nbsp;</p>
<p>
<span class="span1">Imajući u vidu navedeno, primjenom citiranih Zakonskih propisa, odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U PODGORICI</span>
</p>
<p style="text-align:center;">
<span class="span1">Dana 28.02.2014 godine</span>
</p>
<p>&nbsp;</p>
<p style="text-align:right">
<span class="span1">SUDIJA</span>
</p>
<p style="text-align:right">
<span class="span1">Đuković Goran s.r.</span>
</p>
<p>&nbsp;</p>
<p>
<span class="span1">PRAVNA POUKA:</span>
</p>
<p>
<span class="span1">Protiv ove presude može se izjaviti žalba u roku</span>
</p>
<p>
<span class="span1">od 8 dana od dana prijema pismenog otpravka, </span>
</p>
<p>
<span class="span1">Višem sudu u Podgorici a preko ovog suda.</span>
</p>
<p>&nbsp;</p>
<p>
<span class="span1">Z.T.O. Maraš Ana</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
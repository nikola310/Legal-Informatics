<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.0in 0.62430555in 1.25in;}
.s1{font-family:Arial;}
.p1{margin-left:-0.25in;text-align:end;hyphenate:auto;font-family:Times New Roman;font-size:12pt;}
.p2{margin-left:-0.25in;text-align:end;hyphenate:auto;font-family:Arial;font-size:12pt;}
.p3{margin-left:-0.25in;text-align:center;hyphenate:auto;font-family:Arial;font-size:12pt;}
.p4{margin-left:-0.25in;text-align:justify;hyphenate:auto;font-family:Arial;font-size:12pt;}
.p5{margin-left:-0.25in;text-align:start;hyphenate:auto;font-family:Arial;font-size:12pt;}
.p6{margin-left:-0.25in;margin-right:-6.9444446E-4in;text-align:justify;hyphenate:auto;font-family:Arial;font-size:12pt;}
.p7{margin-left:-0.375in;margin-right:-0.25in;text-align:start;hyphenate:auto;font-family:Arial;font-size:12pt;}
.p8{text-align:start;hyphenate:auto;font-family:Arial;font-size:12pt;}
.p9{text-align:justify;hyphenate:auto;font-family:Arial;font-size:12pt;}
.p10{text-align:start;hyphenate:auto;font-family:Times New Roman;font-size:12pt;}
</style>
<meta content="dragisa.baletic" name="author">
</head>
<body class="b1 b2">
<p class="p1">
<span class="s1">K.br.12/706</span>
</p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p3">
<span>U IME CRNE GORE</span>
</p>
<p class="p4"></p>
<p class="p4"></p>
<p class="p4"></p>
<p class="p4">
<span>OSNOVNI SUD U PODGORICI, prvostepeni krivični, po sudiji Larisi Mujušković Stamatović, uz učešće Radetić Lidije kao zapisničara, u krivičnom postupku protiv okrivljenih Lj. I. i P. B., oboje iz P., zbog krivičnog djela lažno prijavljivanje iz člana 388 st. 2 Krivičnog zakonika, odlučujući o optužnom predlogu ODT Podgorica Kt.br.1232/11 od 12.06.2012. godine, koga je na glavnom pretresu zastupala Popović Nađa, savjetnik kod ODT-a Podgorica, nakon glavnog i javnog pretresa održanog dana 06.03.2013. godine u prisustvu stranaka, donio je, a dana 07.03.2013. godine i javno objavio</span>
</p>
<p class="p4"></p>
<p class="p4"></p>
<p class="p3">
<span>PRESUDU</span>
</p>
<p class="p5"></p>
<p class="p5">
<span>Okrivljeni:</span>
</p>
<p class="p5"></p>
<p class="p4">
<span>LJ. I., od oca D. i majke V., rođene M., rođena ... godine u P., sa prebivalištem u Podgorici – ulica ..., student vizuelne umjetnosti, pismena, neudata, bez djece, srednjeg imovnog stanja, ranije neosuđivana</span>
</p>
<p class="p4"></p>
<p class="p4">
<span>P. B., od oca S. i majke M., rođene Ž., rođen ... godine u P., gdje mu je i prebivalište – ulica ... , završio srednju mašinsku školu, po zanimanju muzičar, pismen, neoženjen, bez djece, nezaposlen, lošeg imovnog stanja, ranije neosuđivan</span>
</p>
<p class="p4"></p>
<p class="p4"></p>
<p class="p3">
<span>K R I V I   S U</span>
</p>
<p class="p3"></p>
<p class="p3"></p>
<p class="p5">
<span>Zato što su:</span>
</p>
<p class="p5"></p>
<p class="p4">
<span>Dana 08.08.2011. godine u Podgorici, svjesni svog djela čije izvršenje su htjeli, znajući da je isto zabranjeno, prijavili S. S. da je izvršio krivično djelo omogućavanje uživanja opojnih droga iz člana 301 Krivičnog zakonika, za koje se goni po službenoj dužnosti, iako su znali da nije učinilac tog krivičnog djela, na način što su na zapisnicima o obavještenju prikupljenom od građana, sačinjenim pred službenicima Uprave policije PJ Podgorice Ku.br. 739/2011 od 10.08.2011. godine izjavili i to okrivljena Lj. I. da joj je S. S. označenog dana dao da uživa opojnu drogu marihuanu, a okrivljeni P. B. da mu je dao da uživa opojnu drogu marihuanu – „džoint“, čime su izazvali pokretanje krivičnog postupka protiv S. S. jer je protiv istog Rješenjem Osnovnog suda u Podgorici Ki.br. 11/270 od 15.11.2011. godine sprovedena istraga zbog krivičnog djela omogućavanje uživanja opojnih droga iz člana 301 Krivičnog zakonika, da bi prilikom saslušanja kod istražnog sudije na zapisnicima Ki.br. 11/270 od 20.04.2012. godine izjavili da im S. S. nije nikada omogućio da uživabilo koju opojnu drogu</span>
</p>
<p class="p4"></p>
<p class="p4">
<span>      - čime su izvršili krivično djelo lažno prijavljivanje iz člana 388 st. 2 Krivičnog  zakonika</span>
</p>
<p class="p4"></p>
<p class="p4">
<span>Pa im Sud primjenom citiranog zakonskog propisa te članova 3, 4, 5, 13, 15, 36, 42, 52, 53 i 54 Krivičnog zakonika, te čl. 226, 227, 229 i 374 Zakonika o krivičnom postupku izriče</span>
</p>
<p class="p4">
<span>	</span>
</p>
<p class="p3"></p>
<p class="p3">
<span>USLOVNE OSUDE</span>
</p>
<p class="p3"></p>
<p class="p3"></p>
<p class="p4">
<span>Kojom im prethodno utvrdjuje kazne zatvora u trajanju od po 3 (tri) mjeseca i  istovremeno odredjuje da se ista neće izvršiti ako okrivljeni u roku od 1 (jedne) godine po pravnosnažnosti presude ne izvrše novo krivično djelo.</span>
</p>
<p class="p4"></p>
<p class="p4">
<span>Obavezuju se okrivljeni da na ime troškova krivičnog postupka uplate na račun budžetskih sredstava Crne Gore iznos od po 50,00 eura na ime sudskog paušala u roku od 15 dana po pravnosnažnosti presude pod prijetnjom prinudne naplate. </span>
</p>
<p class="p4"></p>
<p class="p4"></p>
<p class="p3">
<span>O b r a z l o ž e n j e</span>
</p>
<p class="p3"></p>
<p class="p3"></p>
<p class="p4">
<span>Optužnim predlogom ODT-a Podgorica Kt.br.1232/11 od 12.06.2012. godine okrivljenima Lj. I. i P. B. stavljeno je na teret da su izvršili krivično djelo lažno prijavljivanje iz člana 388 st. 2 Krivičnog zakonika. Zastupnik optužbe je prije završne riječi precizirala dispozitiv optužnog predloga kao u izreci presude i u završnoj riječi ostala u potpunosti pri ovako izmijenjenom optužnom aktu predlažući Sudu da okrivljene oglasi krivim i osudi po zakonu. </span>
</p>
<p class="p4"></p>
<p class="p4">
<span>Okrivljena Lj. I. je u svojoj odbrani navela da su predmetne večeri u stanicu policije privedeni ona, P. B., S. S. i Đ. T. i da je nju ispitivao inspektor R. Navela je da je to njen prvi susret sa policijom, da je inspektor Rispred nje postavio prazan papir i u par navrata joj je rekao da napiše da joj je S. S. momak, da joj je nekoliko puta davao da uživa drogu, što nije bila istina, jer to S. nije nikada uradio. Dalje je navela da je inspektor bio fin prema njoj, da je rekao da je doživljava kao svoju kćerku, pa je napisala tu izjavu, dok joj je pojedine djelove diktirao inspektor, objašnjavajući joj da to čini zbog njenog nepoznavanja pravne terminologije. Okrivljena je tom prilikom bila preplašena i taj način je napisala nešto što se sviđa inspektoru, pa je kasnije na Sudu ispričala istinu. Pojasnila je da joj je inspektor sugerisao u dijelu gdje su se spominjala imena S. i B. i cijelo vrijeme je on nekako „ciljao “ na S., sa kojim je ona bila u vezi, govoreći joj da se iz aviona vidi da je narkoman. Prije nego što je napisala izjavu nije bila upozorena na prava, niti joj je inspektor pročitao bilo koju zakonsku normu, već joj je dao prazan list papira i rekao joj da daje izjavu u svojstvu građanina. </span>
</p>
<p class="p4"></p>
<p class="p4">
<span>U završnoj riječi je izjavila da nema šta više da izjavi u svojoj odbrani. </span>
</p>
<p class="p5"></p>
<p class="p4">
<span>Okrivljeni P. B. je u svojoj odbrani naveo da su se predmetnog dana kod biblioteke „Karver“ na Ribnici nalazili on, njegov drug S., Đ. T. i Lj. I. kada je u jednom momentu naišla policija i pitala okrivljenog je li pušio, što im je on priznao, tako da su svi odvedeni u policiju. U prostoriji za saslušavanje, gdje se već nalazio S., okrivljenog je ispitivao jedan krupniji, ćelavi inspektor i pitao ga da li mu je S. davao da puši marihuanu. Okrivljeni je tada pognuo glavu i ćutao, a tada je inspektor pitao Strugara da li je okrivljeni toga dana pušio marihuanu, na šta mu je S. odgovorio „Uzeo je jedan dim“. Okrivljeni je tada, a imajući u vidu ranija loša iskustva i vidjevši kako su S. policajci udarali, rekao da on jeste pušio marihuanu i to je napisao na jednom papiru, a inspektor mu je sugerisao šta da napiše. Naveo je da je tada to i potpisao, a potpisao bi i smrtnu kaznu samo da ode iz policije, da bi kasnije na saslušanju kod istražnog sudije rekao istinu - da je zaista pušio marihuanu, ali da je nije dobio od S. </span>
</p>
<p class="p4"></p>
<p class="p4">
<span>U završnoj riječi okrivljeni je ponovio da nije kriv i da se tom prilikom osjećao izmaltretirano od strane policije. </span>
</p>
<p class="p4"></p>
<p class="p4">
<span>Sud je u dokaznom postupku saslušao svjedoka – oštećenog S. S. svjedoke V. M., R. M. i M. M., pročitao zapisnik UP PJ Podgorica Ku.br. 739/2010 od 10.08.2011. godine o obavještenju prikupljenom od građanina Lj. I. i zapisnik UP PJ Podgorica Ku.br. 739/2010 od 10.08.2011. godine o obavještenju prikupljenom od građanina P. B., izvršio uvid u spise Osnovnog suda u Podgorici Ki.br. 11/270, pročitao izvod iz KE na ime okrivljene Lj. I. br. 29-245/12-20186/2-3282 od 16.08.2012. godine i izvod iz KE na ime okrivljenog P. B. br. 29-245/12-20187/2-3284 od 14.08.2012. godine. </span>
</p>
<p class="p4"></p>
<p class="p4">
<span>Svjedok - oštećeni S. S. je u svom iskazu naveo da se predmetnog dana nalazio sa Lj. I., P. B. i Đ. T. kod biblioteke Karver i da je tada ispušio jedan džoint. Tom prilikom on nije nikome davao da puši marihuanu, da mu je P. rekao da je prije toga pušio marihuanu pa je ubrzo došla policija i počela da ga ispituje, a onda su svo četvoro pošli u policiju. Tom prilikom ga je jedan od policajaca udarao otvorenom šakom po licu, verbalno su ga maltretirali i čupali za zulufe, pa su potom uvedeni u jednu prostoriju i počeli su da ih ispituju. Svjedok je tada rekao, kako bi bar pustili djevojke, da je osim njega i B. pušio marihuanu, pa kad su P. uveli i on je na kraju priznao da je pušio marihuanu toga dana. Svjedok – oštećeni je dalje naveo da je izjavu davao inspektoru V. na način što je svjedok pisao, a inspektor mu je diktirao. Naveo je da uopšte ne poznaje pravnu terminologiju, da ne zna da postoji djelo omogućavanje uživanja i da nije siguran kako je inspektor formulisao pitanja, jer je bio preplašen. Nakon što je potpisao izjavu, svjedok je proveo jednu noć u samici, zatim je sledećeg dana saslušan u prisustvu branioca, a onda i kod istražnog sudije i na kraju postupka je donijeta odluka kojom je on oslobođen zbog nedostatka dokaza. </span>
</p>
<p class="p4"></p>
<p class="p4">
<span>U završnoj riječi oštećeni se nije pridružio krivičnom gonjenju i nije postavio imovinsko-pravni zahtjev. </span>
</p>
<p class="p4"></p>
<p class="p4">
<span>Svjedok V. M., službenik Uprave policije, je u svom iskazu naveo da je bio prisutan kada su okrivljene i oštećenog doveli u službene prostorije zbog posjedovanja opojnih droga, a njegov zadatak, kao i kolege R. i M., on je bio da ih saslušaju i sačine zapisnike. Tom prilikom saslušavao S. S. i to tako što je prvo obavio razgovor sa njim na okolnosti konzumiranja i nabavke narkotika, a zatim je njegovu izjavu izdiktirao daktilografu i potom su i on i S. potpisali zapisnik. Prije saslušanja S. je upozoren u skladu sa odredbama ZKP i isti je prije potpisa čuo sadržinu zapisnika. </span>
</p>
<p class="p4"></p>
<p class="p4">
<span>Svjedok R. M., službenik Uprave policije, je u svom iskazu naveo da se sjeća da su u ljeto 2011. godine od strane kolega iz Ekspoziture za javni red i mir u službene prostorije dovedena 4 lica i njegov zadatak je bio da uzme obavještenje od građana. Tom prilikom je uzimao izjavu od P. B. i to na način što je prethodno obavio informativni razgovor i onda mu dao standardni obrazac da napiše tu svoj izjavu na navedene okolnosti, obzirom da tada nijesu imali daktilografa. Prije nego što je P. započeo pisanje, isti je upozoren da davanje lažnog iskaza predstavlja krivično djelo, što je i unijeto u zapisnik i to lice je potom ispisalo svoju izjavu vezano za predmetni događaj. Svjedok se nije mogao izjasniti da li je uzimao izjavu i od Lj. I., ali ako je to tačno i to je sačinjeno u skladu sa pravilima i na opisani način. Prilikom uzimanja obavještenja od strane građana, svjedok ne sugeriše licu šta treba da unese u zapisnik, već jedino ponekad pomogne da se gramatički uobliči ono što to lice kaže prilikom informativnog razgovora, pa to bude i pretočeno u njegovu izjavu. Naveo je da  su u konkretnom slučaju lica iz istog događaja bila u različitim prostorijama. </span>
</p>
<p class="p4"></p>
<p class="p4">
<span>Svjedok M. M., službenik Uprave policije, je u svom iskazu naveo da je on uzimao izjavu Strugar Stefana i da nije prisustvovao saslušanju Lj. I. i P. B. </span>
</p>
<p class="p4"></p>
<p class="p4">
<span>Iz zapisnika UP PJ Podgorica Ku.br. 739/2010 od 10.08.2011. godine o obavještenju prikupljenom od građanina Lj. I., proizilazi da je Lj. I., nakon što je upozorena da davanje lažnog iskaza predstavlja krivično djelo, izjavila da je probala opojnu drogu sa svojim momkom S. S. nekoliko puta, tačnije 3 puta u zadnjih mjesec dana. Navela je da je dana 08.08.2011. godine bila sa S., P. B. i T. Đ. kod knjižare Karver i da su tom prilikom ona, Boban i Stefan konzumirali marihuanu koju je imao Stefan.</span>
</p>
<p class="p4"></p>
<p class="p4">
<span>Iz zapisnika UP PJ Podgorica Ku.br. 739/2010 od 10.08.2011. godine o obavještenju prikupljenom od građanina P. B., proizilazi da je P. B., nakon što je upozoren da davanje lažnog iskaza predstavlja krivično djelo, izjavio da povremeno konzumira opojnu drogu, koju je obično sam kupovao, a da se sa S. S. druži zadnjih godinu dana, pa su se tako dogovorili da se nađu kod knjižare „Karver“. Naveo je da je tamo došao sa T. Đ., a S. sa svojom djevojkom I. i tom prilikom on i I. su od S. uzeli po jedan džoint i zapalili, ali je ubrzo došla policija i svi su privedeni. </span>
</p>
<p class="p4"></p>
<p class="p4">
<span>Iz spisa Osnovnog suda u Podgorici Ki.br. 11/270 proizilazi da je protiv S. S. donijeto rješenje o sprovođenje istrage zbog osnovane sumnje da je izvršio krivično djelo omogućavanje uživanja opojnih droga iz člana 301 st. 1 KZ-a, a koji postupak je okončan donošenjem rješenja o obustavljanju istrage od 21.06.2012. godine, obzirom da je svjedok P. B. na zapisniku o saslušanju svjedoka od 20.04.2012. godine izjavio da je dana 08.08. 2011. godine konzumirao svoju drogu, a svjedok Lj. I. je na zapisniku od 20.04.2012. godine izjavila da joj S. N. nikada nije ponudio na uživanje opojnu drogu i da ona nikada i nije koristila drogu. </span>
</p>
<p class="p4"></p>
<p class="p4">
<span>Iz izvoda iz KE, koji je izdat na ime okrivljene Lj. I. br. 29-245/12-20186/2-3282 od 16.08.2012. godine, proizilazi da ista ranije nije osuđivana. </span>
</p>
<p class="p4"></p>
<p class="p4">
<span>Iz izvoda iz KE,  koji je izdat na ime okrivljenog P. B. br. 29-245/12-20187/2-3284 od 14.08.2012. godine, proizilazi da isti ranije nije osuđivan.  </span>
</p>
<p class="p4"></p>
<p class="p4">
<span>Sud je nakon ocjene navoda optužbe, odbrane okrivljenih, te ostalih provedenih dokaza, kako pojedinačno tako i u njihovoj ukupnosti, utvrdio da su okrivljeni izvršili krivično djelo na način, vrijeme i mjestu kako je to predstavljeno izrekom presude. </span>
</p>
<p class="p4"></p>
<p class="p4">
<span>Naime, uvidom u spise predmeta Osnovnog suda u Podgorici Ki.br.11/270 utvrđeno je da je protiv S. S. donijeto rješenje o sprovođenju istrage zbog osnovane sumnje da je izvršio krivično djelo omogućavanje uživanja opojnih droga iz člana 301 st. 1 KZ-a, a koji postupak je okončan donošenjem rješenja o obustavljanju istrage od 21.06.2012. godine, obzirom da je državni tužilac odustao od daljeg krivičnog gonjenja protiv Strugar Stefana. Takođe, nesumnjivo je da je osnov za pokretanje krivičnog postupka bila izjava, ovdje okrivljenih Lj. I. i P. B. data u svojstvu građanina na zapisnicima UP PJ Podgorica Ku.br. 739/2010 od 10.08.2011. godine, kada su izjavili da im je S. S. dana 08.08.2011. godine dao da uživaju opojnu drogu – marihuanu, pa kada su okrivljeni, saslušani u svojstvu svjedoka na zapisniku pred istražnim sudijom od 20.04.2012. godine, izjavili da im S. S. predmetnog dana nije omogućio da uživaju bilo koju opojnu drogu, Sud je donio rješenje o obustavljanju istrage protiv S. S.</span>
</p>
<p class="p4"></p>
<p class="p4">
<span>Okrivljeni u svojoj odbrani nijesu sporili da su na zapisnicima pred Upravom policije izjavili da im je predmetnog dana S. S. dao da uživaju opojnu drogu marihuanu, iako su znali da to nije tačno, ali su naveli da su to uradili protiv svoje volje, da su bili preplašeni i da su samo napisali ono što im je inspektor diktirao. Međutim, ovakve navode odbrane Sud nije prihvatio, cijeneći ih kao naknadno smišljene i sračunate na izbjegavanje krivice. Sud je svoju punu vjeru poklonio iskazu svjedoka R. M., službenika policije koji je predmetnog dana uzimao izjave u svojstvu građanina od ovdje okrivljenih, a koji je objasnio da je ove izjave uzimao u različitim prostorijama, na način što je prethodno obavio informativni razgovor sa licima, a onda im dao standardni obrazac da napišu izjave na navedene okolnosti, obzirom da tada nijesu imali daktilografa, kao i to da isti nije tom prilikom sugerisao ovdje okrivljenim šta treba da unesu u zapisnik, već im je moguće samo pomogao da gramatički uobliče ono što su saopštili u informativnom razgovoru i to su oni sami unijeli u zapisnik. Takođe, Sud nije prihvatio navode okrivljenih da su iz straha i zbog cijele situacije bili prinuđeni da izjave nešto što je inspektor tražio, kao ni navode svjedoka – oštećenog S. S., koji je, iako nije prisustvao davanju izjava od strane Lj. I. i P. B., već su njega posebno saslušavali u skladu sa pozitivnim propisima i odredbama ZKP-a - kako to proizilazi iz iskaza svjedoka V. M. i M. M., izjavio da je on tom prilikom maltretiran, verbalno i fizički i da je i on davao izjave na način što mu je inspektor diktirao sadržinu. Naime, za navodne pritiske, maltretiranja i stvaranje atmosfere „straha“ od strane službenika policije okrivljeni i svjedok - oštećeni nijesu, osim uopštenih, neubjedljivih i paušalnih tvrdnji, ponudili niti jedan relevantan dokaz, niti su zbog navedenih nepravilnosti i zloupotreba u postupku saslušanja podnijeli krivičnu prijavu nadležnom tužiocu. </span>
</p>
<p class="p4"></p>
<p class="p4">
<span>Isto tako, nelogično djeluje i tvrdnja okrivljenih da su u policiji iskoristili to što oni ne poznaju pravnu terminologiju, obzirom da, prema mišljenju Suda, svaka prosječno inteligentna osoba, bez pretjeranog stručnog znanja, zna kakve su posljedice davanja lažnog obavještenja državnom organu, odnosno zna kakve su posljedice tvrdnji da im je druga osoba davala na uživanje opojnu drogu. </span>
</p>
<p class="p4"></p>
<p class="p6">
<span>Cijeneći psihički odnos okrivljenih prema izvršenom krivičnom djelu, Sud smatra da su okrivljeni bili svjesni svog djela i htjeli su njegovo izvršenje, postupajući sa direktnim umišljajem kao oblikom krivice, čime su se pored objektivnih elemenata stekli i svi subjektivni elementi bića krivičnog djela stavljenog im na teret. Naime, uvidom u predmetne zapisnike Ku.br. 739/2010 od 10.08.2011. godine, nesumnjivo se utvrđuje da je datim izjavama prethodila konstatacija da su Lj. I. i P. B. upozoreni da davanje lažnog iskaza predstavlja krivično djelo, koju rečenicu su napisali upravo okrivljeni, uostalom kao i kompletan zapisnik, pa se tako obesmišljavaju njihove tvrdnje da isti nijesu bili upozoreni na prava, što samo potvrđuje zaključak Suda da su isti bili u potpunosti svjesni svog djela i svjesni svojih postupaka koji su za posljedicu imali pokretanje krivičnog postupka protiv S. S. </span>
</p>
<p class="p6"></p>
<p class="p4">
<span>Prilikom odlučivanja o vrsti i visine krivične sankcije Sud je cijenio sve okolnosti iz čl. 42 Krivičnog zakonika koje su od uticaja da kazna bude veća ili manja, pa je od olakšavajućih okolnosti na strani okrivljene Lj. I. cijenio njene lične i porodične prilike, njenu mladost, činjenicu da je riječ o studentu, njenu raniju neosuđivanost, što je Sud utvrdio uvidom u izvod iz KE na ime okrivljene, činjenicu da se oštećeni nije pridružio krivičnom gonjenju, dok otežavajućih okolnosti nije bilo, a u odnosu na okrivljenog P. B. Sud je od olakšavajućih okolnosti cijenio njegove lične i porodične prilike, njegovo loše imovno stanje, činjenicu da je isti ranije neosuđivan, što je Sud utvrdio uvidom u izvod iz KE na ime okrivljenog kao i činjenicu da se svjedok – oštećeni nije pridružio krivičnom gonjenju, dok otežavajućih okolnosti nije bilo, pa je imajući uz navedeno u vidu i stepen krivice okrivljenih, Sud mišljenja da radi krivično-pravne zaštite prema okrivljenim nije nužno primijeniti kaznu, već da će se samim upozorenjem uz prijetnju kaznom kao u izreci presude i rokom provjeravanja od 1 ( jedne ) godine na okrivljene u dovoljnoj mjeri uticati da ubuduće ne vrše krivična djela, čime će u potpunosti biti ostvarena svrha izricanja uslovne osude iz čl. 52 Krivičnog zakonika CG, a u okviru opšte svrhe izricanja krivičnih sankcija iz čl. 4 st. 2 Krivičnog zakonika CG.</span>
</p>
<p class="p2"></p>
<p class="p4">
<span>Kako je Sud okrivljene oglasio krivim to je iste obavezao na plaćanje troškova krivičnog postupka i to iznosa od po 50,00 eura na ime sudskog paušala, koji iznos je odmjeren shodno složenosti, trajanju postupka i imovinskim prilikama okrivljenih, a sve shodno čl. 226, 227 i 229 ZKP-a.</span>
</p>
<p class="p4"></p>
<p class="p4">
<span>Na osnovu izloženog, a shodno čl. 374 ZKP-a odlučeno je kao u izreci presude.</span>
</p>
<p class="p4"></p>
<p class="p4"></p>
<p class="p3">
<span>OSNOVNI SUD U PODGORICI</span>
</p>
<p class="p3">
<span>Dana 07.03.2013. godine</span>
</p>
<p class="p3"></p>
<p class="p4"></p>
<p class="p4"></p>
<p class="p4">
<span>ZAPISNIČAR							SUDIJA</span>
</p>
<p class="p5">
<span>Radetić Lidija,s.r.				              Larisa Mijušković Stamatović,s.r.                                                                                </span>
</p>
<p class="p5"></p>
<p class="p5"></p>
<p class="p7">
<span>PRAVNA POUKA : </span>
</p>
<p class="p7">
<span>Protiv ove presude može se izjaviti</span>
</p>
<p class="p7">
<span>žalba u roku od 8 (osam) dana od</span>
</p>
<p class="p7">
<span>dana prijema pismenog otpravka iste </span>
</p>
<p class="p7">
<span>Višem sudu u Podgorici,a preko ovog suda.</span>
</p>
<p class="p8"></p>
<p class="p9">
<span>                                                   ZTO: Radetić Lidija</span>
</p>
<p class="p5"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p6"></p>
<p class="p4"></p>
<p class="p4"></p>
<p class="p10"></p>
<p class="p10"></p>
<p class="p10"></p>


</body>
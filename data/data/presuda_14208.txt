<div style="text-align: justify;">
	OSNOVNI SUD U&nbsp; PLAVU<br>
	K. br. 25/2011<br>
	&nbsp;</div>
<div style="text-align: center;">
	U IME NARODA</div>
<div style="text-align: justify;">
	&nbsp;<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; OSNOVNI SUD U PLAVU, sudija Hilmija Sujković, sa zapisničarem Senadom Radončić , u krivičnom predmetu okrivljenog F. A.,&nbsp; iz Lj., Republika S., zbog krivičnog djela&nbsp; samovlašće iz čl. 384. st. l Krivičnog zakonika, po optužnom predlogu Osnovnog državnog tužilaštva u Plavu,&nbsp; KT br. 17/2011 od 08.03.2011.godine, po održanom usmenom, glavnom, javnom pretresu u prisustvu okrivljenog i zamjenika&nbsp; ODT u Plavu Rugovac Drite, donio je i javno objavio dana 18.03..2011 godine<br>
	&nbsp;</div>
<div style="text-align: center;">
	P R E S U D U</div>
<div style="text-align: justify;">
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Okrivljeni&nbsp; F. A., od oca B. i majke M., rodj. R., rodjen ... god., u G., opština P., sa prebivalištem u Lj., ul. ..., državljanin S., oženjen, otac troje djece, srednjeg imovnog stanja, neosudjivan,<br>
	&nbsp;</div>
<div style="text-align: center;">
	KRIV&nbsp; JE</div>
<div style="text-align: justify;">
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Što je:<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Neutvrdjenog dana, u periodu od 18.08.2009 god. do 18.08.2010 god. u G., opština P.,&nbsp; samovlasno pribavio pravo za koje je smatrao da mu pripada, na način što je svoju porodičnu kuću samovlasno priključio na elektromrežu tako što je prilikom renoviranja ove kuće i električne instalacije u njoj bez odobrenja i bez saglasnosti elektrodistribucije B., izvršio zamjenu postojećeg električnog brojila novim električnim brojilom marke "I." , fabrički br. ...<br>
	&nbsp;<br>
	- čime je izvršio krivično djelo&nbsp; samovlašće iz člana 384. stav 1. Krivičnog zakonika Crne Gore.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Pa ga sud za izvršeno krivično djelo na osnovu navedenog zakonskog propisa, te primjenom&nbsp; čl: 4, 32, 39&nbsp; i 42, KZ CG i čl. 364 ZKP-a<br>
	&nbsp;<br>
	&nbsp;</div>
<div style="text-align: center;">
	O S U Đ U J E</div>
<div style="text-align: justify;">
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Na novčanu kaznu u iznosu od 400,00&nbsp; € (četiristotine eura), koju je dužan&nbsp; platiti u roku od 30 (trideset) dana , od dana pravosnažnosti presude.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Ukoliko se novčana kazna ne plati u odredjenom roku, ista će se zamijeniti kaznom zatvora, računajući svakih započetih 25,00 € (dvadesetpet eura), novčane kazne za 1 (jedan) dan zatvora.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Okrivljeni se obavezuje da na ime troškova krivičnog postupka - paušala plati iznos od 50,00 (pedeset) eura , u roku od 15 dana po pravosnažnosti presude, pod prijetnjom prinudnog izvršenja.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</div>
<div style="text-align: center;">
	O&nbsp; b r a z l o ž&nbsp; e n j e</div>
<div style="text-align: justify;">
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Osnovno državno tužilaštvo u Plavu, optužnim predlogom KT br. 17/2011 od 08.03.2011 godine, optužilo je F. A., iz Lj.,&nbsp; Republika S.,&nbsp; za krivično djelo&nbsp; samovlašće iz čl. 384. st. 1. KZ.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Pri podnesenom optužnom predlogu je sve do kraja krivičnog postupka u svemu ostala i zamjenik ODT u Plavu Rugovac Drita, pa je u završnoj riječi predložila sudu da okrivljenog F. A. oglasi krivim za navedeno krivično djelo i kazni ga po zakonu.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Izjašnjavajući se o optužnom predlogu ODT u Plavu,&nbsp; okrivljeni&nbsp; F. A., u potpunosti priznaje izvršenje krivičnog djela koje mu je ovim predlogom stavljeno na teret. Naime, izjašnjavajući se o promjeni električnog brojila u svojoj porodičnoj kući kao i o razlozima zbog kojih je to učinio, navodi da je prije 3 godine započeo sa rekonstrukcijom unutrašnjeg dijela&nbsp; stare porodične&nbsp; kuće pa je u toku 2010 god. na spratnom dijelu kuće izvršio i cjelokupnu zamjenu dotrajale elektroinstalacije. Pri tom je u ovom dijelu kuće izvršio i zamjenu starog električnog brojila novim digitalnim brojilom, stim što je novo brojilo postavio na spoljašnjem zidu terase kuće . To je učinio iz razloga što sa porodicom živi u S. tako da bi kontrolori Elektrodistribucije B. mogli očitavati utrošak električne energije i&nbsp; bez njihovog prisustva.&nbsp; Za ove poslove je angažovao majstora električara kojem nije htio reći ime i prezime. Dalje je naveo da je svjestan da zamjenu električnog brojila nije mogao izvršiti bez odobrenja i saglasnosti Elektrodistribucije B. ali da je i pored toga to učinio planirajući da takvu saglasnost dobije naknadno. U završnoj riječi je još jednom priznao izvršenje krivičnog djela koje mu je javnom optužbom stavljeno na teret i još jednom istakao da je svjestan da je zamjenom električnih brojila u svojoj porodičnoj kući bez odobrenja i saglasnosti Elektrodistribucije B., izvršio krivično djelo koje mu je javnom optužbom stavljeno na teret.&nbsp;&nbsp;<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sud je cijenio priznanje okrivljenog F. A., pa je našao da je isto u svemu u skladu sa izvedenim dokazima, te ga je kao takvo u potpunosti prihvatio. Naime, sud je radi provjere priznanja okrivljenog,&nbsp; odnosno radi što pravilnijeg i zakonitijeg rješavanja ove krivične stvari u dokaznom postupku izveo sledeće dokaze: saslušao svjedoke O. R. i R. P. i&nbsp; pročitao zapisnike&nbsp; Elektroprivrede Crne Gore A.D. N. - Elektrodistribucije B. br. ... od 18.08.2010&nbsp; godine i izvod iz kaznene evidencije za okrivljenog F. A. , broj ... od 20.01.2011 god. , pa je svestranom&nbsp; ocjenom izvedenih dokaza i njihovim uporedjivanjem sa odbranom okrivljenog&nbsp; utvrdio da isti u potpunosti potvrdjuju njegovo priznanje i to kako u pogledu vremena i mjesta tako i u pogledu&nbsp; načina izvršenja krivičnog djela .<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Tako su svjedoci O. R. i R. P.&nbsp; u svemu potvrdili priznanje okrivljenog F. A., istakavši da su dana 18.08.2010 godine&nbsp; vršili redovnu kontrolu potrošača električne energije na području G.,&nbsp; pa su su tom prilikom, pored ostalih potrošača kontrolisali i mjerni uredjaj u porodičnoj kući okrivljenog F. A.. Pri tom su ustanovili da je na spoljašnjem zidu terase prvog sprata kuće, instalirano novo digitalno brojilo koje je uredno registrovalo utrošenu električnu energiju. Pošto na ovom brojilu nije postojala distributivna plomba i isto nije bilo evidentirano u njihovoj evidenciji, to su iz tog razloga na ovom brojilu isključili dalji dovod struje i na isto postavili distributivnu plombu br. ... O utvrdjenom stanju su sačinili zapisnik koji prisutna majka okrivljenog F. M. nije mogla potpisati zbog slabog vida. U ovom zapisniku su unijeli sve potrebne podatke novopostavljenog električnog brojila i ovaj zapisnik kasnije dostavili nadležnoj službi u firmi na dalji postupak i nadležnost.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Priznanje okrivljenog u pogledu načina izvršenja predmetnog krivičnog djela je u svemu potvrdjeno i izvedenim pismenim dokazom , zapisnikom Elektroprivrede Crne Gore A.D. N.- Elektrodistribucije B., jer je i na osnovu ovog zapisnika takodje utvrdjeno da su pomenuti svjedoci dana 18.08.2010 god. , vršili kontrolu mjernog uredjaja - električnog brojila u porodičnoj kući okrivljenog F. A. i tom prilikom utvrdili da se okrivljeni samovlasno priključio na električnu mrežu bez potrebne saglasnosti Elektrodistribucije B..<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Kako iz svega izloženog proizilazi da u pogledu utvrdjivanja krivičnog djela koje je optužnim predlogom ODT u Plavu&nbsp; stavljeno na teret okrivljenom F. A., nije bila sporna nijedna činjenica, sud je stao na stanovište da su činjenice iz činjeničnog opisa izreke presude u svemu dokazane i da je okrivljeni&nbsp; počinio predmetno krivično djelo.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Ocjenjujući pravno utvrdjeno činjenično stanje, sud nalazi da su u radnji okrivljenog sadržana sva bitna obilježja krivičnog djela samovlašće iz čl. 384. st. 1. KZ CG, pa mu je za izvršeno krivično djelo i izrekao kaznu bliže opisanu u izreci presude. Radnja izvršenja krivičnog djela koje je počinio okrivljeni se sastoji u samovlasnoj zamjeni električnih brojila u svojoj porodičnoj kući bez odobrenja i saglasnosti Elektrodistribucije B.. Dakle, okrivljeni je i pored svijesti da zamjenu starog električnog brojila novim može izvršiti samo ovlašćeno lice uz odobrenje i saglasnost elektrodistribucije B., ovu zamjenu izvršio bez takvog odobrenja i od strane lica koje je sam angažovao , pa je takvom svojom radnjom i počinio krivično djelo koje mu je stavljeno na teret, jer je sud ovakvu njegovu djelatnost pravno okvalifikovao kao krivično djelo samovlašće iz čl. 384 st. 1. KZ, pri čemu je našao da je krivično pravno nebitno da li je on to učinio lično ili angažovanjem nekog drugog lica.&nbsp;<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sud je cijenio i vinost, odnosno psihički odnos okrivljenog&nbsp;&nbsp; u odnosu na radnju izvršenja predmetnog krivičnog djela,&nbsp; pa je našao da je okrivljeni prilikom izvršenja krivičnog djela postupao sa umišljajem. Naime, okrivljeni&nbsp; je bio&nbsp; svjestan da samovlasnom zamjenom starog električnog brojila novim bez odobrenja i saglasnosti elektrodistribucije B., čini krivično djelo, pa je i pored toga preko angažovanog lica ovu zamjenu izvršio, čime je i manifestvovao svoje htjenje za njegovo izvršenje.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Prilikom izbora vrste i visine krivične sankcije koju treba primijeniti prema okrivljenom za izvršeno krivično djelo, sud je pored težine, načina izvršenja i društvene opasnosti krivičnog djela, uzeo u obzir i stepen krivične odgovornosti okrivljenog&nbsp; kao i sve ostale okolnosti koje su relevantne u tom pogledu. Tako je od olakšavajućih okolnosti sud okrivljenom&nbsp; cijenio i uzeo u obzir: da je porodičan čovjek, da je otac troje djece , da ranije nije osudjivan,&nbsp; da je u potpunosti priznao sve odlučne činjenice za utvrdjivanje svoje krivične odgovornosti i da je izrazio žaljenje i kajanje zbog izvršenog krivičnog djela.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Kako otežavajućih okolnosti na strani okrivljenog F. A. nije bilo a sud je navedene olakšavajuće okolnosti, i po broju i po značaju cijenio kao osobito olakšavajućeg karaktera, to je našao da u konkretnom slučaju ima uslova da se prema krivično odgovornom učiniocu primijeni blaža vrsta kazne,&nbsp; obzirom da su za ovo djelo alternativno predvidjene novčana i kazna zatvora, pa mu je i izrekao novčanu kaznu u naznačenom iznosu,.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sud je uvjerenja da je izrečena kazna srazmjerna težini izvršenog krivičnog djela i stepenu krivično-pravne odgovornosti okrivljenog , te da će se u konkretnom slučaju i&nbsp; ovom vrstom i visinom kazne, u okviru opšte svrhe izricanja krivičnih sankcija predvidjene čl. 4 st. 2 KZ CG, postići svrha kažnjavanja propisana čl. 32 istog Zakona. Osnovano se može očekivati da će izrečena kazna pozitivno djelovati na prevaspitanje okrivljenog&nbsp; i da će ista uticati na njega&nbsp; da ubuduće ne vrši krivična djela.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Odluka o troškovima krivičnog postupka je zasnovana&nbsp; na odredbi čl. 202 st. 1 ZKP-a. Troškovi krivičnog postupka - paušalni iznos od 50,00 eura je odmjeren s obzirom na složenost i trajanje krivičnog postupka te obzirom na imovno stanje okrivljenog, shodno čl. 199 st. 3 ZKP-a.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;Na osnovu iznijetih razloga odlučeno je kao u izreci presude.<br>
	&nbsp;</div>
<div style="text-align: center;">
	OSNOVNI SUD U PLAVU<br>
	Dana, 18.03.2011.godine.</div>
<div style="text-align: justify;">
	&nbsp;<br>
	Zapisničar&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;S&nbsp; U D I J A<br>
	Senada Radončić&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Hilmija Sujković<br>
	&nbsp;<br>
	PRAVNA POUKA:<br>
	&nbsp;<br>
	Protiv ove presude može se izjaviti žalba<br>
	Višem sudu u Bijelom Polju , preko ovog suda,<br>
	u roku od 8 (osam) dana od dana prijema<br>
	pismenog otpravka.<br>
	&nbsp;<br>
	DNA:&nbsp; 1 x ODT u Plavu<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 1 x okrivljenom F. A.<br>
	&nbsp;</div>

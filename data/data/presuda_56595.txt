<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{color:black;}
.s2{font-weight:bold;color:black;}
.s3{font-weight:bold;}
.s4{display: inline-block; text-indent: 0; min-width: 0.4861111in;}
.p1{text-align:end;hyphenate:auto;font-family:Times New Roman;font-size:13pt;}
.p2{text-align:center;hyphenate:auto;font-family:Times New Roman;font-size:13pt;}
.p3{text-align:justify;hyphenate:auto;font-family:Times New Roman;font-size:13pt;}
.p4{text-indent:0.5in;text-align:justify;hyphenate:auto;font-family:Times New Roman;font-size:13pt;}
.p5{text-indent:0.5in;text-align:start;hyphenate:auto;font-family:Times New Roman;font-size:13pt;}
.p6{text-indent:0.5in;margin-left:0.02638889in;text-align:justify;hyphenate:auto;font-family:Times New Roman;font-size:13pt;}
.p7{text-indent:0.5069444in;margin-left:0.023611112in;margin-right:0.009722223in;margin-top:0.18680556in;text-align:justify;hyphenate:auto;font-family:Times New Roman;font-size:13pt;}
.p8{margin-left:0.5048611in;margin-top:0.37986112in;text-align:center;hyphenate:auto;font-family:Times New Roman;font-size:13pt;}
.p9{margin-left:0.5048611in;margin-top:0.37986112in;text-align:start;hyphenate:auto;font-family:Times New Roman;font-size:13pt;}
.p10{text-align:start;hyphenate:auto;font-family:Times New Roman;font-size:13pt;}
.p11{text-indent:0.475in;text-align:justify;hyphenate:auto;font-family:Times New Roman;font-size:13pt;}
.p12{text-indent:0.49166667in;margin-left:0.008333334in;text-align:justify;hyphenate:auto;font-family:Times New Roman;font-size:13pt;}
.p13{text-indent:-0.25in;margin-left:0.75in;text-align:justify;hyphenate:auto;font-family:Times New Roman;font-size:13pt;}
.p14{text-align:start;hyphenate:auto;font-family:Times New Roman;font-size:12pt;}
</style>
<meta content=" " name="author">
</head>
<body class="b1 b2">
<p class="p1">
<span class="s1">  </span><span class="s2">K.br. 94/10</span>
</p>
<p class="p1"></p>
<p class="p2">
<span class="s2">U IME NARODA</span>
</p>
<p class="p3"></p>
<p class="p4">
<span class="s2">OSNOVNI SUD U BARU,</span><span class="s1"> u vijeću sastavljenom od sudije Gorana Šćepanovića, kao predsjednika vijeća i sudija porotnika P. M. i V. N., kao članova vijeća, sa zapisničarom Milijanom Minić, u krivičnom predmetu optuženih </span><span class="s2">H. DŽ. i L. F.</span><span class="s1">, zbog krivičnog djela falsifikovanje isprave iz čl. 412 st.2 u vezi st.1 Krivičnog zakonika i krivičnog djela falsifikovanje isprave pomaganjem iz čl. 412 st.2 u vezi st.1 u vezi čl. 25 Krivičnog zakonika, po optužnici Osnovnog državnog tužilaštva u Baru Kt.br. 80/10 od 08.03.2010. godine, nakon održanog glavnog javnog pretresa u prisustvu zastupnika optužbe Osnovnog državnog tužioca M. M., optuženog H. Dž. i njegovog branioca po službenoj dužnosti V. K., advokata iz Bara i optuženog L. F. i njegovog branioca K. G., advokata iz U., dana 01.04.2010. godine donio je i javno objavio,</span>
</p>
<p class="p4"></p>
<p class="p2">
<span class="s2">P R E S U D U</span>
</p>
<p class="p2"></p>
<p class="p5">
<span class="s2">Optuženi</span>
</p>
<p class="p5"></p>
<p class="p6">
<span class="s2">l. </span><span class="s3">H. DŽ., </span><span>od oca Š. i majke F., rođene M., rođen .... godine u P., sa prebivalištem u opštini L., ul. K., Albanac, radnik bez zaposlenja, neoženjen, završio osnovnu školu, lošeg imovnog stanja, </span>
</p>
<p class="p7">
<span class="s2">2. </span><span class="s3">L. F., </span><span>od oca M. i majke A., rođene M., rođen ... godine u P., sa prebivalištem u naselju V., .., Albanac, oženjen, otac dvoje maloljetne djece, završio osnovnu školu, lošeg imovnog stanja,</span>
</p>
<p class="p4"></p>
<p class="p8">
<span class="s2">K r i v i    s u:</span>
</p>
<p class="p9">
<span class="s2">Što su:</span>
</p>
<p class="p10"></p>
<p class="p4">
<span>Dana 11.02.2010 godine oko 20,45 časova, na graničnom prelazu Gat 5 Luke Bar u Baru, optuženi H.Dž. upotrijebio preinačenu javnu ispravu-pasoš ser. br. 005113505 izdat od državnih organa Savezne Republike Jugoslavije dana 07.12.2005 godine na ime B. A. iz P., u kojoj se nalazila lažna javna isprava - viza navodno izdatu od državnih organa Savezne Republike Njemačke „Aufenthalstitel“ ser. br. D38480248, koje isprave je pribavio od drugoootuženog L. F. za iznos od 500 €, na način što je prilikom kontrole putnih isprava i ukrcaja putnika na putnički brod „Sveti Stefan“ koji polovi na relaciji Bar-Bari-Bar, ovlašćenim službenim licima Ekspoziture granične policije u Baru, pokazao kao pravu i kao svoju i to putnu ispravu na kojoj je zamijenjena fotografija lica B. A., na kojeg glasi isprava i postavljena njegova fotografija, a u spornoj vizi su unijeti podaci kao da je navodno izdata od državnih organa Savezne Republike Njemačke na ime B. A. ser. br. D38480248, a optuženi L. F. osim što je optuženom pribavio preinačenu javnu ispravu - pasoš ser. br. 005113505 izdatu od državnih organa SRJ na ime B. A. u kojoj se nalazila lažna javna isprava - viza navodno izdata od državnih organa Savezne Republike Njemačke ser. br. D38480248 koja glasi na ime B. A., je i umišljajno pomogao optuženom H. Dž. u izvršenju krivičnog djela, na način što je, svojim putničkim motornim vozilom marke „Wolkswagen Pasat“ reg. ozn. ... povezao optuženog H. od Lipljana do graničnog prelaza u Luci Bar i zajedno sa njim stupio na pasošku kontrolu, znajući da su pasoš i viza koju je pokazao ovlašćenim službenim licima pogranične policije u Baru falsifikovani,</span>
</p>
<p class="p4"></p>
<p class="p11">
<span>- čime su učinili i to optuženi </span><span class="s3">H. Dž.</span><span> krivično djelo - falsifikovanje isprave iz čl. 412 st. 2 u vezi st. 1 Krivičnog zakonika, a optuženi </span><span class="s3">L. F.</span><span> krivično djelo - falsifikovanje isprave pomaganjem iz čl. 412 st. 2. u vezi st. 1. u vezi čl. 25 Krivičnog zakonika.</span>
</p>
<p class="p3"></p>
<p class="p11">
<span class="s1">Pa ih sud primjenom 4, 32, 36, 42, 45, 46 i 51 Krivičnog zakonika i čl. 359, 360  i 364 ZKP-a </span>
</p>
<p class="p3"></p>
<p class="p2">
<span class="s2">O S U Đ U J E</span>
</p>
<p class="p2"></p>
<p class="p3">
<span class="s1"> 	Na kazne zatvora u trajanju od po 50 (pedeset) dana u koje kazne im se uračunava vrijeme provedeno u pritvoru u trajanju od 11.02.2010 godine do 01.04.2009. godine.</span>
</p>
<p class="p3"></p>
<p class="p3">
<span class="s1">	Na osnovu čl. 75. Krivičnog zakonika prema optuženom H. Dž. se izriče</span>
</p>
<p class="p3"></p>
<p class="p2">
<span class="s2">MJERA BEZBJEDNOSTI</span>
</p>
<p class="p10"></p>
<p class="p4">
<span class="s1">Kojom se od optuženog oduzima putna isprava - pasoš </span><span>Savezne Republike Jugoslavije ser. br. 005113505, na ime B. A.</span><span class="s1">.</span>
</p>
<p class="p3"></p>
<p class="p4">
<span class="s1">Optuženi H. Dž.je dužan da plati troškove krivičnog postupka u iznosu od 457,00 €, a optuženi L. F. je dužan da plati troškove krivičnog postupka u iznosu od 207,00</span><span class="s2"> </span><span class="s1">€, sve u roku od 15 dana od dana pravosnažnosti, pod prijetnjom izvršenja.</span>
</p>
<p class="p2">
<span class="s2">O b r a z l o ž e n j e</span>
</p>
<p class="p3"></p>
<p class="p4">
<span class="s1">Optužnicom Osnovnog državnog tužilaštva u Baru, Kt.br. 80/10 od 08.03.2010. godine, stavljeno je na teret optuženim izvršenje krivičnih djela bliže opisanih u izreci presude.</span>
</p>
<p class="p3">
<span class="s1">		</span>
</p>
<p class="p4">
<span class="s1">Optuženi </span><span class="s2">H. DŽ.</span><span class="s1"> </span><span>je u svojoj prvoj izjavi u prethodnom postupku izjavio da priznaje da je upotrijebio putnu ispravu na ime B. A., a tu putnu ispravu pribavio mu je L. F. i isti mu prodao za iznos od 500 € . Nakon toga jedan S. iz Lipljana mu je rekao da mu na tom pasošu može obezbijediti regularnu vizu. On mu je dao svoje fotografije i on mu je promijenio fotografiju u putnoj ispravi i pribavio mu je vizu, za koju uslugu mu je platio iznos od 3.000 €. Dana 11.2.2010. godine u večernjim časovima on je zajedno sa F. došao na granični prelaz i imali su namjeru da otputuju za Italiju. On ne znam da li je F. znao da li je ta isprava falsifikovana, a kada su stupili na granični prelaz on je policajcima pokazao navedenu putnu ispravu, a oni su posumnjali u vjerodostojnost isprave i saopštili mu da je ta isprava falsifikovana. On se uplašio da ostane je pa je onda rekao da mu je taj pasoš dao F.. U svom drugom iskazu u prethodnom postupku je izjavio da je L. F. upoznao na granici između Crne Gore i Kosova. On je za Crnu Goru krenuo sa A. B.. On A. B. poznaje prije otprilike 3 mjeseca od kako je kupio od njega pasoš. On je u Prištini bio sa jednim drugom i ušli su zajedno u jednu kafanu i sa tim drugom on je pričao kako bi volio da ide van zemlje. Iza njega za stolom je upravo sjedio A. B. koji je čuo tu priču i B. se javio i rekao mu da mu on može prodati svoj pasoš, a on je znao da je izvjesni S. regulisao vize njegovim rođacima pa je tako došao na ideju da će i njega regulisati. Kada je on kupio pasoš od A. on mu je rekao da upravo ide za Italiju i da on može sa njim i taj pasoš mu je A. prodao 500 €. Slaviši je dao 3.000 € za regulisanje vize. On je zajedno sa A. dana 11.2.2010. godine krenuo prema Crnoj Gori i on mu je rekao da će ga dovesti do  Pariza. Međutim, A. se pokvarilo vozilo  prije graničnog prelaza i nije mogao dalje pa je on nastavio pješke prema graničnom prelazu. L. je naišao vozilom on je stopirao i on je zaustavio svoje vozilo. On ga je pitao gdje ide, a on je mu odgovorio da ide za Francusku i takođe ga pitao da li ima regularna dokumenta, on je mu odgovorio da ima sva regularna dokumenta jer je tako i mislio. Zajedno sa tim čovjekom došli su na granični prelaz. Izašao je iz vozila kupio voznu kartu, a kada su došli na granični prelaz on je dao F. njegov pasoš i on je zajedno sa svojim pasošem i njegov pasoš predao policajcu na graničnom prelazu. Policajci su mu odmah rekli da izađe izvan vozila, a F. je ostao u vozilu, rekli su mu da sačeka, on je u tom momentu pomislio da će ostati sam i da bi policija zaustavila F. i da bi F. ostao sa njim on je policiji rekao da mu je F. nabavio taj pasoš. Pošto nije bio prisutan ni jedan Albanac na graničnom prelazu on je se uplašio da bude sam i zbog toga je rekao da mu je F. nabavio taj pasoš. Na glavnom pretresu je ponovio drugi iskaz iz prethodnog postupka a upitan da objasni razloge razlikovanja dva iskaza izjavio je da je tačno </span><span class="s1">da je policiji rekao da mu je L. pomogao, odnosno da mu je dao putnu ispravu, jer je u tom trenutku osjećao veliki strah, nije znao šta će biti sa njim i njegov cilj je bio da bude zajedno sa F. i ako on ni na koji način nije učestvovao u pribavljanju za njega te putne isprave. Upitan da objasni zbog čega se nakon kvara na vozilu  B. A. nije vratio u svoj grad, a ne da autostopom  otputuje u Francusku optuženi je naveo da je iz nužde imao namjeru da otputuje u inostranstvo tačnije u Francusku, tamo nema nikoga ni rodbinu ni prijatelje, ali je odlučio da to bude baš Francuska. Nije razmišljao o tome da se vrati u Lipljan s obzirom da je utom trenutku ostao bez prevoza.       </span>
</p>
<p class="p12"></p>
<p class="p4">
<span class="s1">Optuženi </span><span class="s2">L. F.</span><span> je u svojoj odbrani izjavio da je H. Dž. upoznao dana 11.02.2010. godine na granici između Kosova i Crne Gore. On ga je stopirao i pitao ga je da li može sa njim da putuje do Bara, a pošto je on bio sam u vozilu on je prihvatio da ga poveze do Bara, a inače je tog čovjeka sreo prvi put tada u životu. On je zaposlen 20 godina u Njemačkoj i ima svu potrebnu dokumentaciju. On uopšte nije znao da H. Dž. nema regularna dokumenta jer ga u suprotnom ne bi primio ni po koju cijenu u vozilo. Dolaskom na granični prelaz u Baru on je pokazao svoj pasoš, a takođe mu je H. Dž.dao da on pokaže njegov pasoš, koje pasoše je pružio kroz otvoreni prozor svog vozila, u tom trenutku su H. Dž. rekli da izađe iz kola, a njemu su rekli da sačeka. On je ušao na brod i uzeo sobu za boravak na brodu, a nakon toga su došli policajci i rekli da mora i on da pođe sa njima i tada su mu saopštili da je H. Dž. za njega nešto pričao, a što je pričao nije mu poznato. Na glavnom pretresu je dodao da </span><span class="s1">se svojim vozilom kretao putem koji vodi do graničnog prelaza između Kosova i Crne Gore kada je vidio H. koji je išao prema graničnom prelazu. Tada je već bio mrak kada je zaustavio svoje vozilo pitao ga gdje ide on mu je rekao da mu se pokvarilo vozilo i on je shvatio iz njegovih riječi da on ima namjeru da putuje u Njemačku nakon čega ga je primio u svoje vozilo. Na pitanje predsjednika vijeća da li je on sam zaustavio vozilo ili ga je H. stopirao i pitao da li može da ide sa njim, izjavio je da je on išao prema graničnom prelazu, da se H. kretao prema graničnom prelazu i on ga je tada stopirao. Na pitanje predsjednika vijeća zbog čega je iz razgovara sa H. shvatio da on treba da otputuje za Njemačku s obzirom da je u prethodnom postupku naveo da je prihvatio da ga odveze do Bara, izjavio je da je u početku postojala molba H. da ga odveze do Bara, a u toku puta on ga je zamolio da ga pošto već ide za Njemačku odveze u Njemačku i on je tada na to pristao pod uslovom da H. sam kupi voznu kartu za brod, a niti mu je tražio, niti mu je on nudio eventualno novac da bi ga odvezao do Bara ili nakon dolaska u Italiju dalje u Njemačku. Na graničnom prelazu on je policajcu pružio oba pasoša i to prvo svoj, a nakon toga H. je preko njega policajcu svoj pasoš. Na pitanje predsjednika vijeća dali je pasoš predao na način kako je opisao na glavnom pretresu ili je on predao oba pasoša kako je to izjavio u prethodnom postupku izjavio je da je predao svoj pasoš, a s obzirom da je bilo veliko rastojanje između mjesta suvozača i mjesta gdje se nalazio policajac pored njegovog prozora, on je uzeo od H. pasoš i predao i njegov pasoš.</span>
</p>
<p class="p4"></p>
<p class="p4">
<span class="s1">U dokaznom postupku pročitani su : iskaz svjedoka Đ. B. iz prethodnog postupka, dvije potvrde UP Ekspoziture za GP Bar o privremenom oduzimanju predmeta br. sl od 11.02.2010. godine na ime L. F., nalaz i mišljenje vještaka grafologa J.Z. od 4.03.2010. godine, dopis Ambasade SR Njemačke u Podgorici  od 24.02.2010. godine, dopis Ambasade SR Njemačke u Podgorici od 25.02.2010. godine, izvršen je uvid u putnu ispravu SRJ ser.br. 005113505 na ime B. A. i vizu SR Njemačke koja se nalazi na 7 strani putne isprave br. D 38480248.</span>
</p>
<p class="p3"></p>
<p class="p3">
<span class="s1">	Svjedok </span><span class="s2">Đ.B.</span><span class="s1"> je izjavio da </span><span>je dana 11.02.2010. godine oko 20 časova obavljao dužnost službenika Ekspozitura granične policije u Luci Bar. Prilikom kontrole putnika na graničnom prelazu oko 21,45 časova na graničnom prelazu se pojavilo PMV „VW Pasat“ kojim je upravljao L. F., a sa njim u vozilu se kao saputnik nalazilo jedno lice koje je prilikom pasoške kontrole dao na uvid putnu ispravu ser. br. 005113505 na ime A. B.. Uvidom u predmetnu putnu ispravu posumnjalo se da je ista falsifikovana, pa je upotrebom UV aparata utvrđeno da viza odsijava bijelom bojom, što nije slučaj sa originalnom vizom. Takođe daljom kontrolom je utvrđeno da je izvršena promjena fotografija na putnoj ispravi, da je na sedmoj strani falsifikovan ulazni pečat R. Albanije. To lice su upoznali sa njihovim zapažanjima i on je izjavio da je predmetnu putnu ispravu pribavio od L. F.. Dakle, od vozača koje mu je za tu uslugu platio iznos od 3.500 €. Nakon toga to lice im je predalo svoju ličnu kartu H. Dž.. Predmetne isprave su oduzeli.</span>
</p>
<p class="p4"></p>
<p class="p4">
<span class="s1">Iz dvije potvrde UP Ekspoziture za GP Bar o privremenom oduzimanju predmeta br. sl od 11.02.2010. godine na ime L. F. utvrđeno je da su od optuženog oduzeti : automobil marke „Wolkswagen pasat“ reg. oznaje ...., saobraćajna dozvola i ključ od vozila, i putna isprava UNMIK  broj K0391639.</span>
</p>
<p class="p4"></p>
<p class="p4">
<span class="s1">Iz nalaza i mišljenja vještaka grafologa J. Z. od 4.03.2010. godine utvrđeno je da je putna isprava na ime B. A. </span><span>falsifikovana, na način što je u njoj izvršena zamjena prvobitno postavljene fotografije, sa sada postojećom.</span>
</p>
<p class="p4"></p>
<p class="p4">
<span class="s1">Iz dopisa Ambasade SR Njemačke u Podgorici  od 24.02.2010. godine, dopis Ambasade SR Njemačke u Podgorici od 25.02.2010. godine utvrđeno je da je etiketa ser. broj D 38480248 ukradena u Berlinu u periodu od 02.07.2009. godine do 03.07.2009. godine i da je za njom izdata potjernica.  </span>
</p>
<p class="p4"></p>
<p class="p4">
<span class="s1">Uvidom u putnu ispravu SRJ ser.br. 005113505 utvrđeno je da ista izdata od strane SUP Priština, dana 07.12.2005. godine na ime B. A.. Na strani broj 7 nalazi se viza SR Njemačke </span><span>„Aufenthalstitel“ </span><span class="s1">br. D 38480248, koja glasi na ime B. A..</span>
</p>
<p class="p3"></p>
<p class="p4">
<span>Ocjenom izvedenih dokaza utvrđeno je da su optuženi učinili krivična djela na način predstavljen u izreci presude. Optuženi H. je u svojoj odbrani  prilikom prvog saslušanja u svojstvu privedenog lica priznao da je učinio krivično djelo, kojom prilikom je izjavio da mu je putnu ispravu prodao optuženi L. za iznos od 500 €. Međutim, prilikom drugog saslušanja i na glavnom pretresu, izmijenio je iskaz tvrdeći da predmetni pasoš nije dobio od optuženog L., a da je policiji na graničnom prelazu i pred istražnim sudijom dao takvu izjavu jer se bojao da bude sam, pa je želio da i L. bude sa njim. Optuženi L. ni u prethodnom postupku ni na glavnom pretresu ne priznaje da je učinio krivično djelo. Sud je odbranu optuženog H. prilikom davanja prvog iskaza u prethodnom postupku cijenio kao istinitu, a pokušaj optuženog da kasnije promijeni svoju odbranu sud je cijenio kao neosnovan i kao pokušaj optuženog da pomogne optuženom L.. Razlog koji je optuženi H. naveo kao razlog zbog koga je policiji prijavio optuženog L.je i neosnovan i nelogičan. Optuženi H. optuženog L. prvo označava kao lice koje mu je prodalo putnu ispravu, a kasnije kao lice koje ne poznaje. Postavlja se pitanje na koje optuženi nije mogao da da logičan odgovor da ako optuženog L. već ne poznaje, zbog čega bi ga označio kao učinioca krivičnog djela samo da bi optuženi bio sa njim, jer je osjećao veliki strah i kako bi mu nepoznato lice pomoglo u savladavanju straha. Optuženi je bio svjestan da mu garancija sigurnosti ne bi mogla biti boravak u pritvoru sa licem koje je bez ikakvog osnova označio kao učinioca krivičnog djela. </span>
</p>
<p class="p4"></p>
<p class="p4">
<span>Osim toga, odbrane optuženih su nelogične i protivrječne u više bitnih djelova. Prije svega, optuženi H. je u svojoj odbrani izjavio da mu je predmetnu putnu ispravu prodao B. A. koji je sa njim i krenuo sa Kosova prema zapadnoj Evropi. Nelogično je da jedno lice drugom proda putnu ispravu i to svoju putnu ispravu, u kojoj se nalazi lažna viza i da sa istim licem krene na put, a pitanje je sa kojom putnom ispravom bi B. A. prešao granični prelaz ako je važeću putnu ispravu prodao optuženom H..  </span>
</p>
<p class="p4"></p>
<p class="p4">
<span>Optuženi H. je izjavio da je na pitanje optuženog L. gdje ide odgovorio da ide za Francusku. U pogledu navedene činjenice optuženi L. je mijenjao odbranu navodeći prvo da ga je optuženi H. pitao da li može sa njim da putuje do Bara, nakon toga je izjavio da je on iz priče optuženog H. shvatio da on želi da otputuje u Njemačku, a nakon upoznavanja sa ranijim iskazom izjavio je da ga je optuženi H. zamolio da ga odveze za Njemačku. Ako je optuženi H. već imao namjeru da otputuje u Francusku sigurno je da između njih nije moglo biti riječi o putovanju u Njemačku. </span>
</p>
<p class="p4"></p>
<p class="p4">
<span>Optuženi L. je u prethodnom postupku izjavio da ga je optuženi H.stopirao, na glavnom pretresu je izjavio da je on sam zaustavio svoje vozilo pored njega, a nakon upoznavanja sa svojim ranijim iskazom izjavio je da ga je optuženi H. stopirao. Osim što optuženi prilikom svakog saslušanja mijenja odbranu postavlja se i pitanje zbog čega bi optuženi zaustavio svoje vozilo u jednoj nenaseljenoj oblasti u noćnim uslovima i u svoje vozilo primio nepoznato lice. Očigledno je da je optuženi L. optuženog H. u svoje vozilo primio mnogo ranije, i da su obojica optuženih zajedno krenuli na put. </span>
</p>
<p class="p4"></p>
<p class="p4">
<span>Optuženi L.je u prethodnom postupku izjavio da je na graničnom prelazu u Baru on predao oba pasoša, na glavnom pretresu da je svako predao svoj pasoš, a nakon upoznavanja sa svojim ranijim iskazom izjavio je da je on predao oba pasoša jer je rastojanje između mjesta suvozača i mjesta na kome se nalazio policajac bilo toliko da je on policajcu dodao pasoš H.. Ako se ima u vidu da su optuženi putovali putničkim vozilom, potpuno je nerazumljivo navođenje velikog rastojanja od mjesta suvozača do prozora vozača kao razlog za predavanje oba pasoša. Činjenica da se optuženi H. na graničnom prelazu nalazio u vozilu optuženog L. ukazuje da se optuženi L. prema njemu nije ponašao kao prema nepoznatom licu, jer bi u suprotnom elementarna opreznost nalagala da optuženog H. zamoli da sam pređe preko graničnog prelaza.  </span>
</p>
<p class="p4"></p>
<p class="p4">
<span>Predmetna putna isprava je preinačena javna isprava, jer je u istoj  izvršeno uklanjanje prvobitno postavljene fotografije, što je utvrđeno iz nalaza i mišljenja vještaka grafologa J.Z., koji nalaz je sud cijenio kao jasan, stručan i objektivan, zbog čega mu je poklonio punu vjeru. Predmetna viza je lažna javna isprava, jer ista nije izdata od strane nadležnih državnih organa Savezne Republike Njemačke, a kako nije izdata od strane subjekta koji je označen kao izdavalac ista je lažna. </span>
</p>
<p class="p4"></p>
<p class="p4">
<span>Radnje optuženog H. sud je pravno kvalifikovao kao krivično djelo falsifikovanje isprave iz čl. 412 st.2 u vezi st.1 Krivičnog zakonika, a ne kao produženo krivično djelo falsifikovanje isprave iz čl. 412 st.2 u vezi st.1 u vezi čl. 49 Krivičnog zakonika, zbog čega je promijenio pravnu kvalifikaciju. Naime, okrivljeni je na graničnom prelazu pokazao samo jednu ispravu i to preinačenu putnu ispravu u kojoj se nalazila lažna viza, iz čega proizilazi da je u pitanju jedna, a ne više isprava, jedna, a ne više radnji pokazivanja, jer je viza sastavni dio putne isprave. Optuženi L. je optuženom H. predao predmetnu ispravu i dovezao ga je sa Kosova u Bar i na taj način mu je umišljajno pomogao u izvršenju krivičnog djela, čime je učinio krivično djelo falsifikovanje isprave pomaganjem iz čl. 412 st.2 u vezi st.1 u vezi čl. 25 Krivičnog zakonika.</span>
</p>
<p class="p4"></p>
<p class="p4">
<span>Utvrđeno je da su optuženi krivična djela učinili sa direktnim umišljajem. Optuženi H. je bio svjestan da posjeduju preinačenu putnu ispravu, u kojoj se nalazila lažna viza, a utvrđena je i njegova namjera da tu ispravu upotrijebi kao pravu na teritoriji Opštine Bar. Optuženi L. je takođe bio svjestan karakteristika isprave koju je optuženi H. pokazao na graničnom prelazu u Baru, a utvrđena je i njegova namjera da pomogne optuženom H. da učini krivičnog djela, na način što mu je prodao predmetnu ispravu i svojim vozilom dovezao do Bara. </span>
</p>
<p class="p4"></p>
<p class="p4">
<span>Sud je u dispozitivu precizirao optužnicu. U optužnici je navedeno da je krivično djelo učinjeno 21020. godine, a kako je u pitanju očigledna greška u kucanju sud je naveo da je krivično djelo učinjeno 2010. godine. </span>
</p>
<p class="p4"></p>
<p class="p4">
<span>Iz iskaza svjedoka Đ. utvrđeno je da je krivično djelo učinjeno oko 20,45 časova, a ne oko 20,00 časova kako je navedeno u optužnici. </span>
</p>
<p class="p4"></p>
<p class="p4">
<span>Iz opisa krivičnog djela iz optužnice stekao bi se zaključak da je optuženi pokazao dvije isprave i to putnu ispranu i vizu koje predstavljaju dvije odvojene isprave. Utvrđeno je da je viza sastavni dio putne isprave, zbog čega je na dva mjesta u dispozitivu navedeno da je u pitanju putna isprava - pasoš ser. br. 005113505, u kojoj se nalazila lažna javna isprava – viza. </span>
</p>
<p class="p4"></p>
<p class="p4">
<span>Umjesto termina osumnjičeni u dispozitivu je upotrijebljen termin optuženi, jer je optužnica prema optuženim stupila na pravnu snagu. </span>
</p>
<p class="p4"></p>
<p class="p4">
<span>Umjesto termina Republika Njemačka sud je u optužnici koristio ustavni naziv te države Savezna republika Njemačka. </span>
</p>
<p class="p4"></p>
<p class="p4">
<span>U dispozitivu je navedeno da je optuženi H. putnu ispravu od optuženog L. kupio za iznos od 500 €, što je utvrđeno iz njegove odbrane prilikom prvog saslušanja u prethodnom postupku, a ne za iznos od 3.500 €. </span>
</p>
<p class="p4"></p>
<p class="p3">
<span> 	Odlučujući se za krivičnu sankciju sud je na strani optuženih cijenio sve olakšavajuće i otežavajuće okolnosti iz čl. 42 Krivičnog zakonika. Od olakšavajućih okolnosti cijenjene su njihove lične prilike optuženog H., jer je u pitanju mlađe punoljetno lice, porodične prilike optuženog L. jer je oženjen i otac dvoje maloljetne djece, i da su motivi njihovog odlaska u inostranstvo motivisani ekonomskim razlozima jer su u pitanju lica lošeg imovnog stanja. Otežavajućih okolnosti na strani optuženih nije bilo. Imajući u vidu kvalitet olakšavajućih okolnosti, koje su po ocjeni suda naročito olakšavajuće u svom zbiru, a u nedostatku otežavajućih, ocijenjeno je da će se kaznom zatvora ispod zakonskog minimuma postići svrha kažnjavanja, zbog čega su optuženim primjenom čl. 45 i 46 Krivičnog zakonika ublažene kazne. Izrečene kazne zatvora od po pedeset dana, po ocjeni suda, odgovaraju težini krivičnih djela i krivici optuženih i predstavljaju mjeru koja je neophodna da bi se postigla svrha kažnjavanja. </span>
</p>
<p class="p3"></p>
<p class="p4">
<span>Na osnovu čl. 51 Krivičnog zakonika optuženim je u kazne zatvora uračunato i vrijeme provedeno u pritvoru u trajanju od </span><span class="s1">11.02.2010 godine do 01.04.2009. godine.</span>
</p>
<p class="p4"></p>
<p class="p4">
<span>Na osnovu čl. 75 Krivičnog zakonika optuženom H. Dž. je izrečena mjera bezbjednosti oduzimanja putne isprave - </span><span class="s1">pasoš </span><span>Savezne Republike Jugoslavije ser. br. 005113505, na ime B. A., kao predmeta koji je upotrijebljen za izvršenje krivičnog djela.  </span>
</p>
<p class="p3"></p>
<p class="p4">
<span>Odluka o troškovima zasniva se na odredbi čl. 202 st.1 ZKP-a. Odluka o troškovima optuženog H. Dž. odnosi se na polovinu troškova branioca po službenoj dužnosti S. P. u iznosu od 125 €, troškove branioca po službenoj dužnosti V. K. u iznosu od 250 €, polovinu troškova vještaka grafološke struke koji ukupno iznose 104,50 € i troškove za rad suda u iznosu od 30 €. Odluka o troškovima optuženog L.F. odnosi se na polovinu troškova branioca po službenoj dužnosti S. P. u iznosu od 125 €, polovinu troškova vještaka grafološke struke koji ukupno iznose 104,50 € i troškove za rad suda u iznosu od 30 €. Troškovi rada suda određeni su prema trajanju, složenosti krivičnog postupka i imovinskim prilikama optuženih.</span>
</p>
<p class="p3"></p>
<p class="p4">
<span class="s1">Na osnovu izloženog odlučeno je kao u izreci presude.</span>
</p>
<p class="p3"></p>
<p class="p2">
<span class="s2">OSNOVNI SUD U BARU</span>
</p>
<p class="p2">
<span class="s2">Dana 01.04.2010. godine</span>
</p>
<p class="p3"></p>
<p class="p3">
<span class="s2">ZAPISNIČAR,				     PREDSJEDNIK VIJEĆA-SUDIJA,</span>
</p>
<p class="p3"></p>
<p class="p3">
<span class="s2">Milijana Minić                                                           Goran Šćepanović		</span>
</p>
<p class="p3"></p>
<p class="p3"></p>
<p class="p3">
<span class="s2">PRAVNA POUKA:</span><span class="s1"> Protiv ove presude može se izjaviti žalba Višem sudu u Podgorici u roku od 15 dana od dana prijema pismenog otpravka, preko ovog suda u dva primjerka.</span>
</p>
<p class="p3"></p>
<p class="p3"></p>
<p class="p3">
<span class="s2">DNA</span><span class="s1"> : ODT</span>
</p>
<p class="p13">
<span class="s4">-​&nbsp;</span><span class="s1">oglasna tabla</span>
</p>
<p class="p13">
<span class="s4">-​&nbsp;</span><span class="s1">braniocima</span>
</p>
<p class="p13">
<span class="s4">-​&nbsp;</span><span class="s1">u spise</span>
</p>
<p class="p14"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.74930555in 1.0in 0.25in 1.0in;}
.p1{margin-left:-0.125in;text-align:end;hyphenate:auto;font-family:Times New Roman;font-size:13pt;}
.p2{margin-left:-0.125in;text-align:center;hyphenate:auto;font-family:Times New Roman;font-size:13pt;}
.p3{text-align:center;hyphenate:auto;font-family:Times New Roman;font-size:13pt;}
.p4{margin-left:-0.125in;text-align:start;hyphenate:auto;font-family:Times New Roman;font-size:13pt;}
.p5{text-align:justify;hyphenate:auto;font-family:Times New Roman;font-size:13pt;}
.p6{text-indent:0.5in;text-align:justify;hyphenate:auto;font-family:Times New Roman;font-size:13pt;}
.p7{text-indent:0.5in;margin-left:-0.125in;text-align:center;hyphenate:auto;font-family:Times New Roman;font-size:13pt;}
.p8{text-indent:0.5in;margin-left:-0.125in;text-align:start;hyphenate:auto;font-family:Times New Roman;font-size:13pt;}
.p9{text-indent:0.5in;text-align:center;hyphenate:auto;font-family:Times New Roman;font-size:13pt;}
.p10{text-indent:0.49166667in;text-align:start;hyphenate:auto;font-family:Times New Roman;font-size:13pt;}
.p11{text-indent:0.49166667in;text-align:justify;hyphenate:auto;font-family:Times New Roman;font-size:13pt;}
.p12{text-indent:0.375in;text-align:justify;hyphenate:auto;font-family:Times New Roman;font-size:13pt;}
.p13{text-indent:0.375in;text-align:center;hyphenate:auto;font-family:Times New Roman;font-size:13pt;}
.p14{text-align:start;hyphenate:auto;font-family:Times New Roman;font-size:13pt;}
.p15{text-align:start;hyphenate:auto;font-family:Times New Roman;font-size:12pt;}
.s1{color:black;}
</style>
<meta content="ana.stanisic" name="author">
</head>
<body class="b1 b2">
<p class="p1"></p>
<p class="p1">
<span>K.br. 380/09</span>
</p>
<p class="p2"></p>
<p class="p3">
<span>U IME NARODA</span>
</p>
<p class="p3"></p>
<p class="p4"></p>
<p class="p5">
<span>OSNOVNI SUD U BARU, kao prvostepeni krivični, sudija Aleksandra Leković, kao sudija pojedinac, sa zapisničarom Anom Stanišić, u krivičnom predmetu okrivljenog M.M., zbog krivičnog djela nedozvoljena trgovina iz čl. 284 st.1 KZCG, po optužnom predlogu Osnovnog državnog tužioca u Baru Kt.br.164/06 od 07.08.2006. godine, nakon održanog glavnog, javnog pretresa u prisustvu zastupnika optužbe Danijele Božović i okrivljenog, dana 28.01.2010. godine donio je, a dana 29.01.2010. godine javno objavio</span>
</p>
<p class="p6"></p>
<p class="p3">
<span>P R E S U D U</span>
</p>
<p class="p7"></p>
<p class="p8"></p>
<p class="p5">
<span>Okrivljeni </span><span class="s1">M.M., od oca Š. i majke Dž.,rodjene K., rođen ... godine u U., stalno nastanjen u U. ul...., oženjen,otac dvoje djece, pismen, završio srednju trgovačku školu, odslužio vojsku, srednjeg imovnog stanja, osudjivan presudom Okružnog suda u Titogradu K.br.10/79 od 22.05.1979. godine zbog krivičnog djela iz čl.153 st.1 tč.1 KZSRCG (teška krađa) na sedam mjeseca zatvora, presudom Opštinskog suda Makarska K.br.186/82 od 04.03.1983. godine zbog krivičnog djela iz čl.167 st.1 u KZSFR (trgovina zlatnim novcem, stranom valutom i devizama) tri mjeseca uslovno na jednu godinu, presudom Osnovnog suda Ulcinj K.br.78/93 zbog krivičnog djela iz čl.185 KZRCG (ugrožavanje saobraćaja) kaznom zatvora tri mjeseca uslovno na jednu godinu, presudom Osnovnog suda Ulcinj K.br.103/97 od 18.06.1998. godine zbog krivičnog djela iz čl. čl.131 st.1 KZRCG (nedozvoljena trgovina) novčanom kaznom od 500 dinara, presudom Osnovnog suda Ulcinj K.br.90/97 od 09.03.1999. godine zbog krivičnog djela iz čl. čl.131 st.1 KZRCG (nedozvoljena trgovina)  novčanom kaznom od 500 dinara.</span>
</p>
<p class="p5"></p>
<p class="p9">
<span>KRIV JE</span>
</p>
<p class="p9"></p>
<p class="p10">
<span>Što se:</span>
</p>
<p class="p5"></p>
<p class="p11">
<span class="s1">U vremenu do 17 aprila 2006.godine, neovlašćeno i u većem obimu bavio  trgovinom  na način što je ne pijaci u Podgorici, kupio 12 flaša „Jegera“,12 flaša „tekile“ i 4 flaše „Čivasa“, sve u pakovanjima od po 0,7 litara, koju robu je ubacio u svoje vozilo „Opel Astra“ reg.oznaka ..., namjeravajući da je preveze i preproda na teritoriji Bara</span>
</p>
<p class="p11"></p>
<p class="p11">
<span class="s1">-čime je izvršio krivično djelo – nedozvoljena trgovina iz čl.284 st.1 Krivičnog zakonika CG.</span>
</p>
<p class="p6"></p>
<p class="p12">
<span>- pa ga sud primjenom čl. 4,32,39,42 Krivičnog zakonika CG i čl. 359, 360 i 364 ZKP-a</span>
</p>
<p class="p12"></p>
<p class="p13">
<span>O S U Đ U J E</span>
</p>
<p class="p12"></p>
<p class="p12"></p>
<p class="p5">
<span>Na novčanu kaznu u iznosu od 800 eura koju kaznu je dužan da plati u roku od 30 dana od dana pravosnažnosti presude pod prijetnjom izvršenja.</span>
</p>
<p class="p12"></p>
<p class="p5">
<span>Ukoliko osuđeni ne plati novčanu kaznu u navedenom roku ista će se izvršiti tako što će se za svakih 25 (dvadesetpet) eura kazne odrediti jedan dan zatvora.</span>
</p>
<p class="p12"></p>
<p class="p5">
<span>Na način iz prethodnog stava postupiće se i u pogledu djelimične naplate kazne.</span>
</p>
<p class="p5"></p>
<p class="p5">
<span>Prema okrivljenom se na osnovu čl. 75. KZCG i čl. 284 st.6 KZCG izriče</span>
</p>
<p class="p5"></p>
<p class="p3">
<span>MJERA BEZBJEDNOSTI</span>
</p>
<p class="p3"></p>
<p class="p5">
<span>Oduzima se 12 flaša "Jegera", </span><span class="s1">12 flaša „tekile“ i 4 flaše „Čivasa“, sve u pakovanjima od po 0,7 litara, kao predmeta koji su upotrijebljeni za izvršenje krivičnog djela.</span>
</p>
<p class="p5"></p>
<p class="p5">
<span class="s1">Okrivljeni je dužan da plati troškove krivičnog postupka u iznosu od 80 eura u roku od 15 dana od dana pravosnažnosti presude pod prijetnjom izvršenja.</span>
</p>
<p class="p5"></p>
<p class="p5"></p>
<p class="p5">
<span>                                                     O b r a z l o ž e n j e</span>
</p>
<p class="p5"></p>
<p class="p5">
<span>Optužnim predlogom Osnovnog državnog tužioca u Baru Kt.br. 164/06 od 07.08.2006. godine, koji je preciziran na glavnom pretresu dana 13.10.2008, godine  stavljeno je na teret okrivljenom izvršenje krivičnog djela bliže opisanog u izreci presude.</span>
</p>
<p class="p12"></p>
<p class="p5">
<span>Okrivljeni je u svojoj odbrani u prethodnom postupku izjavio da je dana 17.04.2006. godine pošao za P., tačnije Tuzi gdje je imao nekog privatnog posla pa je svratio do Tuške pijace sa namjerom da za potrebe svadbe, »Sunetluka« svoga sina M.Š. kupi nešto pića po povoljnijoj cijeni. Naišao je na jednog prodavca koji se nalazio na ulici, vidio piće i odlučio da kupi 12 flaša pića »Jeger«,12 flaša pića »Tekila« i 4 flaše viskija »Čivas« sve po 70 ml. Piće je platio 187 eura i od prodavca nije dobio nikakav račun jer je smatrao da to nije potrebno jer je u pitanju manja količina. Isto piće je stavio u gepek vozila »Opel Astra » i zaputio se prema Ulcinju da bi ga na putu izmedju Bara i Ulcinja zaustavila patrola policije i nakon izvršenog pregleda vozila, tačnije gepeka vozila, priveli su ga u CB Bar na informativni razgovor, a pomenuto piće oduzeli uz potvrdu o privremeno oduzetim predmetima. </span>
</p>
<p class="p12"></p>
<p class="p5">
<span>U dokaznom postupku pročitan je iskaz svjedoka J. B., saslušani su svjedoci D.F. i K. T., pročitana je </span><span class="s1">potvrda o privremeno oduzetim stvarima CB Bar  od .... godine, nalaz i mišljenje vještaka finansijske struke K.L. od 22.06.2006. godine, pročitan je izvod iz kaznene evidencije UP PJ Bar Ispostava Ulcinj  br. 03-245-3481 od 16.11.2007.godine, pročitan je izvještaj Opšte bolnice Bar -ljekara specijaliste urologa dr J.J. od 05.10.2009. godine, pročitano je rješenje Osnovnog suda u UlcinjuKv br. 221/09 od 13.10.2009. godine,  pročitan je dopis Opšte bolnice u Baru br. 6066/1 od 10.11.2009. godine.</span>
</p>
<p class="p12"></p>
<p class="p5">
<span>Svjedok J.B. je u svom iskazu izjavio da je dana 17.04.2006. godine sa kolegom V.M.vršio kontrolu saobraćaja kod tunela »Ćafe« i da je tom prilikom zaustavljeno vozilo »Opel Astra« žute boje, reg.oznaka .... kojim je upravljao okrivljeni. Kontrolom vozila u prtljažniku je pronadjeno piće i to12 flaša pića »Jeger«,12 flaša pića »Tekila« i 4 flaše viskija »Čivas« sve po 70 ml za koje okrivljeni nije imao ni račune ni ikakvu drugu dokumentaciju, pa je isti priveden u stanicu policije, a piće je oduzeto. </span>
</p>
<p class="p5"></p>
<p class="p5">
<span>Svjedok D.F. je naveo da je M.M. 25. ili 26. maja 2006. godine vršio suneće svog sina, a svjedok je lično bio u bolnici kada je vršeno sunećenje. Nakon toga je okrivljeni napravio veselje ispred svoje kuće gdje je bilo prisutno sigurno 150 ljudi. Bila je velika trpeza, puno ića i pića.</span>
</p>
<p class="p5"></p>
<p class="p5">
<span>Svjedok K.T. je naveo da je dana 25.06.2006. godine okrivljeni vršio sunećenje svoga sina u bolnici u Baru, a nakon toga je nastavljeno slavlje u kući M.. Na tom slavlju sigurno bilo 150-160 ljudi, a bilo je i da se jede i da se pije.</span>
</p>
<p class="p5">
<span>	</span>
</p>
<p class="p5">
<span class="s1">Iz potvrde o privremeno oduzetim stvarima CB Bar  od 17.04.2006. godine je utvrdjeno da je od okrivljenog M.M.a oduzeto </span><span>12 flaša pića »Jeger«,12 flaša pića »Tekila« i 4 flaše viskija »Čivas« sve po 70 ml</span><span class="s1">.</span>
</p>
<p class="p11"></p>
<p class="p5">
<span class="s1">Iz nalaza i mišljenja vještaka finansijske struke K.L. od 22.06.2006. godine je utvrdjeno da je ukupna vrijednost oduzetih stvari 316 eura. </span>
</p>
<p class="p11">
<span class="s1"> </span>
</p>
<p class="p5">
<span class="s1">Iz izvoda iz kaznene evidencije UP PJ Bar Ispostava Ulcinj  br. 03-245-3481 od 16.11.2007.godine je utvrdjeno da je okrivljeni M.M. osudjivan presudom Okružnog suda u Titogradu K.br.10/79 od 22.05.1979. godine zbog krivičnog djela iz čl.153 st.1 tč.1 KZSRCG (teška krađa) na sedam mjeseca zatvora,  presudom Opštinskog suda Makarska K.br.186/82 od 04.03.1983. godine zbog krivičnog djela iz čl.167 st.1 u KZSFR (trgovina zlatnim novcem, stranom valutom i devizama) tri mjeseca uslovno na jednu godinu, presudom Osnovnog suda Ulcinj K.br.78/93 zbog krivičnog djela iz čl.185 KZRCG (ugrožavanje saobraćaja) kaznom zatvora tri mjeseca uslovno na jednu godinu, presudom Osnovnog suda Ulcinj K.br.103/97 od 18.06.1998. godine zbog krivičnog djela iz čl. čl.131 st.1 KZRCG (nedozvoljena trgovina) novčanom kaznom od 500 dinara, presudom Osnovnog suda Ulcinj K.br.90/97 od 09.03.1999. godine zbog krivičnog djela iz čl. čl.131 st.1 KZRCG (nedozvoljena trgovina)  novčanom kaznom od 500 dinara.</span>
</p>
<p class="p5"></p>
<p class="p5">
<span class="s1">U dopisu Opšte bolnice u Baru br. 6066/1 od 10.11.2009. godine navedeno je da uvidom u medicinsku dokumetaciju JZU Opšte bolnice Bar nije nađeno da se mldb. M. Š. javljao toj ustanovi radi medicinske intervencije-obrezivanje.</span>
</p>
<p class="p5"></p>
<p class="p5">
<span>Ocjenom izvedenih dokaza utvrđeno je da je okrivljeni izvršio krivično djelo koje mu je stavljeno na teret. Nesporno je tokom postupka utvrđeno da je dana 17.04. 2006. godine od strane pripadnika UP PJ Bar u vozilu okrivljenog nađeno piće u količini bliže opisanoj u izreci presude. Okrivljeni u svojoj odbrani nije sporio da je navedeno piće kupio na Tuškoj pijaci od uličnog prodavca, te da nije dobio nikakav račun, ali da sporno piće nije namjeravao da preproda već da ga je kupio za potrebe obrezivanja svoga sina M. Š.a, koje je, kako navodi okrivljeni, i obavljeno u Opštoj bolnici u Baru dana 25.05.2006. godine, nakon čega je napravio veliko slavlje u svojoj kući. Međutim, odbrana okrivljenog je demantovana dokazima provedenim na glavnom pretresu, pa tako sud odbranu okrivljenog ne prihvata i cijeni je kao sračunatu na izbjegavanje krivice. Naime, okrivljeni je ovom sudu dostavio izvještaj Opšte bolnice u Baru od 05.10.2009. u kojem je navedeno da je M. Š. operisan u lokalnoj anasteziji dana 25.05.2006. godine kada mu je urađena cirkumcizija (obrezivanje). Međutim, na izvještaju se nije nalazio potpis ljekara, već samo faksimil. Iz tog razloga je sud od Opšte bolnice u Baru pribavio dopis u kojem je navedeno </span><span class="s1">da se mldb. M. Š. nije javljao toj ustanovi radi medicinske intervencije-obrezivanje. Prihvatajući ovaj dopis bolnice kao istinit i vjerodostojan, nesporno se utvrđuje da u bolnici u Baru nije obavljena navedena intervencija, pa je samim tim u cjelosti demantovana i obesmišljena odbrana okrivljenog. Iz tog razloga se i iskazi svjedoka D i K. javljaju kao neistiniti, pa ih sud ne prihvata jer su dati sa ciljem da se olakša položaj okrivljenog u ovom krivičnom postupku. Iz izvoda iz kaznene evidencije za okrivljenog se nesporno utvrđuje da je okrivljeni M.M. u toku 1997. godine dva puta pravosnažno osuđen za krivično djelo nedozvoljena trgovina i da mu je oba puta izrečena novčana kazna, te da je presudom Opštinskog suda u Makarskoj osuđen za krivično djelo trgovina zlatnim novcem, stranom valutom i devizama. </span>
</p>
<p class="p5">
<span class="s1">Bavljenje trgovinom u smislu ovog krivičnog djela znači trajnu djelatnost, tako da ovaj oblik nedozvoljene trgovine obuhvata preduzimanje više trgovinskih poslova kao što su kupoprodaja, posredništvo i sl. Takođe, „bavljenje trgovinom“ mora biti neovlašćeno i u „većem obimu“. Dovodeći u vezu nesporno utvrđenje činjenice u ovom postupku, odnosno da je dana 17.04.2006. godine u vozilu okrivljenog pronađena naznačena količina alkoholnog pića sa podacima iz kaznene evidencije za okrivljenog, odnosno da je dva puta pravosnažno osuđen za krivično djelo nedozvoljena trgovina, očigledno da se okrivljeni neovlašćeno bavio trgovinom u vremenu do 17.04.2006. godine. Navedeno piće okrivljeni je htio da preproda na teritoriji Bara, a nesporno je okrivljeni nije imao ovlašćenje za bavljenje trgovinom. Po mišljenju suda u radnjama okrivljenog stekli svi bitni elementi bića krivičnog djela koje mu je stavljeno na teret. Konkretnom prilikom okrivljeni je postupao sa umišljajem odnosno bio je svjestan svog djela i htio je njegovo izvršenje. </span>
</p>
<p class="p5"></p>
<p class="p5">
<span>Odlučujući se za krivičnu sankciju prema okrivljenom sud je cijenio sve olakšavajuće i otežavajuće okolnosti iz čl.42 KZCG. Od olakšavajućih okolnosti sud je cijenio njegove porodične prilike, da je oženjen i otac dvoje djece. Od otežavajućih okolnosti sud je cijenio raniju osudjivanost okrivljenog i sklonost okrivljenog u vršenju istovrsnih krivičnih djela sa onim koje mu je optužnim predlogom stavljeno na teret.. Sud je okrivljenog  osudio na novčanu kaznu u iznosu od 800 eura, cijeneći pritom imovinske prilike okrivljenog- da je srednjeg imovnog kao i okolnosti koje utiču da kazna bude veća ili manja. Kako  je za krivično djelo nedozvoljena trgovina iz čl.284 st.1 KZ CG propisana kazna zavora do 2(dvije) godine ili novčana kazna,sud je mišljenja da će se sa ovakvom kaznom u potpunosti postići svrha kažnjavanja i dovoljno uticati na okrivljenog da u buduće ne vrši krivična djela. </span>
</p>
<p class="p5"></p>
<p class="p5">
<span>Prema okrivljenom je na osnovu čl. 75 KZCG i čl. 284 st.6 KZCG izrečena mjera bezbijednosti oduzimanja 12 flaša "Jegera", </span><span class="s1">12 flaša „tekile“ i 4 flaše „Čivasa“, sve u pakovanjima od po 0,7 litara, </span><span> kao predmeta nedozvoljene trgovine.</span>
</p>
<p class="p5"></p>
<p class="p5">
<span>Odluka o troškovima zasniva se na odredbi čl. 202 ZKP-a a isti se odnose na troškove vještaka finansijske struke u iznosu od 27,50 eura i  na paušalne  troškove rada suda, koji su određeni prema trajanju, složenosti krivičnog postupka i imovinskim prilikama okrivljenih.</span>
</p>
<p class="p5"></p>
<p class="p5">
<span>Na osnovu izloženog odlučeno je kao u izreci presude</span>
</p>
<p class="p14"></p>
<p class="p3"></p>
<p class="p3">
<span>OSNOVNI SUD U BARU</span>
</p>
<p class="p3">
<span>Dana 29.01.2010. godine</span>
</p>
<p class="p3"></p>
<p class="p14"></p>
<p class="p14">
<span>      ZAPISNIČAR,			                		                         S U D I J A</span>
</p>
<p class="p14">
<span>     Ana Stanišić						                 Aleksandra Leković</span>
</p>
<p class="p14"></p>
<p class="p14"></p>
<p class="p5">
<span>PRAVNA POUKA:Protiv ove presude može se izjaviti žalba Višem sudu u Podgorici u roku od  8 dana od dana prijema pismenog otpravka. Žalba se predaje ovom sudu u dva primjerka.</span>
</p>
<p class="p14"></p>
<p class="p14"></p>
<p class="p12">
<span> </span>
</p>
<p class="p15"></p>


</body>
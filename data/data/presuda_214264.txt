<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.sup1{;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span class="span1"></span>
</p>
<p>&nbsp;</p>
<p style="text-align:right">
<span class="span1">K.br. 106/2016</span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">OSNOVNI SUD U BERANAMA, po sudiji pojedincu Milovanu Spasoviću, uz učešće namještenika suda Momirke Fatić kao zapisničara, u krivičnom predmetu protiv okrivljenog B. D. iz B., zbog krivi</span><span class="span1">čnog djela napad na službeno lice u vršenju službene dužnosti iz čl.376.st.1. </span><span class="span1">Krivičnog zakonika Crne Gore, po optužnom predlogu Osnovnog državnog tužilaštva u Beranama Kt.br.../.. od .. 2016.godine, nakon održanog glavnog i javnog pretresa, u prisustvu državnog tužioca ODT-a u Beranama Marka Bojovića i oštećenog L.R.,  a u odsustvu uredno pozvanog okrivljenog B. D., donio je i javno objavio dana 18.10.2016.godine,  </span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">Okrivljeni B. D., JMBG.., od oca M. i majke R., rođene M., rođen .. godine u B., sa prebivalištem u selu Z., opština A., državljanin Crne Gore, pismen, sa završenom SSS, razveden, otac jednog djeteta, nezaposlen, lošeg imovnog stanja, razumije crnogorski jezik, osuđivan</span><span class="span1"> presudama Osnovnog suda u Beranama i to: K.br. ../.. od .... godine zbog krivičnog djela iz čl.162 st.1 KZ CG na novčanu kaznu u iznosu od .. €; K.br..../.. od .... godine zbog krivičnog djela iz čl.220 st.1 KZ CG na kaznu zatvora u trajanju od .. mjeseca; K.br.../.. od .... godine zbog krivičnog djela iz čl.403 st.1 KZ CG na kaznu zatvora u trajanju .. dana; K.br.../.. od ... godine zbog krivičnog djela iz čl.168 st.1 KZ CG na kaznu zatvora u trajanju .. dana; K.br.../... od .... godine zbog krivičnog djela iz čl.240 st.11 KZ CG na kaznu zatvora u trajanju od .. godine; K.br.1../...od ... godine zbog krivičnog djela iz čl.152 st.2 KZ CG na kaznu zatvora u trajanju ..dana; K.br..../.. od .... godine zbog krivičnog djela iz čl.4220 st.3 KZ CG na kaznu zatvora u trajanju ... godine, uslovno za jednu godinu; K.br.../.. od .... godine zbog krivičnog djela iz čl.248 st.1 KZ CG na kaznu zatvora u trajanju ..mjeseca, uslovno za jednu godinu; a K.br.../.. od ... godine zbog krivičnog djela iz čl.36 st.1 KZ CG na kaznu zatvora u trajanju ..mjeseci, uslovno za jednu godinu; K.br../.. od .... godine zbog krivičnog djela iz čl.240 st.1 tač.1 KZ CG na kaznu zatvora u trajanju od 1 godine i presudom Osnovnog suda u Podgorici K.br..../.. od ... godine zbog </span><span class="span1">krivičnog djela iz čl.240 st.1 tač. u vezi čl.23 st.2 KZ CG na kaznu zatvora u trajanju od ..godine.</span>
</p>
<p>&nbsp;</p>
<p style="text-align:center;">
<span class="span1">K r i v   j e</span>
</p>
<p>&nbsp;</p>
<p>
<span class="span1">Što je:</span>
</p>
<p>
<span class="span1">U noći .... godine, oko ... h, na reonu G., opština A., sposoban da shvati značaj svog djela i upravlja svojim postupcima i svjestan zabranjenosti svog djela čije je izvršenje htio, napao službeno lice čuvara šuma Uprave za šume PJ A., oštećenog L.R. u vršenju službene dužnosti obilaska i kontrole reona i čuvanja šuma radi zaštite od protivpravnog prisvajanja, na način što je prišao oštećenom, koji ga je zatekao u transportu bespravno posječenih čamovih stabala kamionom marke "IVECO", plave boje, bez reg. oznaka i kada mu je oštećeni rekao da bespravno posječena čamova stabla preveze do lagera kao zaplenu, vratio se do kamiona, uzeo metalnu palicu crne boje, dužine oko 0,60 m, a potom ponovo došao do oštećenog i istom zamahnuo u njegovom pravcu, </span>
</p>
<p>&nbsp;</p>
<p>
<span class="span1">- čime je izvršio krivično djelo </span><span class="span1">napad na službeno lice u vršenju službene dužnosti iz čl.376.st.1. </span><span class="span1">Krivičnog zakonika Crne Gore</span>
</p>
<p>&nbsp;</p>
<p>
<span class="span1">- Pa ga sud za izvršeno krivično djelo na osnovu navedenog zakonskog propisa, te</span><span class="span1"> primjenom čl. </span><span class="span1">32, 36 i 42 </span><span class="span1">KZ,  kao i primjenom člana 374. ZKP-a, </span>
</p>
<p>
<span class="span1"> </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O S U Đ U J E</span>
</p>
<p>&nbsp;</p>
<p>&nbsp;</p>
<p>
<span class="span1">Na kaznu zatvora u trajanju od .. /.../ mjeseca. </span>
</p>
<p>&nbsp;</p>
<p>
<span class="span1">Okrivljeni se obavezuje da u korist budžeta Crne Gore na žiro račun broj 907-83001-19 plati troškove paušala u iznosu od po 30,00 / trideset/ eura, a sve u roku od 15 dana po pravosnažnosti presude pod prijetnjom prinudnog izvršenja.</span>
</p>
<p>&nbsp;</p>
<p>
<span class="span1">Imovinsko pravnog zahtjeva za naknadu štete nije bilo.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>
<span class="span1">Osnovno državno tužilaštvo u Beranama, podnijelo je optužni predlog Kt.br.</span><span class="span1">../.. od ..2016. godine, protiv okrivljenog B. D. iz B., zbog krivi</span><span class="span1">čnog djela napad na službeno lice u vršenju službene dužnosti iz čl.376.st.1. </span><span class="span1">Krivičnog zakonika Crne Gore.</span>
</p>
<p>
<span class="span1">Na nastavak glavnog pretresa od ... godine nije pristupio okrivljeni B. D.</span><span class="span1"></span><span class="span1">iako je uredno pozvan, pa je sud odlučio da glavni pretres održi u njegovom odsustvu, shodno čl. 457 ZKP-a jer njegovo prisustvo nije bilo nužno, obzirom da je tokom postupka dao svoju odbranu.</span>
</p>
<p>&nbsp;</p>
<p>
<span class="span1"></span><span class="span1">Na glavnom pretresu od </span><span class="span1">... godine, državni tužilac ODT-a u Beranama Marko Bojović,</span><span class="span1"> u završnoj riječi je izjavio da ostaje pri podnijetom optužnom predlogu Kt.br.</span><span class="span1"> </span><span class="span1">../.. od .. 2016. godine i istakao da smatra da na osnovu izvedenih dokaza na glavnom pretresu jasno proizilazi da je okrivljeni B. D. izvršio krivično djelo u vrijeme, mjesto i na način kako je to predstavljeno dispozitivom optužnog predloga. Predložio je da sud okrivljenog oglasi krivim za predmetno krivično djelo i da istom izrekne kaznu zatvora u trajanju od ..mjeseci.</span>
</p>
<p>&nbsp;</p>
<p>
<span class="span1"> Oštećeni L. R. u završnoj riječi je izjavio da se pridružuje krivičnom gonjenju protiv okrivljenog, ali da ne postavlja imovinsko pravni zahtjev za naknadu štete.</span>
</p>
<p>&nbsp;</p>
<p>
<span class="span1"></span><span class="span1">Izjašnjavajući se o navodima iz optužnog predloga Osnovnog državnog tužioca iz Berana, okrivljeni B. D. je tokom postupka u svojoj odbrani naveo da nisu tačni optužnog predloga da je izvršio krivično djelo napad na službeno lice u vršenju službene dužnosti i da ne prizmnaje krivicu, a da je dana .. godine zajedno sa njegovim ocem, M., izvršio sječu 7 -  8 čamovih stabala u njihovoj privatnoj šumi, da su istog dana u popodnevnim časovima natovarili trupce i rezanu građu na njegov kamion marke "Iveco" i da su krenuli put kuće u selu Z.. Naveo je da su ih na pola puta, u mjestu K., negdje oko 22.30 h, zaustavili lugar L. R. i kontrolor L.I., da mu je tom prilikom imenovani lugar kazao da 3-4 čamova trupca, koji su bili natovareni na kamion, preveze na lager B. K. u A. na ime zaplene zbog bespravne sječe, da mu je odgovorio da neće da ih tjera na zaplenu, već svojoj kući. Dalje je istakao da su nakon toga lugar i kontrolor išli za njim u vozilu marke "Lada niva", da je morao da staje dva - tri puta jer su mu upalili duga svijetla zbog čega nije mogao da vozi. Poslednji put kada je stao, kazao je lugaru i kontroloru da prođu, što oni nijesu uradili, te da su ga pratili još pola puta i nakon toga otišli i da tada nije fizički napao metalnom palicom lugara L. R. u vršenju službene dužnosti kada mu je tražio da posječena stabla odveze na zaplenu, niti bilo koga drugog, niti je upućivao prijetnje bilo kome, te da smatra da se radi o čistoj podvali. </span>
</p>
<p>&nbsp;</p>
<p>
<span class="span1"> </span><span class="span1">Radi pravilnog i zakonitog presuđenja ove krivične stvari sud je na glavnom pretresu u dokaznom postupku izveo sledeće dokaze: saslušao u svojstvu svjedoka L. I., M. R., G. M., B. M. i oštećenog L. R., pročitao: zapisnik o izvršenom inspekcijskom pregledu Uprave za inspekcijske poslove br.......... od ..... godine, potvrdu o privremeno oduzetim predmetima MUP Uprava policije br. Sl od .... godine, izvještaj Uprave za šume PJ A. br. .. od ... godine, uvjerenje Ministarstva pravde Crne Gore iz KE za okrivljenog B.D. i rješenje ODT-a u Beranama Kt.br.../.. od ... godine, te izvršio uvid u metalnu palicu crne boje dužine od oko 0,5 m.</span>
</p>
<p>&nbsp;</p>
<p>
<span class="span1"> </span><span class="span1"> Nakon sprovedenog dokaznog postupka cijeneći navode optužbe, odbranu okrivljenog, te izvedene pobrojane dokaze, cijeneći ih u smislu čl. 16. i 370. ZKP-a, a dovodeći ih u vezu jedne sa drugim, sud je stao na stanovište da su činjenice iz činjeničnog opisa izreke presude u svemu dokazane, da je okrivljeni . B.D. </span><span class="span1">izvršio krivično djelo </span><span class="span1">napad na službeno lice u vršenju službene dužnosti iz čl.376.st.1. </span><span class="span1">Krivičnog zakonika Crne Gore</span><span class="span1">, koje mu je stavljeno na teret, pa ga je oglasio krivim jer nije bilo osnova koji bi isključivali postojanje krivičnog djela i krivice okrivljenog. Pritom, sud je cijenio odbranu okrivljenog da nije izvršio krivično djelo koje mu je stavljeno na teret, da nije fizički napao metalnom palicom L. R. niti bilo kog drugog, već da je samo stao sa kamionom i tom prilikom lugaru i kontroloru kazao da prođu, što oni nisu uradili, i istu nije prihvatio sa razloga jer je data sračunato u cilju izbjegavanja krivične odgovornosti, te jer nije u saglasnosti sa ostalim dokazima izvedenim u toku postupka, prije svega sa iskazima saslušanih svjedoka L.R. i L.I., </span><span class="span1">izvještajem</span><span class="span1"> Uprave za šume PJ A. br. .. od ... godine, potvrdom o privremeno oduzetim predmetima MUP Uprava policije br. Sl od ... godine, te zapisnikom o izvršenom inspekcijskom pregledu Uprave za inspekcijske poslove br.... od ... godine.</span>
</p>
<p>&nbsp;</p>
<p>
<span class="span1">Iz iskaza svjedoka-oštećenog L.R.utvrđeno je da je isti zaposlen kod Uprave za šume Pljevlja - PJ A. kao reonski lugar i da duži teren G. u A.i, da je dana .... godine u njegovom reonu izvršena bespravna sječa, te da je nakon toga danonoćno čuvao teren kako bi uhvatio počinioca u bespravnoj sječi. Naveo je da je dana 18.05.2016. godine, oko 22.30h, čuo zvuk motorne testere sa mjesta gdje je izvršena prva bespravna sječa, te da je odmah pozvao kontrolora L.Ig., kako bi zajedno pošli do mjesta sječe, da su ta lica čekali u mjestu zv. "B.p.", obzirom da su tuda morali da prođu. Dalje je naveo da su  dana .... godine, oko 02.15 h, na tom mjestu zatekli plavi kamion marke "Iveco", natovaren čamovim stablima, kojim je upravljao B. M., dok su u kabini kamiona bili B.D. i M.R. Izjavio je da je zajedno sa kontrolorom krenuo da prati kamion i da su ga nakon nekog vremena sustigli, da je kamion stao na jednom proširenju i da je iz kamiona izašao B. D. i došao do njih. Istakao je da je tom prilikom B. D. kazao da trupce koji se nalaze na njegovom kamionu odveze do lagera u A.obzirom da potiču od bespravne sječe, ali da je on potom upalio kamion i nastavio dalje kako bi im pobjegao, da su nastavili da ga prate, te da je u mjestu zv. "Kriva breza" B.D. opet zaustavio kamion, došao do njihovog vozila i obratio im se riječima "Šta se pravite budale, oćete li vi da prođete", da mu je na te riječi odgovorio da neće da prođu, već da će da ga prate do lagera gdje treba da istovari trupce. Dodao je da je nakon toga B. D. rekao "Sad ću vam ja pokazat", da je pošao do kamiona, gdje je iz kabine uzeo metalnu šipku dužine oko 60 cm, da je potom došao do njihovog vozila i istom šipkom zamahnuo da ga udari, obzirom da su vrata od vozila bila otvorena, da je lijevom rukom uspio da uhvati šipku, i uz pomoć L.I. i oca okrivljenog, B. M., uspio da mu otme šipku, i da je ta šipka predata Upravi policije OB A.</span>
</p>
<p>
<span class="span1"> </span>
</p>
<p>
<span class="span1">Iz iskaza svjedoka L. I. utvrđeno je da je da je isti zaposlen u Upravi za šume, PJ A., na radnom mjestu kontrolora, da ga je dana .... godine, lugar L. R. putem telefona obavijestio da mu je na terenu u mjestu zv. "g.", B. brdo, izvršena bespravna sječa 4 čamova stabla i da ima informaciju da je sječu izvršio B.D. iz A. u noćnim satima, te da gaje dana .... godine oko 22.30 h, ponovo pozvao lugar L. R.putem telefona i saopštio mu da je sa suprotne strane strane njegovog terena čuo rad motorne testere, u pravcu gdje je izvršena prethodna sječa. Dalje je naveo je da je nakon toga zajedno sa lugarom L. R. pošao prema tom terenu kako bi sačekali lice koje vrši bespravnu sječu, na mjestu gdje nema priključnih puteva, te da je dana ... godine, oko 02.15 h, tim putem naišao kamion marke "Iveco", kojim je upravljao B. M. a sa kojim su u kamionu bili još bili B. D.i M. R., te da su vozilom sa kojim su došli, a kojim je upravljao lugar L. R., krenuli za njima. Istakao je da je u mjestu zv. "K. b." kamion skrenuo na jedno proširenje, da je tom prilikom B. D.došao do njih i ljutito im kazao "Šta se pravite budale, dao sam vam put, što ne prolazite", da mu je na to lugar L.R. kazao da je izvršio bespravnu sječu čamovih stabala i da je potrebno da stabla koja se nalaze na njegovom kamionu kao zaplenu preveze do lagera koji se nalazi pored B. k. u A., da bi B. D.jako zalupio vrata od njihovog vozila marke "L. n." i kazao im "Sad ćete vi da vidite, sada ću vam pokazat", da zatim B.D. pošao do kamiona i iz  istog uzeo metalnu palicu, dužine oko 0,50 m i istom zamahnuo u pravcu lugara L. R., koji je sjedio na mjestu vozača u vozilu "L.n.", i da je lugar L.Ra. uspio da uhvati palicu. Takođe je naveo je da je odmah izašao iz vozila, da je uhvatio palicu sa obje ruke, ali obzirom da je B.D. istrajavao da udari tom palicom lugara </span><span class="span1">L.R., to je bio primoran da pozove oca B.D., B. M., koji se nalazio u kamionu, da je isti došao i da su ga nakon toga  uspjeli B.D. da savladaju, da su mu oduzeli metalnu palicu i da su palicu koju su oduzeli od B.D. predali OB-u u A.</span>
</p>
<p>&nbsp;</p>
<p>
<span class="span1">Iz iskaza saslušanog svjedoka G. M. utvrđeno je da je dana .... godine bio u smjeni, kada ga je dežurna služba iz OB A. pozvala dana .... godine posle 02.00 h, te da se odmah uputio put sela Z., gdje je lugar L. R. bio fizički napadnut od strane B. D. Naglasio je da na putu sreo vozilo marke "L. n." u kojem su se nalazili kontrolor L. I. i lugar L. R., te da su mu tom prilikom obojica rekli da je B.D. metalnom šipkom napao L.R... Dalje je naveo da su nakon toga pošli u OB A. kako bi L. I. i L. R.dali izjave o predmetnom događaju, te da je tom prilikom L. I. predao metalnu šipku, crne boje, dužine oko 50 cm, kojom je B.D.pokušao da udari L.R.</span>
</p>
<p>&nbsp;</p>
<p>
<span class="span1">Iskaze saslušanih svjedoka L.R. i L.I. sud je u potpunosti prihvatio jer su isti jasni, međusobno saglasni, i nijesu u suprotnosti sa ostalim pisanim dokazima izvedenim tokom postupka, kao i iskaza svjedoka G. M.</span>
</p>
<p>&nbsp;</p>
<p>
<span class="span1">Iz iskaza svjedoka M.R.se vidi da je dana .. godine sa sestrićem B.D. i zetom B. M. bio u mjestu zv. "B.", gdje su pravili planinski stan. Naveo je da im se toga dana pokvario kamion, te da su u kasne sate krenuli put kuće. Dodao je da je kamionom upravljao B. M., da je za njima išlo vozilo marke "L. n.", te da ne zna koliko puta je njegov zet stajao sa kamionom. Istakao je da je prispao u vožnji, te da se probudio kada je njegov zet poslednji put stao sa kamionom. Istakao je da su tom prilikom iz kamiona izašli B. D. i B. M.da mu nije poznato šta se dešavalo ispred kamiona, da nije vidio B.D.da je iz kamiona uzeo metalnu palicu, te da su nakon razgovora sa kontrolorom nastavili dalje put njihovih kuća.</span>
</p>
<p>&nbsp;</p>
<p>
<span class="span1">Sud iskaz svjedoka M.R. nije prihvatio iz razloga jer je u suprotnosti sa ostalim izvedenim dokazima tokom postupka i isti je sračunat na umanjenje krivične odgovornosti okrivljenog.</span>
</p>
<p>&nbsp;</p>
<p>
<span class="span1">Svjedok B. M.upoznat sa odredbom čl.109. st.1 tač.2 ZKP-a, da je oslobođen od dužnosti svjedočenja obzirom da mu je okrivljeni sin, izjavio je kako na zapisniku kod ODT-a u Berana Kt.br.../.. od .... godine, tako i na glabnom pretresu od .. godine da ne želi da svjedoči u postupku protiv njegovog sina, B. D.</span>
</p>
<p>&nbsp;</p>
<p>
<span class="span1">Iz </span><span class="span1">izvještaja Uprave za šume PJ A. br. ... od ... godine utvrđeno je da je lugar B.D.prilikom vršenja službene dužnosti </span><span class="span1">obilaska i kontrole reona i čuvanja šuma radi zaštite od protivpravnog prisvajanja zajedno sa kontrolorom L. I. dana ... godine oko 02.15 h susreli kamion plave boje marke "Iveco", natovaren sa 11 trupaca koji potiču od bespravne sječe, da su zaustavili kamion kojim je tada upravljao B. D., da su u kamionu pored B.d. bili B. M. i M.R.da su im kazali da trupce potjeraju na placu za zaplenu u A.što su oni odbili. da je u mjestu zv. „K.b.“ B.Da.izašao iz kamiona i kazao im „Oćete li vi da prođete, zašto se pravite budale“, da bi B. D. se vratio put kamiona i uz povik „Sad ću vam ja pokazat“ izvadio metalnu šipku, da bi došao do lugara L.R. sa podignutom desnom rukom u namjeri da ga udari. Da je tom prilikom uspio lijevom rukom da uhvati metalnu šipku, a tek uz pomoć L. I. i B. M., oca B. D.a nakon toga  B.D. je munjevitom brzinom pošao put sela Z.a na lice mjesta da je izašao policijski službenik G. M.a tada u stanici policije OB A.a oko 03.20 h prijavili opisani događaj i dali izjave.  </span>
</p>
<p>
<span class="span1">Iz </span><span class="span1">zapisnika o izvršenom inspekcijskom pregledu Uprave za inspekcijske poslove br..... od ... godine utvrđeno je da je inspekcijski pregled izvršen kod Uprave za šume PJ A. dana ... godine u 10.00 h, da je istim ustanovljeno da je u GJ “G.” – J., u odelenju br. 31 izvršena bespravna sječa 4 čamova stabla ukupne drvne mase 4,71 m</span><sup class="sup1">3</sup><span class="span1">, da je sječa izvršena dana .. godine od strane lica B. D., B. M. i M. R. iz Z., da su reonski lugar i kontrolor zatekli gore navedena lica kako prevoze pomenutu građu od bespravne sječe kamionom marke “Iveco” dana ... godine oko 02.15 h na putnom pravcu G. – Z., te da je vozač kamiona B.D.odbio poziv službenih lica Uprave za šume PJ A. da transportuje trupce do lagera za zaplenu i da je tom prilikom pokušao sa službenim licima da se fizički obračuna.</span>
</p>
<p>&nbsp;</p>
<p>
<span class="span1">Iz potvrde o privremeno oduzetim predmetima izdate od strane MUP-a Uprava policije br. Sl od .... godine utvrđeno je da je policijski službenik Uprave policije OB A. od lica L. I. iz A. sa JMB .... dana ... godine u 03.30 h, prilikom preduzimanja radnji u skladu sa čl. 257 ZKP-a, privremeno oduzeo metalnu šipku dužine oko 60 cm, debljine oko 2 cm (a koja je prethodno oduzeta od lica B.D.), a što je utvrđeno i uvidom u metalnu šipku.</span>
</p>
<p>&nbsp;</p>
<p>
<span class="span1">Iz rješenja ODT-a u Beranama Kt.br. ../..od ... godine proizilazi da se istim odbacuje krivična prijava Uprave za šume Pljevlja - PJ A. br... od .... godine i krivična prijava Uprave za inspekcijske poslove br. ...-SI od .. godine, podnijete protiv B. D. iz A., zbog krivičnog djela šumska krađa iz čl.324 st.2 u vezi čl.1 KZ CG, jer ne postoji osnovana sumnja da je osumnjičeni izvršio prijavljeno krivično djelo, niti drugo krivično djelo za koje se gonjenje preduzima po službenoj dužnosti. </span>
</p>
<p>&nbsp;</p>
<p>
<span class="span1">Sud je cijenio izvedene pisane dokaze i iste u potpunosti prihvatio jer su sastavljeni u popisanoj formi, izdati od strane ovlašćenih državnih organa, i  snabjeveni pečatom i potpisom ovlašćenih službenih lica.</span>
</p>
<p>&nbsp;</p>
<p>
<span class="span1"></span><span class="span1">Pravnom analizom naprijed utvrđenog činjeničnog stanja, sud je našao da su se u opisanim radnjama okrivljenog B. D. stekla sva bitna obilježja bića krivičnog djela napad na službeno lice u vršenju službene dužnosti iz čl.376.st.1. </span><span class="span1">Krivičnog zakonika Crne Gore</span><span class="span1">, jer nije bilo osnova koji bi isključivali postojanje krivičnog djela i krivice okrivljenog. Naime, tokom postupka je utvrđeno, da je okrivljeni B.D., u noći ... godine, oko 02.15 h, na reonu G., opština A., napao službeno lice čuvara šuma Uprave za šume PJ A., oštećenog L.R. u vršenju službene dužnosti obilaska i kontrole reona i čuvanja šuma radi zaštite od protivpravnog prisvajanja, na način što je prišao oštećenom, koji ga je zatekao u transportu bespravno posječenih čamovih stabala kamionom marke "IVECO", plave boje, bez reg. oznaka i kada mu je oštećeni rekao da bespravno posječena čamova stabla preveze do lagera kao zaplenu, vratio se do kamiona, uzeo metalnu palicu crne boje, dužine oko 0,60 m, a potom ponovo došao do oštećenog i istom zamahnuo u njegovom pravcu. Pritom, sud nije prihvatio odbranu okrivljenog da nije izvršio krivično djelo koje mu je stavljeno na teret, da nije fizički napao metalnom palicom L. R. jer ista nije u skladu sa ostalim izvedenim dokazima tokom postupka prvenstveno sa iskazima svjedoka oštećenog L. R. i svjedoka L. I., a čije iskaze je sud u potpunosti prihvatio, kao i </span><span class="span1">potvrde o privremeno oduzetim predmetima MUP Uprava policije br. Sl od ... godine a iz koje potvrde je utvrđeno da je kritične prilike oduzeta metalna šipka od strane okrivljenog.</span><span class="span1"> Djelujući na opisani način okrivljeni je bio svjestan da napada službeno lice u vršenju službene </span><span class="span1">dužnosti, te svjestan da time čini krivično djelo, čije izvršenje je i htio, postupajući pritom sa direktnim umišljajem.</span>
</p>
<p>&nbsp;</p>
<p>
<span class="span1">Prilikom odlučivanja o izboru, vrsti i visini krivične sankcije, koju u konkretnom slučaju treba primijeniti prema okrivljenom za naprijed navedeno krivično djelo, sud je uzeo u obzir sve okolnosti u smislu čl. 42 KZ. Tako je od olakšavajućih okolnosti na strani okrivljenog sud cijenio i uzeo u obzir da se radi o licu lošeg imovnog stanja, da je nezaposlen, razveden i otac jednog djeteta, da oštećeni nije postavio imovinsko pravni zahtjev za naknadu štete dok je od otežavajućih okolnosti cijenio njegovu raniju osuđivanost, a što je utvrđeno iz uvjerenja izvoda iz registra KE Ministarstva pravde Crne Gore na ime okrivljenog, pa ga je sud za krivično djelo napad na službeno lice iz čl. 376 st. 1 KZ CG osudio na kaznu zatvora u trajanju od po .. /.../ mjeseca. Sud je uvjerenja da će se ovom vrstom i visinom kazne u okviru opšte svrhe izricanja krivičnih sankcija predviđenih čl.4 st.2 KZ CG postići svrha kažnjavanja propisana čl.32 istog Zakona. Osnovano se može očekivati da će izrečena i utvrđena kazna pozitivno djelovati na prevaspitavanje okrivljenog i da će ista na njega uticati da ubuduće ne vrši krivična djela.</span>
</p>
<p>&nbsp;</p>
<p>
<span class="span1">          Odluka o troškovima krivičnog postupka u iznosu od 30,00 /trideset eura/ zasnovana je na odredbi čl.226 st.2 ZKP-a, i predstavlja paušalni iznos odmjeren s obzirom na trajanje i složenost krivičnog postupka, te imovnog stanja okrivljenog.</span>
</p>
<p>&nbsp;</p>
<p>
<span class="span1"> Imovinsko pravnog zahtjeva za naknadu štete nije bilo.</span>
</p>
<p>&nbsp;</p>
<p>
<span class="span1">        Na osnovu iznijetog odlučeno je kao u izreci presude.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">OSNOVNI SUD U BERANAMA</span>
</p>
<p style="text-align:center;">
<span class="span1">Dana, 18.10.2016. godine</span>
</p>
<p>&nbsp;</p>
<p>&nbsp;</p>
<p>
<span class="span1">Zapisničar                                                                                  S  U  D  I  J  A,</span>
</p>
<p>
<span class="span1">Momirka Fatić                                                                         Milovan Spasović</span>
</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA:</span>
</p>
<p>
<span class="span1">Protiv ove presude nezadovoljna stranka ima </span>
</p>
<p>
<span class="span1">pravo žalbe u roku od 8 (osam) dana od dana </span>
</p>
<p>
<span class="span1">prijema iste i to Višem sudu u Bijelom Polju,</span>
</p>
<p>
<span class="span1">a preko ovog suda.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
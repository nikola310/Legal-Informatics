<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:justify;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:end;hyphenate:auto;font-family:Arial;font-size:12pt;}
.p4{text-align:start;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Times New Roman;font-size:12pt;}
.s1{font-style:italic;}
.s2{color:black;}
</style>
<meta content="lidija.maros" name="author">
</head>
<body class="b1 b2">
<p class="p1"></p>
<p class="p2">
<!--Image link to '0.jpg' can be here-->
</p>
<p class="p3">
<span>Posl.br. K.278/12/12</span>
</p>
<p class="p1"></p>
<p class="p2">
<span>U IME CRNE GORE</span>
</p>
<p class="p1"></p>
<p class="p1">
<span>Osnovni sud u Kotoru kao nadležni prvostepeni krivični, po sudiji Danijeli Samardžić, uz učešće zapisničara Tamare Počanić, u krivičnom predmetu protiv  optuženog  M B zbog krivičnog djela teško djelo protiv bezbjednosti javnog saobraćaja iz čl. 348 st.1 u vezi sa krivičnim djelom ugrožavanje javnog saobraćaja iz čl.339. st.1. Krivičnog zakonika, a koji se vodi po optužnici ODT-a Kotor Kt.br.175/12 od 09.07.2012. godine, nakon održanog glavnog i javnog pretresa dana 01.10.2012. godine u prisustvu zamjenika ODT-a Kotor Danke Živković, optuženog i zakonskog zastupnika mal. oštećenih, donio je i javno objavio sledeću,</span>
</p>
<p class="p2">
<span>PRESUDU</span>
</p>
<p class="p1"></p>
<p class="p1">
<span>Optuženi  M B, zvani B, JMBG  , od oca V i majke K, rođene B, rođen   godine u K, stalno nastanjen u B, M 23, državljanin CG, sportski radnik, neoženjen, bez djece, sa zavrsenom SSS, dobrog imovnog stanja, neosuđivan, protiv koga se ne vodi postupak za drugo krivično djelo,</span>
</p>
<p class="p2"></p>
<p class="p2">
<span>Kriv je</span>
</p>
<p class="p1">
<span> </span>
</p>
<p class="p1">
<span>Što je, </span>
</p>
<p class="p1">
<span>Dana 22.03.2012. god., na putnom pravcu K-B, u mjestu Ž G,  upravljajući PMV marke “M”, reg.ozn. BD- , vlasništvo Č LJ, suprotno odredbama čl.32 st.1, 48 st.1 i st.2 i 200 st.1 Zakona o bezbjednosti saobraćaja na putevima, ugrozio saobraćaj i doveo u opasnost živote oštećenih – mal. M M, mal. M Kristine i mal. M L iz B, na način što je u pijanom stanju sa 1,60 ‰ apsolutnog alkohola u krvi, na kritičnom mjestu otpočeo radnju preticanja PMV “Kia” PG- , kojim je upravljao Stanišić Igor, preko neisprekidane uzdužne linije, a da se prethodno nije uvjerio da to može učiniti bez opasnosti za druge učesnike u saobraćaju, krećući se brzinom od 52 km/h na mjestu gdje je ograničenje 40 km/h, i ne držeći bočno odstojanje od preticanog vozila tako da ga ne ugrožava u saobraćaju, ostvario je kontakt prednjim desnim dijelom vozila sa bočnom lijevom stranom preticanog vozila, od kojeg udarca se PMV “Mercedes Benz” odbilo ulijevo i ostvarilo kontakt sa zadnjim lijevim dijelom vozila “Renault Megane” reg.ozn. KO- , kojim je upravljala M S, koja je vršila radnju skretanja ulijevo prema naselju Prijevor krećuću se ispred vozila "Kia", od čega se vozilo "Renault Megan" zarotiralo te mal. M L ispala iz vozila i zadobila teške tjelesne povrede u vidu nagnječno razderne rane u lijevom jagodičnom predjelu dužine 2cm sa nagnječinom (krvnim podlivom sa oguljotinom) okolne kože u lijevom jagodičnom predjelu, nagnječina (krvnim podliv sa oguljotinom) kože u lijevoj polovini čeonog predjela i potres mozga, mal. M K teške tjelesne povrede u vidu nagnječno razderne rane u lijevoj polovini tjemenog predjela dužine 1cm, nagnječno razderne rane u predjelu lijeve podlaktice dužine 1cm, krvni podliv kože u predjelu lijevog lakta dužine 1cm i prelom lijeve ključnjače, a M M laku tjelesne povrede u vidu nagnječno razderne rane u potiljačnom predjelu dužine 1cm, nagnječine (krvni podliv sa oguljotinom) kože u lijevoj polovini čeonog predjela, ogrebotine  (crtasta oguljotina) kože u lijevom zaušnom predjelu, nagnječenja predjela zgloba lijevog ramena, </span>
</p>
<p class="p1">
<span>	</span>
</p>
<p class="p1">
<span>- čime je učinio krivično djelo teško djelo protiv bezbjednosti javnog saobraćaja iz čl.348 st.1 u</span><span class="s1"> </span><span>vezi sa krivičnim djelom ugrožavanja javnog sobraćaja iz čl.339 st.1 Krivičnog zakonika.</span><span class="s1"> </span>
</p>
<p class="p1"></p>
<p class="p1">
<span>Pa mu sud na osnovu naprijed navedene krivično pravne odredbe i člana 4, 8, 13, 15, 36, 42, 45, 46, 52, 53 i 54 Krivičnog zakonika i čl. 227, 229, 368 i 374 ZKP-a izriče</span>
</p>
<p class="p2">
<span>USLOVNU OSUDU</span>
</p>
<p class="p2"></p>
<p class="p1">
<span>Kojom utvrđuje kaznu zatvora u trajanju od 4 (četiri) mjeseca i istovremeno određuje da se kazna neće izvršiti ukoliko optuženi za vrijeme od 2 (dvije) godine od dana pravosnažnosti presude ne učini novo krivično djelo.</span>
</p>
<p class="p1"></p>
<p class="p1">
<span>Optuženi je dužan da  na ime troškova krivičnog postupka uplati iznos od 154,00 eura i na ime sudskog paušala iznos od 50,00 eura, u roku od dva mjeseca od  dana pravosnažnosti presude na žiro račun Osnovnog suda Kotor br. 832-16-52.</span>
</p>
<p class="p1"></p>
<p class="p2">
<span class="s2">O b r a z l o ž e nj e</span>
</p>
<p class="p1"></p>
<p class="p1">
<span class="s2">ODT iz Kotora podnio je ovom sudu optužnicu Kt.broj 175/12 od 09.07.2012. godine protiv M B zbog izvršenja krivičnog djela teško djelo protiv bezbjednosti javnog saobraćaja iz čl.348 st.1 u vezi sa krivičnim djelom ugrožavanja javnog saobraćaja iz čl.339 st.1 Krivičnog zakonika.</span>
</p>
<p class="p1"></p>
<p class="p1">
<span class="s2">Optuženi M B je u svojoj odbrani naveo da se kritične prilike kretao iz pravca Kotora prema Budvi svojim PMV marke ”Mercedes” reg.ozn. BD  . Vršio je preticanje gdje su postojale tri saobraćajne trake i dolaskom na kritično mjesto PMV koje se kretalo ispred njega ”Kia” je zakočio iz saobraćajnih razloga i da bi izbjegao da ne udari u  PMV ”Kia” ostvario je kontakt sa PMV marke ”Renault” kojim je upravljala M S, a koja je pravilno vršila radnju skretanja ulijevo prema selu P. U konkretnoj situaciji okrznuo je PMV ”Kia”, a onda uslijed inercije biva odbačen na ”Renault” sa kojim je ostvario kontakt lijevom bočnom stranom i u tom trenutku usljed udara u "Renault" djeca koja su se nalazila u njemu ispala su iz auta i zadobila povrede. Objasnio je da se kretao brzinom koja nije bila veća od dozvoljene, ali nije držao propisno odstojanje, zbog čega nije mogao da zakoči, a što ukazuje da je možda vozio i malo brže, jer je tog dana pio alkohol,  zbog čega nije mogao da se sjeti svih detalja. Istakao je da je on radnju preticanja vršio na dijelu gdje su tri trake na Ž gredi, gdje je dozvoljeno preticanje i kada se vratio u svoju traku vozač ispred njega je već bio prikočio nakon čega on nije bio u mogućnosti da se zaustavi iza njega. Kada je izašao iz vozila vidio je da su povrijeđena djeca njegovog rođaka što ga je još više potreslo. Inače ne konzumira alkohol, ali je ktiičnog dana popio u vremenskom periodu od 10 minuta 6-7 časica viskija. Naveo je da se interesovao za zdravstveno stanje povrijeđenih djevojčica, obilazio ih je, kao i njegova familija.</span>
</p>
<p class="p1"></p>
<p class="p1">
<span class="s2">U dokaznom postupku koji je sproveden radi rasvjetljenja činjeničnog stanja i krivice optuženog sud je proveo sledeće dokaze: saslušao svjedoka M S; M M zakonskog zastupnika oštećenih-svjedoka mal.M M, K i L, pročitao: zapisnik o uviđaju saobraćajne nezgode od 27.03.2012. god.sa skicom lica mjesta; izvještaj Kliničkog centra Crne Gore na ime M B od 06.04.2012.god.; izvještaj Kliničkog centra Crne Gore na ime M S, otpusnu listu sa epikrizom Bolnice Vaso Ćuković Risan na ime M L, izvještaj ljekara </span><span>HMP u Budvi</span><span class="s2"> na ime M M od 22.03.2012.god., otpusnu listu Bolnice Vaso Ćuković Risan na ime M M, izvještaj ljekara</span><span> HMP u Budvi</span><span class="s2"> od 22.03.2012.god. na ime M Kristine, otpusnu listu Bolnice Vaso Ćuković Risan na ime M K, izvještaj ljekara </span><span>HMP u Budvi</span><span class="s2"> od 22.03.2012.god. na ime   L, nalaz i mišljenje vještaka medicinske struke sa zapisnika od 31.05.2012.godine, nalaz i mišljenje vještaka saobraćajne struke od 21.06.2012. god., izvod iz kaznene evidencije za optuženog </span><span>UP Ispostava Kotor </span><span class="s2">od 17.07.2012. godine.</span>
</p>
<p class="p1"></p>
<p class="p1">
<span>Svjedok M S je u svojoj izjavi navela da se kritične prilike kretala iz pravca K prema B i dolaskom u mjesto P uključila je lijevi pokazivč pravca i zaustavila svoje vozilo kako bi izvršila radnju skretanja ulijevo. U tom trenutku još dok je vršila radnju skretanja osjetila je udar u bočni zadnji dio vozila nakon čega se njeno vozilo zarotiralo i djevojčica koja je sjedala naprijed je ispala iz vozila i zadobila povrede, kao i druge dvije djevojčice koje su bile u automobilu. Kristina je imala prelom ključne kosti, Magdalena ogrebotine, a Lidija koja je sjedala naprijed je imala udarac u lijevu stranu glave. Kao zakonska zastupnica mal.oštćenih nije se pridružila krivičnom gonjenju, niti je postavljala imovinsko pravni zahtjev, jer su njenoj djeci u potpunosti sanirane povrede i dobro se osjećaju. Navela je da su se optuženi M B i njegova porodica interesovali o njihovom zdravstvenom stanju i cijelo vrjeme bili uz njih.</span>
</p>
<p class="p1"></p>
<p class="p1">
<span>Zakonski zastupnik oštećenih mal. M M, K i L, M  M je izjavio da se ne  pridružuje krivičnom gonjenju i ne postavlja imovinsko pravni zahtjev.</span>
</p>
<p class="p1"></p>
<p class="p1">
<span>Iz zapisnika o saobraćajnoj nesreći od 27.03.2012. godine konstatuje se opis lica mjesta saobraćajne nezgode koja se dogodila u mjestu Ž greda gdje je brzina kretanja vozila ograničena na 40 km/h, te da se vozač M B kretao PMV marke “Mercedes” reg.ozn. BD   Jadranskim putem  iz pravca P u pravcu B, vozač S I kretao se PMV marke “Kia” reg.ozn. PG   Jadranskim putem iz pravca K u pravcu B i vozač  M S kretala se PMV marke “Renault” reg.ozn.  . Do kontakta je došlo sa prednje strane PMV marke “Mercedes” reg.ozn. BD   i prednje lijeve strane PMV marke “Kia” reg.ozn. PG  , nakon čega je došlo do kontakta prednje strane PMV marke “Mercedes” reg.oznaka BD   i zadnje lijeve strane PMV marke “Renault” reg.oznaka KO  . Konstatovano je da je u istoj saobraćajnoj nezgodi povrijedjeno troje maloljetne djece.</span>
</p>
<p class="p1"></p>
<p class="p1">
<span>Iz izvještaja Kliničkog centra Crne Gore na ime M B od 06.04.2012.god. proizilazi da je istom urađena analiza krvi dana 22.03.2012.god., a u vezi saobraćajne nesreće od tog dana i da je isti imao 1,37 promila apsolutnog alkohola u krvi.</span>
</p>
<p class="p1"></p>
<p class="p1">
<span>Iz izvještaja Kliničkog centra Crne Gore na ime M S od 22.03.2012.god. proizilazi da je istoj urađena analiza krvi dana 22.03.2012. god., a u vezi saobraćajne nesreće od tog dana i da ista nije imala alkohola u krvi. </span>
</p>
<p class="p1"></p>
<p class="p1">
<span>Iz izvještaja ljekara HMP u Budvi od 22.03.2012.god. na ime M K proizilazi da je ista primljena nakon saobraćajne nezgode koja se dogodila 22.03.2012.godine u navedenu ustanovu gdje su joj konstatovane povrede, utvrđena dijagnoza i prepisana odgovarajuća terapija. </span>
</p>
<p class="p1"></p>
<p class="p1">
<span>Iz izvještaja ljekara HMP u Budvi od 22.03.2012. godine na ime M Ma proizilazi da je ista navedenog dana nakon saobraćajne nezgode primljena u ovu ustanovu, gdje su joj konstatovane povrede, utvrđena dijagnoza i  prepisana odgovarajuća terapija.</span>
</p>
<p class="p1"></p>
<p class="p1">
<span>Iz izvještaja ljekara HMP u Budvi od 22.03.2012.god. na ime  M L proizilazi da je ista primljena u ovu ustanovu zbog povreda zadobijenih u saobraćajnoj nezgodi od istog dana, gdje joj je utvrđena dijagnoza i prepisana odgovarajuća terapija. </span>
</p>
<p class="p1"></p>
<p class="p1">
<span>Iz otpusne liste sa epikrizom </span><span class="s2">Bolnice Vaso Ćuković Risan</span><span> na ime M L proizilazi da je dana 22.03.2012. godine djevojčica stara 14 godina dovezena u navedenu Bolnicu zbog povreda glave zadobijene u saobraćajnoj nezgodi od istog dana, gdje joj je konstatovana dijagnoza, prepisana terapija i gdje je liječena do 23.03.2012. godine kada je otpuštena kući u dobrom opštem stanju.</span>
</p>
<p class="p1"></p>
<p class="p1">
<span>Iz otpusne liste sa epikrizom</span><span class="s2"> otpusnu listu Bolnice Vaso Ćuković Risan</span><span> na ime M M proizilazi da je dana 22.03.2012. godine u navedenu ustanovu primljena djevojčica stara 8 godina zbog povreda zadobijenih u saobraćajnoj nezgodi, gdje je liječena i otpuštena kući 23.03.2012. godine u dobrom opštem stanju. </span>
</p>
<p class="p1"></p>
<p class="p1">
<span>Iz otpusne liste sa epikrizom </span><span class="s2">Bolnice Vaso Ćuković Risan</span><span> na ime M K proizilazi da je ista primljena u anvedenu Bolnicu sa povredama glava zadobijene u saobraćajnoj nezgodi, a narednog dana je otpuštena kući u dobrom opštem stanju bez znakova neuroloških komplikacija. </span>
</p>
<p class="p1"></p>
<p class="p1">
<span>Iz nalaza i mišljenja vještaka medicinske struke proizilazi da je M M zadobila sledeće tjelesne povrede: nagnječno – razdernu ranu u potiljačnom predjelu dužine 1 cm, nagnječinu (krvni podliv oguljotinom) kože u lijevoj polovini čeonog predjela, ogrebotinu (crtasta oguljotina) kože u lijevom zaušnom predjelu, nagnječenje predjela zgloba lijevog ramena, pri čemu navedene povrede procjenjene kako pojedinačno, tako i u ukupnom djelovanju predstavljaju laku tjelesnu povredu.</span>
</p>
<p class="p1">
<span>Vještak je kod M K konstatovao sledeće povrede: nagnječno – razdernu ranu u lijevoj polovini tjemenog predjela dužine 1 cm, nagnječno razdernu ranu u predjelu lijeve podlaktice dužine 1 cm, krvni podliv kože u predjelu lijevog lakta dužine 2 cm, prelom lijeve knjučnjače, pri čemu navedene povrede skupno procjenjene predstavljaju tešku tjelesnu povredu, a kod M L: nagnječno – razdernu ranu u lijevom jagodičnom predjelu dužine 2 cm sa nagnječinom (krvnim podlivom sa oguljotinom) okolne kože u lijevom jagodičnom predjelu, nagnječinu (krvni podliv sa oguljotinom) kože u lijevoj polovini čeonog predjela, potres mozga, pri čemu navedene povrede skupno procijenjene predstavljaju tešku tjelesnu povredu.</span>
</p>
<p class="p1"></p>
<p class="p1">
<span>Iz nalaza i mišljenja vještaka medicinske struke sud je takođe utvrdio da se M  u vrijeme saobraćajne nezgode nalazio u pijanom stanju sa koncentracijom apsolutnog alkohola u krvi u iznosu od 1,60 ‰ (promila).</span>
</p>
<p class="p1"></p>
<p class="p1">
<span>Iz nalaza i mišljenja vještaka saobraćajne struke proizilazi da je saobraćajna nezgoda od 22.03.2012. god. nastala na način što je vozač vozila “Mercees Benz” M B vršio radnju preticanja vozila “Kia” na nedozvoljenom mjestu brzinom većom od ograničene, pri čemu nije uspio da zaustavi vozilo prije mjesta kontakta, kako sa vozilom “Kia” reg.ozn. PG  , tako i sa vozilom “Renault Megane” reg.ozn. KO  , iako je za tu radnju, pri posjedovanoj brzini imao vremensko-prostornih uslova. Ovakav način upravljanja vozilom od strane vozača M B posledica je greške u upravljanju u dijelu nepoštovanja propisa koji obavezuju vozača da ne smije vozilom da otpočne preticanje po punoj liniji koja razdvaja kolovozne trake i ako po izvršenom preticanju ne bi mogao ponovo da zauzme položaj na kolovoznoj traci kojom se kretao prije preticanja bez ometanja ili ugrožavanja ostalih učesnika u saobraćaju, tako da je to osnovni i jedini uzrok nastanka predmetne saobraćajne nezgode. Ostali učesnici u saobraćaju, vozač vozila “Kia” reg.ozn. PG   i vozila “Renault Megane” reg.ozn. KO  , svojim postupcima nisu uticali na nastanak nezgode, jer je vozilo koje se kretalo iza njih ostvarilo kontakt sa njihovim vozilima.</span>
</p>
<p class="p1"></p>
<p class="p1">
<span>Iz kaznene evidencije za optuženog UP Ispostava Kotor od 17.07.2012.god. proizilazi da M B nije evidentiran u prekršajnoj  i kaznenoj evidenciji. </span>
</p>
<p class="p1"></p>
<p class="p1">
<span>Cijeneći sve izvedene dokaze pojedinačno i u njihovoj međusobnoj povezanosti kao i u odnosu na  priznanje optuženog sud je utvrdio činjenično stanje navedeno u izreci presude.</span>
</p>
<p class="p1"></p>
<p class="p1">
<span>Ovakvo činjenično stanje sud je utvrdio na osnovu svih provedenih dokaza. Naime, optuženi M je priznao izvršenje krivičnog djela stavljenog mu na teret i krivicu za isto, odnosno priznao je da se kritične prilike kretao vozilom marke “Mercedes” iz pravca K u pravcu B i dolaskom na Ž gredu vršio je preticanje vozila marke “Kia” koje je zakočilo i da bi izbjegao udar u “Kia”, jer nije bio na potrebnom odstojanju od istog, ostvario je kontakt sa PMV marke “Renault” kojim je upravljala svjedok M S koja je skretala ulijevo prema selu P, tačnije okrznuo je  vozilo “Kia”, a onda usljed inercije odbačen je na vozilo “Renault” sa kojim je ostvario kontakt i usljed udara iz vozila su ispala djeca koja su se nalazila u njemu. Dalje je priznao da je kritičnog dana konzumirao alkohol i da zbog toga što nije držao propisano odstojanje i što je malo brže vozio od dozvoljenog nije mogao da zakoči iza PMV ”Kia” i spriječi saobraćajnu nezgodu. Ovakvo priznanje optuženog je u saglasnosti s iskazom svjedoka  M S - zakonskom zastupnicom mal. oštećenih koja je takođe objasnila da je namjeravala da skrene za P, te da je uključila pokazivač pravca i u trenutku započinjanja radnje skretanja  osjetila je udar u bočni zadnji dio vozila, da bi se od tog udara njeno vozilo zarotiralo i njena djeca, mal. oštećene su usljed toga zadobile povrede. Sud je u cilju tačnog utvrđenja načina nastanka saobraćajne nezgode izvršio saobraćajno vještačenje po vještaku saobraćajne struke koji je u svom nalazu i mišljenu učinio nespornim da je predmetna saobraćajna nezgoda nastala na način što je vozač vozila “Mercedes Benz” (ovdje optuženi) M B vršio radnju preticanja vozila “Kia” na nedozvoljenom mjestu brzinom većom od ograničene, pri čemu nije uspio da zaustavi vozilo prije mjesta kontakta, kako sa vozilom “Kia” reg.ozn. PG  , tako i sa vozilom “Renault Megane” reg.ozn. KO  , iako je za tu radnju, pri posjedovanoj brzini imao vremensko-prostornih uslova, pri čemu je ovakvo upravljanje vozilom od strane vozača - optuženog M B  posljedica greške u upravljanju u dijelu nepoštovanja propisa koji obavezuju vozača da ne smije vozilom da otpočne preticanje po punoj liniji koja razdvaja kolovozne trake i ako po izvršenom preticanju ne bi mogao ponovo da zauzme položaj na kolovoznoj traci kojom se kretao prije preticanja bez ometanja ili ugrožavanja ostalih učesnika u saobraćaju, tako da je to osnovni i jedini uzrok nastanka predmetne saobraćajne nezgode. Prema tome, za sud je priznanje optuženog bilo jasno, potpuno i potkrijepljeno svim provedenim dokazima i nesporno je da je optuženi M B jedini odgovoran za predmetnu saobraćajnu nezgodu.</span>
</p>
<p class="p1"></p>
<p class="p1">
<span>Naime, za sud je bilo nesporno da je optuženi prekršio odredbu čl.32 st. 1 Zakona o saobraćaja na putevima u kojoj je propisano da na putu u naselju vozač ne smije vozilom da se kreće brzinom većom od 50km/h, odnosno brzinom većom od brzine dozvoljene saobraćajnim znakom za cijelo naselje ili njegov dio, jer se optuženi kretao brzinom od 52km/h na mjestu gdje je ograničenje 40km/h. Optuženi je takođe prekršio i odredbe čl.48 st.1 navedenog Zakona s obzirom da je započeo preticanje po nesiprekidanoj, odnosno punoj liniji, a da se prethodno nije uvjerio da tu radnju može učiniti bez opasnosti po ostale učesnike u saobraćaju i da po izvršenom preticanju može ponovo zauzeti položaj na kolovoznoj traci kojom se kretao prije preticanja bez ometanja ili ugrožavanja ostalih učesnika u saobraćaju, a prekršio je navedenu odredbu (čl.48) i u stavu 2 s obzirom da je bio dužan da svoje vozilo drži na potrebnom rastojanju od vozila koje pretiče, te da ga tako ne ometa niti ugrožava u saobraćaju, a što optuženi nije učino.</span>
</p>
<p class="p1"></p>
<p class="p1">
<span>Optuženi je prekršio i odredbu čl. 200 st. 1 Zakona o bezbjednosti saobraćaja na putevima koji predviđa da vozač ne smije da upravlja vozilom u saobraćaju na putu, niti da počne da upravlja vozilom ako je pod dejstvom alkohola. Za vrijeme predmetne saobraćajne nezgode optuženi je bio u stanju alkoholisanosti, kako je i sam to potvrdio, a što je takođe potvrđeno i izvještajem Kliničkog centra Crne Gore na osnovu kojeg je utvrđeno da je u vrijeme saobraćajne nezgode u krvi optuženog bilo 1,60 promila apsolutnog alkohola, a po nalazu i mišljenju vještaka  </span>
</p>
<p class="p1">
<span>medicinske struke sa tom količinom alkohola u krvi optuženi se nalazio u pijanom stanju. Uticaj alkoholisanosti optuženog na saobraćajnu nezgodu ogleda se u svijesti optuženog da zabranjena posledica može nastupiti, odnosno da može ugroziti javni saobraćaj, na šta je on i pristao, s obzirom da je isti bio svjestan da u alkoholisanom stanju ne može bezbjedno upravljati motornim vozilom, te je u odnosu na krivično djelo ugrožavanje javnog saobraćaja optuženi postupao s eventualnim umišljajem, a olako je držao da to teže posledice (tjelesnih povreda oštećenih) neće doći ili da će istu moći spriječiti, pa je u odnosu na navedenu posledicu postupao sa svjesnim nehatom. Optuženi se nije smio uključiti u saobraćaj u stanju alkoholisanosti, odnosno isti je u momentu kada je sjeo za volan bio svjestan da je pod dejstvom alkohola (jer je prethodno konzumirao 6-7 čašica viskija), te da u takvom stanju uopšte ne smije da sjedne za volan, zbog čega su se u radnjama optuženog ostvarila sva bitna obilježja bića krivičnog djela teškog djela protiv bezbjednosti javnog saobraćaja iz člana 348 st.1 u vezi sa krivičnim djelom ugrožavanja javnog saobraćaja iz čl. 339 st.1 Krivičnog zakonika.</span>
</p>
<p class="p1"></p>
<p class="p1">
<span>Tjelesne povrede koje su oštećene zadobile u ovom saobraćajnoj nezgodi sud je utvrdio na osnovu medicinske dokumentacije i nalaza i mišljenja vještaka medicinske struke i to mal. M L je zadobila tešku tjelesnu povredu u vidu nagnječno razderne rane u lijevom jagodičnom predjelu dužine 2cm sa nagnječinom (krvnim podlivom sa oguljotinom) okolne kože u lijevom jagodičnom predjelu, nagnječina (krvnim podliv sa oguljotinom) kože u lijevoj polovini čeonog predjela i potres mozga, mal. M K je zadobila tešku tjelesnu povredu u vidu nagnječno razderne rane u lijevoj polovini tjemenog predjela dužine 1cm, nagnječno razderna rana u predjelu lijeve podlaktice dužine 1cm, krvni podliv kože u predjelu lijevog lakta dužine 1cm i prelom lijeve ključnjače, a M M je zadobila laku tjelesnu povredu u vidu nagnječno razderne rane u potiljačnom predjelu dužine 1cm, nagnječinu (krvni podliv sa oguljotinom) kože u lijevoj polovini čeonog predjela, ogrebotina  (crtasta oguljotina) kože u lijevom zaušnom predjelu, nagnječenje predjela zgloba lijevog ramena. </span>
</p>
<p class="p1"></p>
<p class="p1">
<span>Prilikom odluke o vrsti i visini krivične sankcije sud je u smislu čl. 42 KZ-a cijenio sve okolnosti koje utiču da kazna bude veća ili manja, pa je kao olakšavajuće okolnosti na strani optuženog cijenio njegovo priznanje krivičnog djela i krivice za isto, raniju nesuđivanost, dok je kao naročito olakšavajuće okolnosti cijenio ponašanje optuženog nakon izvršenog krivičnog djela, jer se optuženi interesovao za zdravstveno stanje povrijeđenih, pružao moralnu i materijalnu podršku oštećenoj porodici, koji se i nisu pridružili krivičnom gonjenju protiv optuženog, a otežavajućih okolnosti na strani optuženog nije bilo pa mu je sud utvrdio kaznu zatvora u trajanju od 4 (četiri)  mjeseca i istovremeno odredio da se kazna neće izvršiti ukoliko optuženi za vrijeme od dvije godine od dana pravosnažnosti presude ne učini novo krivično djelo smatrajući da će se i uz prijetnju kaznom zatvora dovoljno uticati na optuženog da više ne vrši ovakva, kao ni slična krivična djela, odnosno da će se ostvariti svrha iz čl.52 KZ.</span>
</p>
<p class="p1"></p>
<p class="p1">
<span>Na osnovu svega navedenog, te primjenom odredbi čl.4, 8, 13, 15, 36, 42, 45, 46, 52, 53 i 54 Krivičnog zakonika i čl. 227, 229,368 i 374 </span><span class="s2">ZKP-a riješeno je kao u dispozitivu presude. </span>
</p>
<p class="p1"></p>
<p class="p1">
<span>Sud je okrivljenog obavezao da na ime troškova krivičnog postupka uplatiti iznos od 154,00 eura (troškovi vještaka medicinske i vještaka saobraćajne struke) i na ime sudskog paušala iznos od 50,00 eura, u roku od dva mjeseca od dana pravosnažnosti presude na žiro račun Osnovnog suda Kotor br. 832-16-52,</span><span class="s2"> a dokaz o uplati da dostavi ovom sudu s pozivom na broj K. 278/12/12.</span>
</p>
<p class="p1"></p>
<p class="p2">
<span class="s2">OSNOVNI SUD U KOTORU</span>
</p>
<p class="p2">
<span class="s2">Dana, 01.10.2012. godine</span>
</p>
<p class="p1"></p>
<p class="p1">
<span class="s2">    Zapisničar	                                                                                  Sudija                                                                                        </span>
</p>
<p class="p1">
<span class="s2">Tamara Počanić                                                                Danijela Samardžić s.r.</span>
</p>
<p class="p1"></p>
<p class="p1">
<span class="s2">PRAVNA POUKA: Protiv ove presude ima se pravo žalbe Višem sudu u Podgorici u roku od 15 dana od dana prijema iste, a preko ovog suda. </span>
</p>
<p class="p1"></p>
<p class="p4">
<span class="s2">DNA: ODT, optuženom, u spise</span>
</p>
<p class="p5"></p>


</body>
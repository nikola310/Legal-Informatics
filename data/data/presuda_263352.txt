<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
.span2{color:#000000;font-size:12pt;font-family:'Arial'}
.span3{color:#FF0000;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p>
<span></span>
</p>
<p>
<span class="span1">                        K. br. 372/16 </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">Osnovni sud u Podgorici, sudija pojedinac Rade Ćetković, uz učešće Edine Kraje, kao zapisničara, u krivičnom postupku protiv okrivljenog P. K. iz C., zbog krivičnog djela falsifikovanje isprave iz čl. 412 st. 2 u vezi st. 1 Krivičnog zakonika Crne Gore, nakon javnog glavnog pretresa održanog dana 27.09.2016. godine u prisustvu zastupnice optužbe B. P. savjetnice u Osnovnom državnom tužilaštvu Podgorica i okrivljenog, dana 28.09.2016. godine izrekao je i objavio,</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>&nbsp;</p>
<p>
<span class="span1">Okrivljeni: P. K., JMB ............., od oca Đ.</span><span class="span2"> i majke Z., rođene M., rođen .. ..19.. godine u C., sa prebivalištem u C. - ul. P. P. br. .., državljanin Crne Gore, </span><span class="span1">razumije crnogorski jezik, koji je i njegov jezik, zaposlen, neoženjen, pismen, završio srednju saobraćajnu školu, lošeg imovnog stanja, ranije neosuđivan, protiv koga se ne vodi postupak za drugo krivično djelo.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">Kriv je</span>
</p>
<p>&nbsp;</p>
<p>&nbsp;</p>
<p>
<span class="span1">Što je:</span>
</p>
<p>
<span class="span1">Dana 10. marta 2016. godine, u Pg, svjestan svog djela čije je izvršenje htio, znajući da je njegovo djelo zabranjeno, upotrijebio kao pravu lažnu javnu ispravu - ovjerenu kopiju diplome o završenoj srednjoj školi, navodno izdatu od strane javne ustanove "Elektrotehničke škole za energetiku", u S., Federacija B. i H., školske 2014/2015 godine, pod djelovodnim brojem 02-25-9/15 od 24.06.2015. godine i rednim brojem u matičnoj knjizi 181, na način što je takvu lažnu javnu ispravu predao Ministarstvu prosvjete Crne Gore, uz zahtjev za priznavanje inostrane diplome, </span>
</p>
<p>&nbsp;</p>
<p>
<span class="span1">- čime je izvršio krivično djelo falsifikovanje isprave iz čl. 412 st. 2 u vezi st. 1 Krivičnog zakonika Crne Gore. </span>
</p>
<p>&nbsp;</p>
<p>
<span class="span1">Pa mu sud za navedeno krivično djelo primjenom čl. 4 st. 2, čl. 42 st. 1, čl. 52 st. 2, čl. 53 i 54 Krivičnog zakonika Crne Gore i čl. 226, 229 i 374 Zakonika o krivičnom postupku, izriče</span>
</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>&nbsp;</p>
<p>
<span class="span1">Kojom mu utvrđuje kaznu zatvora u trajanju od 3 (tri) mjeseca i istovremeno određuje da se ona neće izvršiti, ako okrivljeni u roku od 1 (jedne) godine po pravosnažnosti presude ne učini novo krivično djelo.</span>
</p>
<p>&nbsp;</p>
<p>
<span class="span1">Na osnovu člana 75 Krivičnog zakonika Crne Gore prema okrivljenom se izriče</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">MJERA BEZBJEDNOSTI</span>
</p>
<p style="text-align:center;">
<span class="span1">ODUZIMANJE PREDMETA</span>
</p>
<p>&nbsp;</p>
<p>&nbsp;</p>
<p>
<span class="span1">Oduzima se od okrivljenog ovjerena kopija diplome o završenoj srednjoj školi navodno izdata od strane Javne ustanove "Elektrotehničke škole za energetiku", u Sarajevu, Federacija B. i H., školske 2014/2015 godine, pod djelovodnim brojem </span><span class="span1">02-25-9/15 od 24.06.2015. godine i rednim brojem u matičnoj knjizi 181, kao predmet upotrijebljen u izvršenju krivičnog djela.</span>
</p>
<p>&nbsp;</p>
<p>
<span class="span1">Obavezuje se okrivljeni da plati na ime troškova krivičnog postupka iznos od 30,00 €, u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">Obrazloženje</span>
</p>
<p>&nbsp;</p>
<p>
<span class="span1">Optužnim predlogom Osnovnog državnog tužilaštva Podgorica Kt. br. 660/16 od 09.06.2016. godine okrivljenom P. K. stavljeno je na teret da je izvršio krivično djelo falsifikovanje isprave iz čl. 412 st. 2 u vezi st. 1 Krivičnog zakonika Crne Gore. Zastupnica optužbe je na glavnom pretresu precizirala činjenični opis optužnog akta na način kako je to predstavljeno u izreci presude, a u završnoj riječi je ostala pri preciziranom optužnom predlogu i predložila sudu da okrivljenog oglasi krivim i osudi po zakonu, kao i da mu izrekne mjeru bezbjednosti oduzimanje predmeta - ovjerene kopije predmetne diplome.</span>
</p>
<p>
<span class="span1">Okrivljeni P. K. je u odbrani u prethodnom postupku naveo da je u decembru 2015. godine, upoznao čovjeka od oko 40 godina, koji mu se predstavio kao Mirsad i rekao mu da je iz B., a koji je čuo njegovu priču sa drugovima da treba da se prekvalifikuje i dobije diplomu za električara kako bi mogao da nađe posao na brodu. </span><span class="span2">Završio je srednju saobraćajnu školu u Cetinju 2015. godine, ali mu je prekvalifikacija bila neophodna jer mu diploma saobraćajne škole nije odgovarala, a kada je M. čuo njegovu priču rekao mu je da mu može završiti u B. diplomu za električara i da samo treba da mu da kopije svjedočanstava za 7, 8 i 9 razred osnovne škole i kopiju lične karte. Početkom februara 2016. godine on mu je dao kopije diploma, kao i 1.200,00 eura, koliko je i M. tražio. </span><span class="span1">Poslije desetak dana M. je opet došao u N. i obavijestio ga da je završio posao i donio mu original diplome na kojoj je stajalo da se radi o školi u S. i rekao mu da je to za smjer elektrotehničara. Vidio je da je diploma ovjerena, pa je istu iskopirao i tu kopiju ovjerio u sudu na C. Nakon toga, diplomu je odnio u Ministarstvo prosvjete u Pg, radi nostrifikacije i predao njenu ovjerenu kopiju službeniku u Ministarstvu, popunio zahtjev i uplatio taksu od 55,00 eura, a tom prilikom su mu rekli da će mu se javiti. Saobraćajnu školu na C. je redovno završio 2015. godine i polagao je normalno ispite za maturski, a ovo sa predmetnom diplomom mu je bilo sumnjivo zbog priče da ne mora da ide i da bilo šta polaže u B. Iako je sumnjao u njenu valjanost, ono što ga je najviše motivisalo da diplomu da na priznanje jeste pečat, a za koju diplomu je Bosanac uporno ponavljao da je regularna. Na glavnom pretresu je dodao da je vidio da u diplomi stoji da je polagao neke ispite, iako je bio svjestan da to nije tačno, jer nije išao u B. i nije polagao bilo kakve ispite. U diplomi je bilo ispisano njegovo ime i prezime i njegovi podaci, i to je jedino što je bilo od tačnih podataka u istoj, a čovjek kojem je dao novac za ovu diplomu mu je rekao da neće imati nikakvih problema, zbog čega smatra da je prevaren. Naglasio je da nije išao u B. i da nije </span><span class="span1">završio ovu školu, već je samo gotovu diplomu kupio od tog čovjeka. Ne zna gdje je original diplome, možda je negdje kući, a možda je i uništio. U završnoj riječi je izjavio da mu je žao što je bio nepromišljen i što je ispao naivan, a jedini cilj mu je bio da dođe do posla na brodu, pa je smatrao da će na ovaj način uložiti u svoju budućnost. Shvatio je da je napravio grešku, prihvatio odgovornost za učinjeno djelo, te je zamolio sud da ga što blaže kazni ili da mu izrekne uslovnu osudu, obećavajući da se nešto slično ubuduće sigurno neće dogoditi.</span>
</p>
<p>
<span class="span1">Sud je u dokaznom postupku pročitao zahtjev za priznavanje inostrane obrazovne isprave UP-I-broj 626-317/2016-1 od 10.03.2016. godine, dopis Ministarstva prosvjete Crne Gore UP-I-broj 626-317/2016-1 od 14.03.2016. godine, dopis Elektrotehničke škole za energetiku - S., Federacija B. i H. - Kantona S. br. 02-320/2016 od 11.04.2016. godine, ovjerenu kopiju falsifikovane diplome izdate na ime P. K. od strane JU Elektrotehnička škola za energetiku u S. pod djelovodnim br. 02-25-9/15 od 24.06.2015. godine koja je ovjerena u Osnovnom sudu na C. dana 09.03.2016. godine i izvod iz registra kaznenih evidencija Ministarstva pravde KE 978/2016 od 14.06.2016. godine. </span>
</p>
<p>
<span class="span1">Iz zahtjeva za priznavanje inostrane obrazovne isprave UP-I-broj 626-317/2016-1, koji je podnijet od strane okrivljenog P. K., proizilazi da je isti predat Ministarstvu prosvjete dana 10.03.2016. godine za priznavanje diplome izdate dana 24.06.2015. godine od JU "Elektrotehnička škola za energetiku" iz S., Federacija B. i H.</span>
</p>
<p>
<span class="span1">Iz dopisa Ministarstva prosvjete Crne Gore UP-I-broj 626-317/2016-1 od 14.03.2016. godine proizilazi da se generalni direktor direktorata Ministarstva prosvjete obraćao JU "Elektrotehničkoj školi za energetiku" iz S., B. i H., radi provjere vjerodostojnosti diplome priložene od strane okrivlenog.</span>
</p>
<p>
<span class="span1">Iz dopisa Elektrotehničke škole za energetiku - S., Federacija B. i H. - Kantona S. br. 02-320/2016 od 11.04.2016. godine proizilazi da pod navedenim brojem iz dostavljene isprave u toj školi nijesu izdavane svjedodžbe/diplome (02-25-9/15 g.), te da u toj školi ne postoji zanimanje elektrotehničar - automatičar, da imena profesora navedena u diplomi ne odgovaraju imenima profesora te škole, da je u potpisu isprave ime aktuelne direktorice škole čiji potpis ne odgovara originalnom potpisu direktorice škole na osnovu njenog uvida u isti, kao i da je uvidom u otisak njihovog aktuelnog pečata i pečata na dostavljenoj diplomi/ispravi uočeno da isti ne odgovara aktuelnom pečatu škole po prečniku i sadržaju istog.</span>
</p>
<p>
<span class="span1"> Iz ovjerene kopije diplome izdate na ime P. K., proizilazi da je okrivljeni završio školovanje vrlo dobrim uspjehom, da je diploma izdata od strane JU Elektrotehnička škola za energetiku u S. pod djelovodnim br. 02-25-9/15 od 24.06.2015. godine, te da je diploma ovjerena potpisom razrednika i direktorice škole, kao i pečatom Elektrotehničke škole za energetiku. Kopija diplome je ovjerena u Osnovnom sudu na C. dana 09.03.2016. godine.</span>
</p>
<p>
<span class="span1">Nakon savjesne ocjene svih provedenih dokaza, pojedinačno i u njihovoj međusobnoj vezi i dovodeći ih u vezu sa odbranom okrivljenog, sud je na nesumnjiv način utvrdio da je</span><span class="span1"> okrivljeni dana 10. marta 2016. godine, u Pg, upotrijebio kao pravu lažnu javnu ispravu - ovjerenu kopiju diplome o završenoj srednjoj školi, navodno izdatu od strane javne ustanove "Elektrotehničke škole za energetiku", u S., Federacija B. i H., školske 2014/2015 godine, pod djelovodnim brojem 02-25-9/15 od 24.06.2015. godine i rednim brojem u matičnoj knjizi 181, na način što je takvu lažnu javnu ispravu predao Ministarstvu prosvjete Crne Gore, uz zahtjev za priznavanje inostrane diplome.</span>
</p>
<p>
<span class="span1">Naime, za sud je nesumnjivo da diploma o završenoj srednjoj školi predstavlja javnu ispravu, s obzirom da je izdata u propisanoj formi, od strane škole kao nosioca javnih ovlašćenja. Takođe, sud nalazi da je okrivljeni kao punoljetna osoba bio dužan i morao da zna da se javne isprave pribavljaju na osnovu zakonom predviđene procedure i za to ispunjenih uslova, odnosno da se diploma o završenom školovanju stiče nakon odslušanog </span><span class="span1">fonda časova i nakon polaganja ispita i dobijanja ocijena. Ovo tim prije što i iz odbrane okrivljenog proizilazi da je 2015. godine završio srednju saobraćajnu školu kao redovan učenik, te da je polagao maturski ispit. Da je u konkretnom slučaju riječ o lažnoj diplomi o završenoj srednjoj školi, koja je navodno izdata od strane Javne ustanove "Elektrotehničke škole za energetiku", u S., Federacija B. i H., školske 2014/2015 godine, pod djelovodnim brojem 02-25-9/15 od 24.06.2015. godine i rednim brojem u matičnoj knjizi 181, sud je utvrdio iz dopisa "Elektrotehničke škole za energetiku" - S., Federacija B. i H. - Kantona S. br. 02-320/2016 od 11.04.2016. godine. Iz navedenog dopisa se na nesumnjiv način utvrđuje da pod djelovodnim brojem 02-25-9/15 godine u toj školi nijesu izdavane svjedodžbe/diplome, da u školi ne postoji zanimanje elektrotehničar - automatičar, da imena profesora navedena u diplomi ne odgovaraju imenima profesora ove škole, te da je u potpisu isprave ime aktuelne direktorice škole čiji potpis ne odgovara njenom originalnom potpisu, kao i da je uvidom u otisak njihovog aktuelnog pečata i pečata na dostavljenoj diplomi/ispravi uočeno da isti ne odgovara aktuelnom pečatu škole po prečniku i sadržaju istog. Osim navedenog, sud je imao u vidu da ni okrivljeni nije sporio da su u predmetnoj diplomi sadržani neistiniti podaci, odnosno da su od svih podataka jedino tačni njegovi lični podaci. Sud je iz odbrane okrivljenog utvrdio da je on ovu lažnu ispravu fotokopirao i nakon toga kopiju ovjerio u Osnovnom sudu na C. dana 09.03.2016. godine, nakon čega je istu upotrijebio na način što je predao Ministarstvu prosvete uz zahtjev za priznavanje inostrane obrazovne isprave. Odbrana okrivljenog je u ovom dijelu prihvaćena, jer je ista potvrđena kopijom diplome izdate na ime okrivljenog koja je ovjerena u Osnovnom sudu na C. dana 09.03.2016. godine, kao i zahtjevom za priznavanje inostrane obrazovne isprave UP-I-broj 626-317/2016-1 koji je Ministarstvu prosvjete dostavljen od strane okrivljenog dana 10.03.2016. godine. </span>
</p>
<p>
<span class="span1">Imajući u vidu da je kopija predmetne diplome ovjerena od strane nadležnog organa, odnosno da na istoj postoji pečat Osnovnog suda C. Ov. br. 242/16 od 09.03.2016. godine kojim se potvrđuje da je predmetna kopija, odnosno prepis, istovjetan sa njegovim izvornikom, to se po nalaženju suda predmetna kopija ima smatrati ispravom u pravom smislu i ista ima dokaznu vrijednost, odnosno ista je podobna da služi kao dokaz činjenice koja ima značaj za pravne odnose u smislu čl. 142 st. 29 Krivičnog zakonika Crne Gore. Takođe, kako se radi o ovjerenoj kopiji javne isprave, to se po nalaženju suda i predmetna ovjerena kopija ima smatrati javnom ispravom.</span>
</p>
<p>
<span class="span1">Imajući u vidu da je okrivljeni ovjerenu kopiju lažne diplome o završenoj srednjoj školi,</span><span class="span3"> </span><span class="span1">navodno izdate od JU "Elektrotehničke škole za energetiku" - S., Federacija B. i H., upotrijebio kao pravu, predajući je ovlašćenim službenicima Ministarstva prosvjete u Podgorici sa zahtjevom za priznavanje inostrane diplome UP-I-broj 626-317/2016-1 od 10.03.2016. godine, to je u konkretnom slučaju okrivljeni postupao sa direktnim umišljajem, jer je bio svjestan lažnog porijekla i lažne sadržine predmetne ovjerene kopije diplome, kao i njenog značaja, odnosno da se radi o javnoj ispravi, pa je takvu ispravu upotrijebio, što je po nalaženju suda okrivljeni nesumnjivo i htio, čime su se u njegovim radnjama, pored objektivnih, stekli i subjektivni elementi bića krivičnog djela falsifikovanje isprave iz čl. 412 st. 2 u vezi st. 1 Krivičnog zakonika Crne Gore.</span>
</p>
<p>
<span class="span1">Prilikom odlučivanja o krivičnoj sankciji, sud je shodno čl. 42 st. 1 Krivičnog zakonika Crne Gore cijenio sve okolnosti koje utiču na njen izbor i visinu, pa je od olakšavajućih okolnosti na strani okrivljenog cijenio njegov raniji život, a s tim u vezi njegovu raniju neosuđivanost, koju je sud utvrdio iz izvoda iz registra kaznenih evidencija Ministarstva pravde KE 978/2016 od 14.06.2016. godine, njegove lične prilike, odnosno da je isti lošeg imovnog stanja, njegovo držanje posle učinjenog krivičnog djela, odnosno da je prihvatio odgovornost za izvršeno krivično djelo i izrazio kajanje, dok otežavajućih okolnosti nije našao, pa je sud okrivljenom shodno čl. 53 i 54 Krivičnog zakonika Crne Gore izrekao </span><span class="span1">uslovnu osudu, kao u izreci presude, nalazeći da prema okrivljenom nije nužno primjeniti kaznu radi krivično pravne zaštite, jer se može očekivati da će se i sa upozorenjem uz prijetnju kaznom zatvora u trajanju od 3 (tri) mjeseca i vremenom provjeravanja u periodu od jedne godine, na okrivljenog u dovoljnoj mjeri uticati da ubuduće ne vrši krivična djela, čime će se sa uspjehom ostvariti svrha uslovne osude iz čl. 52 st. 2 Krivičnog zakonika Crne Gore, a u okviru opšte svrhe krivičnih sankcija u smislu čl. 4 st. 2 Krivičnog zakonika Crne Gore. </span>
</p>
<p>
<span class="span1">Na osnovu čl. 75 Krivičnog zakonika Crne Gore okrivljenom je izrečena mjera bezbjednosti oduzimanje predmeta, odnosno ovjerene kopije diplome o završenoj srednjoj školi navodno izdate od strane Javne ustanove "Elektrotehničke škole za energetiku" u S., Federacija B. i H., školske 2014/2015 godine, pod djelovodnim brojem 02-25-9/15 od 24.06.2015. godine i rednim brojem u matičnoj knjizi 181, s obzirom da se radi o predmetu koji je upotrijebljen u izvršenju krivičnog djela. </span>
</p>
<p>
<span class="span1">Kako je okrivljeni oglašen krivim sud ga je shodno čl. 226 i 229 Zakonika o krivičnom postupku obavezao da na ime troškova krivičnog postupka plati iznos od 30,00 €, koji se odnosi na ime paušala kao dijela troškova krivičnog postupka, koji je odmjeren shodno imovnim prilikama okrivljenog, složenosti predmeta i dužini trajanja postupka. </span>
</p>
<p>
<span class="span1">Sa svega iznijetog, a na osnovu čl. 374 Zakonika o krivičnom postupku, odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U PODGORICI</span>
</p>
<p style="text-align:center;">
<span class="span1">Dana, 28.09.2016. godine</span>
</p>
<p>&nbsp;</p>
<p>
<span class="span1">  ZAPISNIČAR                                                                                    S U D I J A </span>
</p>
<p>
<span class="span1"> Edina Kraja,s.r.                                                                            Rade Ćetković,s.r.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">    </span><span class="span1"> PRAVNA POUKA: Protiv ove presude dozvoljena je</span>
</p>
<p>
<span class="span1"></span><span class="span1">               </span><span class="span1">žalba u roku od 8 dana od dana </span>
</p>
<p>
<span class="span1"></span><span class="span1">               </span><span class="span1">prijema prepisa iste, Višem sudu</span>
</p>
<p>
<span class="span1"></span><span class="span1">               </span><span class="span1">u Podgorici, a preko ovog suda.</span>
</p>
<p>&nbsp;</p>
<p>&nbsp;</p>
<p>
<span class="span1">                                       </span><span class="span1">  ZTO. Edina Kraja</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
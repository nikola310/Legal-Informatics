<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{margin-bottom:0.1388889in;text-align:end;hyphenate:auto;font-family:Times New Roman;font-size:13pt;}
.p2{margin-bottom:0.1388889in;text-align:center;hyphenate:auto;font-family:Times New Roman;font-size:13pt;}
.p3{margin-bottom:0.1388889in;text-align:justify;hyphenate:auto;font-family:Times New Roman;font-size:13pt;}
</style>
<meta content="ana.stanisic" name="author">
</head>
<body class="b1 b2">
<p class="p1">
<span>K.br. 408/09</span>
</p>
<p class="p2">
<span>U IME NARODA</span>
</p>
<p class="p3">
<span>OSNOVNI SUD U BARU, kao prvostepeni krivični, sudija Aleksandra Leković, kao sudija pojedinac, sa zapisničarem Anom Stanišić, u krivičnom predmetu okrivljenog D.I., zbog krivičnog djela – ugrožavanje javnog saobraćaja iz čl. 339 st.1 Krivičnog zakonika, a po optužnom predlogu ODT iz Bara Kt.br. 428/08 od 22.09.2009. godine, nakon održanog glavnog javnog pretresa, u prisustvu zastupnika optužbe  Đikanović Predraga, branioca po službenoj dužnosti za okrivljenog D.I.a adv. D.H., u odsustvu okrivljenog dana 03.02.2010 godine donio je i javno objavio</span>
</p>
<p class="p2">
<span>P R E S U D U</span>
</p>
<p class="p3"></p>
<p class="p3">
<span>Okrivljeni D.I., od oca S., rođen 24.12.1970 godine u prištini, stalno nastanjen u Novom Sadu, ul. ..., Republika Srbija, pismen, po zanimanju muzičar, neosuđivan.</span>
</p>
<p class="p2">
<span>KRIV JE</span>
</p>
<p class="p3">
<span>Zato što je:</span>
</p>
<p class="p3">
<span>Dana 12.07.2008. godine oko 04,00 časova, u ulici Iva Novakovića u Sutomoru-Opština Bar, upravljajući u saobraćaju putničkim vozilom marke "Honda Civic" reg.ozn. ..., ne pridržavajući see saobraćajnih propisa ugrozio saobraćaj i doveo u opasnost život oštećenog pješaka T.V., na način što je protivno odredbama čl. 32 st.1 i čl. 200 ZOBS-a na putevima ( Sl.list RCG br. 72/05), upravljao vozilom pod dejstvom alkohola sa 0,90 promila apsolutnog alkohola u krvi, krećući se u naselju, gdje je brzina kretanja ograničena  na 50 km/h,  iz pravca zelene pijace prema poslovnici Elektrodistribucije, brzinom oko 69 km/h, pa je usled neprilagođene brzine kretanja, na prostoru desne saobraćajne trake smjera kretanja, prednjom stranom vozila udario oštećenog pješaka i oborio ga na kolovoz, nanoseći mu lake tjelesne povrede-oguljotine i krvne podlive kože natkoljenice i potkoljenice desne noge i oguljotine kože lijevog koljena;</span>
</p>
<p class="p3">
<span>-čime je izvršio krivično djelo - ugrožavanje javnog saobraćaja iz čl. 339 st.1 Krivičnog zakonika</span>
</p>
<p class="p3"></p>
<p class="p3">
<span>Pa mu sud primjenom čl.4,32,36,42,52,53 i 54 Krivičnog zakonika i čl. 359,360 i 364 ZKP-a izriče</span>
</p>
<p class="p2">
<span>USLOVNU OSUDU</span>
</p>
<p class="p3"></p>
<p class="p3">
<span>Kojom mu utvrdjuje kaznu zatvora u trajanju od 3 /tri/ mjeseca i istovremeno odredjuje da se kazna neće izvršiti ukoliko okrivljeni u roku od 1 /jedne/ godine ne izvrši novo krivično djelo.</span>
</p>
<p class="p3">
<span>Okrivljeni je dužan da plati troškove krivičnog postupka u iznosu od 400,00 eura u roku od 15 dana od dana pravosnažnosti presude pod prijetnjom izvršenja.</span>
</p>
<p class="p2">
<span>O b r a z l o ž e nj e</span>
</p>
<p class="p2"></p>
<p class="p3">
<span>Optužnim predlogom ODT-a KT br.428/08 od 22.09.2009 godine okrivljenom D.I.u je stavljeno na teret da je izvršio krivično djelo bliže opisano u izreci presude. </span>
</p>
<p class="p3">
<span>Glavni pretres je održan u odsustvu okrivljenog na osnovu rešenja ovog suda KV br.483/09 od 13.11.2009. godine.</span>
</p>
<p class="p3">
<span>Okrivljeni nije saslušan ni u prethodnom postupku niti na glavnom pretresu.</span>
</p>
<p class="p3">
<span>U dokaznom postupku sud je proveo sledeće dokaze: pročitan je iskaz svjedoka oštećenog T.V.a iz prethodnog postupka od 06.04.2009 godine, pročitan je zapisnik Uprave policije PJ u Baru br. 24-02-231/08-5672 o uviđaju saobraćajne nezgode od 12.07.2008 godine, pročitan je izvještaj JZU Doma zdravlja – Služba hitne pomoći Bar br. Protokola 2212 na ime T.V.a od 12.07.2008 godine, pročitan je izvještaj ljekara specijaliste Opšte bolnice u Baru br. Protokola 3584 za oštećenog T.V.a od 12.07.2008 godine, pročitan je izvještaj Kliničkog centra CG A br.1123 o prisustvu alkohola u krvi za okrivljenog D.I.a od 17.07.2008 godine, pročitan je nalaz i mišljenje sudskog vještake saobraćajne struke ing. Milana ŠljI.čanina od januara 2009 godine, pročitan je nalaz I mišljenje vještaka medicinske struke dr. B.B. od 26.01.2009 godine, pročitan je izvještaj Opštinskog suda iz prištine sa podacima iz KE za okrivljenog D.I.a od 19.01.2009 godine;</span>
</p>
<p class="p3">
<span>Svjedok oštećeni T.V. je u svom iskazu u prethodnom postupku u bitnom naveo da je navedenog dana bio sa bratom V.. U jednom trenutku su zastali nedaleko od zelene pijace, da bi izašao da vidi zašto vozilo koje se nalazilo iza vozila njegovog brata sve vrijeme pokušava da ga udari od pozadi. U pitanju je bilo vozilo Honda, sive boje, prištinskih tablica. Nakon što je izašao, vozač pomenutog vozila je krenuo naprijed, tačnije ka njemu, kojom prilikom ga je udario prednjom lijevom stranom, od kojeg udarca je oštećeni pao, da bi zatim vozač tog vozila gumom prešao preko njegove noge. Dalje je naveo da je bilo suvo i jako toplo vrijeme. Konačno je naveo da je vozač PMV marke Honda, nakon što mu je prešao preko noge, dao pun gas  i udario u obližnju banderu. Nije se pridružio krivičnom gonjenju niti postavio imovinskopravni zahtjev.</span>
</p>
<p class="p3">
<span>U zapisniku Uprave policije PJ u Baru br. 24-02-231/08-5672 o uviđaju saobraćajne nezgode od 12.07.2008 godine, naveden je opis lica mjesta, podaci o licima koja su učestvovala u saobraćajnoj nezgodi, podaci o vozilu, kao i skica lica mjesta u kojoj su opisani zatečeni tragovi i položaj vozila nakon saobraćajne nezgode.</span>
</p>
<p class="p3">
<span>Iz izvještaja Kliničkog centra CG A br.1123 o prisustvu alkohola u krvi za okrivljenog D.I.a od 17.07.2008 godine, utvrđeno je da se imenovani, kod koncetracije 0,90 % (pro mille) apsulutnog alkohola u krvi, nalazio u pripitom stanju</span>
</p>
<p class="p3">
<span>U nalazu i mišljenju sudskog vještake saobraćajne struke ing. M. Š od januara 2009 godine, navedeno je da se predmetna saobraćajna nezgoda dogodila dana 12.07.2008 godine oko 04,00 časova u ul. Iva Novakovića. U saobraćajnoj nezgodi učestvovali D.I. kao vozač PMV marke Honda i T.V. koji se kretao kao pješak. Kritično mjesto nezgode nalazi se u zoni naseljenog mjesta i pripada prostornoj zoni ograničenja brzine kretanja na 50 km/h. PMV marke Honda voženo je brzinom oko 69Km/h u trenutku reagovanja vozača, a ovu brzinu vozač je smanjio na oko 42 Km/h u trenutku ostvarenog fizičkog kontakta sa pješakom. Pješak se kretao uobičajnim hodom, što odgovara brzini kretanja 5 km/h ili 1,38 m/sec. Fizički kontakt između PMV marke Honda i pješaka ostvaren je na prostoru desne strane kolovoza, smjera kretanja vozila, a na distance 12-14 metara, od početka tragova kočenja ovog vozila, a na način što je vozilo nagazilo točkovima na stopalo pješaka. Vozač PMV Honda u trenutku reakcije nalazio se na udaljenosti 31 metar od pješaka u trenutku reakcije, pa je isti mogao zaustaviti vozilo i izbjeći nezgodu, pri svakoj brzini kretanja do 55 Km/h. Da se vozač kretao u granicama dozvoljene brzine isti je mogao zaustaviti vozilo na oko 3 metra, prije tačke fizičkog kontakta vozila sa pješakom, jer  zaustavni put vozila pri ovoj brzini kretanja iznosio je 28 metara. Na osnovu svega iznijetog vještak je dao zaključak da je do ove saobraćajne nezgode došlo usled propusta u vožnji od strane vozača PMV marke Honda. Ovo se ogleda u tome što isti nije prilagodio brzinu kretanja vozila uslovima saobraćaja i ograničenju brzine kretanja u zoni naselja, koje uslove je mogao da predvidi, usled čega prilikom kočenja nije uspio zaustaviti vozilo, već je došlo do produženja zaustavnog puta ovog vozila u odnosu na zaustavni put pri dozvoljenoj brzini kretanja, što je dovelo do fizičkog kontakta ovog vozila i pješaka na prostoru desne saobraćajne trake, smjera kretanja, na način što je vozilo svojim točkovima prešlo preko stopala pješaka.</span>
</p>
<p class="p3">
<span>Iz nalaza i mišljenja vještaka medicinske struke dr. B.B. od 26.01.2009 godine, utvrđeno je da je oštećeni T.V. zadobio sledeće povrede: oguljotinu i krvne podlive kože natkoljenice i potkoljenice desne noge i oguljotine lijevog koljena. Navedene povrede nastale su za kratko vrijeme jedna za drugom i predstavljaju i pojedinačno i u svom zbiru laku tjelesnu povredu.</span>
</p>
<p class="p3">
<span>Iz izvještaja Opštinskog suda iz Prištine sa podacima iz KE za okrivljenog D.I.a od 19.01.2009 godine, utvrđeno je da imenovani do sada nije osuđI..</span>
</p>
<p class="p3">
<span>Ocjenom izvedenih dokaza, sud je zaključio da je okrivljeni izvršio krivično djelo koje mu je stavljeno na teret, a u mjestu, vremenu i na način kako je to činjenično opisano izrekom presude. Utvrdjeno je da je okrivljeni dana 12.07.2008.g oko 04,00 časova, upravljao vozilom „Honda civic“ reg.oznake ... pod dejstvom alkohola sa 0,90 promila apsolutnog alkohola u krvi , krećući se u naselju brzinom oko 69 km/h na dijelu puta na kojem je brzina kretanja ograničena na 50 km/h, a onda je usled neprilagođene brzine prednjom stranom vozila udario oštećenog pješaka T.a V.a, usled čega je ovaj zadobio lake tjelesne povrede bliže opisane u izreci presude.  </span>
</p>
<p class="p3">
<span>Naime, okrivljeni je prouzrokovao saobraćajnu nezgodu jer se nije pridržavao odredbi čl. 32. st. 1 i čl. 200 ZOOBS-a na putevima. Članom 32 st. 1 ZOOBS-a je propisano da na putu u naselju vozač ne smije vozilom da se kreće brzinom većom od 50 km/h, odnosno brzinom većom od brzine dozvoljene postavljenim saobraćajnim znakom za cijelo naselje i njegov dio, dok je članom 200  ZOOBS-a na putevima propisano da vozač ne smije da upravlja vozilom u saobraćaju na putu niti da počne da upravlja vozilom ako je pod dejstvom alkohola.</span>
</p>
<p class="p3">
<span>Iz nalaza iz mišljenja vještaka saobraćajne struke je utvrdjeno da se konkretnom prilikom okrivljeni kretao brzinom oko 69 km/h, dok je na ovom dijelu puta dozvoljena brzina kretanja vozila bila 50 km/h.  U konkretnom slučaju okrivljeni je morao da se kreće u granicama dozvoljene brzine kretanja. Iz nalaza i mišljenja vještaka proizilazi da je okrivljeni mogao da izbjegne nezgodu da se kretao brzinom do 55m /h i to uz isti način reakcije kako je konkretnom prilikom i uradio. Da se okrivljeni kretao u granicama dozvoljene brzine odnosno 50 km/h mogao je zaustaviti vozilo na oko 3 metra prije tačke fizičkog kontakta sa pješakom. Postupajući suprotno citiranim zakonskim odredbama okrivljeni je ostvario uzrok ove saobraćajne nezgode, odnosno do nezgode je došlo isključivo usled njegovog propusta u vožnji. Takodje je utvrdjeno da je konkretnom prilikom okrivljeni upravljao vozilom pod dejstvom alkohola sa 0,90 promila apsolutnog alkohola u krvi. Na ovaj način postupio je suprotno odredbi čl. 200 ZOOBS-a na putevima, pa je protivno izričitoj naredbi upravljao vozilom iako je pod dejstvom alkohola. Prema tome, s obzirom na sve gore navedeno, nesporno je da je okrivljeni prouzrokovao predmetnu saobraćajnu nezgodu u kojoj je lake tjelesne povrede zadobio oštećeni T.V.. Naime, iz nalaza i mišljenja vještaka medicinske struke, koji sud u cjelosti prihvata, nesporno je utvrdjeno da je u ovoj saobraćajnoj nezgodi oštećeni zadobio lake tjelesne povrede, detaljno opisane u nalazu i mišljenju vještaka medicinske struke. Postupajući na navedeni način okrivljeni je ugrozio saobraćaj i doveo u opasnost život oštećenih. </span>
</p>
<p class="p3">
<span>U optužnom predlogu je navedeno da je konkretnom prilikom okrivljeni upravljao vozilom pod dejstvom alkohola sa o,64 promila apsolutnog alkohola u krivi, te ad se kretao brzinom od 54 km/h. Međutim, iz izvještaja Kliničkog centra CG A br.1123 o prisustvu alkohola u krvi za okrivljenog D.I.a od 17.07.2008 godine, utvrđeno je da je kod imenovanog nađeno 0,90 % (pro mille) apsulutnog alkohola u krvi. Takođe, iz nalaza vještaka saobraćajne struke se nesporno utvrđuje da se okrivljeni kretao brzinom oko 69 km/h.  S toga je u tom dijelu sud i precizirao izreku presude smatrajući da je ovakvom izrekom presude preciznije predstavljeno utvrdjeno činjenično stanje, a da se navedenim preciziranjem ostaje u okviru istog životnog dogadjaja i da se ne narušava identitet optužnog predloga i presude.</span>
</p>
<p class="p3">
<span>Okrivljeni je bio svjestan da usled svog načina vožnje može ugroziti bezbjednost saobraćaja, odnosno ostvariti zabranjenu posledicu, pa je pristao na njeno nastupanje. U odnosu na krivično djelo ugrožavanje javnog saobraćaja iz čl. 339 st. 1 KZ CG okrivljeni je postupao sa eventualnim umišljajem. Utvrdjeno je da su se u radnjama okrivljenog stekli svi bitni elementi bića krivičnog djela  - ugrožavanje javnog saobraćaja iz čl. 339 st. 1  KZ CG, pa ga je sud i oglasio krivim. </span>
</p>
<p class="p3">
<span>Odlučujući se za krivičnu sankciju, sud je cijenio sve okolnosti koje su od uticaja na vrstu i visinu iste, pa je pridajući im potreban značaj i težinu, a krećući se u granicama koje zakon predviđa za krivično delo ugrožavanje javnog sobraćaja iz čl. 339 st.1 KZ CG  i vodeći računa o svrsi kažnjavanja, okrivljenom izrekao uslovnu osudu, utvrdivši mu kaznu zatvora u trajanju od 3 mjeseca, a istovremeno odredivši da se ista neće izvršiti ukoliko u roku od jedne godine ne učini novo krivično djelo. Sud je kao olakšavajuću okolnost uzeo u obzir činjenicu da se oštećeni nije pridružio krivičnom gonjenju,  kao i činjenicu da okrivljeni do sada nije osudjI.. Otežavajućih okolnosti na strani okrivljenog nije bilo.  Sud je mišljenja da se izricanjem uslovne osude može očekivati da će se i samim upozorenjem uz prijetnju kazne u dovoljnoj mjeri uticati na učinioca da više ne vrši ista ili slična krivična djela. </span>
</p>
<p class="p3">
<span>Sud je, saglasno čl. 202 ZKP-a, okrivljenog obavezao na plaćanje troškova krivičnog postupka u ukupnom iznosu od 400eura, a isti se odnose na troškove vještaka saobraćajne struke u iznosu od 99 €,  troškove vještaka medicinske struke u iznosu od 77 €, troškove branioca po službenoj dužnosti u iznosu od 150 eura, kao i na sudski paušal koji je odredjen prema složenosti i trajanju krivičnog postupka i imovnom stanju okrivljenog. </span>
</p>
<p class="p3">
<span>Iz izloženog, a primjenom citiranih zakonskih propisa, sud je odlučio kao u izreci. </span>
</p>
<p class="p3"></p>
<p class="p2">
<span>OSNOVNI SUD U BARU</span>
</p>
<p class="p2">
<span>Dana 03.02.2010. godine</span>
</p>
<p class="p3"></p>
<p class="p3">
<span>ZAPISNIČAR                                                                           S U D I J A</span>
</p>
<p class="p3">
<span>Ana Stanišić                                                                        Aleksandra Leković </span>
</p>
<p class="p3"></p>
<p class="p3">
<span>PRAVNA POUKA: Protiv ove presude može se izjaviti žalba Višem sudu u Podgorici, a preko ovog suda, u roku od 8 dana od dana prijema pismenog otpravka. </span>
</p>


</body>
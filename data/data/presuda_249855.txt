<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.s1{text-decoration:underline;}
.s2{font-weight:bold;}
.p1{text-align:end;hyphenate:auto;keep-with-next.within-page:always;font-family:Arial;font-size:12pt;}
.p2{text-align:justify;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:center;hyphenate:auto;keep-with-next.within-page:always;font-family:Arial;font-size:12pt;}
.p5{text-align:start;hyphenate:auto;font-family:Arial;font-size:12pt;}
.p6{text-indent:0.5in;text-align:justify;hyphenate:auto;font-family:Arial;font-size:12pt;}
.p7{text-align:start;hyphenate:auto;font-family:Times New Roman;font-size:12pt;}
.p8{text-indent:0.5in;text-align:start;hyphenate:auto;font-family:Arial;font-size:12pt;}
.p9{margin-bottom:0.083333336in;text-align:justify;hyphenate:auto;font-family:Arial;font-size:12pt;}
</style>
<meta content="ivan.adamovic" name="author">
</head>
<body class="b1 b2">
<p class="p1">
<span>				 </span><span class="s1">K. br. 358/10</span>
</p>
<p class="p2"></p>
<p class="p2"></p>
<p class="p3">
<span>U IME NARODA</span>
</p>
<p class="p2"></p>
<p class="p2"></p>
<p class="p2">
<span>	OSNOVNI SUD U BIJELOM POLJU, kao krivični prvostepeni sud, sudija Ivan Adamović, kao sudija pojedinac, uz učešće namještenika suda Mire Smolović, kao zapisničara, rješavajući po optužnom predlogu Osnovnog državnog tužilaštva u Bijelom Polju, Kt. br. 183/10 od 28. 05. 2010. godine,  podnijetom protiv okrivljene M... V.., iz B..P..-M.. .., zbog krivičnog djela skidanje i povreda službenog pečata i znaka iz čl. 381 st. 1 Krivičnog zakonika, nakon održanog glavnog i javnog pretresa, u prisustvu okrivljene, a u odsustvu ODT-a u Bijelom Polju,  donio je i javno objavio, dana 15. 06. 2010. godine, </span>
</p>
<p class="p2"></p>
<p class="p2"></p>
<p class="p4">
<span>P R E S U D U</span>
</p>
<p class="p5"></p>
<p class="p6">
<span>Okrivljena M.......... V............, JMBG ...................., od oca M...., majke D..., rođene K..., rođena ................. godine u B... P..., sa prebivalištem u mjestu M..., opština B... P..., domaćica, sa završenom osnovnom školom, majka troje djece , lošeg imovnog stanja, neosuđivana, </span>
</p>
<p class="p6"></p>
<p class="p6"></p>
<p class="p4">
<span>K r i v a     j e</span>
</p>
<p class="p7"></p>
<p class="p6"></p>
<p class="p2">
<span>	-što je:</span>
</p>
<p class="p2">
<span>	-neutvrdjenog dana u periodu od 10.04.2009 godine do 17.02.2010 godine u svom stambenom objektu u mjestu M..., opština B.. p..., sa električnog brojila marke "ISKRA", serijskog broja 3827432, skinula desnu državnu plombu Saveznog zavoda, koja je postavljena radi osiguranja ispravnosti i tačnosti mjerenja utrošene električne energije.</span>
</p>
<p class="p2">
<span> </span>
</p>
<p class="p2">
<span>	-čime je izvršila krivično djelo skidanje i povreda službenog pečata i znaka iz čl. 381 st. 1 Krivičnog zkonika,   </span>
</p>
<p class="p2"></p>
<p class="p8">
<span> -pa je sud, primjenom citiranih zakonskih propisa, te čl. 2, 4, 5, 13, 15,  32, 39, 42, 45 i 46 Krivičnog zakonika i čl. 199 st. 2  i 364 Zakonika o krivičnom postupku, </span>
</p>
<p class="p8"></p>
<p class="p5"></p>
<p class="p4">
<span>O S U Đ U J E</span>
</p>
<p class="p7"></p>
<p class="p5"></p>
<p class="p2">
<span>	Na novčanu kaznu u iznosu od 600,00 €, (šeststotinaeura),</span><span class="s2"> </span><span> koju je dužna platiti u roku od tri mjeseca, od dana pravosnažnosti presude, na račun br.530-4149-79 – Depozita novčanih kazni, troškova postupka i paušala CG.</span>
</p>
<p class="p2"></p>
<p class="p2">
<span>	Ako osuđena ne plati novčanu kaznu u određenom roku, sud će novčanu kaznu zamjeniti kaznom zatvora, tako što će za svakih započetih 25,00 € novčane kazne odrediti jedan dan zatvora, a ako osuđena plati samo dio novčane kazne, sud će ostatak kazne srazmjerno zamjeniti kaznom zatvora, pa ako osuđena isplati ostatak novčane kazne, izvršenje kazne zatvora će se obustaviti. </span>
</p>
<p class="p2"></p>
<p class="p2">
<span>	Okrivljena se obavezuje na plaćanje paušala u iznosu od 30,00 €,  koji  iznos  će uplatiti na Depozit novčanih kazni, troškova postupka i paušala ovog suda,  na žiro račun br. 530-4149-79,  u roku od 15 dana, po pravosnažnosti presude, pod prijetnjom prinudnog izvršenja.</span>
</p>
<p class="p2"></p>
<p class="p2"></p>
<p class="p4">
<span>O b r a z l o ž e nj e</span>
</p>
<p class="p7"></p>
<p class="p2"></p>
<p class="p6">
<span>Optužnim predlogom Osnovnog državnog tužilaštva u Bijelom Polju, Kt. br. 183/10 od 28. 05. 2010. godine, optužena je M... V.., iz B... P...- M... , da je izvršila krivično djelo skidanje i povreda službenog pečata i znaka iz čl. 381 st. 1 Krivičnog zakonika.     </span>
</p>
<p class="p2"></p>
<p class="p2">
<span>	Glavni pretres je održan  i zaključen u prisustvu okrivljene, a u odsustvu, uredno pozvanog, ODT-a u Bijelom Polju, shodno čl. 453 ZKP-a.  </span>
</p>
<p class="p2"></p>
<p class="p2">
<span>	Okrivljena M... V.., u svojoj odbrani u bitnom je navela da oslednjih deset godina živi u kući koja se nalazi u naselju M.. te da je ona vlasnik kuće kao i električnog brojila sa koga je skidena državna plomba. U svojoj odbrani dalje je navela da  su radnici E...  vršili kontrolu u njenoj kući kojom prilikom su ustanovili da je državna plomba prekinuta, s tim što je nagirala da je ona  skinula državnu plombu, te je navela  da ne zna ko je to učinio.</span>
</p>
<p class="p2"></p>
<p class="p2">
<span>	 U završnoj riječi je izjavila da ne priznaje izvršenje krivičnog djela stavljenog joj na teret, a da joj nije poznato ko je skinuo državnu plombu. Predložila je sudu da je oslobodi od optužbe. </span>
</p>
<p class="p2"></p>
<p class="p6">
<span>Radi utvrđivanja odlučnih činjenica i donošenja pravilne i zakonite odluke, sud je izveo dokaze: saslušao u svojstvu svjedoka N... V... i S... M..; pročitao zapisnik o kontroli mjernog mjesta "E..." u B..P.. br. 1852/2 od 10.04. 2009. godine; pročitao zapisnik o kontroli mjernog mjesta "E..." - B... P... br3/17 od 17.02.2010 godine; te pribavio i izvršio uvid u izvod iz kaznene evidencije na ime okrivljene.           </span>
</p>
<p class="p6">
<span>                                   	   </span>
</p>
<p class="p2">
<span>	Cijeneći odbranu okrivljene i dokaze pojedinačno i u međusobnoj vezi, a shodno čl. 360  st. 2 Zakonika o krivičnom postupku, sud je utvrdio činjenično stanje i na osnovu istog zaključio da je okrivljena izvršila krivično djelo koje joj  je stavljeno na teret, za koje je kriva. </span>
</p>
<p class="p2">
<span> 	Sud je cijenio odbranu okrivljene, istu dovodio u vezu sa izvedenim dokazima, pa istu nije prihvatio, već je cijeni isključivo sračunatom u cilju izbjegavanja sopstvene krivice. Kao sud nije prihvatio odbranu okrivljene to je činjenice bitne za donošenje pravilne i zakonite odluke u ovoj krivično-pravnoj stvari, a na osnovu kojih je zaključio da je okrivljena izvršila krivično djelo koje joj je stavljeno na teret, utvrdio iz izvedenih dokaza tokom postupka – iskaza saslušanih svjedoka N.. V… i S.. M..,  kao i  iz sadržine izvedenih pisanih dokaza zapisnika o kontroli mjernog mjesta "E..." u B.. P... br. 1852/2 od 10.04. 2009. godine i zapisnika o kontroli mjernog mjesta "E..." - B. Polje br3/17 od 17.02.2010 godine;</span>
</p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2">
<span>	Naime,  iz saglasnih iskaza svjedoka N… V.. i S.. M… sud je utvrdio da su ovi svjedoci u svojstvu ovlašćenih radnika "E…", vršili kontrolu u kući okrivljene kojom prilikom su ustanovili da je na električnom brojilu prekinuta državna plomba, te da su o navedenoj kontroli sačinili zapisnik koji je okrivljena odbila da potpiše.  Sud je u potpunosti prihvatio iskaze ovih svjedoka, jer se radi o licima koja su iskaze dali na osnovu neposrednog zapažanja sa lica mjesta prilikom kontrole a radi se o stručnim licima – električarima. Iskazi ovih svjedoka u saglasnosti su sa izvedenim pisanim dokazima. Naime cijeneći pisani dokaz zapisnik o kontroli mjernog mjesta "E.." u B... P.. br. 1852/2 od 10.04. 2009. godine, sud je utvrdio da se radnici E.. u B....P... dana 10.04.2009 godine vršili kontrolu u kući okrivljene kojom priliko nisu konstatovane povrede plombi na električnom brojilu u kući okrivljene, dok je cijeneći pisani dokaz zapisnik o kontroli mjernog mjesta "E..." - B... P.. br 3/17 od 17.02.2010 godine sud utvrdio su radnici E... u B...P... dana 17.02.2010 godine vršili kontrolu u kući okrivljene kojom prilikom je konstatovano da je desna državna plomba prekinuta čime su potvrđeni navodi iz iskaza svjedoka N.. i S.... Ove pisane dokaze sud je u potpunosti prihvatio kao vjerodostojne, jer ničim nijesu dovedeni u pitanje, a posebno imajući u vidu da su u saglasnosti sa navodima iz iskaza saslušanih svjedoka.  </span>
</p>
<p class="p2"></p>
<p class="p2">
<span>	Iz izvoda iz kaznene evidencije na ime okrivljene sud je utvrdio da ista do sada nije kažnjavana </span>
</p>
<p class="p2"></p>
<p class="p2">
<span>	  S toga, prihvatajući u potpunosti iskaze svjedoka i sadržinu zapisnika E… od 17.07.2010 god i od 10.04.2009 godine,  sud nije prihvatio navode iz odbrane okrivljene da ona nije prekinula navedenu plombu, već da je to učinilo neko drugo lice, ne navode ime tog lica. Ovakvu odbranu okrivljene sud nije prihvatio i cijeni je kao sračunatu u cilju izbjegavanja sopstvene krivice. Naime, kod činjenice da okrivljena  boravi u navedenom objektu, te da je vlasnik kuće i brojila, time  je odgovorna za svako oštećenje plombi na brojilu, pa bi u sličaju da neko drugi povrijedi ili prekine plombu bila dužna da  isto prijavi nadležnim organima,  što okrivljena nije učinila, pa je životno logično da je upravo ona počinilac krivičnog djela u pitanju.</span>
</p>
<p class="p6"></p>
<p class="p6">
<span>Prema odredbi čl. 381 st. 1 Krivičnog zakonika, ko skine i povrijedi službeni pečat i znak, koji je stavljen radi osiguranja predmeta, kazniće se novčanom kaznom, ili zatvorom do jedne godine. Iz navedene odredbe proizilazi da je objekat ovog krivičnog djela  službeni pečat ili znak, koji se, radi redovne upotrebe odredjenog predmeta, stavlja od strane ovlašćenog lica, a bez značaja je kakav je materijal i izgled službenog znaka, tako da prema tumačenju ove odredbe službeni znak predstavlja u konkretnom slučaju - plomba na električnom brojilu,  a ista plomba,  kao službeni znak postavljena je na brojilu, radi osiguranja istog, a okrivljena je desnu državnu plombu skinula to se konkretno radi o radnjama uklanjanja službenog znaka,  te su se na taj način u radnjama okrivljene stekla sva bitna obilježja bića  krivičnog djela u pitanju.</span>
</p>
<p class="p2"></p>
<p class="p2">
<span>	Uklanjajući desnu državnu plombu sa električnog brojila marke "Iskra" serijskog broja 3827432, koje brojilo se vodi na ime okrivljene, okrivljena je izvršila krivično djelo stavljeno joj  na teret, a kako je bila svjesna da ova radnja – skidanja službenog pečata, predstavlja krivično djelo, jer skidanje plombe se ne može izvršiti bez odobrenja, a isto je htjela,  to  je samim tim  krivično djelo izvršila sa umišljajem.</span>
</p>
<p class="p2"></p>
<p class="p9">
<span>	Odlučujući u pogledu vrste i visine kazne, a cijeneći sve okolnosti iz čl. 42 Krivičnog zakonika, sud je kod okrivljene  od olakšavajućih okolnosti našao:  da se radi o porodičnoj osobi, majci troje djece, lošeg imovnog stganja,  licu koje do sada nije osuđivano, što ukazuje da nije sklono vršenju krivičnih djela, pa je mišljenja da će se sa  minimumom predviđene zakonske kazne postići svrha kažnjavanja, predviđena u čl. 32 Krivičnog zakonika  i dovoljno uticati na okrivljenu da u buduće ne vrši ova i slična krivična djela i time ostvariti svrha generalne i specijalne prevencije.</span>
</p>
<p class="p2">
<span>	Shodno čl. 199 st. 2 Zakonika o krivičnom postupku, sud je okrivljenog obavezao na plaćanje paušala u iznosu od 30,00€, imajući u vidu složenost i trajanje krivičnog postupka i imovinske prilike okrivljenog. </span>
</p>
<p class="p2"></p>
<p class="p6">
<span>Iz iznijetih razloga shodno čl. 364 Zakonika o krivičnom postupku, odlučeno je kao u izreci presude.</span>
</p>
<p class="p2"></p>
<p class="p2"></p>
<p class="p4">
<span>OSNOVNI SUD U BIJELOM POLJU</span>
</p>
<p class="p3">
<span>dana 15. 06.  2010. godine  </span>
</p>
<p class="p3"></p>
<p class="p2"></p>
<p class="p2">
<span>ZAPISNIČAR,								S U D I J A,</span>
</p>
<p class="p2">
<span>Mira Smolović s.r 							        Ivan Adamović  s.r</span>
</p>
<p class="p2"></p>
<p class="p2">
<span class="s2">			</span>
</p>
<p class="p2">
<span class="s2">			</span>
</p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p2"></p>
<p class="p2">
<span>  </span>
</p>
<p class="p2"></p>
<p class="p5">
<span class="s2"> </span>
</p>
<p class="p5"></p>
<p class="p7"></p>
<p class="p7"></p>
<p class="p7"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.p1{text-align:end;hyphenate:auto;font-family:Arial;font-size:12pt;}
.p2{text-align:start;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:justify;hyphenate:auto;font-family:Arial;font-size:12pt;}
.p5{text-indent:0.5in;text-align:justify;hyphenate:auto;font-family:Arial;font-size:12pt;}
.p6{text-align:start;hyphenate:auto;font-family:Times New Roman;font-size:12pt;}
.s1{text-decoration:underline;}
</style>
<meta content="ivan.adamovic" name="author">
</head>
<body class="b1 b2">
<p class="p1"></p>
<p class="p1">
<span class="s1">K. br. 321/12</span>
</p>
<p class="p2">
<span class="s1"> </span>
</p>
<p class="p3"></p>
<p class="p3">
<!--Image link to '0.jpg' can be here-->
</p>
<p class="p2"></p>
<p class="p2"></p>
<p class="p3">
<span>U IME CRNE GORE</span>
</p>
<p class="p3"></p>
<p class="p2"></p>
<p class="p4"></p>
<p class="p4">
<span>	OSNOVNI SUD U BIJELOM POLJU, sudija pojedinac Ivan Adamović, uz učešće zapisničara Jovanke Raičević, u krivičnom predmetu protiv okrivljene D.P., iz Bijelog Polja, zbog krivičnog djela posebni slučajevi falsifikovanja isprave iz čl. 413 st. 1 tač. 2 u vezi čl. 412 st. 1 Krivičnog zakonika, po optužnom predlogu Osnovnog državnog tužilaštva u Bijelom Polju, Kt. br. 473/10 od 10. 02. 2011. godine, nakon održanog usmenog, glavnog i javnog pretresa, u prisustvu, savjetnika u ODT-u u Bijelom  Polju, Darinke Šćepanović, okrivljene D.P., njenog branioca,  A.J.S.a, iz Bijelog Polja, oštećenog H.I.a a u odsustvu oštećenog M.M.a,  dana  12.10.2012  godine, donio je i objavio,</span>
</p>
<p class="p4"></p>
<p class="p4"></p>
<p class="p4"></p>
<p class="p3">
<span>P R E S U D U</span>
</p>
<p class="p3"></p>
<p class="p3"></p>
<p class="p4">
<span>	OSTAVLJA SE u cjelosti na snazi, presuda Osnovnog suda u Bijelom Polju K. br. 94/11 od 21. 04. 2011, preinačena presudom Višeg suda u Bijlom Polju Kž. br, 838/11 od 28. 09. 2011. godine, kojom je D.P.a, iz Bijelog Polje, pravnosnažno osudjena na kaznu zatvora od 3 (tri) mjeseca, zbog krivičnog djela posebni slučajevi falsifikovanje isprave iz čl. 413 st. 1 tač. 2 u vezi čl. 412 st. 1 Krivičnog zakonika, s tim što se ista mijenja u pogledu odluke o troškovima, tako da se okrivljena obavezuje da sudu plati troškove krivičnog postupka, koji se odnose na troškove postupka po ranijoj pravnosnažnoj presudi u iznosu od 30,00 eura i troškove nastale u ponovljenom postupku u iznosu od 30,00 eura, što ukupno iznosi 60,00 eura, koje je okrivljena dužna uplatiti na račun Depozita novčanih kazni, troškova postupka i paušala CG, broj: 832-151-35,  s tim što je dokaz o uplati istog dužna dostaviti krivičnoj pisarnici ovog suda. </span>
</p>
<p class="p4"></p>
<p class="p4"></p>
<p class="p3">
<span>O b r a z l o ž e nj e</span>
</p>
<p class="p3"></p>
<p class="p4"></p>
<p class="p4">
<span>	Optužnim predlogom Osnovnog državnog  tužilaštva u Bijelom Polju, Kt. br. 473/10 od 10. 02. 2011. godine, okrivljenoj D.P.i, iz Bijelog Polja,  stavljeno je na teret izvršenje  krivičnog djela posebni slučajevi falsifikovanja isprave iz čl. 413 st. 1 tač. 2 u vezi čl. 412 st. 1 Krivičnog zakonika a sud je u ranijem postupku promijenio činjenični opis na način sadržan u izreci presude K. br. 94/11 od 21. 04. 2011. godine.</span>
</p>
<p class="p4"></p>
<p class="p5">
<span> Presudom Osnovnog suda u Bijelom Polju, K. br. 94/11 od  21. 04. 2011. godine,  okrivljena D.P.a, kojoj je suđeno u odsustvu, oglašena je krivom i izrečena joj je uslovna osuda kojom joj je utvrđena kaznu zatvora od 3 (tri) mjeseca, i istovremeno određeno da se ista neće izvršiti ako okrivljena u roku od 1 (jedne) godine ne učini novo krivično djelo. Navedena presuda, preinačena je Presudom Višeg suda u Bijelom Polju, u pogledu odluke o krivičnoj  sankciji tako što je okrivljena, zbog krivičnog djela opisanog u presudi K. br. 94/11 osuđena na kaznu zatvora od tri mjeseca. Osuđena po navedenoj presudi nije započela izdržavanje kazne.</span>
</p>
<p class="p4"></p>
<p class="p4">
<span>	 Rješenjem ovog suda KV. br. 265/12 od 24.09.2012. godine, dozvoljeno je ponavljanje krivičnog postupka u korist osuđene D.P. iz Bijelog Polja, okončanog presudom, Višeg suda u Bijelom Polju Kž. br. 838/11 od 28.09.2011. godine i određeno je da se održi novi glavni pretres. </span>
</p>
<p class="p4"></p>
<p class="p4">
<span>	Glavni pretres je održan i zaključen u prisustvu, savjetnika u ODT-eu u Bijelom Polju Darinke Špećepanović, okrivljene D.P., njenog branioca adv. J.S.a, i oštećenog H.I.a. </span>
</p>
<p class="p4"></p>
<p class="p4">
<span>	Na glavnom pretresu, u ponovljenom postupku savjetnik u ODT-eu izjavila je da ostaje pri podnijetom optužnom predlogu predlažući sudu da okrivljenu oglasi krivom i osudi na kaznu po zakonu. </span>
</p>
<p class="p4"></p>
<p class="p4">
<span>	Oštećeni H.I. u završnoj riječi izjavio je da se pridružuje krivičnom gonjenju protiv okrivljene dok imovinsko pravni zahtjev nije postavio, dok oštećeni M.M. na ranijem glavnom pretresu izjasnio se da se pridružuje krivičnom gonjenju protiv okrivljene a imovinsko pravni zahtjev nije postavio.</span>
</p>
<p class="p4"></p>
<p class="p4">
<span>	Okrivljena D.P.a u svojoj odbrani navela je da ne priznaje izvršenje krivičnog djela niti krivicu a u svojoj odbrani je navela, da je dana 02.11.2007. godine, sa Oportuniti bankom zaključila Ugovor o kreditu po osnovu kog je podigla novčani iznos od 10.000,00 €. Žiranti po predmetnom kreditu bili su H.I., M.M. i ona. Navodi da je prije podizanja kredita razgovarala sa H.I.om kome je kako navodi predočila da želi podići kredit u iznosu od 10.000,00 € i pitala ga je da li želi da joj bude žurant. Dalje je navela da je razgovor sa H. vodila u njegovoj kancelariji koja se nalazi u prostorijama Opšte bolnice u Bijelom Polju i navela je da se H. potpisao na administrativnoj zabrani i izjavi a kada je ove formulare donijela H.u u istima je bio upisan iznos kredita za koji žiriraju i to 10.000,00€. Dalje je u svojoj odbrani navela da je sa M.M.om razgovarala u vezi sa predmetnim kreditom u njenoj kancelariji koja se nalazila u Dnevnom centru "T.". Navela je da je M.u kazala kako će podići kredit u iznosu od 10.000,00 € radi renoviranja kuće i navela je da je taj iznos bio upisan u formularima koje mu je donijela radi potpisa. </span>
</p>
<p class="p4">
<span>	U završnoj riječi okrivljena D.P.a, predložila je sudu da je oslobodi od optužbe a navela je i da prihvata završnu riječ svog branioca koji je u istoj naveo, da je konkretni događaj zapravo građansko pravni odnos u kome nijesu sadržana obilježja krivičnog djela koje je okrivljenoj stavljeno na teret. Dodao je da ukoliko sud ne prihvati odbranu okrivljene, obzirom da je okrivljena iskazala spremnost da svu štetu koja eventualno nastane, nadoknadi isplatom iznosa oštećenima, da sud da ove kolnosti cijeni kao olakšavajuće prilikom odmjeravanja kazne. </span>
</p>
<p class="p4"></p>
<p class="p4">
<span>	Radi utvrđivanja odlučnih činjenica i krivice okrivljene sud je, u dokaznom postupku na glavnom pretresu, izveo dokaze: u svojstvu svjedoka saslušao oštećenog H.I.a, te svjedoke, M.S., R.D.i J.V.a,  pročitao iskaz oštećenog M.M.a, suočio oštećenog H.I.a i okrivljenu D.P.u, pročitao ugovor o kreditu br. LD 07306/00056 od 02.11.2007. godine; pročitao administrativnu zabranu i izjavu žiranta M.M.a od 02. 11. 2007. godine; administrativnu zabranu i izjavu žiranta H.I.a od 02.11.2007. godine; i izvršio uvid u izvod iz KE na ime okrivljene.</span>
</p>
<p class="p4"></p>
<p class="p5">
<span>Cijeneći odbranu okrivljene i dokaze pojedinačno i u međusobnoj vezi, a shodno čl. 370 Zakonika o krivičnom postupku, sud je utvrdio činjenično stanje i na osnovu istog zaključio da je okrivljena izvršila  krivično djelo  stavljeno joj na teret, za koje je kriva.</span>
</p>
<p class="p5"></p>
<p class="p5">
<span>Okrivljena je negirala izvršenje krivičnog djela navodeći da je oštećene H.a i M.a upoznala sa iznosom kredita koji želi da podigne. Međutim, ove navode okrivljene oštećeni H. i M. jasno i decidno su negirali pa sud odbranu okrivljene ne prihvata cijeneći je sračunatom u cilju izbegavanja sopstvene krivice obezvrijeđene jasnim i doslednim iskazima saslušanih svjedoka. </span>
</p>
<p class="p2">
<span>	 </span>
</p>
<p class="p4">
<span>	Iz iskaza oštećenog M.M.a, saslušanog u svojstvu, sud je utvrdio da je isti zaposlen u Opštoj bolnici u Bijelom Polju, na radnom mjestu vozača i da je u novembru mjesecu 2007. godine D.P.i, koja je bila zaposlena u dnevnom centru "T." pristao da bude žirant na iznos od 1.500,00 €. Saopštila mu je da želi da podigne kredit kod "Opportunity" banke u Bijelom Polju za potrebe gradnje spomenika svom pokojnom mužu. Potpisao je izjavu žiranta i administrativnu zabranu u kojima nije bio upisan iznos kredita. Dalje je naveo da nije insistirao da P.a pred njim upiše iznos kredita, jer nije sumnjao da će ga ista obmanuti u pogledu tog iznosa. Obrasci za žirante su zavedeni u arhivi Opšte bolnice. Njegovo mjesečno primanje je u visini od 250,00 eura, pa iz tog razloga nije sumnjao da se može podići kredit veći od 2.000,00 €. Poznato mu je i to da je drugi žirant po ovom kreditu bio pomoćnik direktora Opšte bolnice H.I.. Dalje je naveo da je prije otprilike mjesec dana (od dana davanja iskaza 14. 09. 2010. godine), stigla administrativna zabrana u računovodstvu Opšte bolnice u B.Polju, kada je saznao da je D.P.a 2007. godine u "Opportunity" banci podigla iznos od 10.000,00 €, a za koji kredit je bio žirant on i H.I., koji kredit D.P.a ne otplaćuje. Dodao je i to da mu D.P.a nije  predočavala činjenicu da iznos kredita i korisnik kredita moraju biti upisani kompjuterski u banci. Sud je u cjelosti prihvatio iskaz oštećenog M.M.a.</span>
</p>
<p class="p4"></p>
<p class="p4">
<span>	Iz iskaza oštećenog H.I.a, saslušanog u svojstvu svjedoka, proizilazi da je zaposlen u Opštoj bolnici u Bijelom Polju na radnom mjestu pomoćnika direktora. Dana 02. 11. 2007. godine u njegovu kancelariju u bolnici negdje oko 10,00 h, došla je D.P.a, koja je zaposlena u dnevnom centru "T." u Bijelom Polju, sa izraženom namjerom da joj bude žirant. Pošto je P.i ranije bio žirant na iznos od 3.000,00€ pitao je istu da li je otplatila taj kredit, na šta je ona odgovorila da jeste. Dalje je pitao koliko sada hoće da podigne kredita i za koju namjenu, na šta  mu je ona odgovorila, da podiže 3.000,00 €, na period od 3 godine a da joj novac treba za izgradnju spomenika pokojnom mužu. Pristao je da joj bude žirant na iznos kredita od 3.000,00 €, na rok otplate od 3 godine i sam je popunio administrativnu zabranu u kojoj je upisao kome žirira i da žirira na iznos od 3.000,00 €. Tom prilikom bile su prisutne njegove koleginice M.S.a i R.D.a. Ispunjenu administrativnu zabranu nakon ovjere predao je D.P.i. Dalje je naveo, da je narednog dana D.P.a ponovo došla u njegovu kancelariju i vratila mu administrativnu zabranu koju je potpisao prethodnog dana, saopštavajući mu da ista nije uredu, te da ručno ne može da se ispunjava administrativna zabrana jer banka treba kompjuterski da upiše ime korisnika kredita kao i iznos kredita, a ne ručno. Tada ga je pitala da obnovi administrativnu zabranu, a da u istoj ne upisuje ime korisnika kredita i iznos kredita, jer će to navodno uraditi banka. On je, vjerujući joj, to i uradio, tj. nije upisao u administrativnu zabranu ime korisnika kredita i iznos kredita, dok je administrativnu zabranu, koju je prethodnog dana bio potpisao i ovjerio, pocijepao. Prilikom njihovog razgovora kada je P.a tvrdila da se administrativna zabrana mora kompjuterski ispisati imenom korisnika i iznosom, bio je prisutan J.V.o, radnik bolnice. P.i je rekao da administrativnu zabranu zavede pod istim brojem u djelovodniku, pošto je prethodno potpisao. Dalje je naveo, da je negdje krajem 2009. godine, trebao da bude žirant jednom prijatelju, kojem je ovjerio i potpisao obrasce za žirante, a koji ga je, nakon što je iste htio da upotrijebi, obavijestio da ne može biti žirant jer je preuzadužen. Od "Atlas" banke dobio je izvod o kreditnoj prezaduženosti, kada je vidio da je bio žirant u "Oportunity" banci na iznos od 10.000,00 eura. Otišao je u pomenutu banku gdje je dobio podatak da je u novembru mjesecu 2007. godine bio žirant D.P.i na iznos od 10.000,00 €, i to na period otplate od 4 godine, i tada se uvjerio da ga je D.P.a prevarila za iznos kredita, obzirom da je njoj pristao da bude žirant na iznos od 3.000,00 €, a ona je podigla 10.000,00 €. Dalje je naveo da je u bolnici, gdje je zaposlen, stigla administrativna zabrana za kredit koji D.P.a ne otplaćuje, i tada je pokušao da stupi u kontakt sa D.P.om, ali istu nije mogao pronaći jer se nalazi negdje u inostranstvu. Tokom suočenja sa okrivljenom D.P.om oštećeni H. je ubdjedljivo ponovio navode iz svog iskaza. Sud je u cjelosti prihvatio  iskaz oštećenog H.I.a, kao jasan potpun i objektivan, podudaran sa iskazom svjedoka R. i M..  </span>
</p>
<p class="p4"></p>
<p class="p4">
<span>	Iz iskaza svjedoka M.S.e, sud je utvrdio da je negdje početkom novembra mjeseca 2007. godine bila u kancelariji kod zamjenika direktora H.I.a, zajedno sa koleginicom R.D.om i sjeća se da je u pomenutu prostoriju došla D.P.a, koju inače poznaje jer je bila zaposlena u dnevnom centru "T.", čije prostorije se nalaze u krugu Opšte bolnice u B.Polju. Tom prilikom P.a je pitala H.I.a da li isti pristaje da joj bude žirant na iznos, kojeg se dobro sjeća, od 3.000,00 €, navodeći da joj je novac potreban za izgradnju spomenika pokojnom suprugu. Sjeća se da je H. pitao tom prilikom da li je izmirila obaveze po prethodnom kreditu za koji joj je bio žirant, te kada mu je ona saopštila da jeste, H. je pristao da joj bude žirant po tom kreditu u iznosu od 3.000,00 €. Takođe, izjavila je da se sjeća, da je P.a pomenula da taj kredit treba da podigne u "Opportunity" banci u Bijelom Polju. Dalje je navela da kada je I. pristao da joj bude žirant, da je P.a odmah pružila prethodno spremljenu dokumentaciju za žirante, koju je on potpisao, a nakon toga ovjerio u arhivi. Takođe se sjeća da je I. u administrativnim zabrani i izjavi za žirante upisao iznos od 3.000,00 €, a šta se dalje dešavalo po pitanju tog kredita nije joj poznato. Sud je u potpunosti prihvatio iskaz svjedokinje M.S.e, kao jasan određen i objektivan podudaran sa iskazom oštećenog H.a i svjedokinje R.. </span>
</p>
<p class="p4"></p>
<p class="p4">
<span>	Iz iskaza svjedokinje R.D.e, proizilazi da je ista zaposlena u Opštoj bolnici u B.Polju na radnom mjestu medicinske sestre. Dalje je navela, da se sjeća da je negdje u novembru mjesecu 2007. godine, dok se nalazila u kancelariji zamjenika direktora H.I.a, zajedno sa koleginicom M.S.om, došla D.P.a, koju inače poznaje i pitala je H.a da li hoće da joj bude žirant za kredit koji želi da podigne u "Opportunity" banci u Bijelom Polju na iznos od 3.000,00 €. Posebno je naglasila kako joj je kredit potreban da pravi spomenik pokojnom suprugu. I. je pitao P.u, pošto joj je ranije bio ranije žirant, da li je vratila prethodni kredit, te kada mu je rekla da jeste, on je pristao da joj bude žirant. P.a mu je odmah pružila obrasce za žiranta koje je on odmah i počeo popunjavati. Sjeća se da je u istim upisao iznos kredita od 3.000,00 eura. Šta se dalje dešavalo u vezi sa ovim kreditom nije joj poznato. Sud je u potpunosti prihvatio iskaz svjedokinje R., kao jasan određen i objektivan podudaran sa iskazom oštećenog H.a i svjedokinje M.. </span>
</p>
<p class="p4"></p>
<p class="p4">
<span>	Iz iskaza svjedoka J.V.a, proizilazi da je isti zaposlen u Opštoj bolnici u Bijelom Polju na radnom mjestu glavnog tehničara. Sjeća se da je u novembru mjesecu 2007. godine, dok se nalazio u kancelariji kod kolege H.I.a, došla D.P.a i vratila mu je administrativnu zabranu koju je, kako je on shvatio, potpisao prethodnog dana, govoreći mu da ista nije dobra, jer banka treba na kompjuteru tj. mašinski, da upiše ime korisnika kredita kao i iznos kredita, a ne ručno kako je I. prethodno bio upisao na administrativnoj zabrani. P.a je pitala I.a da li može da joj obnovi administrativnu zabranu, a da u istoj ne upisuje ime korisnika kredita i iznos, jer će to u banci uraditi kompjuterski. Dalje je naveo da je vidio da je I. ponovo ispisao administrativnu zabranu u kojoj nije upisao ime korisnika, ni iznos kredita, dok je prethodnu administrativnu zabranu u kojoj je bio upisan iznos ručno od 3.000,00 €, pocijepao. Dalje je naveo da je P.a pomenula da podiže kredit u "Opportunity" banci u iznosu od 3.000,00 eura, govoreći I.u da se ne brine da će to biti isti iznos, te da će samo biti kompjuterski upisan u banci, a ne ručno. Sud je u potpunosti prihvatio iskaz svjedoka J.a, kao jasan određen i objektivan podudaran sa iskazom oštećenog H.a.</span>
</p>
<p class="p4"></p>
<p class="p4">
<span>	Uvidom u ugovor o kreditu br. LD 07306/00056 od 02. 11. 2007. godine, sud je utvrdio da je, dana 02. 11. 2007. godine, između "Opportunity" banke, kao davaoca kredita, i D.P., kao korisnika kredita, potpisan ugovor o kreditu, kojim banka odobrava korisniku iznos od 10.000,00 eura, sa rokom otplate od 48 mjeseci. U čl. 7 pomenutog ugovora navedeno je da su sredstva obezbjeđenja po ovom ugovoru solventni žiranti i to D.P.a, H.I. i M.M.. Navedeni ugovor je potpisan od strane korisnika i banke sa pečatom banke. </span>
</p>
<p class="p4"></p>
<p class="p4">
<span>	Iz izjave žiranta M.M.a, od 02. 11. 2007. godine, proizilazi da je M.M. saglasan da bude žirant korisniku kredita D.P.i za kredit u iznosu od 10.000,00 eura, sa datumom navedene izjave od 02. 11. 2007. godine. Takođe, iz administrativne zabrane broj 01-1579 od 02. 11. 2007. godine, proizilazi da je na zahtjev M.M.a, od strane Opšte bolnice u Bijelom Polju, istom izdata i njom je potvrđeno, da je imenovani zaposlen na neodređeno vrijeme na radnom mjestu vozača sa platom od 250,00 eura. Dalje je navedeno, da je zaposleni izrazio želju da bude žirant korisniku kredita D.P.i u iznosu od 10.000,00 eura. Analizirajući ove pisane dokaze, dovodeći ih u vezu sa iskazima saslušanih svjedoka, jasno proizilazi da žirant M.M. nije pristao da bude žirant za kredit u iznosu od 10.000,00 eura, te da je okrivljena na pogodan način, odštampala u formularu iznos od 10.000,00 eura, na koji iznos ovaj svjedok nije pristao da žirira. </span>
</p>
<p class="p4"></p>
<p class="p4">
<span>	Iz izjave žiranta H.I.a, od 02. 11. 2007. godine, proizilazi da je saglasan da bude žirant D.P.i za kredit kod "Opportunity" banke u iznosu od 10.000,00 eura, dok iz administrativne zabrane pod brojem 01-1580 od 02. 11. 2007. godine, proizilazi da je Opšta bolnica u Bijelom Polju, na zahtjev H.I.a, izdala pismeno kojim potvrđuje da je H. zaposlen na neodređeno vrijeme na radnom mjestu ekonomiste sa platom od 450,00 eura, te da je izrazio želju da bude žirant korisniku kredita D.P.i za iznos kredita od 10.000,00 eura. Analizom ovih pisanih dokaza, sadržinu istih u dijelu gdje je upisan iznos kredita, sud ne prihvata, obzirom da iz iskaza svih saslušanih svjedoka jasno proizilazi da se okrivljena D.P.a obratila ovom svjedoku - žirantu tražeći od njega da joj žirira na iznos kredita od 3.000,00 eura, na šta je ovaj svjedok i pristao, pa analizom iskaza saslušanih svjedoka jasno proizilazi da je kasnije okrivljena prezentirala, takođe ovom svjedoku, drugi formular, tražeći od njega da i taj formular potpiše, što je on i učinio, s tim što je okrivljena kasnije na pogodan način na tom formularu odštampala iznos od 10.000,00 eura. </span>
</p>
<p class="p4"></p>
<p class="p4">
<span>	Uvidom u izvod iz KE na ime okrivljene sud je utvrdio da ista do sada osuđivana, presudama Osnovnog suda u Bijelom Polju K. br. 94/11 preinačena presudom Kž. br. 838/11 od 28.09.2011. godine zbog krivičnog djela iz čl. 413. st. 1. tač. 2. u vezi čl. 412. st. 1. Krivičnog zakonika, kojom je osuđena na kaznu zatvora od tri mjeseca, presudom K. br. 711/10 od 30.09.2011. godine, zbog krivičnog djela iz čl. 413. st. tač. 2. u vezi sa čl. 412. 412. st. 1. Krivičnog zakonika, kojom je izrečena kazna zatvora od dva mjeseca uslovno za jednu godinu i presudom K. br. 282/11 od 04.10.2011. godine, zbog krivičnog djela iz čl. 413. st. tač. 2. u vezi sa čl. 412. 412. st. 1. Krivičnog zakonika, kojom joj je izrečena kazna zatvora od četiri mjeseca. </span>
</p>
<p class="p4"></p>
<p class="p5">
<span>Nakon analize svih izvedenih dokaza i njihove svestrane i brižljive ocjene, te cijeneći ih pojedinačno i u sveukupnosti, dovodeći ih u vezu jedne s drugim i sa odbranom optužene,  sud je utvrdio činjenično stanje, da je okrivljena D.P.a,  dana 02. 11. 2007. godine, u Bijelom Polju, obmanula oštećene H.I.a i M.M.a o sadržaju isprava koje potpisuju - administrativne zabrane i izjave za žiranta, govoreći im i to, oštećenom H.I.u da će da podigne kredit u iznosu od 3.000,00€, a oštećenom M.M.u da će da podigne kredit u iznosu od 1.500,00 €, za koje iznose kredita su oštećeni pristali da joj budu žiranti, i tako ih navela da stave svoje potpise na isprave - administrativne zabrane i izjave za žiranta "Opportunity banke" AD Podgorica, smatrajući da potpisuju obrasce na osnovu kojih bi okrivljena podigla kredit u naznačenim iznosima, nakon čega je u takve isprave odštampala cifru od 10.000,00€, i predala ih "Opportunity banci" u Bijelom Polju, na osnovu kojih je dobila kredit u iznosu od 10.000,00€. Kako je sud tokom postupka utvrdio da u izjavama za žirante i administrativnim zabranama nije bio upisan iznos kredita u trenutku kada su žiranti iste potpisali, a iz sadržine pisanih dokaza izjave za žiranta i administrativne zabrane na ime oštećenih, taj iznos je upisan, - odštampan, to je sud shodno ovom utvrđenju i promijenio činjenični opis, na način sadržan u izreci presude K. br. 94/11 od 21.04.2011. godine. </span>
</p>
<p class="p4"></p>
<p class="p5">
<span>Naime, ovako činjenično stanje sud je utvrdio, prevashodno iz iskaza oštećenih M.M.a i H.I.a, čiji su iskazi potvrđeni jasnim i doslednim iskazima saslušanih svjedoka. Za ovaj sud su prihvatljivi navodi iz iskaza oštećenog M.a da je pristao da bude žirant za kredit u iznosu od 1.500,00€, imajući u vidu visinu zarade koju ovaj svjedok ostvaruje, a koja iznosi 250,00€, pa nije životno logično da pristaje da bude žirant na iznos kredita od 10.000,00€, ovo tim prije što je žirant kao solidarni dužnik, za slučaj neispunjavanja obaveze nosioca kredita, dužan da po aktiviranoj administrativnoj zabrani, izvrši obavezu u ime glavnog dužnika, pa kod takvog stanja stvari sud i prihvata njegove navode da je pristao da bude žirant, ali samo za iznos kredita od 1.500,00 eura. Takođe, sud prihvata navode iz iskaza oštećenog H.a da je pristao da bude žirant okrivljenoj D.P.i za kredit u iznosu od 3.000,00€, obzirom da on decidno tvrdi da je samo za taj iznos pristao da žirira, a prilikom predočavanja hronologije dešavanja u vezi sa potpisivanjem administrativne zabrane i izjave jasno i precizno je naveo slijed događaja, koje su potvrdili svojim jasnim i doslednim iskazima saslušani svjedoci. </span>
</p>
<p class="p5">
<span> </span>
</p>
<p class="p5">
<span>U radnjama okrivljene opisanim u izreci presude, K. br. 94/11 od  21. 04. 2011. godine, stekla su se sva bitna obilježja krivičnog djela posebni slučajevi falsifikovanja iz člana 413 st. 1 tač. 2 u vezi sa čl. 412 st. 1 Krivičnog zakonika, za koje je okrivljena i oglašena krivom. Okrivljena je postupajući na način opisan u izreci presude, bila svjesna svog djela, te da preduzetim radnjama vrši krivično djelo, pa je krivično dijelo izvršila sa direktnim umišljajem.       </span>
</p>
<p class="p4"></p>
<p class="p4">
<span>	Prilikom odlučivanja o vrsti i visini krivične sanckije, sud je cijenio sve okolnosti iz čl. 42 Kz-a, koje se odnose na odmjeravanje kazne, pa je od olakšavajućih okolnosti našao da se radi o porodičnoj osobi majci jednog djeteta, licu koje nije osuđivano, do dana izvršenje krivičnog djela stavljenog joj na teret optužnim predlogom Kt. br.  473/10, s tim što je osude cijenio kao raniji život okrivljene, pa je sud ubjeđenja da će se utvrdjenom kaznom zatvora od 3 mjeseca, u potpunosti ostvariti svrha kažnjavanja iz čl. 32 KZ-a, i na taj način dovoljno uticati na okrivljenu da u buduće ne čini ova i slična krivična djela.</span>
</p>
<p class="p4"></p>
<p class="p4">
<span>	Odluka o troškovima postupka donijeta je na osnovu odredbe čl. 226 i 229 Zkp-a, pa je okrivljena obavezana da po tom osnovu plati iznos od 30,00€, utvrđen presudom K br. 94/11, kao i trokove ponovljenog postupka, u iznosu od 30,00€,   pri čemu je sud cijenio složenost i trajanje krivičnog postupka, te imovinske prilike okrivljene. </span>
</p>
<p class="p4"></p>
<p class="p4">
<span>	Iz iznijetog je odlučeno kao u izreci presude, a shodno čl. 374 i 430 Zkp-a.</span>
</p>
<p class="p4"></p>
<p class="p4"></p>
<p class="p3">
<span>OSNOVNI SUD U BIJELOM POLJU</span>
</p>
<p class="p3">
<span>Dana  12. 10. 2012. godine, </span>
</p>
<p class="p3"></p>
<p class="p4"></p>
<p class="p4"></p>
<p class="p4">
<span>ZAPISNIČAR,			 			 		S U D I J A,  </span>
</p>
<p class="p4">
<span>Jovanka Raičević  s.r.						       Ivan Adamović s.r.</span>
</p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p6"></p>


</body>
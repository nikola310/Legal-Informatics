<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:14pt}
.span2{;font-size:14pt;font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p>
<span class="span1"></span>
</p>
<p>
<span class="span1">OSNOVNI SUD U PLAVU </span>
</p>
<p>
<span class="span1">K. br. 30/2016</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1"></span>
</p>
<p>
<span class="span1">OSNOVNI SUD U PLAVU, sudija Hilmija Sujković, sa zapisničarem Senadom Radončić, u krivičnom predmetu optuženih:A. Ć. , iz sela G.L., opština A., B. P., iz sela M., opština P. i L. M., iz sela M., opština G., zbog produženog krivičnog djela  teška kradja u saizvršilaštvu iz čl. 240. st. 1. tačka 1. u vezi sa čl. 23  i 49 Krivičnog zakonika  Crne Gore,  po optužnici  Osnovnog državnog tužilaštva u Plavu,  KT br.13/2016  od 15.06.2016 godine,  po održanom usmenom, glavnom, javnom pretresu u prisustvu: Državne tužiteljke Drite Rugovac, optuženih,  branioca optuženih A. Ć.  i  L. M.,  advokata N.Č. i branioca optuženog B.P.,  advokata M. S., donio je i javno objavio dana 04.10.2016. godine</span>
</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1"></span>
</p>
<p>
<span class="span1">Optuženi :</span>
</p>
<p>&nbsp;</p>
<p>
<span class="span1">1.A. Ć., JMBG ..., od oca Ž. i majke A., rodjene K., rodjen ... godine u B., sa prebivalištem u selu G. L., opština A., državljanin Crne Gore, nezaposlen, oženjen, otac troje maloljetne djece, pismen, završio osnovnu školu, lošeg imovnog stanja , osudjivan presudama: Osnovnog suda u Beranama K.br. 84/13 od 22.10.2013 godine, zbog krivičnog djela iz čl. 324. st. 2. KZ CG na kaznu zatvora u trajanju od 45 dana – uslovno za jednu godinu i novčanu kaznu u iznosu od 200,00 eura , Osnovnog suda u Beranama K.br. 83/14 od 04.07.2014 godine, zbog krivičnog djela šumska kradja iz čl. 324. st. 2. u vezi st. 1. KZ CG na kaznu zatvora u trajanju od 30 dana – uslovno za jednu godinu i Osnovnog suda u Plavu K.br.  33/2013 od 25.03.2014 godine , zbog krivičnog djela iz čl. 240. st. 1. tačka 1. KZ CG, na kaznu zatvora u trajanju od 8 mjeseci.</span>
</p>
<p>&nbsp;</p>
<p>
<span class="span1">2. B. P. , JMBG ..., od oca B. i majke S., rodjene G., rodjen ... godine, u B., sa prebivalištem u selu M., opština P., državljanin Crne Gore, nezaposlen, oženjen, otac jednog maloljetnog djeteta, pismen, završio srednju mašinsku školu, lošeg imovnog stanja, neosudjivan. </span>
</p>
<p>&nbsp;</p>
<p>
<span class="span1"> </span>
</p>
<p>
<span class="span1">3. L. M. JMBG ..., od oca M.i majke M., rodjene L., rodjen ... godine u B., sa prebivalištem u selu M., opština G., državljanin Crne Gore, nezaposlen,oženjen, otac dvoje maloljetne djece, pismen, završio srednju saobraćajnu školu, lošeg imovnog stanja , osudjivan presudom Osnovnog suda Herceg Novi K.br. 54/12 od 24.04.2012 godine, zbog krivičnog djela iz čl. 239. st. 1. KZ CG na kaznu rada u javnom interesu. </span>
</p>
<p>&nbsp;</p>
<p>
<span class="span1">Na osnovu čl. 373. stav 1. tačka 2. Zakonika o krivičnom postupku </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">OSLOBADJAJU SE OD OPTUŽBE</span>
</p>
<p>&nbsp;</p>
<p>
<span class="span1">Da su: </span>
</p>
<p>&nbsp;</p>
<p>
<span class="span1">1.Neutvrdjenog dana u periodu od 05. do 12  februara 2016 godine, u selu G. Rž., opština P., svjesni svog djela, čije izvršenje su htjeli i znajući da je njihovo djelo zabranjeno, u namjeri da sebi pribave protivpravnu imovinsku korist, obili porodičnu kuću vlasništvo Ž.i M. K., na način što su po prethodnom dogovoru, došli do navedene kuće, pa su podesnim sredstvom i pomoću fizičke snage nasilno otvorili zaključana ulazna vrata od prizemlja kuće, a nakon toga ušli u unutrašnjost iste i izvršili pretraživanje prostorija, namještaja i stvari, a kojom prilikom nijednu stvar nijesu uzeli sa sobom,</span>
</p>
<p>&nbsp;</p>
<p>
<span class="span1">2. u isto vrijeme i na istom mjestu kao pod tačkom 1. dispozitiva optužnice, svjesni svog djela, čije izvršenje su htjeli i znajući da je njihovo djelo zabranjeno, u namjeri da sebi pribave protivparvnu imovinsku korist, obili porodičnu kuću vlasništvo T. i V. K., na način što su po prethodnom dogovoru, došli do navedene kuće, pa su podesnim sredstvom i pomoću fizičke snage nasilno otvorili zaključana drvena ulazna vrata od prizemlja kuće, nakon toga ušli u unutrašnjost iste i izvršili pretraživanje prostorija, a kojom prilikom nijednu stvar nijesu uzeli sa sobom,</span>
</p>
<p>&nbsp;</p>
<p>
<span class="span1">3. u isto vrijeme i na istom mjestu kao pod tačkom 1. i 2. dispozitiva optužnice, svjesni svog djela, čije izvršenje su htjeli i znajući da je njihovo djelo zabranjeno, obili porodičnu kuću vlasništvo E.S., na način što su po prethodnom dogovoru, došli do navedene kuće, pa su podesnim sredstvom i pomoću fizičke snage nasilno otvorili zaključana ulazna drvena vrata od prizemlja kuće, a nakon toga ušli u unutrašnjost iste i izvršili pretraživanje prostorija, namještaja i stvari , te iz dnevne sobe uzeli vazdušnu pušku marke „Dijana“ u vrijednosti od 80,00 eura i sedam karbonskih strijela za sportski luk u vrijednosti od 24,50 eura, nakon čega su navedene stvari odnijeli sa sobom, u namjeri da njihovim </span><span class="span1">prisvajanjem sebi pribave protivpravnu imovinsku korist u ukupnom iznosu od ‚104,50 eura,</span>
</p>
<p>&nbsp;</p>
<p>
<span class="span1">- čime bi kao saizvršioci  izvršili  produženo krivično djelo teška kradja  iz čl. 240. st. 1. tačka 1. u vezi sa čl. 23 i 49 Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Troškovi krivičnog postupka u iznosu od 143,00 (jednastotinačetrdesettri) eura, padaju na teret budžetskih sredstava ,  dok će o  troškovima koje su okrivljeni imali na ime nužnih izdataka i nagrade braniocima, advokatima N. Č. i M.S.,sud odlučiti posebnim rješenjem, shodno čl. 230. st. 5 . ZKP </span>
</p>
<p>&nbsp;</p>
<p>
<span class="span1">Oštećeni : Ž. K. , M. K., T. K., V.K. i E. S. , se radi ostvarivanja imovinsko pravnog zahtjeva za naknadu štete upućuju na parnicu.   </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O  b r a z l o ž  e n j e</span>
</p>
<p>&nbsp;</p>
<p>&nbsp;</p>
<p>
<span class="span1">Osnovno državno tužilaštvo u Plavu, optužnicom Kt.br. 13/2016 od 15.06.2016 godine, optužilo je: A. Ć., iz sela G. L., opština A., B. P., iz sela M., opština P.i L. M., iz sela M., opština G., zbog produženog krivičnog djela  teška kradja u saizvršilaštvu iz čl. 240. st. 1. tačka 1. u vezi sa čl. 23  i 49 Krivičnog zakonika  Crne Gore.</span>
</p>
<p>&nbsp;</p>
<p>
<span class="span1">Pri podnesenoj optužnici je sve do kraja krivičnog postupka u svemu ostala i državna tužiteljka Drita Rugovac, pa je u završnoj riječi predložila  sudu da optužene oglasi krivim za navedeno krivično djelo i osudi ih na kazne zatvora, i to: optužene A.Ć. i L.M. u trajanju od po 1 godine , a optuženog Bojana Panića u trajanju od 10 mjeseci. </span>
</p>
<p>&nbsp;</p>
<p>
<span class="span1">Oštećeni M.K. i  E. S. su u svojim izjavama iz prethodnog postupka, koje je sud na saglasan predlog stranaka pročitao na glavnom pretresu, pridružili krivičnom gonjenju protiv optuženih i zadržali pravo da odštetni zahtjev ostvaruju u parnici. </span>
</p>
<p>&nbsp;</p>
<p>
<span class="span1">Izjašnjavajući se o optužbi ODT u Plavu, optuženi  A. Ć. u svojim odbranama iz prethodnog postupka i sa glavnog pretresa ne priznaje izvršenje krivičnog djela koje mu je ovom optužbom stavljeno na teret, braneći se  da ne samo da nije izvršio ovo krivično djelo već i da mu u vezi  njegovog izvršenja nije ništa poznato. Dalje je naveo da optuženog B. P.  poznaje iz vidjenja i da se sa njim nije nikada družio, dok mu je optuženi L. M. pašenog, ali da sa istim nije u dobrim odnosima zbog nekih njihovih privatnih stvari. Na kraju je naveo da u toku 2016 godine nijednom nije boravio  niti na području opštine P., niti na </span><span class="span1">području mjesta M., niti na području sela G. Rž.U završnoj riječi je lično i preko svog branioca advokata N. Č. još jednom negirao izvršenje krivičnog djela koje mu je javnom optužbom stavljeno na teret i predložio sudu da ga za isto oslobodi od optužbe.</span>
</p>
<p>&nbsp;</p>
<p>
<span class="span1">Izjašnjavajući se o optužbi ODT u Plavu, izvršenje krivičnog djela koje mu je ovom optužbom stavljeno na teret u svojim odbranama iz prethodnog postupka i sa glavnog pretresa ne priznaje ni optuženi B. P., takodje se braneći da ne samo da nije izvršio ovo krivično djelo već i da mu u vezi  njegovog izvršenja nije ništa poznato. Dalje je naveo da mu je M. G., nedelju dana prije davanja izjave kod ODT u Plavu, ponudio da kupi jednu vazdušnu pušku za 50,00 eura,  ali mu nije rekao odakle je istu nabavio. Kada ga je sjutradan zvao da mu kaže  da će ovu pušku kupiti, M. mu je rekao da je istu već prodao Z. D. Nadalje je naveo da ovu vazdušnu pušku nije lično vidio  jer mu je M.G.  prilikom razgovora o njoj nije pokazivao već mu je samo kazao da istu posjeduje. Na kraju je naveo da je zaposlen kod operatera „Total TV“  i da je zbog prirode posla često na terenu, pa i na području sela G. Rž., u kojem je izvršeno obijanje predmetnih kuća. U završnoj riječi je lično i preko svog branioca advokata M. S. ponovo  negirao izvršenje krivičnog djela koje mu je javnom optužbom stavljeno na teret i predložio sudu da ga za isto oslobodi od optužbe.</span>
</p>
<p>&nbsp;</p>
<p>
<span class="span1">Konačno, izjašnjavajući se o optužbi ODT u Plavu, izvršenje krivičnog djela koje mu je ovom optužbom stavljeno na teret ne priznaje ni optuženi L.M., braneći se da ne samo da nije tačno da je zajedno sa optuženim A. Ć. i B. P. učestvovao u obijanju kuća u selu G. Rž. već i da mu u vezi njihovog obijanja  nije ništa poznato.U završnoj riječi je lično i preko svog branioca advokata N. Č. takodje  negirao izvršenje krivičnog djela koje mu je javnom optužbom stavljeno na teret i predložio sudu da ga za isto oslobodi od optužbe.</span>
</p>
<p>&nbsp;</p>
<p>
<span class="span1">Radi provjere odbrana optuženih u kojima odnosno isti u potpunosti negiraju izvršenje krivičnog djela koje im je javnom optužbom stavljeno na teret, sud je u dokaznom postupku izveo sledeće dokaze: saslušao  svjedoke M. G. i P. K. i na saglasan predlog stranaka pročitao iskaze oštećenih M.K. i E. S., izvršio neposredno saslušanje vještaka ekonomsko finansijske struke dipl.ecc. R. Dj.i vještaka za telekomunikacije dipl.ing. P. B., pročitao </span><span class="span1">zapisnike o uvidjaju Uprave policije- Odjeljenja bezbjednosti Plav:  br. ... od 13.02.2016  godine,   br. ... od 13.02.2016  godine i br. ... od 13.02.2016  godine,  nalaze i mišljenja  vještaka ekonomsko finansijske struke dipl.ecc. Dj.R. od 16.03.2016 godine i vještaka za telekomunikacije dipl.ing. P. B. od 06.06.2016 godine, potvrdu D.o.o.O „Satvision“ od 03.10.2016 godine i   izvode iz kaznene evidencije Ministarstva pravde Crne Gore: KE 118/16  za optuženog A. Ć.,  KE 119/16 za optuženog  B. P. i</span><span class="span1"> </span><span class="span1">KE 120/16  za optuženog L.M. , izvršio uvid u  </span><span class="span1">fotodokumentacije Uprave policije - Odjeljenja bezbjednosti  Plav: br. 15/2016 od 13.02.2016 godine,br. 16/2016 od 13.02.2016 godine i</span><span class="span1"> </span><span class="span1">br. 17/2016 od 13.02.2016 godine i  CD operatera mobilne telefonije „M-tel“, „Telenor“ i „Telekom“ sa listinzima komunikacija telefonskih brojeva 068/...  i 069/... vlasništvo optuženog A. Ć. ,069/... vlasništvo optuženog B. P.  i 067/... vlasništvo optuženog  L.M.</span><span class="span1">, pa je svestranom ocjenom izvedenih dokaza i njihovim uporedjivanjem sa navodima javne optužbe i odbranama optuženih našao da nije dokazano da su isti,  kao saizvršioci,  izvršili produženo krivično djelo  teška kradja iz čl. 240. st. 1. tačka 1. u vezi sa čl. 23  i 49 Krivičnog zakonika  Crne Gore, koje im je ovom optužbom stavljeno na teret. </span>
</p>
<p>&nbsp;</p>
<p>
<span class="span1"> Naime, i pored toga što je u toku postupka nesporno utvrdjeno, kako na osnovu iskaza svjedoka M. K., E. S. i P. K. tako i na osnovu izvedenih pismenih dokaza, u prvom redu zapisnika o uvidjaju i fotodokumentacije predmetnih kradja sačinjenih od strane Odjeljenja bezbijednosti P.,  da je  u periodu od 05 do 12.02.2016 godine, u selu G. R., opština P., izvršeno obijanje  3  pordične kuće i iz kuće vlasništvo R. K. i E. S. oduzeti vazdušna puška marke „D.“ i 7 karbonskih strijela za sportski luk, nijednim od izvedenih dokaza nije sa sigurnošću potvrdjeno da su obijanje ovih kuća izvršili optuženi A. Ć., B. P. i L.M., zbog čega ih je sud i oslobodio od optužbe za krivično djelo koje im se javnom optužbom stavlja na teret. </span>
</p>
<p>&nbsp;</p>
<p>
<span class="span1">U osnovanost navoda javne optužbe da su obijanje predmetnih kuća u selu G. Rž. izvršili optuženi sud nijesu mogli sa sigurnošću ubijediti ni iskaz svjedoka M. G. ni  nalaz i mišljenje vještaka za telekomunikacije dipl.ing. P. B., na kojim dokazima je Osnovno državno tužilaštvo u Plavu inače i zasnovalo svoju optužbu protiv njih, pa i ova činjenica takodje ide u prilog neutemeljenosti  i neosnovanosti javne optužbe u pogledu njihove krivice za navedeno krivično djelo. </span>
</p>
<p>&nbsp;</p>
<p>
<span class="span1">Naime, izjašnjavajući se na okolnosti koje su mu poznate u vezi obijanja kuća u selu G. Rž., opština P., koje se s</span><span class="span1">tavljaju  na teret optuženim A.</span><span class="span1">Ć., B. P. i L. M., svjedok M. G. je u svojim izjavama kod ODT u P. i na glavnom pretresu naveo  da je 10 ili 11 februara 2016 godine, pošao do kuće  optuženog B.P., koji mu je inače drug i komšija, pa mu je on tada ispričao da je </span><span class="span1">zajedno sa optuženim A. Ć. i L.</span><span class="span1">M. izvršio obijanje nekoliko kuća K., u selu G. Rž., opština P. Dalje mu je kazao da su tom prilikom iz jedne obijene kuće uzeli vazdušnu pušku, nakon čega je ovu pušku iznio iz svoje kuće i pokazao mu ju.Na kraju je naveo da mu u vezi obijanja ovih kuća, osim onog što je izjavio, više nije ništa poznato. Medjutim, kako je isti u ovim svojim izjavama, što se nesporno zaključuje iz njihove sadržine, samo prenio saznanja koja je u vezi toga navodno dobio od optuženog B. P., to je jasno da se u konkretnom slučaju radi o posrednim saznanjima, odnosno posredno utvrdjenim činjenicama, koje se same </span><span class="span1">za sebe ne mogu prihvatiti kao nesumnjiv dokaz. Naime, obzirom da se ovako utvrdjene činjenice u teoriji prava smatraju tzv. „izvedenim dokazima“ koji kao takvi nemaju veću dokaznu vrijednost, to ih samim tim sud kao takve nije ni mogao prihvatiti kao dovoljan dokaz. Ovo utoliko prije što je optuženi B. P. ove navode svjedoka M. G. kategorički negirao te što Osnovno državno tužilaštvo u Plavu, u prethodno vodjenom postupku nije niti pribavilo niti sudu predložilo izvodjenje  nijednog drugog  dokaza, niti ličnog niti materijalnog,  koji bi mogao potvrditi navode pomenutog svjedoka u ovom dijelu, tako da ovakav njegov iskaz, sam za sebe, nije bio dovoljan da bi sud samo na njemu zasnovao svoju odluku u pogledu krivice optuženih za predmetno krivično djelo. </span>
</p>
<p>&nbsp;</p>
<p>
<span class="span1">Što se tiče činjenica koje su utvrdjene na osnovu nalaza i mišljenja vještaka za telekomunikacije, dipl.ing. P.B.,jasno je da sud ni na ovim činjenicama takodje nije mogao sa potrebnom izvjesnošću zasnovati krivicu optuženih za predmetno krivično djelo.  Ovo iz razloga jer je pomenuti vještak u ovom svom  nalazu samo konstatovao  činjenicu da su optuženi A. Ć. i B. P., u periodu od 05.02.2016 do 12.02.2016 godine , kao korisnici telefonskih brojeva ... odnosno 069/..., imali veliki broj ostvarenih komunikacija posredstvom bazne stanice P.A koja pokriva reon sela G. Rž. u kojem se nalaze kuće čije im se obijanje stavlja na teret , tako da samim tim ni ova činjenica, kako sama za sebe tako i  u vezi sa iskazom</span><span class="span1"> svjedoka M.</span><span class="span1">G.,  prema nalaženju suda takodje  ne može biti dovoljna da se na njoj zasnuje krivica optuženih za predmetno krivično djelo. Naime, jasno je  da bi se u slučaju zasnivanja krivice optuženih na ovoj konstataciji  pomenutog vještaka ne samo radilo o posredno utvrdjenoj već čak i o pretpostavljenoj krivici,  jer bi se  u takvoj situaciji samo na osnovu činjenice da su optuženi  A.Ć. i B. P. u spornom pe</span><span class="span1">riodu  sa područja sela G. Rž.,</span><span class="span1">u kojem su izvršene predmetne kradje, imali odredjene  telefonske komunikacije sa drugim licima, pretpostavilo da su u ovom selu boravili baš iz tog razloga što tezu javne optužbe čini još neutemeljenijom i neosnovanijom. </span>
</p>
<p>&nbsp;</p>
<p>
<span class="span1">Kako na osnovu svega izloženog proizilazi da navodi javne optužbe i iskaz svjedoka M. G. u pogledu krivice optuženih A.Ć., B. P. i L. M.,  za krivično djelo teška kradja iz čl. 240 st. 1. tačka 1. KZ CG  koje im je ovom optužbom stavljeno na teret , nijesu sa sigurnošću potkrijepljeni nijednim drugim izvedenim dokazom, niti ličnim niti materijalnim, to sud iskaz ovog svjedoka, kao što je već navedeno, nije ni mogao prihvatiti kao nesumnjiv dokaz. Ovo ne samo iz razloga što iskaz pomenutog svjedoka sam za sebe nije mogao ubijediti sud da su optuženi izvršili navedeno krivično djelo već i što njegov iskaz u ovom dijelu , kao što je takodje navedeno, nije zasnovan na neposrednim već na posrednim saznanjima, odnosno činjenicama, dobijenim od strane optuženog B. P., koje kao takve nemaju veliku dokaznu vrijednost.  Pošto odgovornost kod optuženih može postojati jedino u slučaju ako se u potpunosti i na nesumnjiv način dokaže, ne samo da su počinili radnju izvršenja predmetnog </span><span class="span1">krivičnog djela koja se sastoji u obijanju predmetnih kuća radi oduzimanja tudjih pokretnih stvari iz njih već i da su to učinili u cilju pribavljanja protivpravne imovinske koristi, to je jasno da u konkretnom slučaju sud optužene i nije mogao oglasiti krivim za krivično djelo koje im je javnom optužbom stavljeno na teret. </span>
</p>
<p>&nbsp;</p>
<p>
<span class="span1">Prema tome, pošto izvedeni dokazi nijesu mogli sa sigurnošću ubijediti sud da su optuženi A. Ć., B. P. i L. M. izvršili krivično djelo koje im je javnom optužbom stavljeno na teret, odnosno pošto sud odlučne činjenice koje padaju na teret optuženim nije mogao utvrditi sa izvjesnošću već samo sa vjerovatnošću, to je shodno principu „in dubio pro reo“ uzeo da one ne postoje,  pa ih je na osnovu čl. 373. st. 1. tačka 2. ZKP, za ovo djelo i oslobodio od optužbe.  </span>
</p>
<p>&nbsp;</p>
<p>
<span class="span1">Inače, prilikom donošenja ove odluke sud je cijenio i ostale izvedene dokaze ali iste nije posebno obrazlagao nalazeći da nemaju karakter odlučujućih činjenica za eventualno drugačije presudjenje u ovoj krivično pravnoj stvari.</span>
</p>
<p>&nbsp;</p>
<p>
<span class="span1">Na osnovu čl. 230 st. 1. ZKP , odlučeno je da troškovi krivičnog postupka koji su učinjeni na ime nagrade vještacima : dipl.ecc. R. Dj. u iznosu od ... eura i dipl.ing. P. B. u iznosu od... eura,  padaju na teret budžetskih sredstava, dok će se o troškovima koje su okrivljeni imali na ime nužnih izdataka i nagrade braniocima, advokatima N.Č. i M.S., s obzirom na činjenicu da isti nijesu podnijeli troškovnike, odlučiti posebnim rješenjem, shodno čl. 230. st. 5 ZKP.</span>
</p>
<p>&nbsp;</p>
<p>
<span class="span1">Odluka o imovinsko pravnom zahtjevu za naknadu štete je zasnovana na odredbi čl. 239. st. st. 3. ZKP.</span>
</p>
<p>&nbsp;</p>
<p>
<span class="span1">Na osnovu iznijetih razloga odlučeno je kao u izreci presude. </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">OSNOVNI SUD U PLAVU</span>
</p>
<p style="text-align:center;">
<span class="span1">Dana 04.10.2016  godine</span>
</p>
<p>&nbsp;</p>
<p>
<span class="span1">Zapisničar   </span><span class="span2">                                                                              </span><span class="span1">S U D I J A</span>
</p>
<p>
<span class="span1">Senada Radončić                                                                   Hilmija Sujković</span>
</p>
<p>&nbsp;</p>
<p>
<span class="span1">PRAVNA POUKA: </span>
</p>
<p>
<span class="span1">Protiv ove presude nezadovoljna </span>
</p>
<p>
<span class="span1">stranka ima pravo žalbe u roku od </span>
</p>
<p>
<span class="span1">15 dana od dana prijema iste preko </span>
</p>
<p>
<span class="span1">ovog sudaVišem sudu B. Polje          </span>
</p>
<p>&nbsp;</p>
<p>
<span class="span1">DNA:</span>
</p>
<p>
<span class="span1"></span>
</p>
<p>
<span class="span1">1 x Osnovnom državnom  tužilaštvu u Plavu</span>
</p>
<p>
<span class="span1"> </span><span class="span1">1 x optuženom A. Ć.</span>
</p>
<p>
<span class="span1">1 x </span><span class="span1">optuženom B. P., </span>
</p>
<p>
<span class="span1">1 x optuženom L. M. </span>
</p>
<p>
<span class="span1">1 x advokatu M. S.,</span>
</p>
<p>
<span class="span1">1 x advokatu N.Č.</span>
</p>
<p>
<span class="span1">1 x oštećenim:</span><span class="span1"> </span><span class="span1">Ž. K. </span><span class="span1"> M. K., T.  K., </span><span class="span1">V. K. i  E. S</span>
</p>
<p>
<span class="span1"> </span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
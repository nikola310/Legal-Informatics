<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.p1{text-align:start;hyphenate:auto;font-family:Times New Roman;font-size:12pt;}
.p2{text-align:justify;hyphenate:auto;font-family:Times New Roman;font-size:12pt;}
.p3{text-align:end;hyphenate:auto;font-family:Times New Roman;font-size:12pt;}
.p4{text-indent:0.5in;text-align:justify;hyphenate:auto;font-family:Times New Roman;font-size:14pt;}
.s1{font-weight:bold;}
.s2{font-size:12pt;}
</style>
<meta content="ljiljana.popovic" name="author">
</head>
<body class="b1 b2">
<p class="p1">
<span> </span>
</p>
<p class="p2">
<span> HYPERLINK "http://upload.wikimedia.org/wikipedia/commons/2/23/Coat_of_arms_of_Montenegro.svg" </span>
<!--Image link to '0.png' can be here-->
</p>
<p class="p2">
<span class="s1">											K.br.155/12</span>
</p>
<p class="p3"></p>
<p class="p2">
<span>					</span><span class="s1"> U IME CRNE GORE</span>
</p>
<p class="p2"></p>
<p class="p2"></p>
<p class="p2">
<span>		Osnovni  sud u Pljevljima, kao prvostepeni  krivični sud, po sudiji Ljiljani Popović, uz  sudjelovanje zapisničara Leković Zore, u krivičnom predmetu protiv optužene Z. S. iz P. zbog krivičnog djela ugrožavanje sigurnosti iz čl.168 st.1 Krivičnog zakonika,po  optužnom predlogu ODT Pljevlja Kt.br.266/12 od 22.10.2012.godine, nakon održanog  glavnog i javnog pretresa,  u prisustvu zamjenika ODT Pljevlja Tomčić Milivoja, oštećene P.D.i optužene Z.S.,dana  30.11.2012. godine, donio je i javno objavio </span>
</p>
<p class="p2"></p>
<p class="p2"></p>
<p class="p2">
<span>				</span><span class="s1">	P R E S U D U </span>
</p>
<p class="p2"></p>
<p class="p2"></p>
<p class="p2">
<span>		</span><span class="s1">Optužena Z. S., JMBG ......, </span><span>od oca D. i majke D. rodjene P., rodjena .....godine u P., sa prebivalištem u P., trenutna adresa Ul.P....., državljanka CG, neudata, bez djece, nazaposlena, pismena, završila gimnaziju, student fakulteta za turizam i hotelijerstvo, govori srpskim jezikom, razumije crnogorski jezik, izdržava je otac, neosudjivan. </span>
</p>
<p class="p2"></p>
<p class="p2"></p>
<p class="p2">
<span>					</span><span class="s1">K R I V A   J E</span>
</p>
<p class="p2"></p>
<p class="p2">
<span>		</span><span class="s1">Što je :  </span>
</p>
<p class="p2">
<span class="s1">		</span><span>Dana  07.10.2012.godine oko 13,30 časova  u Ul........ u P., u hodniku ispred stana  oštećene P. D., ugrozila sigurnosti  oštećenoj P. D., prijetnjom da će  napasti  na njen život  ili tijelo, na način što joj je uputila prijeteće riječi:"zaklaću te, ubiću te, glavuću ti odrubiti",- </span>
</p>
<p class="p2"></p>
<p class="p2">
<span>		</span><span class="s1">čime je izvršila  krivično djelo  ugrožavanje  sigurnosti  iz čl.168 st.1 Krivičnog Zakonika,</span>
</p>
<p class="p2"></p>
<p class="p2">
<span class="s1">		pa joj  sud  na osnovu citiranog zakonskog propisa   te primjenom čl.4,5,13, 15,32,33,36, 42,52,53 i 54  Krivičnog zakonika   te čl. 226,229,239 i 374 ZKP-a    i z r i č e </span><span>	</span><span class="s1"> </span>
</p>
<p class="p2"></p>
<p class="p2"></p>
<p class="p2">
<span class="s1">				         USLOVNU OSUDU   </span>
</p>
<p class="p2"></p>
<p class="p2"></p>
<p class="p2">
<span>                           </span><span class="s1">Sa kojom se optuženoj  Z. S. </span><span>utvrđuje kazna zatvora u trajanju od 30 (trideset) dana s tim što se istovremeno određuje da se ista neće izvršiti ako optužena u roku od 1(jedne) godine dana ne izvrši novo krivično djelo</span><span class="s1">.</span>
</p>
<p class="p2"></p>
<p class="p2">
<span>		Optuženi je dužan platiti ovom sudu na ime paušala iznos od  27,50 eura ,</span>
</p>
<p class="p2"></p>
<p class="p2">
<span>		a sve ovo u roku od 15.dana po pravnosnažnosti presude, pod prijetnjom prinudnog izvršenja.</span>
</p>
<p class="p2"></p>
<p class="p2"></p>
<p class="p2">
<span>		 Imovinsko pravnog zahtjeva nije bilo.</span>
</p>
<p class="p2"></p>
<p class="p2"></p>
<p class="p2">
<span>					</span><span class="s1">  O b r a z l o ž e nj e </span>
</p>
<p class="p2"></p>
<p class="p2"></p>
<p class="p2">
<span>		 Osnovno državno tužilaštvo iz Pljevalja  optužnim predlogom Kt.br.266/12  od 22.10.2012.godine optužilo je Z. S. iz P. da je izvršila krivično djelo ugrožavanje sigurnosti  iz čl.168  st.1 Krivičnog Zakonika a na način, mjesto i vrijeme  bliže opisano  izrekom ove presude  i u završnoj riječi zamjenik ODT Pljevlja je predložio  da sud optuženu oglasi krivom  i osudi  po zakonu. </span>
</p>
<p class="p2"></p>
<p class="p2">
<span>		Oštećena P. D. se pridružla krivičnom gonjenju a nije postavila   imovinsko pravni zahtjev.  </span>
</p>
<p class="p2"></p>
<p class="p2">
<span>		Optužena Z.S. u svojoj odbrani na glavnom pretresu ne priznajući izvršenje krivčnog djela i krivicu je izjavila  da u  stanu u Ul....... u P. ona i njena dva brata su življeli od rodjenja  sa majkom-oštećenom D. i ona taj stan smatra porodičnim stanom.  Njih troje je majka  bila istjerala iz kuće, više  puta  ih je ljetos  izbacivala  iz kuće a definitivno ona i braća ne žive sa majkom od 04.oktobra 2012.godine. Dan prije  kritičnog dogadjaja  došla je u stan kod majke  jer joj je majka toga dana dala ključ  od stana  i da može  sa tim ključem ući u stan  i nakon što je izašla  iz stana i ponovo se vratila nije mogla da udjem u stan  niti da otključa stan  iako  je majka  rekla  da je  to ključ od stana  i da će moći da se vrati u stan. Smatra da je majka tada bila u stanu  i da je bila  zaključala  gornju bravu  pošto  imaju dvije brave iznutra pa je otišla  da bi se dana 07.10.2012.godine  negdje oko 13,30 časova ponovo pojavila  na vratima stana, došla je da uzme svoje stvari pošto je  od ličnih stvari  imala samo ličnu kartu  sa sobom, sve druge stvari su joj bile u  ovom stanu i pokušala je da otključam ulazna vrata stana  ključem koji joj je prethodnog dana dala majka, istina  bio je to ključ od ulaznih vrata stana, otključala  je vrata  i  kako je pošla da udje  u hodnik stana, bila  je  na  sredini  ulaznih vrata  tako su na nju iz stana jurnule majka-oštećena D. i tetka  C. Z., pokušavale su da je izguraju  i ona je stavila lijevu ruku   izmedju štoka i vrata  kako bi ih spriječila  da je izguraju  i tada je tetka uzela  crvenu  metalnu šipku  koliko je vidjela  i udarila je  tom šipkom  po lijevoj ruci  i njih dvije su je  izgurale  sa ulaznih vrata  i  plazile joj  jezik  i smijale se. Počela  je da plače  i doziva u pomoć,  sa svog mobilnog telefona je odmah  sa lica mjesta pozvala policiju  i  nije prošlo ni dva minuta  došao  je inspektor R.M. sa dva policijska službenika, majka i tetka  su se zaključale  u stanu  i nijesu htjele da  otvore  vrata  ni policiji. Odustala je od pokušaja da udje u stan, više nije dolazila  a njene stvari  još  uvijek nijesam  uzela iz stana. Nije  tog kritičnog dana  svojoj majci oštećenoj D. upućivala  riječi prijetnje  niti je došla sa tom namjerom, došla je  zato što joj je majka dala ključ  i došla je da uzmem svoje stvari. Tvrdila je da nije  majci uputila riječi prijetnje koje stoje  u optužnom predlogu, moguće je  da je u afektu  pošto je bila  uznemirena  opsovala  a  M. i policajci  koji su došli vidjeli su u kakvom sam stanju  je bila  i da je imala povrede na lijevoj ruci, M. joj je  savjetovao da se javi ljekaru  ali ona to nije uradila. Istakla je i to  da je policija  zbog ovog dogadjaja  i protiv nje  i protiv njene majke i tetke  podnijela prekršajnu prijavu  ali je postupak obustavljen  zato što se nije pojavio  predstavnik policije na sudjenju i što ona nije imala dokaza o svojoj povredi ruke, to sudjenje je bilo kod  sudije M. V.. Dalje je navela  da je njena majka rješenjem organa za prekršaje u P.  od 21.11.2012.godine  osudjena zbog  porodičnog nasilja prema njoj i braći  na novčanu kaznu, nezna  da li se majka žalila na to rješenje.Ona i njena braća  se  trenutno nalaze  kod oca  koji privatno stanuje  u Ul.P..... i   koji je teško bolestan i zato je rekla  da joj je trenutna adresa  Ul.P.. Najmladji brat  M. koji je star 20.godina  je teško bolestan, boluje od šizofrenije tako da je dužna  da se stara i o bolesnom  bratu i o bolesnom ocu.Stariji brat je zaposlen ali je on sebi našao  privatni stan  tako da ne stanuje  sa njom i bratom kod oca.  Smatra  da njena tetka C. Z. nemože biti svjedok u ovom  postupku  jer je podržala majčino nasilje prema njima  i oni  sa tetkom nijesu  4 mjeseca u kontaktu jer  je ona neprijateljski nastrojena prema njima.S. je jedno vrijeme živio kod roditelja  njene majke  ali ga je  tetka Z.  istjerala  iz njihove kuće  iako su deda i baba  bili protiv toga. Nije toga dana prijetila   svojoj  majci  niti je ugrožavala  niti došla  sa tom namjerom, došla  je jer  joj je majka prethodnog dana  dala ključ od stana.Ako je to što je otključala stan i došla  da uzme  svoje stvari  ugrožavanje sigurnosti  onda predlaže sudu da je osudi.Nesporno je da je majka vlasnik tog stana ali je nesporno da su ona i braća tu življeli u porodičnoj zajednici  sa njom od rodjenja.U završnoj riječi  tražila je da je sud oslobodi od optužbe jer je kritične prilike ona bila ugrožena životno, materijalno i zdrastveno  od oštećene  i svjedokinje C..</span>
</p>
<p class="p4">
<span>	  </span><span class="s2"> </span>
</p>
<p class="p2">
<span>		 U dokaznom postupku  sud je saslušao  svjedoka-oštećenog  P. D., saslušao svjedoka C. Z., izvršio uvid  u presudu Područnog organa za  prekršaje PP.br.538/12 od 21.11.2012. godine i pročitao  izvod iz KE za optuženog. </span>
</p>
<p class="p2"></p>
<p class="p2">
<span>		Nakon  provedenog dokaznog postupka  i ocjene  izvedenih dokaza  a pri tom cijeneći odbranu optužene Z. S. sud je utvrdio činjenično stanje bliže opisano  izrekom ove presude. </span>
</p>
<p class="p2"></p>
<p class="p2">
<span>		Naime,  javna optužba  stavlja na teret optuženoj Z. S. da je izvršila  krivično djelo ugrožavanje sigurnosti iz čl.168 st.1 Krivičnog zakonika tako što je  dana  07.10.2012.godine oko 13,30 časova u hodniku ispred stana u Ul...... u P.oštećenoj P. D.ugrozila sigurnost  prijetnjom da će napasti na život i tijelo oštećene tako što je oštećenoj uputila  riječi prijetnje " zaklaću te,ubiću te, glavu ću ti odrubiti".  Optužena  Z.S. je negirala izvršenje krivičnog djela i krivicu  navodeći da je kritičnog dana došla kako bi iz stana  uzela svoje stvari, da je stan otključala ključem koji joj je dala majka-oštećena D. te da nije uputila  riječi prijetnje oštećenoj  a moguće je  da je u afektu  pošto su je napale oštećena  i tetka Z. opsovala  oštećenu.   </span>
</p>
<p class="p2"></p>
<p class="p2">
<span>		Radi  utvrdjivanja osnovanosti  javne optužbe  kao i radi provjere odbrane  optužene sud je izveo  navedene dokaze  pa je tako  </span><span class="s1">svjedok - oštećena  P.D.</span><span>kazala  da je dana 07.10.2012.godine  kod nje došla u stan sestra Z. C.  koja joj je donijela tablete, da je sestra malo posjedjela i krenula da ide  pa je  oštećena otključala ulazna vrata stana  kao i da je njena kćerka S. koja je bila sakrivena ispred ulaznih vrata stavila nogu na prag a lijevu ruku na štok  dok je u desnoj ruci držala neki oštar metalni predmet i to visini stomaka oštećene, nije zamahivala tim predmetom  i S. je pokušavala da udje u stan. Dalje je kazala da nije dozvolila da S. udje u stan  pa je S. u hodniku histerisala  govoreći joj "da će je ubiti, zaklati, odrubiti glavu, da  će zapaliti stan" kao i da  ako je-oštećenu  policija ne uhapsi i ne odvede u K. na liječenje  zaklati,ubiti,odrubuti glavu. Oštećena  je kazala  da se osjetila ugroženom, da je bilo strah  i  zaključala  je vrata od stana tako da su u stanu ostale  ona i njena sestra Z. te da bi njena kćerka ostvarila te njene prijetnje  da je uspjela da udje  u stan toga dana. Oštećena je kazala i to  da se bojala  da toga dana  nepadne krv. Sve riječi prijetnje  svoje kćerke-optužene S. je shvatila ozbiljno jer je  i ranije više puta  povredjivana  makazama i nožem  od strane svoje kćerke  kada bi joj kćerka tražila novac. </span><span class="s1">  </span>
</p>
<p class="p2"></p>
<p class="p2">
<span>		</span><span class="s1">Svjedokinja Cvijović Zorica </span><span> je izjavila  da je dana 07.10.2012.godine nešto prije 12,00 časova došla kod svoje sestre-oštećene D. i donijela joj tablete, da je kod D. sjedjela 30 do 40 minuta  i kad je pošla  da izadje iz stana  D. joj je otključala ulazna vrata  stana  ali ne širom  već jedno petnaestak centimenatara, samo toliko koliko  može da izadje, nije širom otvorila vrata jer se plašila  da joj  djeca ne izvrše prepad. Kazala je i to da  dok su išle  hodnikom  oštećena joj je govorila da ne priča  glasno  jer postoji mogućnost da su se djeca oštećene sakrila i da će izvršiti prepad. Svjedokinja C. je kazala da je u rukama imala telefon i novčanik  i kada je pokušala da izadje iz stana u tom momentu je optužena  počela da juriša  na ulazna vrata stana, postavila je nogu izmedju vrata i štoka  kao i jednu ruku izmedju vrata i štoka a u drugoj ruci je držala neki predmet  ali nezna o kom predmetu se radi. Svjedokinja C. je kazala da je optužena prijetila oštećenoj tada da će pozvati braću i donijeti bombu, da će ubiti oštećenu  i da će je zaklati,  jako i snažno je jurišala na vrata tako da su ona i oštećena  jedva uspjele  da  zatvore  i zaključaju ulazna vrata. Obje su se prepale. S. ponašanje je bilo ozbiljno. Nije ničim udarila optuženu jer ništa nije ni imala u rukama osim novčanika i telefona  koji su joj ispali iz ruku. Nikad nebi  ništa uradila protiv optužene,  kad bi mogla pomogla bi joj. </span>
</p>
<p class="p2">
<span> </span>
</p>
<p class="p2">
<span>		Sud je cijenio  iskaz svjedoka-oštećene P. D. i stekao ubjedjenje  da je oštećena  bila krajnje istinita  i nepristrasna u svom kazivanju, da je posvjedočila  samo ono što se  zaista dogodilo kritičnog dana  i u prkos činjenici  da joj je optužena kćerka. Sud je  cijenio i iskaz svjedokinje C. Z. i mišljenja  je da bez obzira na činjenicu  da je ova svjedokinja  rodjena sestra oštećene  da je ipak bila i istinita  i nepristrasna u svom kazivanju  te da je izjavila samo ono što se kritičnog dana dogadjalo  ispred  vrata stana oštećene. Da su  iskaz oštećene  i svjedokinje C.  istiniti  upućuje  i to što su  dogadjaj  opisale  skoro istovjetno i što su precizno navele  riječi prijetnje  koje je  optužena  kritične prilike  uputila  svojoj majci-oštećenoj D.. </span>
</p>
<p class="p2"></p>
<p class="p2">
<span>		Dakle,  jasnim i nedvosmislenim i po mišljenju suda  istinitim  iskazom  oštećene P. D. koji iskaz  je  potvrdjen  nepristrasnim kazivanjem  svjedoka C. Z. negirana je odbrana optužene Z. S. i na nesumnjiv način utvrdjeno  da je optužena   dana 07.10.2012.godine  oko 13,30 časova u Ul...... u  P.u hodniku ispred stana  oštećene D. ugrozila sigurnost oštećenoj  prijetnjom da će napasti na život i tijelo oštećene tako što je  oštećenoj  uputila riječi prijetnje " zaklaću te,ubiću te, glavu ću ti odrubiti"  i koje riječi prijetnje  je oštećena shvatila ozbiljno i zaključala se u svom stanu. Optužena je  bila svjesna  da ovim  prijetnjama  ugrožava  sigurnost oštećenoj D.  ali  joj je ipak uputila ove riječi prijetnje, dakle postupala je sa direktnim umišljajem, u kojim radnjama  optužene Z. S. stoje svi bitni elementi  bića krivičnog djela  ugrožavanje sigurnosti  iz čl.168 st.1 Krivičnog  zakonika pa  je sud kao umišljajnog učinioca  oglasio krivom   i osudio po zakonu. </span>
</p>
<p class="p2"></p>
<p class="p2">
<span>		Prilikom odlučivanja o vrsti i visini kazne  sud je u smislu čl.42 Kz cijenio  sve okolnosti  koje utiču  kako na vrstu  tako i na visinu kazne. Optužena Z. S. je  mlada osoba, stara 22.godine, student.  Nezaposlena je i  lošeg imovnog stanja,brine se  o bolesnom bratu  i ocu. Do sada nije osudjivana što je utvrdjeno iz  izvoda iz KE. Oštećena je  majka optužene. Ove okolnosti sud je uzeo kao olakšavajuće okolnosti  na strani optužene. Obzirom na ove olakšavajuće okolnosti sud je mišljenja da u konkretnom slučaju a radi krivično pravne zaštite prema optuženoj kao i radi uspostavljanja normalnih odnosa izmedju  oštećene  i optužene nije nužno izricati kaznu zatvora a obzirom  na njeno loše materijalno stanje novčana kazna bi  prije bila  odmazda pošto bi  joj bila  ugožena egzistencija već je sud  mišljenja da se i uslovnom osudom u smislu čl.52 Kz odnosno samim upozorenjem uz prijetnju kaznom može dovoljno uticati na optuženu Z. S. da više ne vrši krivična djela pa  je sud  optuženoj  utvrdio  kaznu zatvora u trajanju od  30 dana i  istovremeno odredio da se ista neće izvršiti ako optužena u roku od 1 (jedne) godine dana ne izvrše novo krivično djelo smatrajući da će se i na ovaj način u cjelosti postići svrha kažnjavanja  i dovoljno uticati na  optuženu da više ne vrši krivična djela.  </span>
</p>
<p class="p2"></p>
<p class="p2">
<span>		Prilikom donošenja ovakve odluke  sud je cijenio i rješenje  Područnog organa za prekršaje Pljevlja  PP.br.538/12 od 21.11.2012.godine  ali je mišljenja  da ovo rješenje nije od uticaja  za donošenje drugačije odluke  obzirom  da se iz istog vidi da se radi  o  drugom dogadjaju, naime dogadjaju od 07.08.2012.godine  a ovo rješenje  nije  ni pravosnažno.</span>
</p>
<p class="p2"></p>
<p class="p2">
<span>		Odluka suda  da optužena  na ime paušala plati iznos od 27,50 eura  koji iznos je odmjeren obzirom na dužinu trajanja i složenost krivičnog postupka te imovno stanje optužene  zasniva se na čl.226 i 229 ZKP-a .</span>
</p>
<p class="p2"></p>
<p class="p2">
<span>		  Imovinsko pravnog zahtjeva nije bilo.</span>
</p>
<p class="p2"></p>
<p class="p2"></p>
<p class="p2">
<span>		</span><span class="s1">OSNOVNI SUD U PLJEVLJIMA , dana 30.11.2012.godine . </span>
</p>
<p class="p2"></p>
<p class="p2">
<span>Zapisničar, 						     				S u d i j a, </span>
</p>
<p class="p2">
<span>Leković Zora 									        Ljiljana Popović </span>
</p>
<p class="p2"></p>
<p class="p2"></p>
<p class="p2">
<span class="s1">PRAVNA POUKA :</span>
</p>
<p class="p2"></p>
<p class="p2">
<span>		Protiv ove presude dozvoljena je žalba u roku od 8.dana po prijemu</span>
</p>
<p class="p2">
<span>		iste Višem sudu B. Polje a  preko ovog suda. </span>
</p>
<p class="p2"></p>
<p class="p1">
<span class="s1">DOSTAVITI:</span>
</p>
<p class="p1">
<span class="s1">1 x ODT Pljevlja</span>
</p>
<p class="p1">
<span class="s1">1 x Optuženoj</span>
</p>
<p class="p1"></p>
<p class="p2">
<span> </span>
</p>
<p class="p1"></p>
<p class="p2"></p>
<p class="p1"></p>
<p class="p2"></p>
<p class="p1"></p>
<p class="p1"></p>
<p class="p1"></p>


</body>
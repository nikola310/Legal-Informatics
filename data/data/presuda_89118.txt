<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span></span>
</p>
<p>&nbsp;</p>
<p style="text-align:right">
<span class="span1">Posl. br. K. 87/14/13</span>
</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>&nbsp;</p>
<p>
<span class="span1">OSNOVNI SUD U KOTORU, kao nadležni prvostepeni krivični sud, po sudiji Sanji Čakanović, uz učešće zapisničara Jadranke Golub, u krivičnom postupku protiv okrivljenog B</span><span class="span1">.</span><span class="span1">M</span><span class="span1">.</span><span class="span1"> zbog krivičnog dijela teške tjelesne povrede iz čl. 151. st.1. Krivičnog Zakonika, postupajući po optužnom predlogu ODT-a Kotor Kt.br. 689/13 od 22.11.2013. godine, nakon održanog glavnog i javnog pretresa dana 12.06.2014.g. u prisutstvu zamjenika ODT-a Kotor J</span><span class="span1">.</span><span class="span1"> Č</span><span class="span1">.</span><span class="span1">okrivljenog B</span><span class="span1">.</span><span class="span1"> M</span><span class="span1">.</span><span class="span1">, donio je i  dana 16.06.2014.g.  javno objavio sljedeću</span>
</p>
<p>&nbsp;</p>
<p style="text-align:center;">
<span class="span1">P R E S U D U </span>
</p>
<p>&nbsp;</p>
<p>
<span class="span1">Okrivljeni B</span><span class="span1">.</span><span class="span1"> M</span><span class="span1">.</span><span class="span1">JMBG </span><span class="span1">...</span><span class="span1">, od oca R</span><span class="span1">.</span><span class="span1"> i majke S</span><span class="span1">.</span><span class="span1">, rođene R</span><span class="span1">.</span><span class="span1">, rođenog </span><span class="span1">...</span><span class="span1">.g. u K</span><span class="span1">.</span><span class="span1">, stalno nastanjen u B</span><span class="span1">.</span><span class="span1">L</span><span class="span1">.</span><span class="span1">g</span><span class="span1">.</span><span class="span1"> bb, državljanin CG, nezaposlen, neoženjen, bez djece, sa završenom SSS, lošeg imovnog stanja, ranije neosuđivan, protiv kojeg se ne vodi krivični postupak za neko drugo krivično djelo</span>
</p>
<p>&nbsp;</p>
<p>
<span class="span1">Na osnovu čl. 373 st. 1 tač.1 ZKP-a,  u vezi sa čl. l8. st. l. i 2. KZ-a</span>
</p>
<p>&nbsp;</p>
<p style="text-align:center;">
<span class="span1">OSLOBAĐA SE OD OPTUŽBE</span>
</p>
<p>&nbsp;</p>
<p>
<span class="span1">Da je dana 05.10.2013.g. oko 21,00 h u Budvi, na taksi stajalištu kod „JAT-a“ djelujući u neotklonjivoj stvarnoj zabludi, teško tjelesno povrijedio oštećenog Đ</span><span class="span1">.</span><span class="span1"> V</span><span class="span1">.</span><span class="span1"> iz B</span><span class="span1">.</span><span class="span1">, na način što je prišao oštećenom dok je ovaj imao prepirku sa njegovim bratom O</span><span class="span1">.</span><span class="span1"> B</span><span class="span1">.</span><span class="span1"> i to pored taksi vozila oštećenog,  i oštećenog udario stisnutom pesnicom u predjelu lica nanijevši mu tom prilikom teške tjelesne povrede u vidu preloma donje vilične kosti u predjelu desne grane donje vilične kosti pri čemu je bio uračunljiv, a iz razloga što je pogrešno držao da je oštećeni napao njegovog brata te da bi od istog odbio istovremeni protivpravni napad.</span>
</p>
<p>&nbsp;</p>
<p>
<span class="span1">-čime bi bio počinio krivično djelo teške tjelesne povrede iz čl. 151 st.1 Krivičnog Zakonika.</span>
</p>
<p>&nbsp;</p>
<p>
<span class="span1">Troškovi krivičnog postupka padaju na teret budžetskih sredstava suda.</span>
</p>
<p>&nbsp;</p>
<p>
<span class="span1">Oštećeni D</span><span class="span1">.</span><span class="span1"> V</span><span class="span1">.</span><span class="span1"> se radi ostvarivanja imovinskopravnog zahtjeva upućuje  da isti može ostvarivati u parničnom postupku, a shodno čl. 239. st. 3. ZKP-a.</span>
</p>
<p>&nbsp;</p>
<p style="text-align:center;">
<span class="span1">O b r a z l o ž e n j e</span>
</p>
<p>&nbsp;</p>
<p>
<span class="span1">Osnovni državni tužilac u Kotoru podnio je ovom sudu optužni predlog Kt. 689/13 od 22.11.2013. godine, protiv okrivljenog B</span><span class="span1">.</span><span class="span1"> M</span><span class="span1">.</span><span class="span1"> zbog krivičnog djela iz čl. 151. st. 1. Krivičnog Zakonika.</span>
</p>
<p>&nbsp;</p>
<p>
<span class="span1">Postupajući po navedenom optužnom predlogu ovaj sud je nakon održanog glavnog pretresa donio presudu K 392/13 dana 20.01.2014.g. međutim ista je ukinuta po službenoj dužnosti rješenjem Višeg suda u Podgorici Kž.br.365/2014 od 12.03.2014.g. te je predmet  vraćen na ponovno sudjenje.</span>
</p>
<p>&nbsp;</p>
<p>
<span class="span1">U ponovnom postupku sud je  održao glavni pretres dana, l2.o6.2ol4. godine, a u cjelosti vodeći računa o uputstvima Višeg suda u Podgorici.</span>
</p>
<p>&nbsp;</p>
<p>
<span class="span1">Zamjenik ODT-a Kotor je u završnoj riječi navela da ostaje pri ranije datoj završnoj riječi i navodima žalbe kojom je prilikom navela da ostaje pri podnjetom optužnom predlogu, i navodima žalbe smatrajući dokazanim da je okrivljeni izvršio krivično djelo koje mu se stavlja na teret pa je predložila da ga sud proglasi krivim i odredi mu kaznu propisanu zakonom.</span>
</p>
<p>&nbsp;</p>
<p>
<span class="span1">Okrivljeni je u završnoj riječi naveo da nije dobrog imovnog stanja kako je to navedeno u njegovim podacima, vjerovatno greškom, te je naveo da je lošeg imovnog stanja jer nije zaposlen.</span>
</p>
<p>&nbsp;</p>
<p>
<span class="span1">U svojoj odbrani na glavnom pretresu okrivljeni je naveo da ostaje pri odbrani koju je dao na zapisniku kod ODT-a kojom prilikom je naveo da je kritičnog dana izašao sa svojim bratom O</span><span class="span1">.</span><span class="span1"> u grad, jer je bio „Dan širuna“ i da je htio da ga izvede s obzirom da nije dugo vremena izlazio u grad, da su bili u S</span><span class="span1">.</span><span class="span1">g</span><span class="span1">.</span><span class="span1">, i da nije pio alkohol jer je bio bolestan i imao  temperaturu, a da je  njegov brat  popio i da ga je  a s obzirom da dugo nije bio u gradu piće brzo uhvatilo. Objasnio je da su oko 20-21h  krenuli kući i došli  kod JAT-a, tačnije kod zatvorenog T</span><span class="span1">.</span><span class="span1"> i da su bratove stvari  bile kod njega u torbici kada mu je zazvonio telefon a da ga je zvala  žena. Dalje je naveo da je krenuo da se javi, a brat mu je rekao da on ide da se javi kolegama koji su bili na taksi stanici tu u blizini i da mu je on  rekao da ne ide, već da idu pravo kući, a da se  u međuvremenu  javio na telefon i poslije nekog vremena kad se okrenuo, imao je šta  vidjeti, tj. da je vidio da jedan momak drži njegovog brata  za revere kostima koji je bio obukao za „Dan širuna“, da ga stiska i da ga je okrenuo bukvalno za 180 stepeni i bacio ga  preko haube auta. Objasnio je da mu je kad je to vidio bukvalno pukao film jer je u pitanju bio njegov brat a da je taj momak  morao da primjeti da je bio u pijanom stanju i još ga je na takav način bukvalno bacio pa je pritrčao i udario ga jedanput pesnicom u glavu, tačnije u lice i da su ih onda neki momci  razdvojili. Naveo je da smatra da bi svako u toj situaciji tako reagovao da mu neko brata napadne, jer da je taj momak kad ga je bacio preko haube stao iznad njega i imao gestikulaciju u smislu „šta hoćeš“ stojeći iznad njega sa raširenim rukama. Objasnio je da on to nije mogao da istrpi, jer je to bilo vrlo ponižavajuće te da je taj momak kad su ih razdvojili  iz auta izvukao palicu i zaletio se na njega, međutim da su taksisti skočili da ga zadrže, među kojima je bio i njegov brat. Dalje je objasnio da mu je poslije njegov brat rekao da je to njegov kolega i da se međusobno pomire, što je on i htio, međutim da ovaj nije pristajao na to i da je poslije toga taj momak pošao u Hitnu pomoć, a da su oni  pošli kući. Istakao je da mu nije bila namjera  da ga povrijedi, već samo da ga odvoji od njegovog brata, jer je mislio da će i dalje da ga napadne i udara te da mu je žao što je  zadobio teške tjelesne povrede. Na pitanja suda okrivljeni je objasnio da je njegov brat pošao da se javi taksistima kritične prilike i da mu je u tom trenutku zazvonio  mobilni telefon, da je zvala bratova žena a da se on malo sklonio iz gužve kako bi s njom razgovarao i da se u jednom trenutku okrenuo da vidi gdje mu je brat i da je tada vidio kako ga jedan momak hvata za majicu i baca </span><span class="span1">preko haube od auta uslijed čega je njegov brat pao na pod i taj momak je krenuo prema njegovom bratu te je on pritrčao i udario istog pesnicom u glavu a kako bi ga maknuo od brata. Objasnio je da bi to svako učinio i da ne prihvata navode tog momka da je njegovom bratu prišao kako bi mu pomogao.</span>
</p>
<p>&nbsp;</p>
<p>
<span class="span1">U dokaznom postupku radi razjašnjenja ove krivičnopravne stvari i odgovornosti okrivljenog sud je proveo slijedeće dokaze: saslušan je svjedok oštećeni Đ</span><span class="span1">.</span><span class="span1">V</span><span class="span1">.</span><span class="span1">, svjedok O</span><span class="span1">.</span><span class="span1"> B</span><span class="span1">.</span><span class="span1">i svjedok N</span><span class="span1">.</span><span class="span1">V</span><span class="span1">.</span><span class="span1"> pročitan je nalaz i mišljenje sudskog vještaka medicinske struke dr. K</span><span class="span1">.</span><span class="span1"> N</span><span class="span1">.</span><span class="span1"> od 01.11.2013. godine, otpusna lista sa epikrizom KC CG br. 21890/2013 od 08.10.2013. godine na ime Đ</span><span class="span1">.</span><span class="span1"> V</span><span class="span1">.</span><span class="span1">, otpusna lista sa epikrizom KC Srbije br. S56CG/13 od 22.10.2013. godine, na ime Đ</span><span class="span1">.</span><span class="span1"> V</span><span class="span1">.</span><span class="span1"> i izvod iz kaznene evidencije OB Kotor od 26.11.2013. godine na ime okrivljenog.</span>
</p>
<p>&nbsp;</p>
<p>
<span class="span1">Svjedok-oštećeni Đ</span><span class="span1">.</span><span class="span1"> V</span><span class="span1">.</span><span class="span1">izjavio je da ostaje pri svemu što je naveo na zapisniku ODT-a kojom prilikom je rekao da radi kao taksista u B</span><span class="span1">.</span><span class="span1"> i da je dana 05.10.2013.g. bio u smijeni na taksi stajalištu kod parkinga ispred diskoteke T</span><span class="span1">.</span><span class="span1">, da je toga dana bio „Dan širuna“ u B</span><span class="span1">.</span><span class="span1">, pa je bila gužva i organizovan je zabavni program te da se  sjeća  da je bio treći u redu na tom taksi stajalištu, kada su iz grada došli O</span><span class="span1">.</span><span class="span1"> sa jednim momkom, za kojeg je kasnije saznao da mu je brat i da se zove M</span><span class="span1">.</span><span class="span1">. Naveo je da su oni bili obučeni u odjeću za maskiranje, tj. u neke drečave haljine, ali da nisu imali maske na licu, da se  O</span><span class="span1">.</span><span class="span1"> pozdravio sa kolegama koji su bili kod prvog auta, a zatim se okrenuo u njegovom pravcu i pitao „V</span><span class="span1">.</span><span class="span1"> ima li kakvih problema“. Objasnio je da je vidio  da je bio pijan, pa da mu je odgovorio „nema nikakvih problema ali svakako sam tu“ te da mu je zatim isti prišao i počeo onako pijano da ga udara po tijelu, ali ne jako, tako da to nije shvatio kao opasnost, već kao hir pijanog čovjeka. Dalje je objasnio da je isti počeo  sve jače i jače da ga udara i da se na kraju pošto je bio puno veći i krupniji od njega svom težinom na njega naslonio,i legao na njega, a da je on bio naslonjen na  haubi automobila, pa se izmaknuo, te je on  onako pijan pao prvo na haubu, a zatim skliznuo sa haube na pod. Istakao je da mu je odmah prišao i krenuo da mu pomogne da ustane, a da mu je u tom momentu  neko prišao sa leđa i udario ga pesnicom u vilicu i to u desnu stranu te da je pokleknuo i da je  osjetio jak bol i u momentu se okrenuo da vidi ko ga je udario, kada je primjetio tog momka, za kojeg je kasnije saznao da je O</span><span class="span1">.</span><span class="span1"> brat, kako kreće opet da ga udari, ali da je srećom  prišao njegov drug N</span><span class="span1">.</span><span class="span1">V</span><span class="span1">.</span><span class="span1"> i uhvatio ga za ruku i spriječio ga u tome. Objasnio je da je njegov drugi kolega Š</span><span class="span1">.</span><span class="span1">A</span><span class="span1">.</span><span class="span1">  u tom momentu rekao tom momku „što ti je druže zašto ga udaraš, oni su kolege“ da se u tom momentu  O</span><span class="span1">.</span><span class="span1"> pridigao i vidio  šta se desilo te da je rekao svome bratu „poljubi ga to je moj kolega V</span><span class="span1">.</span><span class="span1">“, a da je tražio i od njega (oštećenog) da poljubi njegovog brata. Objasnio je da je bio u potpunom šoku, da nije znao kako da reaguje, da je mislio da su on i O</span><span class="span1">.</span><span class="span1"> u dobrim odnosima i da ne vidi razlog zašto bi ga neko udario. Dalje je naveo da mu je prišao kolega Đ</span><span class="span1">.</span><span class="span1"> J</span><span class="span1">.</span><span class="span1">i rekao mu da ima udubljenje na desnoj strani lica , da pođe hitno u ambulantu. Naveo je da je krenuo  da sjedne u auto, a da mu O</span><span class="span1">.</span><span class="span1">  nije dao da uđe, jer je htio da izglade odnose, pošto je vidio što su uradili. Istakao je da ničim nije izazvao taj sukob i da je poslije toga  hitno prebačen u bolnicu u P</span><span class="span1">.</span><span class="span1">, gdje je ležao 4 dana, a da je potom  morao ići u B</span><span class="span1">.</span><span class="span1"> na operaciju u Klinički centar u B</span><span class="span1">.</span><span class="span1">. Naglasio je  da je otac troje djece, da samo on radi i da je ovim spriječen da zarađuje za svoju porodicu, da još trpi posljedice i da ne može normalno da priča, niti da jede normalno, jer mu je taj dio još natečen. Pridružio se krivičnom gonjenju i postavio je imovinsko pravni zahtijev. </span>
</p>
<p>&nbsp;</p>
<p>
<span class="span1">Na pitanje suda te ODT-a Dj</span><span class="span1">.</span><span class="span1"> V</span><span class="span1">.</span><span class="span1">je pojasnio da je  kritične prilike B</span><span class="span1">.</span><span class="span1"> O</span><span class="span1">.</span><span class="span1"> bio u pijanom stanju, da mu je prišao i da ga je nekoliko puta  udario u grudi, ne jako već udarcima pijanog čovjeka, da on to nije smatrao napadom, ali da mu je skrenuo pažnju da se skloni i da se on  u jednom momentu skoro  naslonio na njega i da se on onda zbog toga izmaknuo, a da je O</span><span class="span1">.</span><span class="span1"> s obzirom da je bio pijan izgubio ravnotežu  i pao  na haubu njegovog vozila i skliznuo na pod.  Objasnio je da se kada je vidio da je on pao, okrenuo put njega i da  mu je  u tom momentu  okrivljeni prišao i udario ga pesnicom, a da on njega nije vidio jer mu je došao  sa ledja, tako da je samo osjetio udarac. Naveo je da je okrivljeni u tom momentu pomislio da mu je prebio brata, da je bio udaljen od O</span><span class="span1">.</span><span class="span1"> kada je isti pao, možda metar, a da je okrivljenog  primijetio kada je  prilazio sa bratom, medjutim da je okrivljeni ostao odvojen od prilike na udaljenosti 4 do 5 m, dok je njegov  brat njemu prišao nakon čega je došlo do navedenog. Takodje je objasnio da nije primijetio da je okrivljeni telefonirao. Precizirao je da je od trenutka kada mu je O</span><span class="span1">.</span><span class="span1"> prišao do njegovog pada sa haube prošlo možda minut-dva i da nije gledao prema okrivljenom za vrijeme dok je  imao taj kontakt sa O</span><span class="span1">.</span><span class="span1">. </span>
</p>
<p>&nbsp;</p>
<p>
<span class="span1">Svjedok B</span><span class="span1">.</span><span class="span1"> O</span><span class="span1">.</span><span class="span1"> je na glavnom pretresu naveo da ostaje pri svojoj izjavi koju je dao na zapisniku pred ODT-om, dana 21.11.2013. godine, kojom prilikom je naveo da je sa svojim bratom M</span><span class="span1">.</span><span class="span1">bio toga dana u gradu u B</span><span class="span1">.</span><span class="span1"> s obzirom da je bio „Dan širuna“ i da je bio je obučen u kostim feštađuna, da su se fino provodili i da je popio alkohol te da su između 20 i 21h  krenuli kući i došli do taksi stajališta kod JAT-a kako bi uzeli jedan taksi i pošli do kuće. Naveo je da je i on taksi vozač, i da su tu bile sve njegove kolege, pa je pošao da im se javi, a da je par metara iza ostao njegov brat kome je zazvonio telefon i da je tamo bila trojica njegovih kolega i to oštećeni Đ</span><span class="span1">.</span><span class="span1"> V</span><span class="span1">.</span><span class="span1">i još dvojica, ali da se ne može sjetiti koja dvojica. Objasnio je da ne može ni rekonstruisati što su on i V</span><span class="span1">.</span><span class="span1">pričali i da li ga je nečim uvrijedio ili povrijedio, već da samo zna da ga je on uhvatio za kostim u predjelu grudi, okrenuo ga i bacio preko haube te da je dok je uspio da ustane primjetio  kako su razdvojili V</span><span class="span1">.</span><span class="span1"> i njegovog brata, ali da nije vidio momenat kada je njegov brat udario V</span><span class="span1">.</span><span class="span1">samo da zna da je odmah skočio i da mu je rekao da je V</span><span class="span1">.</span><span class="span1">njegov kolega i da se trebaju pomiriti i da pruže ruku jedan drugom ali da je to V</span><span class="span1">.</span><span class="span1"> odbio i da je pošao  do kola gdje je uzeo jednu palicu i zaletio se u pravcu njegovog brata , ali da su uspjeli da ga zadrže. Na glavnom pretresu je dodao da je njegov brat ovdje okr. impulisivno reagovao kada je vidio da ga oštećeni drži i da ima  kontakt sa njim, jer u drugom slučaju  ne bi imao razloga da se zaljeće na oštećenog.</span>
</p>
<p>&nbsp;</p>
<p>
<span class="span1">Svjedok N</span><span class="span1">.</span><span class="span1">V</span><span class="span1">.</span><span class="span1"> ostao je pri svojoj izjavi na zapisniku kod ODT-a, kojom prilikom je naveo da je kritično veče bio kao taksista na taksi stajalištu pored „JAT“-a i da je bila „Noć širuna“, te da je sjedao  na klupi, a da je na metar ili dva od njega naslonjen na auto bio V</span><span class="span1">.</span><span class="span1">Đ</span><span class="span1">.</span><span class="span1">kada su iz grada negdje oko 21h došli O</span><span class="span1">.</span><span class="span1"> B</span><span class="span1">.</span><span class="span1"> sa još jednim momkom, za kojeg je kasnije saznao da mu je brat, da su bili obučeni u kostime zbog proslave „Dana širuna“ a da su na glavama  imali šešire. Objasnio je da je O</span><span class="span1">.</span><span class="span1">  njihov kolega i da je došao i odmah se okrenuo u pravcu V</span><span class="span1">.</span><span class="span1"> i pitao ima li kakvih poroblema te da mu je  V</span><span class="span1">.</span><span class="span1"> odgovorio „da vidim šta ima“, pa da mu je zatim  O</span><span class="span1">.</span><span class="span1"> prišao i počeo da ga udara po ramenima. Naveo je da se V</span><span class="span1">.</span><span class="span1"> izmaknuo i rekao „pusti me, pijan si, idi kući“ i da je a kako se V</span><span class="span1">.</span><span class="span1"> izmaknuo O</span><span class="span1">.</span><span class="span1">  izgubio ravnotežu i pao preko haube auta na asfalt te da se  V</span><span class="span1">.</span><span class="span1"> sagnuo i krenuo da ga podigne, a da ga je u tom momentu  taj drugi momak, za koga je kasnije saznao da se zove M</span><span class="span1">.</span><span class="span1">, skočio i udario pesnicom u desni obraz Đ</span><span class="span1">.</span><span class="span1"> V</span><span class="span1">.</span><span class="span1">koji je odmah pao i da je taj momak  krenuo opet na njega, pa je priskočio i odmaknuo ga, pa je onda isti  krenuo da se zalijeće na njega govoreći  mu „udario mi </span><span class="span1">je brata“, a da ga je on smirio govoreći mu da ga nije udario. Naveo je da su poslije oni pokuš</span><span class="span1">ali da se izvinu i  izmire sa V.</span><span class="span1">, međutim da je V</span><span class="span1">.</span><span class="span1">r bio u šoku i nije reagovao. Objasnio je kako je odmah  primjetio da mu se vilica iskrivila i pretpostavio je da je nešto polomio te da je V</span><span class="span1">.</span><span class="span1"> odmah sjeo u auto i pošao  u ambulantu, a da je on sa njim sjeo kako bi ga otpratio, a da ga je  poslije  povezao u KC CG. Na pitanja suda i zamjenika ODT-a svjedok naveo je da je u momentu kada je došlo do konflikta izmedju oštećenog i O</span><span class="span1">.</span><span class="span1">, njegov brat M</span><span class="span1">.</span><span class="span1">, a ovdje okr.  bio od istih udaljen od prilike za 2 auta koja su tu stajala od prilike 7 - 8 metara i da nije obratio pažnju gdje je  okrivljeni M</span><span class="span1">.</span><span class="span1"> gledao  i šta je radio u momentu kada je došlo do konflikta izmedju oštećenog i O</span><span class="span1">.</span><span class="span1">, brata okrivljenog a da je vidio kada je M</span><span class="span1">.</span><span class="span1"> udario oštećenog pesnicom. </span>
</p>
<p>&nbsp;</p>
<p>
<span class="span1">Iz nalaza i mišljenja sudskog vještaka medicinske struke dr K</span><span class="span1">.</span><span class="span1"> N</span><span class="span1">.</span><span class="span1"> od 01.11.2013.g., proizilazi da je oštećeni Đ</span><span class="span1">.</span><span class="span1"> V</span><span class="span1">.</span><span class="span1"> zadobio dvostruki prelom donjevilične kosti u predjelu desne grane donjevilične kosti te da navedena povreda predstavlja u vrijeme nanošenja tešku tjelesnu povredu i da je  nanešena dejstvom tupine aktivno zamahnutog mehaničkog oruđa, u šta bi spadalo: stisnuta pesnica i slično.</span>
</p>
<p>&nbsp;</p>
<p>
<span class="span1">Iz otpusne liste sa epikrizom Klinike ORL i MFH javne zdravstvene ustanove – Kliničkog centa Crne Gore – Podgorica, matični broj istorije bolesti 21890/2013/241 od 08.10.2013. godine na ime oštećenog proizilazi da je oštećeni primljen kao hitan slučaj, da su uradjene potrebne kliničke, laboratorijske i radiološke te da je uoupen na dalje liječenje na kliniku MFH VMA Beograd prema odluci konzilijuma ORL i MFH a iz  otpusne lista sa epikrizom KC Srbije br. S56CG/13 od 22.10.2013.g. na ime oštećenog proizilazi da je ošt. Đ</span><span class="span1">.</span><span class="span1">V</span><span class="span1">.</span><span class="span1">bio hospitalizovan u istoj ustanovi od 10.10.2013.g. do 31.10.2013.g., da mu je uključena terapija, uradjen ortopan i data preporuka.</span>
</p>
<p>&nbsp;</p>
<p>
<span class="span1">Iz izvoda iz kaznene evidencije na ime okrivljenog proizilazi da je isti neosudjivano lice.</span>
</p>
<p>&nbsp;</p>
<p>
<span class="span1">Na osnovu rezultata cjelokupnog postupka, cijeneći svaki dokaz pojedinačno a zatim u uzajamnoj povezanosti i u odnosu na odbranu okrivljenog sud je  utvrdio da okrivljenog valja osloboditi od optužbe jer je isti po mišljenju suda kritične prilike djelo učinio u  u neotklonjivoj stvarnoj zabludi, a iz slijedećih razloga:</span>
</p>
<p>&nbsp;</p>
<p>
<span class="span1">Naime, okrivljeni je u svojoj odbrani potvrdio da je kritičnog dana oštećenog Đ</span><span class="span1">.</span><span class="span1">V</span><span class="span1">.</span><span class="span1"> udario stisnutom pesnicom u predjelu lica, istovremeno navodeći da je to učinio jer  je oštećeni Đ</span><span class="span1">.</span><span class="span1"> bacio sa haube njegovog brata B</span><span class="span1">.</span><span class="span1">O</span><span class="span1">.</span><span class="span1"> i udario ga pa je isti pri tom pao na pod i jer se tom prilikom oštećeni Đ</span><span class="span1">.</span><span class="span1">sagnuo put njegovog brata, tj. stao iznad njega raširenih ruku i da je isto učinio samo da oštećenog odvoji od svog brata jer je mislio da će isti i dalje da ga napadne i udara. </span>
</p>
<p>&nbsp;</p>
<p>
<span class="span1">Od navedenog udarca oštećeni je nesporno zadobio povrede koje su bliže navedene u dispozitivu ove presude, a što je sud utvrdio na osnovu napred navedene medicinske dokumentacije, te nalaza i mišljenja sudskog vještaka medicinske struke dr K</span><span class="span1">.</span><span class="span1"> N</span><span class="span1">.</span><span class="span1">, na osnovu kojeg nalaza je utvrdjeno da se radi o teškim tjelesnim povredama i koji nalaz je sud ocijenio  kao nalaz koji je u potpunosti dat u skladu sa pravilima nauke i struke i koji je  sud u potpunosti prihvatio.</span>
</p>
<p>&nbsp;</p>
<p>
<span class="span1">Medjutim, okr. B</span><span class="span1">.</span><span class="span1">je u svojoj odbrani naveo da je telefonirao u trenutku kada je došlo do konflikta između njegovog brata O</span><span class="span1">.</span><span class="span1"> i oštećenog, a  koju je odbranu okrivljenog sud prihvatio jer navedeno potvrđuje i iskaz svjedoka B</span><span class="span1">.</span><span class="span1"> O</span><span class="span1">.</span><span class="span1"> koji je jasno naveo da je on kritične prilike pošao da se javi kolegama taksistima a da je njegov brat zaostao par metara jer mu je zazvonio telefon a kako bi se javio na isti.</span>
</p>
<p>&nbsp;</p>
<p>
<span class="span1">I iz izjave svjedoka N</span><span class="span1">.</span><span class="span1"> proizilazi da je u momentu konflikta između brata okrivljenog i oštećenog došlo za vrijeme dok je okrivljeni bio udaljen od njih otprilike 7-8 metara.</span>
</p>
<p>&nbsp;</p>
<p>
<span class="span1"> Oštećeni Dj</span><span class="span1">.</span><span class="span1">V</span><span class="span1">.</span><span class="span1"> naveo je da je brat okrivljenog bio pijan, da mu je prišao i da ga je onako pijanog počeo udarati po tijelu,ali ne jako, da to nije shvatio kao opasnost, već kao hir pijanog čovjeka, ali da je  s obzirom da ga je isti počeo sve jače i jače udarati i pošto je bio veći  i krupniji od njega, a svojom težinom se na njega naslonio i praktično legao, zbog čega mu se izmaknuo, pa je brat okrivljenog tako pijan pao prvo na haubu, a zatim sklinuo sa iste na pod, te je on  u tom trenutku krenuo da mu pomogne da ustane  i da mu je u tom momentu prišao sa ledja okrivljeni i udario ga pesnicom u vilicu. Na glavnom pretresu isti je još dodao da je okrivljeni mislio da mu je prebio brata.  Sud je u potpunosti prihvatio iskaz oštećenog Dj</span><span class="span1">.</span><span class="span1">V</span><span class="span1">.</span><span class="span1"> jer je isti za sud bio ubjedljiv, a takodje je isti bio u saglasnosti sa iskazom svjedoka N</span><span class="span1">.</span><span class="span1"> V</span><span class="span1">.</span><span class="span1">, koji je navedeni dogadjaj na isti način opisao sudu. Isti je takodje potvrdio da se oštećeni izmaknuo O</span><span class="span1">.</span><span class="span1">da je O</span><span class="span1">.</span><span class="span1"> izgubio ravnotežu i pao preko hube na asvalt, a da se oštećeni okrenuo da ga podigne u kojem momentu ga je okrivljeni udario pesnicom u desni obraz i da se pritom  zalijetao na oštećenog govoreći mu "udario mi je brata".</span>
</p>
<p>&nbsp;</p>
<p>
<span class="span1">Dakle iz rezultata cjelokupnog postupka proizilazi da je okr. B</span><span class="span1">.</span><span class="span1"> u momentu kada je došlo do  prepirke  oštećenog i njegovog brata O</span><span class="span1">.</span><span class="span1">,  vodio telefonski  razgovor, dakle da u tom momentu nije njegova pažnja bila usmjerena  na  predmetni dogadjaj - prepirku oštećenog i njegovog brata i da je isti u jednom momentu kada je završio telefonski razgovor i okrenuo se,  kako isti navodi, vidio da oštećeni drži za revere kostima njegovog brata O</span><span class="span1">.</span><span class="span1">da ga stiska i okreće za l8o stepeni, te baca preko haube od parkiranog vozila.</span>
</p>
<p>&nbsp;</p>
<p>
<span class="span1">Kod navedenih činjenica a vodeći računa o iskazu svjedoka ošt. Đ</span><span class="span1">.</span><span class="span1">V</span><span class="span1">.</span><span class="span1"> i svjedoka N</span><span class="span1">.</span><span class="span1">V</span><span class="span1">.</span><span class="span1">,  a koje iskaze je sud  u potpunosti prihvatio jer  izmedju istih nije bilo kontradiktornosti i koji su bili za sud jasni i uvjerljivi, kao i činjenici da okrivljeni nije pratio ponašanje svog brata prije trenutka kada se okrenuo u pravcu mjesta gdje je isti pričao sa svojim kolegama, kao i kod činjenice da se njegov brat uopšte ne sjeća svojih riječi i postupaka, sud zaključuje da oštećeni zapravo nije napao niti bacio B</span><span class="span1">.</span><span class="span1"> O</span><span class="span1">.</span><span class="span1">, preko haube automobila, već da se pred njim izmakao, jer mu je isti u očito pijanom stanju (čija alkoholisanost izmedju aktera kritičnog dogadjaja nije sporna), zadavao sve snažnije udarce i navaljivao na njega, a koje udarce oštećenog nije doživio kao opasnost ili fizički napad, već kao hir pijanog čovjeka koji je pokušao izbjeći kretanjem unazad, a kada je iza sebe osjetio vozilo, izmicanjem u stranu, usled čega je O</span><span class="span1">. B.</span><span class="span1"> izgubio ravnotežu, dočekao se tijelom na haubu vozila pa pao na tlo, nakon čega  se oštećeni saginje u namjeri da mu pomogne  ustati,  u kojem momentu mu okrivljeni zadaje udarac. </span>
</p>
<p>&nbsp;</p>
<p>
<span class="span1">Dakle,  iz predmetne dokazne gradje, sud nesporno zaključuje da okr. B</span><span class="span1">.</span><span class="span1"> nije vidio kretanje i postupke svog brata, odnosno da je njegov brat svojim ponašanjem isprovocirao radnje oštećenog koje su bile usmjerene na izbjegavanje sve snažnijih </span><span class="span1">udaraca koje mu je zadavao O</span><span class="span1">.</span><span class="span1"> B</span><span class="span1">.</span><span class="span1"> u pijanom stanju od šale, pa je okr. nakon što se najednom okrenuo u njihovom pravcu, stekao pogrešnu predstavu o namjerama i radnjama Dj</span><span class="span1">.</span><span class="span1">odnosno pogrešno je držao tj. uobrazio je da je D</span><span class="span1">.</span><span class="span1"> napao njegovog brata, udario ga i bacio na pod te da se sagnuo iznad njega u namjeri da ga i dalje udari, jer nije pratio dogadjaje koji su prethodili momentu kada je uočio da oštećeni drži njegovog brata za odjeću, te je jasno da je okrivljeni bio u zabludi o konkretnoj životnoj situaciji, odnosno  da je imao neotklonjivu pogrešnu predstavu o napadu oštećenog zbog čega je instiktivno reagovao  i istom zadao udarac u lice.</span>
</p>
<p>&nbsp;</p>
<p>
<span class="span1">S obzirom na navedeno sud je mišljenja da je okrivljeni  pogrešno smatrao da postoji napad oštećenog na njegovog brata odnosno da postoji stvarna okolnost koja bi da je zaista postojala činila djelo dozvoljenim, odnosno  da je isti bio bio  u neotklonjivoj stvarnoj zabludi u pogledu razloga isključenja protivpravnosti i nije imao pravilnu svijest o činjenicama od kojih zavisi postojanje nekog osnova isključenja protivpravnosti odnosno a kako je to već navedeno isti je pogrešno smatrao da postoji protivpravni napad od strane oštećenog na njegovog brata, a iz razloga što je  u momentu kada je pogledao ka svom bratu O</span><span class="span1">.</span><span class="span1"> istog vidio na podu i oštećenog iznad njega, te je pogrešno držao da mu je brat udaren od strane oštećenog koji je u namjeri da istom  pomogne krenuo da se sagne kako bi ga podigao, a koji je gest  okrivljeni ocijenio kao mogući ponovni napad na istog.</span>
</p>
<p>&nbsp;</p>
<p>
<span class="span1"> Kako je odredbom čl. l8. KZ propisano da nije krivično djelo ono djelo koje je učinjeno u neotklonjivoj stvarnoj zabludi, a okrivljeni po ocjeni ovog suda nije bio dužan i nije mogao izbjeći zabludu u pogledu okolnosti da je oštećeni udario njegovog brata iz većih navedenih razloga, odnosno isti nije imao svijest o onome o čemu je bio u zabludi, a nije ni mogao da je ima,  sud je primjenom navedene zakonske odredbe, a na osnovu čl. 373. st. l. tačka l. ZKP-a u vezi sa čl. l8.  st. l. i 2. KZ, donio odluku kao u izreci s time što je opis djela prilagodio utvrđenom činjeničnom stanju, kao u izreci ove presude.</span>
</p>
<p>&nbsp;</p>
<p>
<span class="span1">Sud je odlučio da troškovi krivičnog postupka padaju na teret budžetskih sredstava suda, a s obzirom da je donijeta oslobadjajuća presuda, shodno čl. 373. st. l. tačka l. ZKP-a, a oštećeni je  u smislu čl .239. st. 3. ZKP-a upućen da imovinskopravni zahtjev može ostvarivati u parničnom postupku. </span>
</p>
<p>&nbsp;</p>
<p>
<span class="span1">Primjenom navedenih zakonskih odredbi, sud je riješio kao u dispozitivu. </span>
</p>
<p style="text-align:center;">
<span class="span1"> </span>
</p>
<p style="text-align:center;">
<span class="span1">OSNOVNI SUD U KOTORU</span>
</p>
<p style="text-align:center;">
<span class="span1">Dana, 16.06.2014. godine</span>
</p>
<p>&nbsp;</p>
<p>
<span class="span1">Zapisničar, </span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">                              S U D I J A                                                                 Jadranka Golub                                                                         Sanja Čakanović</span><span class="span1"></span><span class="span1"></span><span class="span1"> </span>
</p>
<p>
<span class="span1"></span>
</p>
<p>
<span class="span1">PRAVNA POUKA:  Protiv ove presude dozvoljena je žalba Višem sudu  u Podgorici u roku od 8 dana, od dana prijema, a preko ovog suda. </span>
</p>
<p>
<span class="span1">DNA:ODT - Kotor, Okrivljenom, u spise.</span>
</p>
<p>&nbsp;</p>
</div>
</div>


</body>
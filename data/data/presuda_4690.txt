<div style="text-align: center">
	<img height="81" src="http://upload.wikimedia.org/wikipedia/commons/thumb/2/23/Coat_of_arms_of_Montenegro.svg/180px-Coat_of_arms_of_Montenegro.svg.png" width="91"></div>
&nbsp;<br>
&nbsp;
<div style="text-align: right">
	<strong>&nbsp;<br>
	K.br.1311/06</strong><br>
	&nbsp;</div>
<div style="text-align: center">
	<strong>&nbsp;</strong></div>
<div style="text-align: center">
	<strong>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; U IME CRNE GORE</strong><br>
	&nbsp;</div>
<div style="text-align: justify">
	&nbsp;</div>
<div style="text-align: justify">
	&nbsp;<br>
	OSNOVNI SUD U PODGORICI, sudija Maja Zeković, uz učešće Janković Andrijane kao zapisničara, u krivičnom postupku protiv okrivljenih T. N., kojeg je u ovom postupku zastupao branilac po izboru advokat D.G. i I.P., kojeg u ovom postupku zastupao branilac po izboru advokat Z.B., zbog krivčnog djela nasilničko ponašanje iz čl. 399 st.2 u vezi st.1 KZ-a CG, odlučujući po optužnom prijedlogu ODT-a u Podgorici Kt.br.4920/05 od 13.10.2006. godine, kojeg je na glavnom pretresu zastupala Danka Ivanović Djerić, zamjenik ODT-a u Podgorici, nakon održanog glavnog i javnog pretresa 01.12.2011.godine u prisustvu zastupnika optužbe, branilaca okrivljenih advokata D.G.i Z.B., a u odsustvu okrivljenih, shodno odredbi čl. 457 ZKP-a, donio je, a dana 05.12.2011. godine i javno objavio<br>
	&nbsp;</div>
&nbsp;
<div style="text-align: center">
	<strong>PRESUDU</strong><br>
	&nbsp;</div>
OKRIVLJENI:
<div style="text-align: justify">
	&nbsp;<br>
	1. T.N., od oca D. i majka S., rodjene B., rodjen 10.11.1984. godine u P., sa prebivalištem u mjestu rodjenja, B. S. K., Crnogorac, oženjen, otac dvoje mldb. djece, zaposlen u KAp-u, srednjeg imovnog stanja, neosudjivan.<br>
	&nbsp;<br>
	2. P. I., od oca Lj. i majke D., rodjene V., rodjen 25.09.1977. godine u P., sa prebivalištem u P., D., oženjen, otac jednog mldb. djeteta, zaposlen u firmi "N. I.", lošeg imovnog stanja, osudjivan presudom Osnovnog suda u Danilovgradu K.br.80/97 od 25.12.1997. godine, zbog krivičnog djela iz čl.172 st.3 u vezi st.1 KZ RCG, novčana kazna 500 dinara i presudom Osnovnog suda u Podgorici K.br.07/1184 od 07.06.2008. godine, zbog krivičnog djela iz čl. 220 st.1 KZ CG, 4 mjeseca zatvora uslovno na 2 godine.<br>
	&nbsp;<br>
	Na osnovu čl. 373 st.1 tač.2 i čl.230 st.1 u vezi čl.227 st.2 Zakonika o krivičnom postupku CG.</div>
<div style="text-align: center">
	&nbsp;</div>
<div style="text-align: center">
	<strong>&nbsp;<br>
	OSLOBADJAJU SE OD OPTUŽBE</strong><br>
	&nbsp;</div>
<div style="text-align: justify">
	&nbsp;</div>
<div style="text-align: justify">
	Kojom je predstavljeno da su:<br>
	&nbsp;<br>
	Dana 15.07.2004. godine oko 23,30 časova u kafani "B. K." u P., vršenjem nasilja prema drugome, drskim i bezobzirnim ponašanjem značajnije ugrozili spokojstvo gradjana i teže remetili javni red i mir, na način što su bez povoda u trenutku kada je J. M. prolazio pored stola za kojim su sjedjeli okrivljeni, isti više puta oštećenog udarili pesnicama i flašama po glavi i tijelu od kojih udaraca je oštećeni pao, pa su okrivljeni T. i P. nastavili da ga udaraju rukama i nogama, dok je isti ležao, kojom prilikom je oštećeni zadobio laku tjelesnu povredu u vidu rane prskotine u predjelu lijeve strane čela i desne jagodice i nagnječenje u predjelu lijeve strane grudnog koša,<br>
	&nbsp;<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; - čime bi izvršili krivično djelo nasilničko ponašanje iz čl. 399 st.2 u vezi st.1 Krivičnog zakonika CG.<br>
	&nbsp;<br>
	Troškovi krivičnog postupka padaju na teret budžetskih sredstava suda, o čemu će sud donijeti posebno rješenje.<br>
	&nbsp;<br>
	&nbsp;</div>
<div style="text-align: center">
	<strong>Obrazloženje</strong><br>
	&nbsp;</div>
&nbsp;
<div style="text-align: justify">
	Optužnicom ODT-a u P. Kt.br.4920/05 od 13.10.2006. godine, koja se optužnica smatra optužnim prijedlogom, shodno odredbi čl.446 ZKP-a CG, okrivljenima T. N. i P. I., stavljeno je na teret izvršenje krivičnog djela nasilničko ponašanje iz čl. 399 st.2 u vezi st.1 KZ-a. U završnoj riječi zastupnik optužbe je istakla da ostaje pri podnijetoj optužnici, nalazeći da se iz provedenih dokaza i to iskaza oštećenog J. M. i svjedoka J. A., kao i nalaza i mišljenja vještaka medicinske struke utvrdjuje da su okrivljeni izvršili krivično djelo kako je to opisano dispozitivom optužnice, predlažući da ih sud oglasi krivim i osudi po zakonu.<br>
	&nbsp;<br>
	Glavni pretres je održan u odsustvu uredno obaviještenih okrivljenih, budući da su isti ispitani u ovom postupku i da njihovo prisustvo nije bilo neophodno, shodno odredbi 457 ZKP-a CG.<br>
	&nbsp;<br>
	U svojoj odbrani datoj tokom postupka okrivljeni T.N. je poricao izvršenje krivičnog djela stavljenog mu na teret, u najbitnijem ističući najprije pred istražnim sudijom na zapisniku od 24.02.2006. godine, da se navedene noći sa svojim drugom P. I. nalazio u kafani "K." kod V. P., gdje su neko vrijeme sjedjeli za stolom opisujući da se na stolu nalazio metalni novac, i da im je prišla konobarica koja je počela da dira taj novac i da ga broji, kada joj je on rekao da novac ostavi i da gleda svog posla. Okrivljeni je zatim naveo da je od stola koji se nalazio nedaleko od njih ustao čovjek koji se predstavio kao njen muž, i za kojeg je siguran da je bio u pijanom stanju i krenuo prijeteći u njihovom pravcu, objašnjavajući da su tada reagovali drugi koji su ga držali, budući da je čovjek krenuo da ga udari, od čega se okrivljeni nije uplašio, ističući da je ustao i u samoobrani ga udario, i to pesnicom po glavi nekoliko puta dok nije pao dolje. Opisao je da su ih odma razdvojili, dok je neko pozvao policiju koju je sačekao, izričito tvrdeći da njegov drug P. I. nema ništa sa ovim dogadjajem, pojašnjavajući da jednostavno nije ni pipnuo oštećenog, da je došla policija kojoj je dao izvjavu i da su ih zadržali u CB-u, proveli kod prekršajnog sudije koji ga je pustio na slobodu. Istakao je i to da je ovog čovjeka koji ga je napao prvi put vidio u životu i da ne zna razlog zbog čega je isti nasrnuo na njega.<br>
	&nbsp;<br>
	Na glavnom pretresu&nbsp; od 07.12.2009. godine okrivljeni T.N., ponovio je da je predmetne večeri bio sa drugom P. I. na fudbalu i da su u povratku svratili u lokal koji se nalazi u njegovoj zgradi. Pojasnio je da je kafana bila iz dva dijela, i da su sjeli za jednim stolom, nakon čega je došla konobarica poslužila ih pićem, da bi nakon 10 minuta ponovo došla, odnosno prolazeći pored njihovog stola počela je da dira sitan novac koji se nalazio na stolu, objašnjavajući da ne zna da li je to bio njegov ili I. novac jer su se na stolu nalazile još neke stvari, odnosno ključevi, i na njegov komentar da ostavi da ne dira taj novac, ova konobarica je rekla nešto u smislu da joj treba sitan novac i da ona to po slobodi. Kada je on napravio neki pokret ruke i rekao joj da se udalji i ostavi to, tvrdeći da je ovom prilikom nije dodirnuo rukom niti je bilo izmedju njih bilo kakvog fizičkog kontakta. Okrivljeni je dalje pojasnio, da je tri stola od njih sjedio njen suprug, koji je vjerovatno ovo pogrešno protumačio i uputio se u njihovom pravcu u čemu je pokušao da ga zadrži jedan čovjek, kao i konobarica, ali nijesu uspjeli, pa je došao do njihovog stola, navodeći da mu je zadao udarac pesnicom u predjelu glave, nakon čega mu je okrivljeni zadao tri udarca, pojašnjavajući da je on i nakon tog prvog udarca koji mu je zadao pokušavao da ga opet udari, ističući da je praktično bila tuča izmedju njih. I na glavnom pretresu okrivljeni je poricao udaranja bocama i stolicama, apostrofirajući ponovo da P. I. u svemu ovome nije učestvovao i pojašnjavajući da u trenutku kada ga je ovaj čovjek udario on je ustao sa stolice kako bi se branio, jer je vidio kako čovjek nasrće u njegovom pravcu i da ga ovi drže, dodajući da mu je žao što je došlo do svega ovoga ali je jednostavno bio prinudjen da se brani. Pojašnjavajući na pitanje suda razlike u svojim odbranama, budući da je u odbrani pred istražnim sudijom, a koja se tiče dijela iskaza da li ga je tom prilikom svjedok oštećeni udario, isti drugačije iznio odbranu, okrivljeni je tvrdio da je i pred istražnim sudijom rekao isto kao i na glavnom pretresu da ga je tom prilikom oštećeni udario, da ne zna zašto tako nije upisano na tom zapisniku, ne negirajući da je zapisnik potpisao ali kako navodi isti nije pročitao. Takodje je na pitanje zastupnika optužbe naveo da tri udarca koja je zadao ovom čovjeku, zadao mu je u predjelu glave i to sa pesnicama, da nakon što je J. od udarca koje mu je zadao pao, on ga više nije udarao, niti ga je neko držao da bi ga on udarao, a da je sačekao dolazak policije i nije se udaljavao jer se nije osjećao krivim, a mogao je da se udalji, budući da ga niko u kafani nije znao.<br>
	&nbsp;<br>
	Ponavljajući u svemu svoju odbranu na glavnom pretresu od 21.04.2011. godine, okrivljeni je dodao da obzirom da se promijenilo četiri sudije do sada, nije siguran kada je davao odbranu kod istražnog sudije i da li je bio čovjek ili žena, ali čini mu se da je bila žena, a kasnije da je bio predmet kod sudije B..<br>
	&nbsp;<br>
	Okrivljeni P. I. u svojoj odbrani je takodje poricao krivično djelo stavljeno mu na teret, u najbitnijem ističući saglasno okrivljenom T. N. da su u povratku sa fudbala svratili u kafanu da popiju piće i sjeli za sto, da je došla konobarica i poslužila ih pićem, a izmedju nje i T. je došlo do verbalne rasprave, odnosno ova konobarica je kako je opisao prethodno zgrabila novac što je po procjeni okrivljenog učinila nervozno, a moguće da je neko od prethodnih gostiju bio razlog tome, dok je ovaj novac bio namijenjen za neplaćena dva prethodna pića koja su popili. Zatim je naveo, da je N. ostavio ovaj novac na sto, da je jedan čovjek koji je sjedio dva tri stola od njih, a koji je muž ove konobarica, krenuo u pravcu N.. sa namjerom da udari N., s tim što ne zna da li ga je tačno udario, ali zna da je bio krenuo da ga udari i to bez ikakvog povoda, dok je N. sjedio za stolom. Okrivljeni je dalje opisao da je nakon toga došlo do tuče izmedju N. i ovog čovjeka da se sve brzo odigralo, zna da je došlo do razmjene udaraca nakon čega je skočila čitava kafana. Objasnio je da su se u medjuvremenu njemu u životu desile mnoge stvari i da se ne sjeća svih detalja koje je koga tom prilikom udario, ali je izričit da u tuči nije sam učestvovao, da tom prilikom nije bilo udaranja flašom ili stolicom, da je ostao do kraja dogadjaja, i nije privodjen policiji. Okrivljeni je istakao i to da je vidio da je ovaj čovjek udario T., pojašnjavajući da je vidio da je ovaj čovjek krenuo da udari T. i da je udarac vjerovatno morao negdje završiti, da li u glavu ili u predjelu ramena ne sjeća se u kojem predjelu tijela je čovjek udario T., objašnjavajući da je T. bio u sjedećem položaju.<br>
	&nbsp;<br>
	Na glavnom pretresu u dokaznom postupku sud je saslušao svjedoka oštećenog J. M., a na saglasan predlog stranaka pročitao iskaze svjedoka J.&nbsp; A. i V. M., pročitao izvještaj ljekara specijaliste JZU od 16.07.2004. godine, na ime J. M., pročitao nalaz i mišljenje vještaka medicinske struke M. Š. Kri.br.05/2459 od 28.09.2006. godine, kao i usmeno pojašnjenje ovog vještaka od 14.04.2010. godine, i izvode iz kaznene evidencije na ime T. N. br.11-245/10-11980/2-2057 od 24.05.2010. godine i na ime P. I. br. 11-245/10-11980/2-2057 od 24.05.2010. godine, pročitao otpusnu listu sa epikrizom na ime T. N. 18604/720.<br>
	&nbsp;<br>
	Saslušan pred istražnim sudijom svjedok oštećeni J. M., odnosni dogadjaj opisao je ističući da je svratio u kafanu "K." negdje poslije 23 sata, a u kojoj kafani radi njegova supruga, planirajući da malo sjedi i da se vrate kući, da kada je ušao u kafanu kafana je bila poluprazna i sjeo je za stolom za kojim je već sjedio jedan čovjek koje je on od ranije poznavao po liku, ali ne po imenu, kada je sjeo za stolom poručio je piće i započeo neformalan razgovor, da bi 10 minuta po njegovom dolasku, kako je naveo, ušli u kafanu dva mladića&nbsp; za koje je kasnije saznao da se zovu&nbsp; T.N. i P. I., koji su sjeli blizu stola gdje je on sjedio i poručili su prvo jedno piće, a zatim još jedno, i poslije toga objašnjava da su ušla u kafanu još tri čovjeka, M. V., B. i H. čija prezimena ne zna, sa kojima se pozdravio i oni su krenuli u drugi dio kafane jer nije bilo mjesta. Zatim je naveo da je popio piće i poslije nekih pet minuta krenuo ka stolu gdje su bila ova trojica njegovih prijatelja, i dok je prolazio pored stola gdje su sjedjeli T.N. i P. I., navodi da je osjetio snažan udarac u desnu stranu potiljka, da se potom okrenuo prema njihovom stolu i tu je dobio još dva udarca, da bi ga zatim udarili flašom u glavu, i on je pao, a oni su nastavili da ga udaraju. Oštećeni je zatim naveo da ne zna tačno ko ga je od njih i koliko puta udario, niti je siguran ko ga je od njih dvojice udarao flašom, ali zna da su njih dvojica bili napadači, da su se gosti podigli i makli ih od njega i neko od njih je pozvao policiju. Dodao je i to, da je cijelo vrijeme dok ih je policija ispitivala T. bio agresivan i htio da se tuče sa njim i dobacivao mu.<br>
	&nbsp;<br>
	Na glavnom pretresu od 07.12.2009. godine, svjedok oštećeni je saglasno ranijem svjedočenju opisao dio dogadjaja koji je prethodio samom konfliktu sa okrivljenima, da bi sada na glavnom pretresu ovaj oštećeni istakao, da je prolazeći pored njihovog stola osjetio je udarac u potiljak i kada se okrenuo dobio je još dva tri udarca u predjelu lica, od kojih je neki sa flašom, sada opredjeljujući da nakon što je pao dolje T. je nastavio da ga udara, i u agresivnosti je prednjačio, da ne zna ko ga je od njih dvojice udario u potiljak, a&nbsp; kada se okrenuo udarac mu je zadao T.. Zatim je istakao da nekon što je ustao sa poda, oko njega se bilo okupilo još gostiju, bio je sav krvav, raščupan, i u tom trenutku nije vidio ovdje prisutne okrivljene, da bi nakon izvjesnog vremena u kafanu ušao ponovo T. i mahao nekim parama i pokušavao da dodje do njega, u čemu nije uspio, zbog prisutnog naroda, a u medjuvremenu je došla i policija, koja je njega i T. odvela u stanicu policije, dok je u marici N. nešto objašnjavao policiji i govorio kako je poznat po tim tučama. Takodje je odgovorajući na pitanja naveo da ove ljude prije nije poznavao i svojim ponašanjem ničim nije doprinio, dok ne zna da li su ga s nekim zamijenili, da tog dana nije pio, da je bio svjestan svega, a kada je prolazio pored njihovog stola nije ništa imao kod sebe, da nije vidio da li je njegova supruga imala kakvu verbalnu čarku sa optuženima, a da je vidio ne bi se petljao u to, jer je to njen posao i za to postoji njena gazdarica, objašnjavajući da prije samog ovog dogadjaja, ništa u toj kafani nije bilo nenormalno, i da po priči gazdarice oni do tada nijesu dolazili u kafanu.<br>
	&nbsp;<br>
	Na glavnom pretresu održanom 29.09.2010. godine, svjedok oštećeni opozito svom ranijem svjedočenju sada navodi da su M., B. i H. sjedjeli tačno ispred i po njegovoj procjeni mogli su da vide što se dešava, odnosno da su sjedjeli u drugom dijelu kafane, ali u tom pravcu i da su mogli vidjeti, da nikada nije rekao da je siguran da je njega ovdje okrivljeni P. I. ovom prilikom udario, jer nije vidio da ga je on udario, da nakon ovog dogadjaja P. nije bio u kafani, niti ga je vidio, a N. T. se vratio u kafanu, da bi na istom glavnom pretresu dodao i to, da nije ni vidio P. I. da je bilo kakvu agresiju ispoljio prema njemu, a nakon što je pao na pod P. nije ni vidio.<br>
	&nbsp;<br>
	Saslušan po četvrti put neposredno na glavnom pretresu od 21.04.2011. godine, svjedok oštećeni J. M. dogadjaj koji je prethodio fizičkom kontaktu, opisao je kao na glavnom pretresu od 07.12.2009.godine, dok je u ostalom dijelu na ovom glavnom pretresu naveo da kako je krenuo da prodje pored ovdje prisutnih okrivljenih osjetio je udarac u potiljku, da ne zna ko ga je udario, i potom se okrenuo i zadobio još dva udarca u predjelu glave, a nakon toga je čuo od svjedoka jer se ne sjeća toga da je udaran i flašom, da ga je udarao T.N., pri čemu je u ostalom dijelu svjedok oštećeni izjavio kao u iskazu sa glavnog pretresa od 07.12.2009.godine.<br>
	&nbsp;<br>
	Nakon što je upitan od strane suda da objasni različitosti u svojim svjedočenjima, najprije pred istražnim sudijom u odnosu na svjedočenje dato na glavnom pretresu od 07.12.2009. godine i 29.09.2010. godine, oštećeni je istakao da ne zna kako je to kod istražnom sudije navedeno, ali nije uopšte bio siguran ni tada da li ga je udarao P. I., a tačno je da je potpisao zapisnik kod istražnog sudije, koji mu je od strane suda i dat na uvid. Različitosti u svjedočenjima u dijelu isticanja na ovom glavnom pretresu da su mu svjedoci rekli da je udaran flašom, objasnio je time što misli da to nije rekao, dok su stranke u postupku učinile nespornim da je svjedok oštećeni u slobodnoj svjedočkoj interpretaciji naveo kao što je sud i konstatovao, da je čuo od svjedoka da je udaran flašom. Na pitanje branioca, istakao je da ne zna zašto ga je tom prilikom napao T. i ne zna motiv napada.<br>
	&nbsp;<br>
	Na glavnom pretresu od 29.11.2011.godine svjedok oštećeni je ponovio svoj svjedočki iskaz sa glavnog pretresa od 21.04.2011. godine, kao i pojašnjenje u pogledu različitosti kao na ovom pretresu, dodajući da nije tačno da je on T. napao, da želi da se postupak više završi, da se ne pridružuje krivičnom gonjenju i ne postavlja imovinskopravni zahtjev.<br>
	&nbsp;<br>
	Svjedokinja J. A. pred istražnim sudijom je istakla da je radila kao konobarica u bife klubu koji se nalazi kod V. P., da su oko 23 časa odnosnog dana u bife ušla dva momka za koje je kasnije saznala da se zovu T.N. i I. P. za koje je kasnije saznala, niti su ranije dolazili u ovaj bife, objašnjavajući da su naručili dva mala piva koja im je donijela, a potom još dva, da se na stolu gdje su sjedjeli nalazio sitan novac i ne zna tačno koliko je bilo, a da je ona pomjerila taj novac, kako bi spustila piće na sto, kada su joj oni uputili riječi "ne diraj te pare ostavi ih na sto", objašnjavajući dalje da je u istom bifeu sjedio i njen supruge sa jednim gostom koji se zove R. i poslije izvjesnog vremena je krenuo da se javi svojim prijateljima koji su sjedjeli u drugom dijelu kafića i da je da bi došao do njih morao proći pored stola gdje su sjedjeli P. I. i T.N., koji su ga tom prilikom počeli udarati u predjelu glave, rebara,nogu i da je vidjela da su ga udarali flašama od piva, jer je imao ispod oka ožiljak od flaša. Ubrzo potom je stigla policija i privela njenog supruga, gazdaricu lokala i T. i P. na saslušanje, nakon čega je njen suprug prbačen u KBC-e od strane policije.<br>
	&nbsp;<br>
	Na glavnom pretresu ova svjedokinja je navela da je te večeri radila kod V. P. i da je u večernjim časovima u kafanu došao njen suprug koji je sjedio sa izvjesnim B., nakon čega su došli optuženi i sjeli za stolom u blizini zvučnika jer nije bilo mjesta za drugim stolovima, da ih je normalno uslužila i naručili su bili dva pića, a nakon što je htjela da naplati piće vidjela je da novac nije dovoljan za ta dva pića, pa im je to i rekla, dodajući da tom prilikom izmedju njih nije bilo nikakvog kontakta, i ostavila je te pare kojima su oni htjeli da plate ta dva pića i tim parama više nije prilazila. Dalje je pojasnila da su poslije izvjesnog vremena u kafanu došla tri poznanika, a njen suprug nije htio odmah da im se pridruži već je još malo posjedio sa čovjek sa kojim je već sjedio i poslije ju je zamolio da odnese piće do stola gdje sjede ova njegova tri poznanika, pa kada je polazio pored stola gdje su sjedjeli okrivljeni i dok se kretao u pravcu drugog dijela prostorije zadobio je jedan udarac od kojeg je pao, ističući da nije vidjela ko mu je i gdje zadao taj udarac, jer se nalazila pored šanka, ali je vidjela kada je njen suprug ustao, da ga je nakon toga prvo udario T. i to rukama u predjelu stomaka, a P. ga je udario bocom u predjelu ispod i iznad oka, od čega je njen suprug imao osam konaca, nakon svega toga došla je policija koja ih je odvela. Svjedokinja je objasnila da izmedju nje i ovdje okrivljenih nije bilo nikakvog verbalnog niti fizičkog kontakta, da je vidjela kako T. i rukama i nogama udara njenog supruga, da ga je udarao nogama dok je bio na podu, a vidjela je što se tiče P., da ga je samo jednom udario bocom u predjelu glave, da je prvi put te večeri vidjela ovdje prisutne okrivljene i prije samog dogadjaja nijesu pravili nikakav nered, ponavljajući da ni ona nije imala nikakav sukob sa njima, niti verbalnu raspravu, osim što su je pozvali da naplati račun, na što je ona rekla da račun nije u redu, ostavila novac i krenula da radi svoj posao, da ne zna zašto su okrivljeni napali njenog supruga, da to znaju oni, a od strane nje i njenog supruga ničim nijesu isprovocirani, niti su čak znali da je oštećeni njen suprug. Svjedokinja je potom istakla da je vidjela da je T. prvo udario njenog supruga i da je on od tog udarca pao, s tim što ne zna gdje ga je tačno udario.<br>
	&nbsp;<br>
	Svjedok V. M., navodi da je odnosne noći došao sa dva poznanika K. i B., u kafanu "B. K." u po ulasku sa jedne strane za stolom je sjedio J. M. sa nekim čovjekom dok su sa druge strane sjedjeli T. i P., da je sa vrata prišao jednom i drugom i pružio ruku, objašnjavajući da T. ne poznaje, i da je sa prijateljima prešao u drugi dio kafane gdje je bila muzika. Kako je ostao bez cigareta ističe da je izašao iz kafane da ih kupi, i da pri izlasku nije primijetio ništa neobično, da bi u povratku pred kafanu zatekao nekog K. koji ga je pitao "gdje si ti čovječe, ovi tvoji se pobiše" navodeći da je ispred zatekao i P. I., i da je kada je ušao u kafanu vidio razbacane stvari, da ne zna što se unutra desilo, osim što su mu rekli ljudi da je došlo do tuče, niti zna ko je tuču izazvao, niti su njegovi prijatelji mogli da mu kažu zašto je došlo do tuče, jer su sjedjeli u drugom ćošku kafane i sa tog mjesta se ne može vidjeti mjesto tuče, jer je to mjesto zaklonjeno. Pojasnio je da je P. izglegao potpuno normalno i da nije vidio nikakvih povreda na njemu, da su mu i T., P., kao i J. i ovaj drugi čovjek izgledali sasvim normalno i da se sa njima pitao, da se ne sjeća tom prilikom da li su J. pozvali da sjede za njihov sto, ali su obično u kafani sjedjeli sa njim zajedno, da zna da je D. te noći bila u kafani, ali gdje je sjedjela i je li vidjela što se desilo nije u prilici da se izjasni.<br>
	&nbsp;<br>
	Iz nalaza i mišljenja vještaka medicinske struke M. Š. od 28.09.2006.godine, proizilazi da je u predmetnom dogadjaju J. M. zadobio rane prskotine u predjelu lijeve strane čela i desne jagodice, kao i nagnječenje u predjelu lijeve strane grudnog koša. Da su navedene povrede posljedica najmanje trostrukog dejstva tupog, teškog i zamahnutog mehaničkog orudja (moguće i pesnica i tupi dio flaše) na odgovarajuće predjele tijela, da su povrede glave posljedica najmanje dva direktna dejstva sile (dva udarca), a nagnječenje je moglo nastati i mehanizmom pada i udara o tvrdu i neravnu podlogu. Po mišljenju vještaka navedene povrede predstavljaju i pojedinačno i u svom zbiru laku tjelesnu povredu.<br>
	&nbsp;<br>
	Pojašnjavajući svoj pismeni nalaz i mišljenje, vještak medicinske struke M. Š. je na glavnom pretresu istakao da je u tački 2 svog mišljenja u stavu prvom, dao mogućnost da su rane prskotine desne jagodice i lijeve strane čela nanesene i pesnicom i tupim dijelom flaše, da su te povrede takve prirode da on ne može opredijeliti vrstu mehaničkog orudja kojom su te povrede nanesene, odnosno ove prskotine mogu biti posledica udarca i pesnicom i tupim dijelom flaše. Potom je vještak pojasnio da je navedena i traća povreda u vidu nagnječenja lijeve strane grudnog koša i za tu povredu je dao mogućnost da je mogla nastati padom i udarom o neravnu podlogu, ali ostavlja mogućnost da je mogla biti i posljedica udarca tupim i teškim mehaničkim orudjem koji može biti pesnica ili tupi dio flaše, da budući da se radi o lakim tjelesnim povredama intenzitet sile sa sudsko medicinskog aspekta ne mora biti jak. Sudsko medicinski postoji jako dejstvo sile ili dejstvo koji nema prefiks jaki, a da od ovih udaraca u predjelu glave, osoba je mogla pasti, što nije nužno, jer osoba od ovakvih udaraca ne može izgubiti svijest. Dalje je vještak pojasnio da u medicinskoj dokumentaciji nije opisana nikakva povreda u predjelu potiljka, da su sve ove tri povrede mogle nastati i dejstvom zamahnutog stopala dok je osoba na podu, a što se tiče povreda koje nijesu vezano za glavu, u medicinskoj dokumentaciji je navedena povreda samo u predjelu lijeve strane grudnog koša, dok se povrede na drugim mjestima ne pominju, da je medjusobni položaj izmedju J. M. i osobe koja je zadala udarac nemoguće odrediti sudsko-medicinski i to zbog njihovih karakteristika, jer su mogle biti nanijete dok je J. bio u stojećem položaju, ali se ne može isključiti mogućnost da su one nanijete i u trenutku kada je bio na podu, pojasnio je i to da u vrijeme dok su navedeni predjeli tijela slobodni, odnosno nijesu okrenuti tom stranom prema podu. Vještak je dalje naveo da se izjasnio o broju udaraca koji aplicijaraju na tijelu, a da li su nanešeni jedan za drugim, ne može se izjasniti, budući da je sudsko medicinski nemoguće odrediti interval kada sila djeluje na tijelo unutar 72 sata. Zatim da obzirom na tačnu lokalizaciju povreda u predjelu glave, izvjesnije je da je osoba koja zadaje udarce okrenuta licem u lice prema osobi kojoj zadaje udarce.<br>
	&nbsp;<br>
	Nakon cjelovite pažljive analize i ocjene svih provedenih dokaza, pojedinačno i u vezi kao i analizom odbrana okrivljenih, a sve u medjusobnom kontaktu, po zaključivanju suda u ovom postupku nijesu sa punom izvjesnošću i na nedvosmislen način potvrdjeni kako činjenični tako ni pravni navodi odnosnog optuženja, pa je sud okrivljene oslobodio od optužbe shodno odredbi čl. 373 st.1 tač.2 ZKP-a. Naime, po zastupniku optužbe okrivljeni su dana 15.07.2004. godine oko 23,30 časova u kafani "B. K." u P., vršenjem nasilja prema drugome, drskim i bezobzirnim ponašanjem značajnije ugrozili spokojstvo gradjana i teže remetili javni red i mir, na način što su bez povoda u trenutku kada je J. M. prolazio pored stola za kojim su sjedjeli okrivljeni, isti više puta oštećenog udarili pesnicama i flašama po glavi i tijelu od kojih udaraca je oštećeni pao, pa su okrivljeni T. i P. nastavili da ga udaraju rukama i nogama, dok je isti ležao, kojom prilikom je oštećeni zadobio laku tjelesnu povredu u vidu rane prskotine u predjelu lijeve strane čela i desne jagodice i nagnječenje u predjelu lijeve strane grudnog koša. Zaključak o krivici okrivljenih optužba crpi iz iskaza svjedoka oštećenog J. M. i svjedoka J. A., kao i nalaza i mišljenja vještaka medicinske struke.<br>
	&nbsp;<br>
	Provjerom navoda optužbe i objektivnom analizom provedenih dokaza, po zaključivanju suda ovakvo tvrdjenje zastupnika optužbe je neosnovano i neodrživo.<br>
	&nbsp;<br>
	Najprije, svjedok oštećeni J. M. svojim svjedočenjem u pogledu svih vitalnih okolnosti mijenjao je u više navrata svoj iskaz, pa je tako pred istražnim sudijom naveo da je prolazeći pored stola gdje su sjedjeli okrivljeni osjetio snažan udarac u desnu stranu potiljka, da bi se potom okrenuo prema njihovom stolu i tu je dobio dva udarca, a zatim su ga udarali flašom u glavu i on je pao, a oni su nastavljali dalje da ga udaraju, ne zna tačno ko ga je od njih i koliko puta udarao, niti je siguran ko ga je od njih dvojice udarao flašom, ali zna da su njih dvojica bili napadači, da bi na glavnom pretresu u ovom dijelu naveo da je prolazeći pored stola osjetio udarac u potiljak, pa kada se okrenuo dobio je dva tri udarca u predjelu lica, od kojih neki sa flašom, pa nakon što je pao dolje sada navodi da je T. nastavio da ga udara u kojoj agresivnosti je i predjačio, da ne zna ko ga je od njih dvojice udario u potiljak, a kada se okrenuo navodi da mu je ovaj udarac zadao T.. Dalje, na glavnom pretresu 29.09.2010. godine, oštećeni opet opozito ovim navodima ističe da nikada nije rekao da je siguran da je njega ovdje okrivljeni P. I. udario jer nije vidio da ga je on udario, da nakon ovog dogadjaja P. nije bio u kafani, a N. se vratio, ponavljajući da nije vidio P. I. da je bilo kakvu agresiju ispoljio prema njemu, a nakon što je pao na pod nije ga ni vidio, da bi po četvrti put neposredno saslušan na glavnom pretresu po prvi put dodao i to da je nakon što je udaren od pozadi zadobio još dva udarca u predjelu glave, a nakon toga je čuo od svjedoka jer se ne sjeća toga da je udaran i flašom, i da ga je udarao T.N.. Prema tome, ovakvo svjedočenje je samo sebi demant, kontradiktorno je i za sud neprihvatljivo, dok na ovakvu ocjenu svjedočenja od uticaja je i obješnjenje oštećenog kada je od strane suda upitan da objasni razlike, naveo da ni kod istražnog sudije nije uopšte bio siguran da li ga je udarao Prelević Ivan, i pored izričitog navoda pred istražnim sudijom, da je siguran da su njih dvojica napadači, dok je i pored činjenice da je na glavnom pretresu naveo da su mu svjedoci rekli da je udaran flašom, oštećeni na istom pretresu tvrdio kako misli da to nije rekao, čime je očigledno sam diskreditovao svoje tvrdnje i ozbiljno doveo u pitanje vjerodostojnost svojih navoda.<br>
	&nbsp;<br>
	Osim toga, i svjedočenje J. A. takodje ne predstavlja realan, dosljedan i pouzdan izvor iz kojeg bi se sa sigurnošću mogla utvrditi ma koja relevantna okolnost, tim prije što je i ova svjedokinja u pogledu vitalnih segmenata demantovala samu sebe, a njen iskaz nije podudaran čak ni sa svjedočenjem njenog supruga, ovdje oštećenog, budući da je ona pred istražnim sudijom najprije ne poričući postojanje sitnog novca na stolu okrivljenih i u tom smislu verbalne komunikacije sa njima, u pogledu samog konflikta istakla da su njenog supruga dok je prolazio pored stola za kojim su sjedjeli P. I. i T.N., oni tom prilikom počeli udarati u predjelu glave, rebara, nogu i da je vidjela da su ga udarali flašama od piva, jer je imao ispod oka ožiljak od flaša, da bi na glavnom pretresu navela da je njen suprug kada je prolazio pored stola gdje su sjedjeli okrivljeni i dok se kretao u pravcu drugog dijela prostorije, zadobio jedan udarac od kojeg je pao, ističući da nije vidjela ko mu je i gdje zadao taj udarac jer se nalazila pored šanka i na istom glavnom pretresu opovrgavajući ovaj navod ističući da je vidjela da je T. prvo udario njenog supruga i da je on od tog udarca pao, s tim što ne zna gdje je tačno udario. Takodje je&nbsp; navela na ovom glavnom pretresu da je vidjela kada je njen suprug ustao da ga je nakon toga prvo udario T. i to rukama u predjelu stomaka, a P. ga je udario bocom u predjelu ispod i iznad oka, od čega je njen suprug imao 8 konaca.Iz ovakvog svjedočenja očigledno se sa izvjesnošću ne može ustvrditi niti jedna jedina okolnost, pogotovo imajući u vidu činjenicu da oštećeni u jedom trenutku tvrdi da je siguran da su oba okrivljena bili napadači, potom da ga je udarao T., a da nikada nije ni bio siguran da li ga je P. napadao, da je od svjedoka čuo da je udaran flašom, a zatim da misli da nije to rekao, dok njegova supruga u jednom trenutku tvrdi da je vidjela da su ga okrivljeni i P. i T. udarali i da su ga udarali flašama od piva, istovremeno to objašnjavajući riječima, jer je imao ispod oka ožiljak od flaša, a onda na glavnom pretresu da nije vidjela ko ga je prvi put udario, od kojeg udarca je pao, pa da jeste vidjela da ga je T. prvo udario i da je on od tog udarca pao, pa da je vidjela da ga P. udarao bocom ispod i iznad oka, od čega je njen suprug imao 8 konaca. Dakle, u pogledu niti jedne okolnosti relevantne za presudjivanje za krivično djelo nasilničko ponašanje ova svjedočenja nijesu medjusobno usaglašena, odnosno sinhronizovana. Ova svjedočenja su saglasna u činjenici da prije odnosnog konflikta okrivljeni nijesu pravili bilo kakav nered, niti je bilo šta ukazivalo da će doći do nereda.<br>
	&nbsp;<br>
	S druge strane, oba okrivljena tokom cijelog postupka izričito negiraju krivično djelo stavljeno im na teret, pri čemu je uputno ukazati da su njihove odbrane u pogledu ključnih činjenica podudarne, pa su tako oba okrivljena saglasna da je odnosnom konfliktu s oštećenim prethodio dogadjaj vezan za sitninu koja se nalazila na stolu (a što ne negira ni svjedokinja J. A.), potom, okrivljeni T. apostrofira i uporan je u tvrdnji da P. I. nije imao nikakvog učešća u fizičkom kontaktu, što se u potpunosti uklapa u odbranu ovog okrivljenog, i pri tom obojica takodje ekvivalentno opisuju kako motiv dolaska oštećenog, koji je suprug konobarice sa kojom se prethodno desio nesporazum u pogledu sitinine na stolu, tako i fizički kontakt, odnosno njegov napad na T. i uzvraćanje i reakciju ovog okrivljenog. Činjenica je da je okrivljeni T.N. drugačije iznio odbranu pred istražnim sudijom, budući da nije u negovoj odbrani pred istražnim sudijom konstatovano da ga je prethodno oštećeni udario, već da je krenuo da ga udari, dok je na glavnom pretresu okrivljeni naveo da mu je oštećeni zadao udarac pesnicom u predjelu glave, a potom on njemu tri udarca, medjutim, pojašnjenje ovog okrivljenog datog u tom pravcu sa aspekta suda je prihvatljivo i logično, tim prije to navedeni zapisnik pred istražnim sudijom nije potpisan od strane istražnog sudije, a nije zanemarljiv ni sam navod okrivljenog da nije siguran budući da se promijenilo četiri sudije, da ga je pred istražnim sudijom saslušavao čovjek ili žena, ali čini mu se da je bila žena, i da je on i pred istražnim sudijom kao i na glavnom pretresu rekao da ga je oštećeni udario.<br>
	&nbsp;<br>
	Iz ovako sagledanih i analiziranih odbrana koje funkcionalno dovedene u vezu sa nalazom i mišljenje vještaka medicinske struke, a naročito njegovim pojašnjenjem da sudsko medicinski odnosne povrede tj.prskotine mogu biti posledice udarca i pesnicom i tupim dijelom flaše, na ozbiljan način&nbsp; se dovodi u pitanje vjerodostojnost i postojanost svjedočenja oštećenog i J. A., pri čemu se na neosnovanost tvrdjenja optuženja reflektuje i krajnje logički neodrživ pokušaj oštećenog da na svaki način predstavi ovaj dogadjaj kao ničim izazvan napad na sebe, i to od pozadi udarom u potiljak, budući da je ovakav pokušaj demantovan argumentovanim i za ovo pitanje najpozvanijim kompetentnim licem, odnosno pojašnjenjem vještaka medicinske struke koji navodi da obzirom na tačnu lokalizaciju povreda u predjelu glave izvjesnije je da je osoba koja zadaje udarce okrenuta licem u lice prema osobi kojoj zadaje udarce, a što opet ima uporišta upravo u odbrani okrivljenog T. N.. Ovakva analiza je i razlog što je sud kao realnije i vjernije činjeničnom utvrdjenju prihvatio od alternativno datih, mišljenje vještaka da su povrede mogle biti posledice udarca pesnicom, a ne tupim dijelom flaše, budući da je ova okolnost na ozbiljan način dovedena u sumnju, pa je sud i kao utvrdjenu uzeo onu koja ide u korist okrivljenih. Dalje, nužno je ukazati i da krivično djelo nasilničko ponašanje predstavlja nemotivisano nasilje koje se ogleda u njegovoj bezrazložnosti i u činjenici da je ono više rezultat obijesti i iživaljavanje okrivljenog, odnosno da je takvo ponašanje samo sebi cilj, dok ugrožavanje spokojstva gradjana i remećenje javnog reda i mira u duhu ovog krivičnog djela treba da ima odredjeni intenzitet, a što se procjenjuje po samom intenzitetu nespokojstva koje je izazvano radnjom učinilaca, dok takodje remećenje javnog reda i mira, treba biti u većoj mjeri i to kao posljedica nasilničkog ponašanja na javnom mjestu.<br>
	&nbsp;<br>
	Polazeći od izloženog u ovom postupku nije dokazano da su okrivljeni izvršili krivično djelo nasilničko ponašanje, a budući da se osudjujuća presuda može zasnivati samo na izvjesnom i nedvosmislenom činjeničnom utvrdjenju u pogledu svih segmenata krivičnog djela u pitanju, dok je u ovom postupku svaka bitna okolnost koja se tiče opstanka krivičnog djela nasilničkog ponašanja od strane okrivljenih T. N. i P. I. ozbiljno dovedena u sumnju, pri čemu stoji činjenica da je okrivljeni T. zaista što i sam ne negira nakon što je napadnut od oštećenog istom nanio laku tjelesnu povredu pesnicom, pa je sud u sumnji i presudio u koristi okrivljenih oslobadjajući ih od optužbe, budući da nije dokazano da su izvršili krivično djelo nasilničko ponašanje iz čl.399 st.2 u vezi st.1 KZ-a CG, a shodno odredbi čl.373 st.1 tač.2 ZKP-a CG.<br>
	&nbsp;<br>
	Pri ovakvom odlučivanju sud je imao u vidu i sve ostale provedene dokaze, kao i iskaz svjedoka V. M., cijeneći isti kao bez uticaja na odlučivanje, budući da se ovaj svjedok nije mogao izjašnjavati kao očevidac predmeta postupka, jer je u tom periodu, kako ističe, išao da kupi cigarete, a takodje su kao bez uticaja cijenjeni i izvod iz kaznene evidencije na ime okrivljenih imajući u vidu da su isti oslobodjeni od optužbe.<br>
	&nbsp;<br>
	Sud je donio rješenje da se u dokaznom postupku ne provodi dokaz saslušanjem svjedoka R. D., budući da je sud isrpio sva moguća sredstva u cilju obezbjedjenja ovog svjedoka, a što nije dalo rezultata pa objektivno, istrajavanje na ovom dokazu vodilo bi samo bespotrebnom odugovlačenju postupka, a ovo posebno imajući u vidu da provodjenje ovog dokaza nije od značaja za odlučivanje u ovoj krivičnopravnoj stvari.<br>
	&nbsp;<br>
	Troškovi krivičnog postupka, padaju na teret budžetskih sredstava suda, a imajući u vidu da su okrivljeni oslobodjeni od optužbe, o čemu će sud donijeti posebno rješenje.<br>
	&nbsp;<br>
	Na osnovu izloženog, shodno odredbi čl. 373 st.1 tač.2 ZKP-a, odlučeno je kao u izreci presude.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;SUDIJA</div>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Maja Zeković, s.r.<br>
&nbsp;<br>
&nbsp;<br>
PRAVNA POUKA:<br>
Protiv ove presude može se izjaviti žalba u roku<br>
od 8 dana od dana&nbsp; prijema&nbsp; pismenog otpravka iste,<br>
Višem sudu u Podgorici, a preko ovog suda.<br>
&nbsp;<br>
ZTO- Janković Andrijana&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
&nbsp;<br>

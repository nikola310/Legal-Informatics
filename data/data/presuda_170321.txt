<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span></span><span class="span1">                                                                   </span>
</p>
<p>
<span class="span1">                                     K.br. 362/15 </span>
</p>
<p>
<span class="span1">                                           </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">OSNOVNI SUD U PODGORICI, kao prvostepeni, krivični, po sudiji Larisi Mijušković-Stamatović, uz učešće Vukašinović Valentine, kao zapisničara, u krivičnom predmetu protiv okrivljene J.L., iz Podgorice, zbog krivičnog djela sprečavanje službenog lica u vršenju službene radnje iz čl.375 st.3 u vezi st.1 Krivičnog zakonika Crne Gore, odlučujući po optužnom predlogu ODT-a Podgorica Kt.br.331/15 od 18.05.2015 godine, kojeg je na glavnom pretresu zastupao Radonjić Vukas, zamjenik ODT-a Podgorica, nakon glavnog i javnog pretresa, održanog dana 11.11.2015.godine u prisustvu zastupnika optužbe i branioca okrivljene adv. Vulić Ljiljane, iz Podgorice, a u odsustvu okrivljene J.L., donio je, a dana  13.11.2015 godine i javno objavio, </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>&nbsp;</p>
<p>
<span class="span1">Okrivljena:</span>
</p>
<p>&nbsp;</p>
<p>
<span class="span1">J.L., jedinstveni matični broj ..., od oca D. i majke B., djevojačko porodično ime Š., rodjena ... godine u Podgorici, gdje i stanuje, ...ulica br. , državljanka Crne Gore, razumije crnogorski jezik, koji je i njen jezik, pjevačica, udata, majka troje djece, pismena, sa završenom srednjom školom, srednjeg imovnog stanja, ranije neosudjivana, </span>
</p>
<p>&nbsp;</p>
<p style="text-align:center;">
<span class="span1">K R I V A   J E</span>
</p>
<p>&nbsp;</p>
<p>
<span class="span1">Zato što je:</span>
</p>
<p>&nbsp;</p>
<p>
<span class="span1">Dana 31. marta 2015 godine, oko 15,00 časova, u Podgorici, u Bulevaru Save Kovačevića, svjesna svog djela čije je izvršenje htjela i svjesna da je njeno djelo zabranjeno, prijetnjom da će neposredno upotrijebiti silu, spriječila službeno lice u vršenju službene radnje koju preduzima u okviru poslova javne bezbjednosti na način što je oštećenom M.Ć., ovlašćenom policijskom službeniku Uprave policije - Grupe policije za bezbjednost saobraćaja, koji je okrivljenu zaustavio zbog odgovarajućih prekršaja iz Zakona o bezbjednosti saobraćaja na putevima, koje je učinila kao vozač, sa namjerom da je kazni novčanom kaznom, zaprijetila riječima  "izbušit ću te, smrdo jedna, smeće jedno, porodicu ću da ti istrijebim", zbog čega se isti povukao, ne izvršivši službenu radnju koju je namjeravao da izvrši, </span>
</p>
<p>&nbsp;</p>
<p>
<span class="span1">-čime je učinila krivično djelo </span><span class="span1">sprečavanje službenog lica u vršenju službene radnje iz čl.375 st.3 u vezi st.1 Krivičnog zakonika Crne Gore,</span>
</p>
<p>&nbsp;</p>
<p>
<span class="span1">Pa joj Sud, primjenom citiranih zakonskih odredbi, te odredbi čl. 3, 4, 5, 13, 15, 32, 36, 42, 45, 46, 52, 53 i 54 Krivičnog zakonika, te odredbi čl. 226, 227, 229 i 374 Zakonika o krivičnom postupku i z r i č e,</span>
</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">Kojom joj utvrđuje kaznu zatvora u trajanju od 3 (tri) mjeseca i istovremeno određuje da se ista neće izvršiti ukoliko okrivljena u roku od 1 (jedne) godine po pravnosnažnosti presude ne izvrši novo krivično djelo.</span>
</p>
<p>&nbsp;</p>
<p>
<span class="span1">Obavezuje se okrivljena da na račun budžetskih sredstava Crne Gore uplati na ime sudskog paušala iznos od 50,00€ (pedeseteura), u roku od 15 (petnaest) dana od dana pravnosnažnosti presude pod prijetnjom prinudnog izvršenja.</span>
</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>
<span class="span1">Optužnim predlogom ODT-a Podgorica Kt.br.331/15 od 18.05.2015 godine kojeg je na glavnom pretresu zastupao Radonjić Vukas, zamjenik ODT-a Podgorica, okrivljenoj J.L. stavljeno je na teret izvršenje krivičnog djela  </span><span class="span1">sprečavanje službenog lica u vršenju službene radnje iz čl.375 st.3 u vezi st.1 Krivičnog zakonika Crne Gore, činjenično bliže opisano izrekom ove presude. </span>
</p>
<p>&nbsp;</p>
<p>
<span class="span1">U završnoj riječi, zastupnik optužbe je naveo da s</span><span class="span1">matra da je krivica okrivljene dokazana i to prije svega iz svjedočkog iskaza oštećenog koji je u saglasnosti sa pisanim dokazima službenom zabilješkom i patrolnim listom, a iz kojeg su utvrdjene sve okolnosti krivičnog djela koje se okrivljenoj stavlja na teret. Svjedok - oštećeni Ć.M. je i pred sudom ubjedljivo i detaljno na potpuno istovjetan način ponovio ono sve što je rekao pred ODT-om i pojasnio odredjene okolnosti na pitanja Suda. S toga, zastupnik optužbe ne vidi razlog zbog kojeg se taj iskaz neće prihvatiti kao istinit, dok odbranu okrivljene ocjenjuje kao datu u namjeri izbjegavanja odgovornosti u krivičnom postupku, a iskaz njene drugarice kao iskaz kojim ista pokušava njoj da pomogne u postupku. Na kraju je predložio da Sud okrivljenu oglasi krivom i izrekne joj krivičnu sankciju  imajući u vidu olakšavajuće okolnosti, odnosno raniju neosudjivanost i činjenicu da se oštećeni nije pridružio krivičnom gonjenju. </span>
</p>
<p>
<span class="span1">Okrivljena je u  odbrani u prethodnom postupku pred ODT-om Podgorica navela da ne priznaje izvršenje krivičnog djela stavljenog joj na teret, te da se dana 31.03.2015 godine oko 15,00 časova, kretala vozilom marke "Pasat" reg. oznaka PG FG... ulicom Bratstva i Jedinstva od pravca zgrade EI Niša u pravcu Tržnog centra "Gintaš". Istakla je da je prolaskom pored zgrade EI Niša, sa svoje lijeve strane vidjela policijsko vozilo, i u tom trenutku držala je mobilni telefon u ruci, ali nije razgovarala, dok je sa njom u vozilu na mjestu suvozača bila njena drugarica Š.I.. Ulaskom u kružni tok kod Tržnog centra "Gintaš", na staklo od prozora neko joj je pokucao i kada se okrenula vidjela je da je to bio policajac na motoru. Objasnila je da je tada spustila staklo, da joj je policajac rekao da je napravila prekršaj, jer nije koristila sigurnosni pojas, kao i da je tokom vožnje koristila mobilni telefon. Takodje je tom prilikom zamolio da stane na prvo proširenje, na šta mu je ona rekla da je nije pravilno zaustavio, da je iza nje kolona vozila, a ispred nje pješaci, te da prilikom zaustavljanja nije koristio palicu. Istakla je da je tada krenula u pravcu prvog proširenja, ali se na istom nalazio autobus i dva taksi vozila, pa kako nije imala gdje da se parkira, dala je lijevi žmigavac i rukom pokazala policajcu da ne može da se zaustavi. Nakon toga, zaustavila se na prvo proširenje, tada joj je prišao isti taj policajac, naglo otvorio njena vrata od vozača, i uhvatio je za garderobu u predjelu njenog lijevog ramena u namjeri da je izvadi iz vozila. Napomenula je da je policajac takodje čupao ključ iz brave i tom prilikom ga polomio, i to tako što je jedan dio ostao u bravi, a drugi je iščupao. Kada je vidio da je polomio ključ bacio ga je u vozilo i udaljio se u pravcu službenog motora, naglasila je da je ona tada zatvorila </span><span class="span1">vrata, pozvala br. 122 gdje joj se javio neki policajac, kojem je saopštila šta joj se desilo. Istakla je da je poslije nekih  10-ak minuta došla policijska patrola u kojoj su bila dva policajca, od kojih zna da se jedan prezivao B., jer joj je tražio dokumenta na uvid, da bi se tada taj policajac koji je bio na motoru zaletio u njenom pravcu i rekao "Ima da izadje kad joj ja kažem". Tada ga je taj B. smirivao i rekao da će svi u policijsku stanicu, tako da apsolutno nije tačno da je kritičnom prilikom policajca koji je zaustavio vrijedjala, da mu je prijetila, niti ga je udarila vozilom. </span>
</p>
<p>&nbsp;</p>
<p>
<span class="span1">Na glavnom pretresu, okrivljena je izjavila da se p</span><span class="span1">redmetnog dana, dakle 31.03.2015 godine, u popodnevnim časovima, kretala svojim vozilom marke "Pasat karavan" iz pravca EI Niša ka "Gintašu", te da je kada je bila blizu pješačkog prelaza koji se nalazio ispred kružnog toka, vidjela da sa njene lijeve strane prilazi policajac na motociklu za kojeg nije znala da li je bio u uniformi, ali misli da jeste, koji joj je pokucao na prozor, na šta je ona otvorila prozor, a on joj je zatražio legitimacije i rekao joj da se skrajne na prvo proširenje, a  kako je to bio pješački prelaz, te kako je iza nje bila kolona vozila, ona se nije tu mogla zaustaviti sa kojeg razloga je rekla M.Ć. da je nije zaustavio po propisima jer nije imao palicu, ni signalizaciju, već je samo pokucao na prozor i tada je pomjerila svoje vozilo na prvo proširenje dajući lijevi pokazivač pravca. Okrivljena je dalje navela da je taj lijevi žmigavac dala kao znak M.Ć. da zna gdje će da se zaustavi, a to proširenje, obzirom da je prvo zbog autobusa na njemu bilo zauzeto je bilo kod TV centra "Dječević" gdje se  i zaustavila. Istakla je da je, kada je stala, M.Ć. već bio ispred nje motorom, sišao je sa motora, prišao je njenom vozilu, otvorio njena vozačka vrata i  rekao joj da mu da isprave, dokumenta, te da ugasi vozilo i povukao je za lijevo rame, za majicu. Objasnila je da mu je tada rekla da ne da dokumenta i krenula da ugasi vozilo, a on je preko njene ruke svojom rukom ugasio vozilo i tada je shvatila da je polomio ključ, jer je pola ključa bilo u njegovoj ruci, a pola u bravi. Kada mu je rekla vidjevši da je polomio ključ "Vidi šta si uradio", on je tu polovinu ključa koju je držao u ruci bacio njoj u krilo, i ona je rekla "Sad ću da pozovem policiju" i Ć. se udaljio. Napomenula je da je tog trenutka pozvala policiju, i patrola policije je došla za nekih 10-ak minuta, a to su bila dva policajca u patroli službenim vozilom, od kojih joj se jedan predstavio kao B.. Svo vrijeme dok nije došla policija ona je bila u svojim kolima, a M.Ć. je bio kod svog motora, stajao je na ulici, a kada je došla patrola policije, ona je izašla iz vozila, na traženje policije dala im dokumenta, prišao je i M.Ć. pa su pitali i nju i njega ti policajci šta se dogodilo i rekli im da krenu prema stanici policije. Istakla je da je sa njom u vozilu predmetnom prilikom na mjestu suvozača bila njena drugarica Š.I.. Izmedju nje i M.Ć. po dolasku patrole policije nije bilo nikakvog kontakta niti razgovora. Dodala je i to da ona jeste predmetnom prilikom držala u ruci telefon, tačnije držala ga je u ruci i okretala broj, ali nije bila vezana, u kom trenutku je i prišao M.Ć. i pokucao na prozor. Napomenula je još i to da njoj na licu mjesta M.Ć. nije napisao nikakvu prijavu, da je donio nekakve papire u policiju nakon nekih sat i više da ih potpiše, što je ona i učinila bez gledanja šta potpisuje. Navela je da se kasnije ispostavilo kada je bila kod sudije za prekršaje da ona nije stala pješaku na pješački prelaz, što uopšte nije tačno i zbog čega je ona kažnjena oduzimanjem vozačke dozvole. Takodje je sudiji za prekršaje rekla da nije vidjela šta je potpisala, a sudija joj je rekao da je trebala pročitati, te da je lišena slobode 24 sata, iako kod sebe nije imala nikakvo oružje, iako nije ni vrijedjala ni prijetila M.Ć.</span>
</p>
<p>
<span class="span1">Odgovarajući na pitanje svog branioca okrivljena je pojasnila da je u trenutku kada joj je na prozor zakucao M.Ć., njeno vozilo bilo zaustavljeno, jer je ispred nje bio pješački prelaz, pa se zbog pješaka zaustavila, kao i da joj je još u policiji napisana prijava za napad na M.Ć., i da je ispalo da mu nije dala pristup da izvrši svoju službenu kontrolu. </span>
</p>
<p>
<span class="span1">Upoznata sa razlikama u kazivanju pred ODT-om Podgorica i na glavnom pretresu okrivljena je objasnila pred ovlašćenim tužiocem ispričala svu konverzaciju koja je tekla izmedju nje i M.Ć., i da ona ne zna zašto to nije unijeto u zapisnik. Navela je da je i pred ovlašćenim tužiocem rekla da se njoj M.Ć. nakon dolaska policije zaletio i rekao joj "Ima da da dokumenta kad joj ja kažem" i to je zato što se toga nije sjetila na glavnom pretresu, obzirom da je od predmetnog dogadjaja prošlo oko sedam mjeseci. Dodala je da zna da po njenoj prijavi predmetnog dana nije sačinjena nikakva prijava, a slomljeni ključ je pokazivala od kancelarije do kancelarije inspektorima i policajcima i niko za to ništa nije progovorio. </span>
</p>
<p>
<span class="span1">Branilac okrivljene advokat Vulić Ljiljana, iz Podgorice je u završnoj riječi predložila sudu da odbije optužbe stavljene na teret okrivljenoj i da je oslobodi od optužbe za krivično djelo koje joj je stavljeno na teret, te da su navodi optužnog predloga proizvoljni, nepotkrijepljeni dokazima. Branilac je dalje istakla da tužilaštvo nije pružilo ni jedan valjan pravni dokaz da je okrivljena izvršila krivično djelo koje joj se stavlja na teret, te da, kako policija, tako i Tužilaštvo, prenabregava činjenicu da je prilikom kritičnog dogadjaja okrivljena pozvala sa svog mobilnog telefona policiju na broj 122 kako bi istakla primjedbe na neprofesionalno postupanje službenog lica policajca M.Ć.. Dalje je navela da je kritičnog dana svjedok M.Ć. prekršio Kodeks policijske etike svojim grubim postupanjem i nepoštovanjem ličnosti okrivljene, pa umjesto da dobije pomoć, okrivljena je zadržana oko 12 sati u stanici policije, bez ikakvog valjanog pravnog osnova, potkrijepljenog u zakonu, napominjući da se radi o majci troje maloljetne djece, kao što se vidi iz KE ne radi se o osobi koja je sklona vršenju bilo koje vrste krivičnog djela. Navela je da se optužni predlog bazira isključivo na iskazu svjedoka M.Ć. koji je i podnosilac krivične prijave, a njegov iskaz ne posmatra se kroz njegovu ličnost, već kroz prizmu policijske značke, a saslušani svjedok tužilaštva Š.I. potvrdjuje da J.L. nije upotrijebila bilo kakvu silu ili prijetnju prema svjedoku M.Ć. U konačnom, branilac je predložila da se odbije optužni predlog ili da se okrivljena oslobodi od optužbe. </span>
</p>
<p>
<span class="span1">Završna riječ okrivljene je izostala, budući da je glavni pretres održan u odsustvu iste, shodno čl. 457 Zakonika o krivičnom postupku, ista je prethodno saslušana, pa njeno prisustvo shodno citiranoj zakonskoj odredbi nije nužno. </span>
</p>
<p>&nbsp;</p>
<p>
<span class="span1">Sud je u dokaznom postupku: saslušao svjedoka - oštećenog M.Ć., saslušao svjedoka Š.I., </span><span class="span1">pročitao službenu zabilješku UP Grupa policije za bezbjednost saobraćaja Ku.br. 245/2015 od 31.03.2015 godine, pročitao patrolni list UP Grupa policije za bezbjednost saobraćaja br. 469/15 sa evidencijom o kontroli učesnika u saobraćaju i vozila od 31.03.2015 godine i pročitao izvod iz registra iz kaznenih evidencija Ministarstva pravde CG za okrivljenu Ke.br. 562/2015 od 27.05.20154 godine. </span>
</p>
<p>
<span class="span1">Slijedom naprijed izvedenih dokaznih sredstava Ovaj sud je u procesu logičke argumentacije nesumnjivo utvrdio da je okrivljena J.L., ostvarila sve subjektivne i objektivne elemente upitne inkriminacije, sa kojih razloga je najprije utvrdio krivičnu odgovornost okrivljene, a potom, vrjednujući prirodu, značaj, karakter, te međusobni odnos otežavajućih i olakšavajućih okolnosti istoj izrekao krivičnu sankciju kao u dispozitivu presude.</span>
</p>
<p>
<span class="span1">Svjedok-oštećeni M.Ć. je u iskazu datom u prethodnom postupku pred ODT-om Podgorica naveo da je dana 31.03.2015 godine oko 15,00 časova, obavljao svoje redovne zadatke na poslovima bezbjednosti saobraćaja i kontrole učesnika u saobraćaju, te da se sa službenim motociklom nalazio na raskrsnici ulica Bratstva i Jedinstva i Oktobarske revolucije. U jednom trenutku je tada primijetio da je vozilo "Pasat" zelene boje karavan, koje se kretalo iz pravca Sahat Kule na raskrsnici skrenulo </span><span class="span1">desno u pravcu ulice Bratstva i Jedinstva i tim vozilom je upravljala ženska osoba, dok je na mjestu suvozača takodje bila ženska osoba. Istakao je da je tada primijetio da vozač tog vozila nema vezan sigurnosni pojas, i da za vrijeme vožnje telefonira, pa se odmah motociklom uputio za tim vozilom, da bi, nakon što se približio istom, uključio zvučnu svjetlosnu signalizaciju kako bi ga vozač primijetio i zaustavio vozilom. Istakao je da se nakon kružnog toka motociklom primakao paralelno sa označenim vozilom i upotrebom STOP palice naložio vozaču da stane. Naveo je da je tada ta gospodja otvorila prozor i on joj je kulturno rekao "Dobar dan, hoćete li biti ljubazni da se zaustavite na prvo proširenje?",  koje se nalazilo na nekoliko metara od mjesta zaustavljanja. Objasnio je da mu je tada ta gospodja rekla "Ko si ti da me ovako zaustavljaš, ajde gubi se?!", da bi nakon toga stavila vozilo u pogon i dala se u bjekstvo. Izjavio je da je tada službenim motociklom krenuo za tim vozilom, i nekako je uspio da ga zaustavi u Bulevaru Save Kovačevića, tačnije ispred TV servisa "Dječević". Napomenuo je da je tada prišao vozilu, da je vozač tog vozila izašao i počeo da ga vrijedja, da mu psuje majku, upućujući mu prijetnje "da će ga izbušiti i da će je zapamtiti", kao i da je nakon toga pozvao patrolu. Izjavio je da je ona, kada je patrola došla, nastavila da ga vrijedja, da bi se nakon toga umirila i pošla sa patrolom put Centra bezbjednosti, pojašnjavajući kako je ženska osoba koja je bila sa njom u vozilu svo vrijeme pokušavala da je smiri i da je ubijedi da normalno postupa. Dodao je da kada su došli u CB Podgorica, J.L. je pozivala novinare i govorila im kako je on čupao za kosu, za majicu, da joj je polomio ključ od vozila, što naravno nije tačno, jer on nikakav fizički kontakt sa tom osobom nije imao i postupao je u granicama svojih ovlašćenja. </span>
</p>
<p>
<span class="span1">Svjedok - oštećeni je na glavnom pretresu izjavio da je p</span><span class="span1">redmetnog dana obavljao svoje redovne zadatke na poslovima bezbjednosti saobraćaja i kontrole učesnika u saobraćaju. Upravljao je svojim službenim motociklom i kretao se ul. Bratstva i Jedinstva, te je u jednom trenutku primijetio vozilo marke "Pasat" koje skreće desno iz ul. Oktobarske Revolucije i uključuje se u ul. Bratstva i Jedinstva u njegovom pravcu i tada je primijetio da vozač koristi mobilni telefon i da ne koristi sigurnosni pojas. Svjedok - oštećeni je dalje pojasnio da se nakon toga okrenuo za vozilom i isto sustigao na kružni tok kod "Gintaša" i propisno ga zaustavio uz upotrebu zvučne i svjetlosne signalizacije pokazavši mu znak STOP. Istakao je da se tada vozač tog vozila zaustavio i on joj se obratio sledećim riječima "dobar dan, poštovanje, kako ste, jeste li umorni, zaustavljeni ste zbog korišćenja mobilnog telefona i zbog toga što ne koristite sigurnosni pojas, hoćete li biti ljubazni da vozilo pomjerite na prvo proširenje?", a okrivljena je i dalje korsitila mobilni telefon i rekla mu "Nisi me propisno zaustavio, neću da ti stanem" , nakon čega se daje u bjekstvo u pravcu raskrsnice Bul. S. Kovačevića, a tada skreće lijevo i pravi još jedan prekršaj, gdje kolona pješaka kojima je vidno za smjer kretanja bilo upaljeno zeleno svijetlo, a ispred okrivljene se zaustavilo jedno vozilo koje je propustilo pješake, a okrivljena nije zaustavila svoje vozilo, već je zaobišla to propisno zaustavljeno i prekinula kolonu pješaka i nastavlja dalje. Dalje je pojasnio da je naspram hotela "Ramada" on uspio sustići to vozilo, parkirao motocikl ispred vozila okrivljene, obzirom da je vozilo i dalje bilo u pogonu, vozač mu se primakao i dodirnuo ga branikom vozila, ali od toga on nije imao nikakvih povreda, a zašto je primakao, da li da ga prepadne, prestraši, on nije znao. Izjavio je da je nakon toga okrivljena izašla iz vozila, i obratila mu se riječima "Jebaću ti majku, ološu, istrijebiću te, ubiću te" o čemu sve detaljno ima u službenoj zabilješci, te joj je on nakon toga objasnio da će zbog omalovažavanja policajca biti privedena u CB i pozvao dežurnu službu, pa je istu povezla patrola u stanicu policije. Napomenuo je da se saputnik u vozilu okrivljene svo vrijeme ponašala korektno, nije imala nikavku komunikaciju sa njim, nije izlazila iz vozila, nije ništa dobacivala, ponašala se normalno, a on je tek iz novina saznao, a što nije </span><span class="span1">tačno, da je on navodno okrivljenu čupao za kosu, da joj je slomio ključ, da joj je pocijepao majicu dok je čupao za majicu, što nije tačno. </span>
</p>
<p>
<span class="span1">Na kraju je izjavio da se ne pridružuje krivičnom gonjenju okrivljene, niti je postavio imovinsko - pravni zahtjev, uz napomenu da samo traži da mu se ista javno izvini u slučaju ako bude oglašena krivom. </span>
</p>
<p>
<span class="span1">Odgovarajući na pitanja zastupnika optužbe, branioca okrivljene i okrivljene, svjedok - oštećeni je izjavio da on predmetnom prilikom jeste bio u redovnoj policijskoj uniformi sa natpisom POLICIJA. Izjavio je da ne zna kojom se brzinom kretala okrivljena, a kada je rekao da se dala u bjekstvo misli da se nije zaustavila i da je nastavila kretanje, tako da njemu nije brzina tu bitna, čim mu neko ne staje na njegov znak, da mu stane nakon 5 metara ili ga on stigne nakon 10 km, to njemu znači da se taj neko dao u bjekstvo. Brzina kojom se on kretao je bila uskladjena njegovoj slobodnoj procjeni da ne ugrozi svoju bezbjednost, a da je stigne.  Odgovorio je da je profesionalni vozač motora i predmetnom prilikom je krećući se paralelno bio za nekoliko, otpilike 30-ak cm ispred da može da pokaže vozaču stop palicu, što je učinio u konkretnom slučaju. </span>
</p>
<p>
<span class="span1">Nakon što je upoznat sa razlikama u kazivanju pred ODT-om Podgorica na zapisniku Kt.br. 331/15 od 05.05.2015 godine i na glavnom pretresu, svjedok - oštećeni je izjavio da razlike koje  se pojavljuju u njegovom kazivanju pred tužilaštvom u prethodnom postupku i na glavnom pretresu jesu rezultat toga što sam je smatrao da sve to ima u službenoj zabilješci, a i tužilac ga to nije pitao, a pred Sudom je detaljnije govorio. </span>
</p>
<p>
<span class="span1">Svjedok Š.I. je, u iskazu datom u prethodnom postupku pred ODT-om Podgorica i na glavnom pretresu navela da je dana 31.03.2015 godine, oko 15,00 časova, bila saputnik u vozilu njene drugarice J.L. i da su se kretali vozilom u pravcu "Gintaša". Izjavila je da je u blizini "Gintaša", na kružnom toku dok je vozilo bilo u pokretu, na Lenkinom prozoru se pojavio policajac na motoru, i rekao joj da zaustavi vozilo na prvo proširenje, sa razloga što je J.L. tokom vožnje pričala na telefon, i nije stavila sigurnosni pojas. Objasnila je da su nakon toga oni nastavili kretanje i zaustavili se ispred TV servisa "Dječević" sa razloga jer im je taj policajac koji je bio na motoru prepriječio put. Tada je zatražio od L. dokumenta, ona nije htjela da mu ih da, nakon čega je policajac zahtijevao da ugasi vozilo, pa kad J.L. to nije htjela da uradi, on joj je otvorio vrata i istrgao ključ iz brave koji se polomio. Dodala je da je taj policajac L. povukao za lijevo rame, i tražio da izadje iz vozila, pa kada mu je J.L. rekla da neće izaći i da će pozvati policiju, taj policajac joj je takodje saopštio da će i on pozvati policiju. Dodala je da je nakon toga J.L. pozvala patrolu, koja je ubrzo došla, i J.L. je po dolasku patrole razgovarala sa policajcima iz iste, dok je ona svo vrijeme bila na mjestu suvozača i nije izlazila napolje, tako da ne zna šta su oni razgovarali. Izjavila je  da su nakon tog razgovora otišli u CB Podgorica, kao i da ona ne zna da li je J.L. vozilom kretala put tog policajca sa razloga što ne može da se sjeti toga. Odgovarajući na pitanje zastupnika optužbe na glavnom pretresu, ovaj svjedok je pojasnila da se J.L. i taj policajac nijesu svadjali, da nije bilo nikakve rasprave dok je ona prisustvovala dogadjaju, kao i da nije čula da li je bilo rasprave pošto je došla policija. </span>
</p>
<p>
<span class="span1">Iz službene zabilješke UP Grupe policije za bezbjednost saobraćaja Ku.br. 245/2015 od 31.03.2015 godine, proizilazi da je ista sačinjena 31.03.2015 godine gdje je policijski službenik M.Ć. oko 15,15 časova, primijetio pmv "Pasat" registarskih oznaka PG FG..., kao i jedno žensko NN lice koje koristi mobilni telefonski uredjaj i ne koristi pojas, nakon čega je službenim motociklom sustigao navedeno vozilo kod kružnog toka "Gintaš", upozorivši to lice zvučnom i svjetlosnom signalizacijom da zaustavi vozilo  i propisno joj pokazavši znak STOP. Dalje proizilazi da je vozač nakon toga spustio staklo, a da se </span><span class="span1">policijski službenik istoj obratio riječima "Dobar dan, poštovanje, zaustavljeni ste zbog upotrebe telefona i nekorišćenja sigurnosnog pojasa, hoćete li biti ljubazni da vozilo pomjerite desno na prvo proširenje", na šta je vozač odgovorila nastavljajući da koristi mobilni telefon "Neću da ti stanem, nisi me zaustavio kako treba, gubi se odavde", nakon čega se dala u bjekstvo u pravcu Bulevara S. Kovačevića. Nadalje proizilazi da se policijski službenik uputio za tim vozilom, isto sustigao u Bul. Save Kovačevića, kao i da ga je to lice dodirivalo branikom od vozila. Nakon toga, lice iz pomenutog vozila je izašlo iz istog, i počelo da mu prijeti i omalovažava ga na javnom mjestu povišenim tonom i uzdignutim kažiprstom riječima "Jebat ću ti majku, izbušit ću te smrdo jedna, smeće jedno, porodicu ću da ti istrijebim, ološu jedan, u usta te jebem", nakon čega joj je policijski službenik odgovorio da će zbog omalovažavanja i ometanja biti privedena u CB Podgorica, kao i da je o dogadjaju upoznata i Dežurna služba, koja je policijskom službeniku na licu mjesta poslala patrolu kodne oznake M-221. </span>
</p>
<p>
<span class="span1">Iz patrolnog lista UP Grupa policije za bezbjednost saobraćaja br. 469/15 sa evidencijom o kontroli učesnika u saobraćaju i vozila od 31.03.2015 godine proizilazi da se kao posebni zadaci policijskih službenika ustanovljavaju i sankcionisanje učesnika u saobraćaju koji krše saobraćajne propise poput: prekoračenja dozvoljene brzine, nedozvoljeno preticanje, kao i alkotestiranja i legitimisanje učesnika, te sačinjavanje službene zabilješke o bezbjednosno interesantnim licima. </span>
</p>
<p>
<span class="span1">Iz izvoda iz registra iz kaznenih evidencija Ministarstva pravde CG za okrivljenu Ke.br. 562/2015 od 27.05.20154 godine, prozilazi da ista ranije nije osudjivana. </span>
</p>
<p>
<span class="span1">Okrivljena J.L. se tokom postupka branila da je po obavještenju policijskog službenika oštećenog M.Ć. da  je napravila saobraćajni prekršaj zbog  nevezivanja sigurnosnog pojasa i upotrebe mobilnog telefona prilikom vožnje, oštećeni M.Ć. u trenutku kada se zaustavila na prvo proširenje nju uhvatio za garderobu u predjelu lijevog ramena, i iščupao joj ključ iz brave, koji joj je predmetnom prilikom polomio. Takodje je bila decidna da nikakvih prijetnji s njene strane prema oštećenom M.Ć. nije bilo, kao i da po dolasku patrole policije izmedju nje i oštećenog nije bilo nikakvog kontakta niti razgovora. </span>
</p>
<p>
<span class="span1">Navodi odbrane okrivljene za Sud nijesu ni ubjedljivi, ni uvjerljivi, i isti počivaju, kako na medjusobnim kontradiktornostima sa iskazima datim u prethodnom postupku i na glavnom pretresu, tako i sa drugim materijalnim dokaznim sredstvima provedenim tokom postupka. Naime, okrivljena u prethodnom postupku pred ODT-om Podgorica pojašnjava da kritične prilike  u rukama jeste držala mobilni telefon, ali nije razgovarala, dok na glavnom pretresu, medjutim, uspijeva da objasni da je telefon držala u ruci i okretala broj, u čemu se ogleda suštinska protivurječnost izmedju navoda njene odbrane, iznijete u prethodnom postupku i na glavnom pretresu. Navode njene odbrane da odnosnom prilikom oštećenom M.Ć. nije upućivala nikakve prijetnje, demantuje najprije iskaz, upravo svjedoka - oštećenog M.Ć., koji na jasan, decidan i kontinuiran način u toku cijelog postupka objašnjava sadržaj prijetnji koje mu je okrivljena J.L. predmetnom prilikom uputila. Dakle, oštećeni M.Ć. na jasan, realan i objektivan način prema stanovištu Ovog suda, svjedoči da mu je okrivljena J.L. nakon pokušaja preduzimanja službene radnje saopštila "da će ga izbušiti, da će mu jebati majku, da je ološ, te da će ga istrijebiti". Navode odbrane okrivljenog da se odnosnom prilikom zaustavila na prvo proširenje, opovrgava iskaz oštećenog M.Ć., koji detaljno svjedoči da se okrivljena po njegovom obavještenju da je izvršila saobraćajni prekršaj dala u bjekstvo, pa je istu sustigao tek službenim motociklom u Bulevaru Save Kovačevića.  </span>
</p>
<p>
<span class="span1">U prilog ovakvom zaključivanju Suda, idu i materijalna dokazna sredstva u vidu službene zabilješke Uprave policije - Grupe policije za bezbjednost saobraćaja Ku.br. 245/2015 od 31.03.2015 godine, iz koje se nepobitno utvrdjuje, kako sadržaj navedenih prijetnji koje je okrivljena J.L. uputila oštećenom M.Ć., tako i činjenica da se prilikom obavještenja da je izvršila saobraćajni prekršaj, ista vozilom dala u bjekstvo u pravcu Bulevara Save Kovačevića. Dakle, potrebno je naglasiti da je sadržaj odredjene vrste pismena, u kvalitativnom smislu kao dokaz moguće vrednovati, u koliko počiva na neposrednom čulnom opažanju lica koje preduzima odredjenu službenu radnju, što je u konkretnom i slučaj sa citiranom službenom zabilješkom. Da oštećeni M.Ć. predmetnom prilikom nije samovoljno obavljao policijsku dužnost i vršio kontrolu učesnika u saobraćaju svjedoči i patrolni list UP Grupe policije za bezbjednost saobraćaja br. 469/15 iz kojeg se nedvosmisleno utvrdjuje djelokrug i opis poslova koji se policijskim službenicima, shodno procjeni starješina Uprave policije stavljaju u redovne zadatke. </span>
</p>
<p>
<span class="span1">U sklopu ocjene dokaza Sud je cijenio i iskaz svjedoka Š.I., koja se odnosnom prilikom nalazila kao saputnik u vozilu okrivljene J.L. i koja je u toku postupka pojašnjavala da okrivljena J.L. kritičnom prilikom nije htjela da oštećenom M.Ć. preda dokumenta, zbog čega je on otvorio vrata i istrgao ključ iz brave, koji se polomio. Takodje je pojašnjavala da se okrivljena i oštećeni M.Ć. nijesu svadjali, kao i da nije bilo nikakve rasprave izmedju njih dok je ona prisustvovala dogadjaju. Sud iskaz ovog svjedoka cijeni usmjerenim i naknadno pripremljenim s ciljem da odlučne činjenice predmetnog dogadjaja predstavi na način koji ide u prilog okrivljenoj i omogući joj što povoljniju procesnu poziciju u odnosnom postupku. Medjutim, iskaz ovog svjedoka demantuje upravo iskaz oštećenog M.Ć., koji do detalja opisuje da se ovaj svjedok nije miješala u sudob izmedju njega i okrivljene J.L., da je svo vrijeme pokušavala da smiri situaciju, pa dio njenog iskaza da za vrijeme njenog prisustva nije bilo svadje izmedju okrivljene i oštećenog, Sud smatra neubjedljivim, površnim, pa samim tim i nužno pogrešnim. </span>
</p>
<p>
<span class="span1">Pravno kvalifikujući utvrđeno činjenično stanje, Sud je uvjerenja da su se u  preduzetim  radnjama okrivljene, ostvarili svi  elementi bića krivičnog djela </span><span class="span1">sprečavanje službenog lica u vršenju službene dužnosti iz čl.375 st.3 u vezi st.1 Krivičnog zakonika Crne Gore, </span><span class="span1">u odnosu na koje je okrivljena postupala sa direktnim umišljajem kao oblikom krivice, obzirom da je bila svjesna da naprijed preduzetim radnjama onemogućava, odnosno sprečava službeno lice - oštećenog M.Ć. u vršenju svoje službene dužnosti, što je i htjela. Kvalifikatorna okolnost  krivičnog djela sprečavanje službenog lica u vršenju službane radnje iz čl. 375 st. 3 u vezi st. 1 Krivičnog zakonika Crne Gore, očitava se u činjenici što je okrivljena radnje preduzela prema službenom licu - oštećenom M.Ć. u vršenju poslova javne bezbjednosti - kontrole učesnika u saobraćaju, jer je kriminalna zona upitne inkriminacije postavljena šire, i propisivanjem predmetnog krivičnog djela štite se odredjeni službenici u vršenju svojih službenih radnji, što je u konkretnom slučaj. </span>
</p>
<p>
<span class="span1">Prilikom odlučivanja o vrsti i visini krivične sankcije Sud je cijenio sve okolnosti iz čl.42 Krivičnog zakonika Crne Gore, koje su od uticaja na istu, pa je u odsustvu otežavajućih okolnosti, kao olakšavajuće okolnosti na strani okrivljene cijenio njene porodične prilike, odnosno da se radi o majci troje djece, stav oštećenog koji se nije pridružio krivičnom gonjenju i nije postavio imovinsko - pravni zahtjev, a posebno raniju neosudjivanost okrivljene, utvrdjenu uvidom u izvod iz kazene evidencije, pa je Sud, navedene okolnosti cijenio kao naročito olakšavajuće, shodno čl. 45 st. 3 Krivičnog zakonika Crne Gore, poštujući granice ublažavanja propisane čl. 46 st. 1 tač. 5 Krivičnog zakonika Crne Gore i okrivljenoj utvrdio kaznu zatvora u trajanju od 3 (</span><span class="span1">tri</span><span class="span1">) </span><span class="span1">mjeseca, a zatim nalazeći da radi krivično - pravne zaštite nije neophodno da okrivljena utvrdjenu kaznu zatvora i efektivno izdržava, istu uslovio sa rokom provjere u trajanju od jedne godine, čime će se, po </span><span class="span1">nalaženju Ovog suda u cjelosti ostvariti svrha izricanja uslovne osude iz čl. 52 Krivičnog zakonika Crne Gore, a u okviru</span><span class="span1"> </span><span class="span1">op</span><span class="span1">š</span><span class="span1">te</span><span class="span1"> </span><span class="span1">svrhe</span><span class="span1"> </span><span class="span1">propisivanja</span><span class="span1"> </span><span class="span1">i</span><span class="span1"> </span><span class="span1">izricanja</span><span class="span1"> </span><span class="span1">krivi</span><span class="span1">č</span><span class="span1">nih</span><span class="span1"> </span><span class="span1">sankcija</span><span class="span1"> </span><span class="span1">iz</span><span class="span1"> č</span><span class="span1">l</span><span class="span1">. 4 </span><span class="span1">st</span><span class="span1">. 2 </span><span class="span1">Krivi</span><span class="span1">č</span><span class="span1">nog</span><span class="span1"> </span><span class="span1">zakonika Crne Gore</span><span class="span1">.</span>
</p>
<p>
<span class="span1">Kako stvarnih troškova nije bilo, sud je obavezao okrivljenu da na račun budžetskih sredstava Crne Gore na ime sudskog paušala, uplati iznos od 50,00 eura, shodno članu 226,227 i 229 Zakonika o krivičnom postupku, koji je odmjeren shodno trajanju i složenosti postupka kao i imovinskim prilikama okrivljene.</span>
</p>
<p>
<span class="span1">Na osnovu izloženog, a u smislu čl.374 Zakonika o krivičnom postupku, odlučeno je kao u izreci presude.</span>
</p>
<p>&nbsp;</p>
<li style="text-align:center;">
<span class="span1">OSNOVNI SUD U PODGORICI</span>
</li>
<li style="text-align:center;">
<span class="span1">Dana, 13.11.2015 godine</span>
</li>
<p>&nbsp;</p>
<li>
<span class="span1">       Zapisničar                                                                                   S U D I J A </span>
</li>
<li>
<span class="span1">Valentina Vukašinović</span><span class="span1">                                      Larisa Mijušković - Stamatović</span>
</li>
<p>&nbsp;</p>
<li>
<span class="span1">DN-a</span>
</li>
<li>
<span class="span1">Primjerak presude dostaviti:</span>
</li>
<li>
<span class="span1">- ODT-u Podgorica</span>
</li>
<li>
<span class="span1">- Okrivljenoj</span>
</li>
<li>
<span class="span1">- Braniocu okrivljene</span>
</li>
<li>
<span class="span1">     S u d i j a, </span>
</li>
<li>
<span class="span1">___________________</span>
</li>
<li>
<span class="span1">Postupljeno dana______________</span>
</li>
<li>
<span class="span1">Namještenik__________________</span>
</li>
<p>&nbsp;</p>
<p>&nbsp;</p>
<p>&nbsp;</p>
<li>
<span class="span1">    PRAVNA POUKA : </span>
</li>
<li>
<span class="span1">    Protiv ove presude može se izjaviti</span>
</li>
<li>
<span class="span1">    žalba u roku od 8 (osam) dana od</span>
</li>
<li>
<span class="span1">    dana prijema pismenog otpravka iste </span>
</li>
<li>
<span class="span1">    Višem sudu u Podgorici,a preko ovog suda.</span>
</li>
<p>&nbsp;</p>
<li>
<span class="span1">                                                   ZTO: Valentina Vukašinović</span>
</li>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
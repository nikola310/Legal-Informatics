<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:end;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{margin-right:-0.125in;text-align:center;hyphenate:auto;font-family:Arial;font-size:12pt;}
.p5{margin-right:-0.125in;text-align:justify;hyphenate:auto;font-family:Arial;font-size:12pt;}
.p6{text-indent:0.5in;margin-left:0.375in;text-align:justify;hyphenate:auto;font-family:Times New Roman;font-size:14pt;}
.p7{text-align:center;hyphenate:auto;font-family:Times New Roman;font-size:14pt;}
.p8{margin-left:2.0in;text-align:start;hyphenate:auto;font-family:Arial;font-size:12pt;}
.p9{text-align:start;hyphenate:auto;font-family:Arial;font-size:12pt;}
.p10{text-indent:0.5in;text-align:justify;hyphenate:auto;font-family:Arial;font-size:12pt;}
.p11{margin-left:0.5in;text-align:justify;hyphenate:auto;font-family:Arial;font-size:12pt;}
.p12{text-indent:0.5in;text-align:center;hyphenate:auto;font-family:Arial;font-size:12pt;}
.p13{text-align:justify;hyphenate:auto;font-family:Times New Roman;font-size:14pt;}
.p14{text-align:start;hyphenate:auto;font-family:Times New Roman;font-size:12pt;}
.s1{font-style:italic;}
.s2{font-weight:bold;font-style:italic;}
.s3{font-weight:bold;}
.s4{font-family:Times New Roman;font-size:14pt;}
</style>
<meta content="marija.cupic" name="author">
</head>
<body class="b1 b2">
<p class="p1">
<span>Posl.br. K. 278/12</span>
</p>
<p class="p2"></p>
<p class="p2">
<!--Image link to '0.jpg' can be here-->
</p>
<p class="p2"></p>
<p class="p2">
<span>U  I M E  C R N E  G O R E </span>
</p>
<p class="p2"></p>
<p class="p3"></p>
<p class="p3">
<span>OSNOVNI SUD U CETINJU, kao prvostepeni krivični, po sudiji Mariji Ćupić, kao sudiji pojedincu uz učešće sudskog namještenika Martinović Aleksandre, kao zapisničara u krivičnom predmetu okrivljenog V. G. iz Cetinja, zbog krivičnog djela izazivanje opšte opasnosti iz člana 327. stav 4. u vezi stava 1. Krivičnog zakonika, po optužnom predlogu Osnovnog državnog tužilaštva u Cetinju Kt.br. 175/12 od 04.12.2012. godine, nakon održanog glavnog i javnog pretresa dana 13.03.2013. godine, u prisustvu savjetnika ODT-a Đ. M. i oštećene J. Lj., a u odsustvu uredno pozvanog okrivljenog V. D. iz Cetinja, donio je dana 15.03.2013.godine i javno objavio</span>
</p>
<p class="p3"></p>
<p class="p2"></p>
<p class="p2">
<span>P R E S U D U </span>
</p>
<p class="p2"></p>
<p class="p2"></p>
<p class="p3">
<span>Okrivljeni V. G. od oca R. i majke Đ., rođene P., rođen ...... godine u Cetinju, gdje i prebiva, ul. »V.B.« bb, državljanin Crne Gore, nezaposlen, neoženjen, pismen, sa završenom Osnovnom školom, lošeg imovnog stanja, osuđivan i to: presudom Osnovnog suda u Cetinju, K. br. 143/11 od 08.12.2011. godine, zbog krivičnog djela iz člana 327 stav 4. Krivičnog zakonika, na kaznu zatvora u trajanju od 30 dana, uslovno na jednu godinu, presudom Osnovnog suda u Cetinju, K. Br. 232/11 od 22.03.2012. godine, zbog krivičnog djela  iz člana 220. stav 1. Krivičnog zakonika, na kaznu zatvora u trajanju od tri mjeseca, uslovno na jednu godinu</span>
</p>
<p class="p3"></p>
<p class="p4">
<span>K r i v   je:</span>
</p>
<p class="p4"></p>
<p class="p5">
<span>	Zato  što je:</span>
</p>
<p class="p5"></p>
<p class="p3"></p>
<p class="p3">
<span>Dana 29. septemba 2012. godine, oko 15,30 časova, u ulici »IV Proleterske brigade«, u neposrednoj blizini raskrsnice sa ulicom »Sava Burića« u Cetinju, protivno Odluci o uslovima i načinu držanja pasa na teritorije opštine Cetinje (Sl. List RCG – opštinski propisi br. 3/1992), po kojem je bio dužan da pse drži u ograđenom prostoru iz kojeg ne mogu da izađu, ili da ih veže lancem, tako da ne mogu ugroziti prolaznike ili susjede, iako je bio svjestan da puštanje opasnog psa rase »Pit bull terier« u dvorišnom prostoru sa otvorenom kapijom, kao opšteopasnom radnjom može izazvati opasnost za život i tijelo ljudi, olako držeći  da do toga neće doći, ili da će to pak spriječiti, na naznačenom mjestu, bez nadzora pustio svog psa navedene rase, kojom prilikom je pas izašao kroz otvorenu kapiju dvorišta na ulicu i napao oštećenu J. Lj. iz Cetinja, koja se kritične prilike kretala ulicom »IV proleterske brigade«, na način što je ugrizao za ruku, usled čega je oštećena zadobila laku tjelesnu povredu u vidu rane od ujeda psa na desnoj podlaktici </span>
</p>
<p class="p3"></p>
<p class="p3">
<span>-čime je izvršio krivično djelo izazivanje opšte opasnosti iz člana 327. stav 4. u vezi stava 1. Krivičnog zakonika,</span>
</p>
<p class="p3"></p>
<p class="p6"></p>
<p class="p7">
<span>	</span>
</p>
<p class="p3">
<span>- </span><span class="s1">pa ga Sud shodno čl. 4, 5, 13, 15, 32, 33, 36, 42, KZ -a i čl. 226 – 229,239 i čl. 374 ZKP-a </span>
</p>
<p class="p3"></p>
<p class="p8">
<span class="s2">          O  S  U  Đ  U  J  E</span>
</p>
<p class="p9"></p>
<p class="p10">
<span>Na</span><span class="s3"> </span><span>kaznu zatvora u trajanju od 30 dana</span><span class="s2"> </span><span>koju ima izdržati po pravosnažnosti presude.</span>
</p>
<p class="p10"></p>
<p class="p3">
<span>	Obavezuje  se okrivljeni da na ime troškova krivičnog postupka uplati iznos od 38,50 eura, te  na ime paušala iznos od  30,00 eura u korist budžeta Crne Gore  u roku od 15 dana po pravosnažnosti presude pod  prijetnjom prinudnog izvršenja.</span>
</p>
<p class="p3"></p>
<p class="p10">
<span>Oštećena J. Lj. se radi ostvarivanja svog imovinskopravnog zahtjeva upućuje na redovnu parnicu.</span>
</p>
<p class="p11"></p>
<p class="p2">
<span>O b r a z l o ž e nj e</span>
</p>
<p class="p12"></p>
<p class="p12"></p>
<p class="p3">
<span>Osnovno državno tužilaštvo u Cetinju podnijetim opt. predlogom  Kt.br. 175/12 od 04.12.2012. godine, okrivljenom V. G., stavilo na teret krivično djelo izazivanje opšte opasnosti iz člana 327. stav 4. u vezi stava 1. Krivičnog zakonika. U završnoj riječi na glavnom pretresu zastupnik optužbe ostao je pri podnijetom optužnom predlogu i predložio sudu da okrivljenog V. G., oglasi krivim za predmetno krivično djelo i osudi po zakonu u granicama  minimuma i maksimuma za predmetno krivično djelo.</span>
</p>
<p class="p3"></p>
<p class="p3"></p>
<p class="p3">
<span>Sud je shodno čl. 457. ZKP-a , glavni pretres održao u odsustvu uredno pozvanog okrivljenog, obzirom da njegovo prisustvo nije nužno, jer je ranije bio saslušan kod tužioca na zapisniku Kt.br. 175/12 od 13.11.2012. godine,gdje je u svojoj odbrani istakao da je stalno nastanjen u Cetinju i da živi u porodičnoj kući zajedno sa roditeljima u ulici V.B., nije zaposlen I iz hobija se bavi dresurom pasa i da trenutno ima jednu ženku pit bull terijera starosti oko dvije ipo godine. Jedno mladunče koje je ova ženka  oštenila poklonio je drugu M. koji živi u Podgorici, međutim  on mu je sredinom septembra mjeseca ove godine vratio psa, jer nije imao mogućnosti da ga izdržava. Od toga dana pas se stalno nalazio kod njega  zajedno sa ženkom koja ga je oštenila i oba psa je držao u kući jer nije imao boks namijenjen za njih. Pojasnio je da je dana 29.09.2012. godine u popodnevnim časovima se sa svojim psima igrao u dvorišnom prostoru ispred kuće, koja kuća se nalazi u dvorištu Zavoda za zaštitu spomenika CG, u jednom trenutku je na kratko ušao u kuću da bih uzeo mobilni telefon, za koje vrijeme su oba psa ostala u dvorištu ,dok sa sigurnošću tvrdi da kada je ušao u kuću dvorišna kapija  je bila zatvorena. Kada se vratio, psi su i dalje bili u dvorištu , dvorišna kapija je bila malo otvorena ,a na psima nije ništa primijetio neobično u ponašanju. Pojasnio je da kuća u kojoj stanuje nema zasebnu ogradu, već je dvorište ograđeno jednom ogradom u sklopu Zavoda za zaštitu spomenika CG. Kada je izašao iz kuće nije primijetio neko lice u blizini njegove kuće, a nakon otprilike sat vremena kod njega je došla oštećena J. Lj. koju poznaje iz viđenja, koja mu je kazala tom prilikom da je ujeo njegov pas, te mu je tražila knjižicu  kao uvjerenje da li je njegov pas redovno vakcionisan i on  joj je tom prilikom pokazao knjižicu. Istakao je da mu je žao zbog svega što se desilo i da se radi o psima koje je lično dresirao i koji prethodno nikada nijesu pokazivali znake agresivnosti i dam u nije poznato ko je otvorio dvorišnu kapiju u vrijeme dok je bio u kući . Ovo se dvorište koristi kao prolaz prema Zavodu za zaštitu spomenika, pa samim tim tuda prolazi mnogo lica. Dodao je da je za ove pse narednog dana nabavio boks, gdje ih i sad drži, a zbog toga su mu pravili problem u Zavodu za zaštitu spomenika, govoreći mu da će boks morati da ukloni, jer je ta zgrada namijenjena za Austrijsku ambasadu.Tom  prilikom nije čuo da ga neko doziva , niti lavež psa.    </span>
</p>
<p class="p13"></p>
<p class="p3">
<span>Radi razrješenja ove krivičnopravne stvari, Sud je u dokaznom postupku na glavnom pretresu proveo sledeće dokaze: pročitao iskaz oštećene J. Lj., pročitao nalaz i mišljenje sudskog vještaka medicinske struke dr S. R. dat na zapisniku kod ODT-a u Cetinju dana 23.11.2012. godine sa pratećom med. dokumentacijom u spisima predmeta o vrsti i težini tjelesnih povreda za oštećenu J. Lj., izvršio uvid u fotodokumentaciju UP Ispostave Cetinje broj 145/12 od 01.10.2012. godine, izvršio uvid u zdravstvenu evidentnu knjižicu za pse i mačke, pročitao izvod iz kaznene evidencije Uprave policije Ispostave Cetinje za okrivljenog.</span>
</p>
<p class="p3"></p>
<p class="p3">
<span>Iz iskaza oštećene J. Lj. proizilazi da je dana 29.09.2012. godine, oko 15,30 časova kretala ulicom „IV proleterske“ pored zgrade Zavoda za zaštitu spomenika CG u Cetinju. Dok je prolazila pored zgrade, čula je da neki pas trči i kada je pogledala vidjela je da pit bull terijer trči u njenom pravcu. Navodi da je pas skakao uz nju, režeći je u jednom trenutku joj rastrgnuo džemper, a zatim je skočio  u pravcu glave kada je refleksno podigla ruku i kada je ugrizao za podlakticu desne ruke. Pojasnila je da je u tom trenutku držala tašnu u ruci i da napravila pokret kao da će da baci tašnu u pravcu ulaza u dvorište, čija je ograda bila otvorena, pa je pas potrčao u tom pravcu i ona je tom prilikom zatvorila ogradu i dozivala gazdu, vičući ima li koga ,ali tom prilikom nikoga nije bilo niti na ulici niti u dvorištu kuće i Zavoda i sve je to trajalo oko 10 minuta. Pas se ponovo vratio na ogradu i da se plašila da će ponovo izaći  van ograde. Nastavila je put do samoposluge „ MARTEX“ a zatim je pošla u Hitnu službu, gdje joj je ljekar konstatovao tjelesne povrede. Na kraju je istakla da je tog dana bila pod stresom i da svakodnevno uzima odgovarajuću terapiju. Pojasnila je da istim putem svakodnevno prolazi i to više puta i u dvoruštu ove kuće je postojala neka mreža u kojoj su bili psi, a sada je ta mreža samo izdignuta, a kapija je od tog dana uvijek zatvorena. Istakla je da se ne pridružuje krivičnom gonjenju  ali da postavlja imovinsko pravni zahtjev.</span>
</p>
<p class="p3"></p>
<p class="p3">
<span>Iz nalaza i mišljenja sudskog vještaka medicinske struke dr S. R. dat na zapisniku kod ODT-a u Cetinju dana 23.11.2012. godine sa pratećom med. dokumentacijom u spisima predmeta o vrsti i težini tjelesnih povreda za oštećenu J. Lj. proizilazi da je rana nanijeta prilikom ujeda psa i da je oštećena kritičnom prilikom zadobila laku tjelesnu povredu.</span>
</p>
<p class="p3"></p>
<p class="p3">
<span>U fotodokumentaciji UP Ispostave Cetinje broj 145/12 od 01.10.2012. godine dat je prikaz ograda kroz koju je pas  kritične prilike izašao i oštećenoj nanio laku tjelesnu povredu, u dvorištu kuće V. G. vide se kavezi-boksevi za pse i u njima dva psa. </span>
</p>
<p class="p3"></p>
<p class="p3">
<span>Iz uvida u zdravstvenu evidenciju za pse i mačke se vidi da je G.,D. V. vlasnik psa rase Pit bull terier ,muškog pola,godine rođenja 11.01.2011.godine,koji je uredno vakcinisan 11.05.2012.godine ,dok vakcinacija važi do 01.06.2012.godine.</span>
</p>
<p class="p3"></p>
<p class="p3">
<span>Iz izvoda iz KE UP Ispostave Cetinje za okrivljenog V. G. proizilazi da je osuđivan i to presudom Osnovnog suda u Cetinju, K. br. 143/11 od 08.12.2011. godine, zbog krivičnog djela iz člana 327. stav 4. Krivičnog zakonika, na kaznu zatvora u trajanju od 30 dana, uslovno na jednu godinu, presudom Osnovnog suda u Cetinju, K. br. 232/03 od 22.03.2012. godine, zbog krivičnog djela iz člana 220. stav 1. Krivičnog zakonika, na kaznu zatvora u trajanju od tri mjeseca, uslovno na jednu godinu.</span>
</p>
<p class="p13"></p>
<p class="p3">
<span>Analizirajući rezultate provedenog dokaznog postupka,te na osnovu savjesne i brižljive ocjene svih provedenih dokaza pojedinačno i u svojoj ukupnosti u sklopu sa odbranom okrivljenog sud je utvrdio da su rezultati dokaznog postupka podkrijepili navode optužnog predloga da je okr.V. G. počinio krivično djelo, izazivanje opšte opasnosti iz člana 327. stav 4. u vezi stava 1. Krivičnog zakonika, činjenično i pravno opisano u dispozitivu ove presude,a ovo iz sledećih razloga.</span>
</p>
<p class="p13"></p>
<p class="p3">
<span>Utvrđujući činjenice radi pravilnog određenja materijalnopravnog odnosa u datoj krivično pravnoj stvari sud je nesumljivo utvrdio da je okrivljeni</span><span class="s4"> </span><span>dana 29. septemba 2012. godine, oko 15,30 časova, u ulici »IV Proleterske brigade«, u neposrednoj blizini raskrsnice sa ulicom »Sava Burića« u Cetinju, protivno Odluci o uslovima i načinu držanja pasa na teritorije opštine Cetinje (Sl. List RCG – opštinski propisi br. 3/1992), po kojem je bio dužan da pse drži u ograđenom prostoru iz kojeg ne mogu da izađu, ili da ih veže lancem, tako da ne mogu ugroziti prolaznike ili susjede, iako je bio svjestan da puštanje opasnog psa rase »Pit bull terier« u dvorišnom prostoru sa otvorenom kapijom, kao opšteopasnom radnjom može izazvati opasnost za život i tijelo ljudi, olako držeći  da do toga neće doći, ili da će to pak spriječiti, na naznačenom mjestu, bez nadzora pustio svog psa navedene rase, kojom prilikom je pas izašao kroz otvorenu kapiju dvorišta na ulicu i napao oštećenu J. Lj. iz Cetinja, koja se kritične prilike kretala ulicom »IV proleterske brigade«, na način što je ugrizao za ruku, usled čega je oštećena zadobila laku tjelesnu povredu u vidu rane od ujeda psa na desnoj podlaktici .</span>
</p>
<p class="p13"></p>
<p class="p3">
<span>U radnjama okrivljenog koje se sastoje u nepridržavanju Odluke o uslovima i načinu držanja pasa na teritorije opštine Cetinje (Sl. List RCG – opštinski propisi br. 3/1992), bez nadzora pustio opasnog psa rase »Pit bull terier« i takvom radnjom izazvao opasnost za život i tijelo ljudi, olako držeći da do toga neće doći, ili da će to pak spriječiti, te nastupjelim posledicama koje su u konkretnom slučaju manifestovane zadobijenom lakom tjelesnom povredom kod oštećene stiču se sva subjektivna i objektivna obilježja bića konkretnog krivičnog djela, pri čemu je sud određujući subjektivan odnos okrivljenog prema djelu utvrdio nehat, jer je okrivljeni bio svjesan da puštanje opasnog psa rase »Pit bull terier« može izazvati opasnost za život i tijelo ljudi, ali je olako držao da do toga neće doći, ili da će to pak spriječiti.</span>
</p>
<p class="p13"></p>
<p class="p3">
<span>Sud je pri ocjeni pravno relevantih dokaza u predmetnoj krivično-pravnoj stvari, punu vjeru poklonio iskazu oštećene nalazeći da je iskaz uvjerljiv, logički skladan i isitinit, pa ga je kao takav, cijenio kao dokaz od presudne važnosti za razjašnjenje predmetne krivično pravne stvari u sklopu sa nalazom i mišljenjem  vještaka medicinske struke kao i navodima okrivljenog u kojim ne poriče da je pas bio pušten i da se nalazio u dvorištu u navedenom vremenu i mjestu, a  koji je iskaze sud prihvatio obzirom da su isti u bitnom saglasani, tačani, jasni i objektivani i kao takvi stvaraju jasnu predstavu kod suda o svim pravno relevantnim činjenicama predmetnog događaja.</span>
</p>
<p class="p3"></p>
<p class="p3">
<span>Medjutim,odbranu okrivljenog u dijelu u kojem je naveo da je u jednom trenutku na kratko ušao u kuću da bi uzeo mobilni telefon, za koje vrijeme su oba psa ostala u dvorištu ,te  da kada je ušao u kuću da je  dvorišna kapija  bila zatvorena,a da kada se vratio, psi su i dalje bili u dvorištu ,dok je dvorišna kapija bila malo otvorena, a na psima nije ništa primijetio neobično u ponašanju,sud nije prihvatio jer je ovakva njegova odbrana u suprotnosti sa iskazom oštećene koja je na decidan i jasan način opisala i pojasnila kako se odvijao konkretni dogadjaj,a koji iskaz je sud prihvatio.</span>
</p>
<p class="p3"></p>
<p class="p3">
<span>Sa svih iznijetih razloga stajalište odbrane je po mišljenju ovog suda neutemeljeno i neprihvatljivo</span><span class="s4">.</span>
</p>
<p class="p13"></p>
<p class="p3">
<span>Prilikom utvrdjivanja vrste i visine kazne koju će izreći okrivljenom V. G. cijenjene su okolnosti iz čl. 42. KZ -a, pa je Sud od olakšavajućih okolnosti na strani okrivljenog našao,da se radi o mladoj osobi, da se oštećena nije pridružila krivičnom gonjenju, kao i same okolnosti pod kojima je izvršeno predmetno krivično djelo, dok je od otežavajućih okolnosti van bitnih obilježja krivičnog djela u pitanju  našao raniju osuđivanost. </span>
</p>
<p class="p3"></p>
<p class="p10">
<span>Sud je obzirom na ove okolnosti  izrekao kaznu zatvora okr. V. G.u   u trajanju od 30 dana , nalazeći da ta kazna realno odražava stepen društvene opasnosti djela, odnosno   uz uvjerenje suda da će se i sa ovako utvrdjenom kaznom  i pored ranijih osuda okrivljenog, u konkretnom slučaju postići svrha kažnjavanja predvidjena čl. 32. Krivičnog zakonika,odnosno da će se u svemu ostvariti opšta svrha izricanja i propisivanja krivičnih sankcija iz čl.4.st. 2. Krivičnog zakonika.</span>
</p>
<p class="p10"></p>
<p class="p10">
<span>Okrivljeni je obavezan  shodno čl.226-229 ZKP-a da na ime troškova krivičnog postupka u korist  budžeta Crne Gore u roku od 15 dana po pravosnažnosti presude, uplati na ime nagrade i naknade troškova sudskom vještaku medicinske struke iznos od 38,50 eura, te na ime paušala iznos od 30,00 eura, a koji iznos je sud odmjerio imajući u vidu konkretan slučaj, trajanje postupka i imovne prilike okrivljenog.</span>
</p>
<p class="p10"></p>
<p class="p10">
<span>Shodno čl.239.ZKP-a oštećena J. Lj. je radi ostvarenja svog imovinskopravnog zahtjeva upućena na redovnu parnicu.</span>
</p>
<p class="p3"></p>
<p class="p3">
<span>Na temelju izloženog shodno čl. 374. ZKP-a valjalo je odlučiti kao u izreci. </span>
</p>
<p class="p10"></p>
<p class="p12">
<span>OSNOVNI SUD U CETINJU</span>
</p>
<p class="p12">
<span>Dana, 15.03.2013. godine</span>
</p>
<p class="p3"></p>
<p class="p3">
<span>Zapisničar, 					                                             S u d i j a,</span>
</p>
<p class="p3">
<span class="s1">Martinović Aleksandra 			                                          Marija Ćupić </span>
</p>
<p class="p3"></p>
<p class="p3">
<span>PRAVNA POUKA:</span>
</p>
<p class="p3">
<span>Protiv ove presude može se izjaviti žalba u </span>
</p>
<p class="p3">
<span>roku od 8 dana  od dana prijema Višem sudu </span>
</p>
<p class="p3">
<span>u Podgorici, a preko ovog Suda.</span>
</p>
<p class="p3"></p>
<p class="p3">
<span>.</span>
</p>
<p class="p9"></p>
<p class="p14"></p>


</body>
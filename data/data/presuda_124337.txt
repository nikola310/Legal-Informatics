<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span></span>
</p>
<p>&nbsp;</p>
<p>
<span class="span1">OSNOVNI SUD U ROŽAJAMA</span>
</p>
<p>
<span class="span1">K.br. 42/15</span>
</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">Sudija Osnovnog suda u Rožajama Milosav Zekić, uz učešće zapisničara Aide Luboder , rješavajući po optužnom predlogu Osnovnog državnog tužilaštva iz Rožaja Kt.br.41/15 od  25.03.2015. godine podnijet  protiv okrivljenog S</span><span class="span1">.</span><span class="span1"> H</span><span class="span1">.</span><span class="span1">  iz Rožaje, zbog krivičnog djela krađa iz čl. 239. st. 1. Krivičnog zakonika Crne Gore, nakon održanog glavnog i javnog pretresa u prisustvu Osnovnog državnog tužioca Hajrana Kalača, okrivljenog i njegovog  branioca adv.  A</span><span class="span1">.</span><span class="span1"> Š</span><span class="span1">.</span><span class="span1">, a u odsustvu uredno pozvanog Zaštitnika Imovinsko-pravnih interesa Crne Gore, dana   15.05.2015 godine  donio je i javno objavio</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1">Okrivljeni S</span><span class="span1">.</span><span class="span1">H</span><span class="span1">.</span><span class="span1">, JMB </span><span class="span1">.</span><span class="span1">, od oca Š</span><span class="span1">.</span><span class="span1"> i  majke M</span><span class="span1">.</span><span class="span1">, rođene B</span><span class="span1">.</span><span class="span1">, rođen </span><span class="span1">.</span><span class="span1">. godine u Rožajama, gdje i živi  u selo Honsiće, državljanin Crne Gorem razumije crnogorski jezik koji je i njegov jezik, nezaposlen, neoženjen, pismen, završio SSS, siromašnog imovnog stanja, osudjivan presudom Osnovnog suda u Rožajama K.br. 87/12 od 23.07.2012.g. zbog krivičnog djela iz čl.  239. st. 1. KZ kojom mu je izrečena uslovna osuda,  45 dana za jednu godinu.  </span>
</p>
<p>&nbsp;</p>
<p>
<span class="span1"></span><span class="span1"> </span>
</p>
<p>
<span class="span1"></span><span class="span1"></span><span class="span1"></span><span class="span1"></span><span class="span1">K R I V   J E</span>
</p>
<p>&nbsp;</p>
<p>
<span class="span1">Što je:</span>
</p>
<p>
<span class="span1">dana 28.02.2015.g. oko 21,40 časova iz preduzeća AD "Gornji Ibar" u Rožajama, sposoban da shvati značaj svog djela i upravlja svojim postupcima, svjestan svog djela i htio njegovo izvršenje i znao je da je njegovo djelo zabranjeno, oduzeo tuđu pokretnu stvar vlasništvo Države CG i to elektromotor snage 30 km, tip 4AZ200La-2 B3  1990.godine proizvodnje, broj obrtaja 29,35 o/min, plave boje u namjeri da njenim prisvajanjem sebi pribavi protivpravnu imovinsku korist u iznosu od 105,00 eura na način što je elektromotor demontirao sa pogona  za ventilaciju i izbacivanje trinje pogona Lamelirnice i iz istog oduzeo navedenu stvar. </span>
</p>
<p>&nbsp;</p>
<p>
<span class="span1">- čime je izvršio krivično djelo sitna krađa, utaja i prevara iz čl. 246. st. 1. u vezi st. 2. Krivičnog zakonika Crne Gore.</span>
</p>
<p>&nbsp;</p>
<p>
<span class="span1">pa mu sud primjenom pomenutog zakonskog propisa i čl. 4, 13, 14,15, 32, 36, 42, 52, 53, 54 Krivičnog zakonika Crne Gore  i 374. Zakonika o krivičnom postupku,   izriče </span>
</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">Kojom mu utvrđuje kaznu zatvora u trajanju  30 (trideset) dana i istovremeno odredjuje da se kazna neće izvršiti ukoliko osuđeni  u roku od jedne godine ne izvrši novo krivično djelo. </span>
</p>
<p>&nbsp;</p>
<p>
<span class="span1">Da plati na ime troškova krivičnog postupka  iznos od 236,50 eura, i na ime paušala iznos od 30,00 eura,  u korist budžeta Crne Gore,  u roku od 15 dana po pravosnažnosti ove presude. </span>
</p>
<p>&nbsp;</p>
<p>
<span class="span1">Oštećena  Država Crna Gora se radi ostvarivanja imovinsko-pravnog zahtjeva upućuje na građansku parnicu. </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>
<span class="span1">           Osnovno državno tužilaštvo iz Rožaja, podnijelo je ovome sudu optužni predlog Kt.br. 41/15 od  25.03.2015. godine  protiv okrivljenog S</span><span class="span1">.</span><span class="span1"> H</span><span class="span1">.</span><span class="span1">  iz Rožaje, zbog krivičnog djela krađa iz čl. 239. st. 1. Krivičnog zakonika Crne Gore (KZCG).</span>
</p>
<p>&nbsp;</p>
<p>
<span class="span1">Na glavnom pretresu  ODT Hajran Kalač je </span><span class="span1"> izmijenio činjenični opis i pravnu kvalifikaciju djela, kao u dispozitivu ove presude, te je predložio da sud okrivljenog oglasi krivim zbog krivičnog djela</span><span class="span1"> </span><span class="span1">sitna krađa, utaja i prevara iz čl. 246. st. 1. u vezi st. 2. KZ CG i osudi ga na novčanu kaznu u iznosu od 400,00 eura. </span>
</p>
<p>&nbsp;</p>
<p>
<span class="span1">Na  glavnom pretresu nije pristupio uredno pozvani Zaštitnik imovinsko-pravnih interesa Crne Gore pa je sud pretres održao u njegovom odsustvu .</span>
</p>
<p>&nbsp;</p>
<p>
<span class="span1">Branilac okrivljenog adv. A</span><span class="span1">.</span><span class="span1"> Š</span><span class="span1">.</span><span class="span1"> je u završnoj riječi predložio da sud njegovog branjenika oslobodi od optužbe jer nije dokazano da je izvršio krivično djelo koje mu je stavljeno na teret. </span>
</p>
<p>&nbsp;</p>
<p>
<span class="span1">Okrivljeni je u svojoj odbrani istakao, da je njegov otac posedovao elektromotor koji je pokretao brentu u selu Honsiće, Opština Rožaje. U toku 2011.godine došlo je do kvara na ovom elektromotoru, pa su isti uklonili sa brente i držali ga u podrum stare kuće, a na brenti su postavili drugi elektromotor. Da je dana 01.03.2015.g. odlučio da ovaj elektromotor proda u otpad u naselje Talum, Opština Berane, pa ga je utovario u putničko vozilo marke Mercedes i pošao prema Beranama. Prilikom prevoza u mjestu zv. R</span><span class="span1">.</span><span class="span1">, zaustavila ga je patrola policije i u gepeku pronašla ovaj elektromotor i isti mu je oduzela. Istakao je da nije oduzeo ovaj elektromotor iz preduzeća AD "Gornji Ibar" u Rožajama, dana 28.02.2015.g., te je neosnovano optužen. Predložio je da ga sud oslobodi od optužbe jer nije izvršio djelo za koje je optužen. </span>
</p>
<p>&nbsp;</p>
<p>
<span class="span1">Po ovoj krivičnopravnoj stvari sud je izveo dokaze, saslušao svedoka Z</span><span class="span1">.</span><span class="span1">Đ</span><span class="span1">.</span><span class="span1">, vještaka mašinske  struke S</span><span class="span1">.</span><span class="span1"> M</span><span class="span1">.</span><span class="span1"> i  pročitao pisani nalaz i mišljenje ovog vještaka od od 23.03.2015.g., saslušao  vještaka elektro struke R</span><span class="span1">.</span><span class="span1">C</span><span class="span1">.</span><span class="span1"> i pročitao pisani nalaz i mišljenje ovog vještaka od 15.05.2015.g., </span><span class="span1"> </span><span class="span1">pročitao  potvrdu o privremeno oduzetim predmetima Uprave policije - OB Rožaje, br. Sl. od 01.03.2015.g. ,zapisnik o uviđaju Uprave policije - OB Rožaje,  br. 82/02-SL od 28.02.2015.g., izvršio uvid u fotodokumentaciju Uprave policije OB Rožaje SL/15 od 02.03.2015.g. i uvid u izvod iz kaznene evidencije na ime okrivljenog, dok   je  odbio predlog branioca okrivljenog </span><span class="span1">za saslušanjem svjedoka M</span><span class="span1">.</span><span class="span1"> i S</span><span class="span1">.</span><span class="span1"> H</span><span class="span1">.</span><span class="span1"> i  pribavljanja otpremnice od "Gornjeg Ibra" o nabavci navedenog motora, te nije saslušao svjedoka  E</span><span class="span1">.</span><span class="span1"> R</span><span class="span1">.</span><span class="span1">, jer je našao da je činjenično stanje u dovoljnoj mjeri utvrđeno za presuđenje već izvedenim dokazima, te bi se odlaganjem pretresa radi izvođenja ovih dokaza samo nepotrebno odugovlačio postupak a činjenično stanje bi ostalo neizmijenjeno.</span>
</p>
<p>&nbsp;</p>
<p>
<span class="span1">         Cijeneći iskaz okrivljenog i  sve izvedene dokaze,kako pojedinačno,tako i u medjusobnoj vezi,u smuslu čl.370. st.3. Zakonika o krivičnom postupku (ZKP), sud je nesumnjivo utvrdio da je okrivljeni izvršio krivično djelo koje mu je izmijenjenom optužbom stavljeno na teret i da je zato kriv i krivičnopravno odgovoran.</span>
</p>
<p>&nbsp;</p>
<p>
<span class="span1">Naime, svedok Z</span><span class="span1">.</span><span class="span1"> Đ</span><span class="span1">.</span><span class="span1">je izjavio, da radi kao stražar u preduzeću "Gornji Ibar". Dana 28.02.2015.g. oko 21,40 časova u krugu Lamelirnice primjetio je vozilo Golf II crvene boje, bez reg. tablica koje je napuštalo krug, pa je posumnjao da je nešto ukradeno iz kruga fabrike. Kada je prišao vidio je tragove guma vozila u snijegu pored mjesta gdje su se nalazili  elektromotori i da je jedan  oduzet i utovaren  u  vozilo, a na  postolju na kojem je bio pričvršćen vidio je da su bili sveže odvijani šarafi. Telefonom je obavijestio policiju koja je izašla na lice mjesta i izvršila uviđaj. Kasnije je saznao da je ovaj elektromotor pronađen kod okrivljenog i oduzet, pa je lično izvršio uvid u isti ispred zgrade OB Rožaje i utvrdio da je upravo  taj elektromotor oduzet iz "Gornjeg Ibra" kritičnog dana. Iskaz ovog svjedoka sud je prihvatio kao jasan, objektivan, uvjerljiv i potkrijepljen ostalim izvedenim dokazima.</span>
</p>
<p>&nbsp;</p>
<p>
<span class="span1">Iz nalaza i mišljenja  vještaka elektro struke R</span><span class="span1">.</span><span class="span1"> C</span><span class="span1">.</span><span class="span1"> vidi se da je izvršio uvid u elektromotor br. 4AZ200La2B3 i  izvršio mjerenje otpora izolacije među namotajima motora kao i otpora izolacije prema konstrukciji motora  i utvrdio da otpor izolacije nezadovoljava što je uzrok dug vremenski period van pogona kada je nastupila korozija zbog kondezacije na unutrašnjim željeznim djelovima kao i slabljenje električne izolacije, tako da je motor tehnički neispravan i morao bi se reparirati u dijelu namotaja. Ukupna vrijednost ovog neispravnog elektromotora iznosi   105,00 eura, a to se odnosi na vrijednost 30 kg namotaja bakra čija vrijednost po 1 kg na otpadu iznosi 3,00 eura što ukupno za 30 kg iznosi 90,00 eura i 15,00 eura je vrijednost  željeza za otpad.   Nalaz i mišljenje ovog vještaka, sud je ocijenio kao jasan, objektivan i potkrijepljen nalazom i mišljenjem vještaka mašinske struke Sameta Murića  i ostalim izvedenim dokazima. </span>
</p>
<p>&nbsp;</p>
<p>
<span class="span1">Iz nalaza i mišljenja vještaka mašinske  struke S</span><span class="span1">.</span><span class="span1"> M</span><span class="span1">.</span><span class="span1"> vidi se, da vrijednost polovnog ispravnog elektromotora br. 4AZ200La2B3 koji je oduzet od okrivljenog, godina proizvodnje 1990, broj obrtaja 2935 0/min, plave boje,  snage motora 30 kw  iznosi 450,00 eura. Pošto je vještak elektrostruke našao da je ovaj elektromotor neispravan to se vrijednost istog utvrđuje tako što se utvrđuje vrijednost bakra i otpadnog željeza. U ovaj elektromotor je ugrađeno oko 30 kg bakra, čija vrijednost na otpadu iznosi 3,00 eura po 1 kg, tako da je ukupna vrijednost bakra 90,00 eura, a vrijednost preostalih željeznih djelova iznosi 15,00 eura, tako da je ukupna vrijednost navedenog elektromotora u neispravnom stanju 105,00 eura. Nalaz i mišljenje ovog vještaka, sud je ocijenio kao jasan, objektivan i potkrijepljen nalazom i mišljenjem  vještaka elektrostruke R</span><span class="span1">.</span><span class="span1">C</span><span class="span1">.</span><span class="span1">  i ostalim izvedenim dokazima, tako da nema sumnje u drugačije činjenično stanje.  </span>
</p>
<p>&nbsp;</p>
<p>
<span class="span1">Iz potvrde o privremeno oduzetim predmetima Uprave policije - OB Rožaje, br. Sl. od 01.03.2015.g. vidi se, da je od okrivljenog oduzet elektromotor R</span><span class="span1">.</span><span class="span1"> K</span><span class="span1">.</span><span class="span1">, </span><span class="span1">4AZ200La2B3. Ovaj dokaz sud je ocijenio kao jasan, određen i ničim nedoveden u sumnju. </span>
</p>
<p>&nbsp;</p>
<p>
<span class="span1">Iz zapisnika o uviđaju Uprave policije - OB Rožaje,  br. 82/02-SL od 28.02.2015.g.,vidi se da je uviđaj izvršen dana 28.02.2015.g. i da je pored pogona Lamelirnice, gdje se nalaze elektromotori marke R</span><span class="span1">.</span><span class="span1"> K</span><span class="span1">.</span><span class="span1">, na dva mjesta nađeni tragovi, gdje su otuđeni elektromotori koji su predhodno bili montorani na tom mjestu, dok se iz fotodokumentacije Uprave policije OB Rožaje SL/15 od 02.03.2015.g., vidi da je fotografisano mjesto pored pogona lamelirnice gdje se vidi postolje sa kojeg je skinut elektromotor  koji je takođe fotografisan nakon  oduzimanja od okrivljenog. Ove dokaze, sud je ocijenio  </span><span class="span1">kao jasne, određene i potkrijepljene ostalim izvedenim dokazima. </span>
</p>
<p>&nbsp;</p>
<p>
<span class="span1">Iz izvoda iz kaznene evidencije na ime okrivljenog,vidi se da je isti osudjivan presudom Osnovnog suda u Rožajama K.br. 87/12 od 23.07.2012.g. zbog krivičnog djela iz čl.  239. st. 1. KZ kojom mu je izrečena uslovna osuda,  45 dana za jednu godinu. Ovaj dokaz, sud je prihvatio kao </span><span class="span1">jasan, određen i ničim nedoveden u sumnju. </span>
</p>
<p>&nbsp;</p>
<p>
<span class="span1">Sud je cijenio iskaz okrivljenog pa je isti prihvatio u dijelu u kojem ne spori odlučne činjenice. Naime, okrivljeni ne spori da je dana 01.03.2015.g. iz pravca Rožaja prema Beranama prevozio sporni elektromotor svojim putničkim motornim vozilom marke Mercedes i da ga je prilikom prevoza u mjestu zv. Rudeš, Opština Berane zaustavila patrola policije i u gepeku vozila pronašla ovaj elektromotor, pa je sud njegov iskaz u ovom dijelu prihvatio kao objektiva, uvjerljiv i potkrijepljen dokazima izvedenim u postupku. </span>
</p>
<p>&nbsp;</p>
<p>
<span class="span1">Međutim, okrivljeni se brani da navedeni elektromotor kritičnog dana nije oduzeo iz Preduzeća AD Gornji Ibar, već je isti skinut 2011.g. sa brente njegovog oca, te pošto nije bio ispravan  odlučio je da ga proda u Beranama i prilikom prevoza ga je zaustavila patrola policije i isti mu oduzela.  Iskaz okrivljenog, u ovom dijelu sud nije prihvatio jer je isti neuvjerljiv i n</span><span class="span1">eobjektivan i ne nalazi oslonca u iskazu svjedoka Z</span><span class="span1">.</span><span class="span1"> Đ</span><span class="span1">.</span><span class="span1"> iz kojeg se utvrđuje da je ovaj elektromotor oduzet iz Gornjeg Ibra kritičnog dana, a dovodeći isti u vezu sa ostalim izvedenim dokazima i iskazom okrivljenog koji ne spori da je upravo ovaj elektromotor oduzet od njega zaista se nesumnjivo utvrđuje da je okrivljeni isti oduzeo kritičnog dana iz AD "Gornji Ibar", nakon čega ga je prevozio prema Beranama u namjeri da ga proda , tako da je očigledno da okrivljeni sa ovakvom odbranom smišljeno i sračunato nastoji da izbjegne krivičnopravnu odgovornost. </span>
</p>
<p>&nbsp;</p>
<p>
<span class="span1">Dakle, u postupku je utvrđeno da je okrivljeni dana 28.02.2015.g. oko 21,40 časova iz preduzeća AD "Gornji Ibar" u Rožajama, sposoban da shvati značaj svog djela i upravlja svojim postupcima, svjestan svog djela i htio njegovo izvršenje i znao je da je njegovo djelo zabranjeno, oduzeo tuđu pokretnu stvar vlasništvo Države CG i to elektromotor snage 30 km, tip 4AZ200La-2 B3  1990.godine proizvodnje, broj obrtaja 29,35 o/min, plave boje u namjeri da njenim prisvajanjem sebi pribavi protivpravnu imovinsku korist u iznosu od 105,00 eura na način što je elektromotor demontirao sa pogona  za ventilaciju i izbacivanje trinje pogona Lamelirnice i iz istog oduzeo navedenu stvar. </span>
</p>
<p>&nbsp;</p>
<p>
<span class="span1">Iz ovakvog iznijetog i utvrđenog činjeničnog stanja nesumnjivo proizilazi da su u radnjama okrivljenog sadržani svi bitni elementi  </span><span class="span1">krivičnog djela sitna krađa, utaja i prevara iz čl. 246. st. 1. u vezi st. 2.  KZ CG </span>
</p>
<p>&nbsp;</p>
<p>
<span class="span1">Sa navedenih razloga, sud nije prihvatio tezu odbrane branioca okrivljenog  da  nije dokazano da je njegov branjenik izvršio krivično djelo koje mu je optužbom stavljeno na teret.  </span>
</p>
<p>&nbsp;</p>
<p>
<span class="span1">Za  izvršeno krivično djelo,  sud je okrivljenog  oglasio krivim i izrekao mu uslovnu osudu utvrđujući mu pri tom kaznu zatvora u trajanju od 30 dana i istovremeno odredio da se kazna neće izvršiti ukoliko isti u roku od jedne godine ne izvrši novo krivično djelo. </span>
</p>
<p>&nbsp;</p>
<p>
<span class="span1">Prilikom izricanja ovakve krivične sankcije, sud je imao u vidu stepen krivice okrivljenog, stepen nastupjele posledice, okolnosti pod kojima je djelo izvršeno, držanje okrivljenog nakon izvršenog djela, njegov raniji život,  cijeneći pri tom kao olakšavajuće okolnosti njegovo  siromašno imovno stanje,  pa je sud  imajući  pri tom u vidu svrhu uslovne osude iz čl. 52. KZ CG u okviru opšte svrhe krivične sankcije iz čl. 4. istog zakona našao da je imalo mjesta izricanju ovakve krivične sankcije, ubijeđen da će upozorenje uz prijetnju kazne u dovoljnoj mjeri uticati na okrivljenog  da ubuduće ne vrši bilo kakva krivična djela. </span>
</p>
<p>&nbsp;</p>
<p>
<span class="span1">Na osnovu čl. 229. u vezi čl. 226. st. 2. tač. 1. ZKP, sud je obavezao okrivljenog da plati na ime troškova krivičnog postupka iznos od   236,50  eura, u korist budžeta Crne Gore,  koji troškovi se odnose na ime troškova za vještačenje.</span>
</p>
<p>&nbsp;</p>
<p>
<span class="span1">Na osnovu čl. 229. u vezi čl. 226. st. 2. tač. 9. i st. 3. ZKP,sud je obavezao okrivljenog da plati na ime paušala iznos od 30,00 eura, u korist budžeta Crne Gore, a ovo imajući u vidu trajanje i složenost krivičnog postupka, kao i imovno stanje okrivljenog.  </span>
</p>
<p>&nbsp;</p>
<p>
<span class="span1">Na osnovu čl. 239.st.2.ZKP, oštećena Država Crna Gora </span><span class="span1">se radi ostvarivanja imovinsko-pravnog zahtjeva upućuje na građansku parnicu.</span>
</p>
<p>&nbsp;</p>
<p>
<span class="span1">Sa izloženog odlučeno je kao u dispozitivu ove presude. </span>
</p>
<p>&nbsp;</p>
<p>&nbsp;</p>
<p>
<span class="span1">OSNOVNI SUD U ROŽAJAMA, dana   15.05.2015 godine</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">Zapisničar,</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">S U D I J A,</span>
</p>
<p>
<span class="span1">Aida Luboder  s.r.</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">Milosav Zekić  s.r.</span>
</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA: Protiv ove presude može se izjaviti žalba u roku od 8 dana od dana prijama iste i to Višem sudu u Bijelom Polju,a preko ovog suda.</span>
</p>
<p>
<span class="span1"></span>
</p>
<p>&nbsp;</p>
<p>
<span class="span1"></span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
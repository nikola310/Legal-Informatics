<div style="text-align: center">
	<img height="167" src="http://upload.wikimedia.org/wikipedia/commons/thumb/2/23/Coat_of_arms_of_Montenegro.svg/180px-Coat_of_arms_of_Montenegro.svg.png" style="width: 130px; height: 137px" width="130"></div>
&nbsp;
<div style="text-align: right">
	K.br.548/11<br>
	&nbsp;</div>
<div style="text-align: center">
	&nbsp;</div>
<div style="text-align: center">
	U IME CRNE GORE<br>
	&nbsp;</div>
&nbsp;
<div style="text-align: justify">
	OSNOVNI SUD U PODGORICI, sudija Maja Zeković, uz učešće namještenika Andrijane Janković, kao zapisničara, u krivičnom predmetu protiv optuženog M. G., koga u ovom postupku brani adv.B. S. iz P., zbog krivičnog djela razbojništvo iz čl.242 st.1 Krivičnog zakonika u sticaju sa&nbsp; krivičnim djelom teška kradja iz čl.240 st.1 tač.3 Krivičnog zakonika, vodjenog po Optužnici Osnovnog državnog tužilaštva u Podgorici Kt.br.658/11 od 30.06.2011.godine, nakon održanog glavnog i javnog pretresa, u prisustvu zamjenika Osnovnog državnog tužilaštva u Podgorici Danke Ivanović Djerić, optuženog i njegovog branioca, dana 08.05.2012.godine donio je, a dana 10.05.2012.godine javno objavio.<br>
	&nbsp;</div>
&nbsp;<br>
&nbsp;
<div style="text-align: center">
	PRESUDU<br>
	&nbsp;</div>
&nbsp;<br>
OPTUŽENI:<br>
&nbsp;
<div style="text-align: justify">
	M. G., od oca B. i majke Dj., rodjene V., rodjen ... godine u P., sa prebivalištem u P. ul. ..., državljanin Crne Gore, završio srednju školu-vodoinstalater, zaposlen u Ž. Crne Gore, kao pružni radnik, neoženjen, bez djece, srednjeg imovnog stanja, neosudjivan.<br>
	&nbsp;</div>
<div style="text-align: center">
	&nbsp;<br>
	KRIV JE<br>
	&nbsp;</div>
Što je:
<div style="text-align: justify">
	&nbsp;<br>
	1. Dana 28.03.2011.godine u Podgorici, oko 15,30 časova, u ul.13 Jula, upotrebom sile protiv oštećene Dj. N., oduzeo tudje pokretne stvari u namjeri da njihovim prisvajanjem sebi pribavi protivpravnu imovinsku korist u vrijednosti preko 150 eura, na način što je prišao oštećenoj i udario je rukom u predjelu stomaka, a zatim joj iz ruke istrgao novčanik u kojem se nalazio novac u iznosu od 100,00 eura i lična dokumenta oštećene, nakon čega je ušao u putničko vozilo marke "Golf" reg.br.PG..., kojim je upravljao R. Lj. i odvezao se u pravcu Zlatice.<br>
	&nbsp;<br>
	2.Dana 03.04.2011.godine u Podgorici, oko 10,00 časova u ul.Ivana Crnojevića na naročito drzak način tudje pokretne stvari oduzeo drugom u namjeri da njihovim prisvajanjem sebi pribavi protivpravnu imovinsku korist vrijednosti preko 150 eura na način što je prišao sa ledja oštećenoj B. A., i iz ruke joj istrgao novčanik u kojem su se nalazili novac u iznosu od 50,00 eura i lična dokumenta oštećene, nakon čega je pobjegao sa lica mjesta,<br>
	&nbsp;<br>
	- čime je izvršio krivično djelo razbojništvo iz čl.242 st.1 Krivičnog zakonika&nbsp; u sticaju sa krivičnim djelom teška kradja iz čl.240 st.1 tač.3 Krivičnog zakonika.<br>
	&nbsp;<br>
	Pa mu sud prethodno primjenom navedene zakonske odredbe i čl. 2,4,5,32,36,42,45,46 Krivčnog zakonika utvrdjuje:<br>
	&nbsp;<br>
	- Za krivično djelo razbojništvo iz čl.242 st.1 KZ-a, kaznu zatvora u trajanju od 1 (jednu) godinu i 5 (pet) mjeseci.<br>
	&nbsp;<br>
	- Za krivično djelo teška kradja iz čl.240 st.1 tač.3 Krivičnog zakonika, kaznu zatvora u trajanju od 10 (mjeseci) mjeseca.<br>
	&nbsp;</div>
&nbsp;
<div style="text-align: justify">
	Nakon čega sud okrivljenog osnovom citiranih zakonskih odredbi i čl. 48 i 51 Krivičnog zakonika i čl. 226, 229 i 374 Zakonika o krivičnom postupku CG</div>
<div style="text-align: center">
	&nbsp;</div>
<div style="text-align: center">
	&nbsp;<br>
	OSUDJUJE</div>
<div style="text-align: justify">
	&nbsp;</div>
<div style="text-align: justify">
	Na jedinstvenu kaznu zatvora u trajanju od 2 (dvije) godine, u koju kaznu mu se uračunava vrijeme zadržavanja pred Upravom policije od 04.04.2011.godine od 19,00 časova do 06.04.2011.godine do 19,00 časova.<br>
	&nbsp;<br>
	Obavezuje se okrivljeni da na ime troškova krivičnog postupka uplati sudu iznos od 93,50 eura, a na ime paušala iznos od 30,00 eura, sve prednje u roku od 15 dana od dana pravosnažnosti presude.<br>
	&nbsp;</div>
<div style="text-align: center">
	&nbsp;</div>
<div style="text-align: center">
	O b r a z l o ž e nj e</div>
<div style="text-align: justify">
	&nbsp;</div>
<div style="text-align: justify">
	Optužnicom ODT-a u Podgorici Kt.br. 658/11 od30.06.2011. godine, optuženom M. G., stavljeno je na teret da je izvršio krivično djelo razbojništvo iz čl. 242 st.1 Krivičnog zakonika u sticaju sa krivičnim djelom teška kradja iz čl. 240 st.1 tač.3 Krivičnog zakonika. Zastupnik optužbe u završnoj riječi naveo je,&nbsp; da u cjelosti ostaje pri podignutoj optužnici. Naime,&nbsp; optuženi M. G. tokom cijelog postupka negirao je izvršenje krivičnih djela a njegovu odbranu djelimično su potvrdili saslušani svjedoci koji su njegovi drugovi medjutim, takva odbrana optuženog, kao i iskazi tih svjedoka su sračunati na izbjegavanje njegove krivice jer iz iskaza oštećenih N. Dj. i A. B. nesporno proizilazi da je optuženi M. G. izvršio krivična djela stavljena mu na teret, u vrijeme, mjesto i na način kako je to opisano dispozitivom optužnice, čiji&nbsp; iskazi su konačno potvrdjeni i drugim provedenim dokazima i to zapisnicima o prepoznavanju lica, medicinskom dokumentacijom i nalazom i mišljenjem vještaka medicinske struke, iz kojih razloga je&nbsp; predložila sudu da optuženog oglasi krivim i kazni po zakonu.<br>
	&nbsp;<br>
	Optuženi M. G. u svojoj odbrani datoj pred Upravom policije PJ Podgorica od 06.04.2011. godine, u prisustvu branioca naveo je,&nbsp; da nema nikakve veze sa krivičnim djelima koja mu se stavljaju na teret, i da nije osoba koja je izvršila ta krivična djela.<br>
	&nbsp;<br>
	Optuženi M. G. u svojoj odbrani datoj pred istražnim sudijom ovog suda od 06.04.2011. godine, i od 30.05.2011. godine naveo je, da je dana 28.03.2011.godine bio na poslu u autoperionici koja se nalazi nakon kružnog toka koji se nastavlja na ulicu 13. jula, čiji je vlasnik Z. M. koji živi u neposrednoj blizini tog servisa. Tog dana radio je u peraonici do 13,30 časova, kada su mu došli drugovi I. R.,&nbsp; i Lj. R., koji žive u ulici…Sa njima je ostao u peraonici do 14,00 ili 14,15 časova nakon čega su iz perionice pošli sa vozilom marke "Golf II", čijih reg.oznaka se ne sjeća, a tom prilikom je vozilom upravljao Lj. R.. Krenuli su da idu na utakmicu na stadion "Kom-a", i&nbsp; zamolio je Lj. koji je upravljao sa "Golfom" da stane sa vozilom par minuta, kako bi izašao iz vozila i odigrao u kladionici igru tzv. "triling", koja traje najviše pet minuta. Nakon toga mu je Lj. stao, i on je odigrao u toj kladionici "triling" igru u iznosu od pet eura na rulet, gdje je izgubio, kupio je cigarete na trafici pored te kladionice, i vratio se&nbsp; u vozilo a onda su pošli na stadion FK "Kom-a",&nbsp; i na toj utakmici su ostali do 17,30 časova a nakon toga su pošli svojim kućama. Pojasnio je,&nbsp; da je po njegovoj procjeni kući došao najkasnije u 17,45 časova,&nbsp; a u&nbsp; kući su mu bili otac, majka i brat P. a sestra mu je bila na faklultetu, i tu veče iz kuće nije više izlazio. Dalje je naveo,&nbsp; da je dana 03.04.2011. godine pošao u Pipere na utakmicu "Plava Zvijezda" - "Drezga", koja je počela u 15,30 časova,&nbsp; a na taj stadion došao je u 14,15 časova ili 14,30 časova.Ne zna gdje se tačno nalazi taj stadion "Drezge", osim što zna da je to stadion "Drezge" . Na tom stadionu je ostao do 17,30 časova, a da je tog dana bio na toj utakmici mogu posvjedočiti D. B. koji je trener FK "Plava Zvijezda", čije bliže generalije ne zna osim što zna da on taj fudbalski klub trenira, u kasarni Masline.Da je bio na toj utakmici, takodje mogu posvjedočiti I. R., koji živi u ulici …, i&nbsp; V. B. koji je fudbaler "Plave Zvijezde",&nbsp; koji živi u Maslinama kod pekare Sunce, i L. R. koji živi u ulici E… i M. D. koji živi u Maslinama u dijelu naselja gdje se graniče Masline i Murtovina. Tom prilikom kući je&nbsp; došao oko 18,00 časova. Nakon što se vratio kući sa te utakmice malo se&nbsp; odmarao a onda je sa svojom djevojkom S. A. prošetao kroz Masline nekih pola sata, a onda se vratio kući, i više nije izlazio. Pojasnio je, da se dana 03.04.2011. godine, oko 10,00 časova nalazio u autoperaonici koja se nalazi kod "Albone" i " Dana", iznad kružnog toka i u tom servisu&nbsp; bio je od 09,30 časova do 11,30 časova, a vlasnik te peraonice je Z. M.. Naveo je, da krivična djela koja mu se stavljaju na teret nije uradio,&nbsp; i sa njima&nbsp;&nbsp; nema bilo kakvih dodirnih tačaka. Pojasnio je, da dana 28. marta 2011. godine,&nbsp; nigdje nije išao pješice po gradu osim do kladionice "Triling", a kako je to prethodno i objasnio sudu.<br>
	&nbsp;<br>
	U svojoj odbrani na glavnom pretresu od 09.12.2011. godine optuženi M. G. naveo je, da ne priznaje izvršenje krivičnih djela koja su mu stavljena na teret, ponovio je svoju odbranu koju je dao pred Upravom policije PJ Podgorica od 06.04.2011. godine, u prisustvu branioca, i pred istražnim sudijom ovog suda od 06.04.2011. godine i od 30.05.2011. godine&nbsp; i pojasnio, da je 03. aprila bio na tu utakmicu "Plava Zvijezda" - "Drezga", to je bilo negdje u Pipere, a rezultat utakmice bio koliko se sjećam 1-0 za "Plavu Zvijezdu",&nbsp; a&nbsp; inače navija za "Plavu Zvijedu".<br>
	&nbsp;<br>
	Objašnjavajući razliku u svojoj odbrani datoj pred istražnim sudijom ovoga suda, i na glavnom pretresu kada je pred istražnim sudijom naveo, da ne zna tačno gdje se nalazi taj stadion, a na glavnom pretresu naveo, da je stadion "Drezge", negdje u Pipere, optuženi M. G. naveo je, da zna da je taj stadion u Pipere a moguće da se kog istražnog sudije nije mogao sjetiti. Dalje je pojasnio,&nbsp; da je dana 28.03.2011.godine,&nbsp; sa posla otišao oko 14,00 časova, da ne&nbsp; zna registarske oznake "Golf-a II", sa kojim je otišao&nbsp; tog dana sa posla. Dana 03. aprila 2011. godine, utakmica je bila oko 12 časova moguće i 13,00 časova a na stadionu je pošao oko&nbsp; 11,00 časova a prije toga je iz kuće autobusom krenuo oko 10,00&nbsp; časova, 10-kom na posao. Na taj stadion "Drezge" išao je i ranije dok se bavio fudbalom&nbsp; i trenirao fudbal, a kao gledalac je išao prvi put.<br>
	&nbsp;<br>
	Objašnjavajući razliku u svojoj odbrani budući da je odgovarajući&nbsp; na pitanje tužioca na glavnom pretresu drugačije opisao dogadjaj od 03.04.2011. godine, kao i vrijeme polaska na utakmicu i odigravanja same utakmice optuženi M. G. naveo je, da se dogadjaj desio prije 6-7 mjeseci,&nbsp; i da je moguće da je na glavnom pretresu permutovao tačan čas kada je bila utakmica i kada je pošao a zna sigurno da je prije utakmice bio u perionici,&nbsp; i da se javio vlasniku. Naveo je, da mu je radno vrijeme čitav dan a misli da je 03. aprila bila nedjelja, i da je zato ostao nešto kraće. Pojasnio je, da je Z. M. vlasnik te autoperionice ali se isti nije nalazi u perionica&nbsp; obzirom da je&nbsp; tu perionicu iznajmio njegov ujak M. V. koji nije bio u perionici ni 28. marta,&nbsp; ni 03. aprila,&nbsp; i tom prilikom se nikom&nbsp; posebno nije javio u toj perionici, već je samo tražio da ga za 03.april mijenja B. M., a njegovog pravog&nbsp; imena se ne sjeća.<br>
	&nbsp;<br>
	Branilac optuženog advokat B. S., iz P. u završnoj riječi naveo je, da po ocjeni odbrane u radnjama optuženog M.&nbsp; G. nije dokazano da je isti izvršio krivično djelo razbojnišvo iz čl. 242 st.1 KZ-a dana 28.03.2011. godine i krivično djelo teška kradja iz čl. 240 st.1 KZ-a dana 03.04.2011. godine. Od predkrivičnog postupka, saslušanja kod istražnog sudija i pred ovim sudom optuženi je negirao izvršenje predmetnih krivičnih djela, i&nbsp; prezentirao je sudu alibi gdje se nalazio&nbsp; označenih dana, i u označeno vrijeme. Alibi optuženog potvrdili su i svjedoci koji su saslušani pred ovim sudom. Ako sud prihvati odbranu optuženog i kazivanje tih svjedoka tada slijedi jedini logičan zaključak u skladu sa primjenom ZKP-a da nema dokaza da je optuženi počinio ta krivična djela pa ga zbog toga treba osloboditi od optužbe. Ako ovaj sud prihvati kazivanje oštećenih za koje smatra da nije uvjerljivo pred ovim sudom i to N. Dj. i A. B. i prihvati zapisnike o prepoznavanje koji su sačinjeni pred organima policije dana 04.04.2011. godine tada će optuženog oglasiti krivim za oba krivična djela. Po mišljenju odbrane nije sporna činjenica da su oštećene Dj. i B. zaista napadnute kritičnog dana, da su im nanešenje povrede, i da im je otet novac, ali se postavlja pitanje ko je izvršilac tih krivičnih djela. U policijskom prepoznavanju i pred sudom&nbsp; oštećene koje se nijesu pridružile krivčnom godnjenju protiv optuženog sa velikim stepenom vjerovatnoće - najvećim su potvrdile da je to optuženi M. G.. Medjutim, prilikom prepoznavanja u policiji učinjena je greška jer je u tom momentu optuženi a obzirom da je bio lišen slobode morao imati branioca. Imajući u vidu naprijed izloženo zamolio je sud da ako prihvati da je M. G. učinio krivična djela stavljeno mu na teret da ga što blaže kazni, imajući u vidu raniju neosudjivanost, mladost, da nijesu nastupile štetne posledice izvršenja krivičnog djela, i da optuženi ima potpuni oprost od gospodja B. i Dj..<br>
	&nbsp;<br>
	Optuženi M. G. u završnoj riječi prihvatio je završnu riječ svog branioca i dodao, da nije izvršio predmetna krivična djela i da se ne osjeća krivim ni jedan posto.<br>
	&nbsp;<br>
	Sud je u dokaznom postupku saslušao svjedoka Lj. R.,&nbsp; svjedok oštećenu N. Dj., svjedoka I. R.,&nbsp; i svjedoka oštećenu A. B., pročitao zapisnik&nbsp; o prepoznavanju lica Uprave policije PJ Podgorica Ku.br. 353/11 od 06.04.2011. godine izvršen od strane oštećene Dj. N., zapisnik o prepoznavanju lica Uprave policije PJ Podgorica Ku.br. 353/11 od 06.04.2011. godine, izvršen od strane oštećene A. B., pročitao nalaz i mišljenje vještaka medicinske struke D. Č. od 14.06.2011. godine, i&nbsp; izvod iz Kaznene evidencije izdat od strane Uprave policije PJ Podgorica br. 29-245-11-26415/2-4245 od 20.10.2011. godine na ime optuženog.<br>
	&nbsp;<br>
	Svjedok Lj. R. u svom iskazu&nbsp; pred istražnim sudijom ovog suda od 30.05.2011. godine naveo je, da je kritičnog dana negdje oko 14,00 časova, sa svojim vozilom "Golf II ", zajedno sa svojim bratom M., i drugom I. R. pošao u naselje Malo brdo, da se vidi sa svojim drugom M. G. koji inače radi u peraonici auta, a ne zna ime te peraonica osim da se nalazi u tom naselju. Kada su došli do te peraonice njegov brat M. je pošao i&nbsp; rekao mu, da ima sastanak sa djevojkom, a on je zajedno sa G.&nbsp; i R. oprao svoje vozilo. Nakon nekih pola sata, vratio se njegov brat M.,&nbsp; i dogovorili su se da njih četvorica podju u naselje Zlatica, da gledaju utakmicu "Plava Zvijezda" iz Nikšića i "K0m",&nbsp; koja se igrala na Zlatici, na stadionu FK Kom-a. Prije polaska za Zlaticu, u vozilu su sjeli njih trojica a G. M. im je rekao da ga pričekaju u vozilu ispred te peraonice,&nbsp; da ode do prodavnice da kupi cigare,&nbsp; i da će se brzo vratiti, i&nbsp; G. se pješke uputio prema kružnom toku koji se nalazi u blizini redakcije "Dana". Nakon par minuta G. se vratio,&nbsp; i dok je prilazio vozilu G. mu je rekao da upali vozilo i da krenu.Tako je i uradio i G. je sjeo u vozilo i krenuli su prema Zlatici.Idući prema Zlatici, G. mu je govorio da vozi malo brže jer kasne&nbsp; na utakmicu, a koliko se sjeća stigli su pred sami kraj utakmice možda jedno dvadesetak minuta prije kraja. Nakon završene utakmice pošli su u naselje Masline gdje žive sva trojica i pošli su svojim kućama.&nbsp; Pojasnio je, da dogadjuju izmedju G. i navodne neke žene nije prisustvovao,&nbsp; i da o tome ništa ne zna.<br>
	&nbsp;<br>
	U svom iskazu datom na glavnom pretresu od 09.12.2011. godine svjedok L. R. ponovio je svoj iskaz koji je dao pred istražnim sudijom ovoga suda od 30.05.2011. godine&nbsp; s tim što je drugačije naveo u dijelu, da je tog dana došao kod ujaka M. G. u perionicu ustvari ne kod ujaka jer se pogrešno izrazio već u perionicu gdje je M. G. radio, tom prilikom bio je&nbsp; sa I. R.,&nbsp; koji mu je komšija, i sa svojim rodjenim bratom M..Poslije toga gledao je M., ali se ne može sjetiti kada, jer živi u njegovoj blizini. Pojasnio je, da vozi "Golf II", i njegove reg. oznake su PG&nbsp; BN382, da nije vidio M. G. dok je išao za te cigarete već samo kada se vratio. Ne sjeća se gdje je tačno bio&nbsp; 03. aprila 2011. godine.<br>
	&nbsp;<br>
	Na pitanje suda da li je pratio utakmicu Plava zvijezda - Drezga, svjedok R. Lj. naveo je,&nbsp; da se ne razumije u utakmice i da ih nešto ne prati,&nbsp; ali je išao sa M. G. ali je to njegov tim bio,&nbsp; i bio je sa M., i sa svojim bratom, i sa I. R..&nbsp; Ne sjeća se koji je rezultat bio. Naveo je, da su tom prilikom pošli sa njegovim vozilom,&nbsp; iz njegove kuće, iz naselja, i M. je bio kući a ne sjeća se koliko je bilo sati.<br>
	&nbsp;<br>
	Svjedok oštećena N. Dj., u svom iskazu&nbsp; datom pred istražnim sudijom ovog suda od 03.06.2011. godine navela je,&nbsp; da je kritičnog dana u 15,30 časova izašla sa posla i kretala se ulicom 13. Jula, preko puta redakcije "Dana", i kod jedne trafike nakon što je trgovala na toj trafici cigarete krenula je da stavi novčanik&nbsp; u tašnu, i kako joj je glava bila sagnuta da&nbsp; novčanik stavi u tašnu primila je udarac rukom&nbsp; u predjelu stomaka.Od tok udarca nije pala, ali se instiktivno skupila i&nbsp; držala&nbsp; je i tašnu i novčanik čvrsto, a taj momak koji je udario&nbsp; i dalje je pokušao da joj otme novčanik iz ruke ali ga je ona čvrsto držala a zatim je taj momak oborio na trotoar,&nbsp; svo vrijeme pokušavajući da joj otme novčanik. U jednom trenutku je uspjela da tog momka&nbsp; uhvati za trenerku, i taj momak je pao preko nje i u tom padu je uspio da joj uzme novčanik nakon čega je ustao i pobjegao.&nbsp; Nakon toga je taj momak pretrčao preko ulice 13. jula i popeo se stepenicama pored jedne staklorezačke radnje prema brdu. Pojasnila je, da je u novčaniku bilo 100 eura novca, njena zdravstvena knjižica, lična karta i dvije kartice Montenegro banke i Hipotekarne banke. Taj dogadjaj je prijavila policija, bila je u hitnoj pomoći i bila je u policiji na prepoznavanju i tog momka je prepoznala, i u to je sigurna sto posto.<br>
	&nbsp;<br>
	U svom iskazu na glavnom pretresu od 17.02.2012. godine svjedok oštećena N. Dj. ponovila je svoj iskaz koji je dala pred istražnim sudojom ovog suda od 03.06.2011. godine i pojasnila, da je bila sigurna, kada je obavljeno prepoznavanje da je u pitanju osoba koju je pokazala na zapisniku o prepoznavanju upravo osoba koja je nju napala. Navela je, da su joj svi na prepoznavanju bili nepoznati s tim što na glavnom pretresu a obzirom da je prošlo vremena od tada nije u prilici da se kao prilikom prepoznavanja pred policijom sa sigurnošću izjasni.&nbsp; Na samom prepoznavanju je bilo i mladjih, i starijih osoba i niko joj nije prilikom prepoznavanja pokazao okrivljenog niti njegovu fotografiju i to garantuje kao sigurnu istinu, a prethodno je opisala okrivljenog. Navela je,&nbsp; da se ne pridružuje krivičnom gonjenju protiv optuženog,&nbsp; i da ne postavlja imovinsko pravni zahtjev.<br>
	&nbsp;<br>
	Nakon što je optuženi okrenuo licem prema svjedoku oštećenoj,&nbsp; svjedok oštećena je navela da ne može sto posto reći da je optuženi osoba koja je napala, to jeste ta osoba&nbsp; 99% ,&nbsp; a&nbsp; 1% ostavlja sumnju&nbsp; zbog proteka vremena, kao što je i pojasnila u&nbsp; svom svjedočenju.<br>
	&nbsp;<br>
	Svjedok I. R., u svom iskazu na glavnom pretresu od 17.02.2012. godine naveo je, da se ne sjeća koji je&nbsp; dan&nbsp; bio, kada je pošao sa svojim drugom Lj. R., i njegovim mladjim bratom, vozilom "Golf II", koje je&nbsp; vlaništvo Lj. R., u periodnicu gdje je radio M. G., njihov drug. U toj perionici, su prali i usisavali auto, i kada su bili pri kraju M. je rekao da će da ode da kupi cigarete a poslije da idu na utakmice, i M. je pošao da kupi cigarete i kada su završili sa pranjem auta sačekali su M. na raskrsnici koja je bila u blizini servisa a to je bilo blizu "Albone",&nbsp; kod kružnog toka.&nbsp; Samo što su završili pranje auta i sišli na raskrsnicu, naišao je M., i pošli su na utakmicu. Detalja utakmice se ne sjeća a nakon toga su svi pošli svojim kućama. Pojasnio je, da kada se M. vratio u auto da je izgledao sasvim normalno, ni malo nije bio nervozan niti mu je M. na bilo koji način, sumnjivo djelovao a na to nije ni obraćao pažnju a obzirom da je on&nbsp; sjedio na zadnje sjedište a M. je sjedio na prvo sjedište. U perionicu su&nbsp; došli kao što je i objasnio on, Lj. i Lj. brat,&nbsp; i svi su prali auto i usisavali kao što je&nbsp; i objasnio.&nbsp;<br>
	&nbsp;<br>
	Svjedok oštećena A. B., u svom iskazu datom pred istražnim sudijom ovog suda od 31.05.2011. godine navela je,&nbsp; da je kritičnog dana izašla u ulici I. Crnojevića da kupi hleb, u obližnjoj prodavnici. Nakon obavljene trgovine u parku u blizini zgrade srela je jednog momka, ušla je u ulaz svoje zgrada i samo što je ušla u ulaz sa ledja joj je istrgnut novčanik koji je držala u ruci. Taj momak je odmah pobjegao niz stepenice a radilo se o momku kojeg je prethodno vidjela u parku ispred zgrade. U novčaniku je bilo novca u iznosu od 50 eura, njena lična karta i zdravsvena knjižica. O tom dogadjaju je podnijela prijavu policiji, od strane policije joj nije ništa vraćeno, a kasnije je od strane policije bila pozvana na prepoznavanje tog momka koji joj je ukrao novčanik,&nbsp; i&nbsp; tog momka je prepoznala,&nbsp;&nbsp; i u to je sigurna 100%.<br>
	&nbsp;<br>
	U svom iskazu na glavnom pretresu od 25.04.2012. godine svjedok oštećena A. B. ponovila je, svoj iskaz koji je dala pred istražnim sudijom ovoga suda od 31.05.2011. godine i pojasnila,&nbsp; da je sigurna da je okrivljeni kojeg je pred Upravom policije prepoznala upravo osoba koja joj je predmetnog dana istrgnula novčanik, i da ne ostavlja&nbsp; nikakvu rezervu u tom pogledu. Navela je da se ne pridružuje krivičnom gonjenju protiv optuženog i da ne postavlja imovinsko pravni zahtjev.<br>
	&nbsp;<br>
	Iz&nbsp; zapisnika&nbsp; o prepoznavanju lica Uprave policije PJ Podgorica Ku.br. 353/11 od 06.04.2011. godine proizilazi, da je svjedok oštećena N. Dj., prepoznavanje izvršila dana 04.04.2011.godine, prethodno opisujući lice koje treba da prepozna kao lice visine oko 180 cm, starosti 20-25 godina, srednje gradje ni mršav ni debeo, karakterističnog pogleda kao dubokog pogleda, obučen u tamno plavu odjeću sa aplikacijom na grudima. Od 5 lica koja su bila na prepoznavanju svjedog oštećena N. Dj. prepoznala je lice&nbsp; pod rednim brojem 3. M. G., kao lice koje je prethodno opisala.<br>
	&nbsp;<br>
	Iz zapisnik o prepoznavanju lica Uprave policije PJ Podgorica Ku.br. 353/11 od 06.04.2011. godine, proizilazi da je svjedok oštećena A. B., prepoznavanje izvršila dana 04.04.2011.godine, prethodno opisujući lice koje treba da prepozna kao lice visine oko 180-185 cm, starosti 20-25 godina, tamnijeg tena, tamne kose, karakterističnog pogleda očiju tamnije boje, na sebi je imao trenerku, tamne boje sivih rukava sa svijetlom aplikacijom na grudima i kapuljačom.Od 5 lica koja su bila na prepoznavanju svjedog oštećena A. B. prepoznala je lice&nbsp; pod rednim brojem 3. M. G., kao lice koje je prethodno opisala.<br>
	&nbsp;<br>
	Iz nalaza i mišljenja vještaka medicinske struke prof. dr. D. Č. od 14.06.2011. godine proizilazi da je Dj. N. ui predmetnom dogadjaju zadobila seldeće povrede: dvije oguljotine na nadlanu lijeve šake, promjera 1 x 1 cm i 1 x 1 cm krivni podliv u predjelu desnog lakta sa zadnje strane promjera 5 cm x 4 cm tamne crvene boje i nagnječenje u predjelu desnog ramena. navedene povrede u vrijeme nanošenja pojedinačno i zbirno kvalifikuju se kao laka tjelesna povreda i navedene povrede nanesene su višekratnim djelovanjem tupine zamahnutog mehaničkog orudja gdje spada i šaka stisnuta u psenicu i obuveno stopalo i druga tupa sredsta, a povrede su mogle nastati tupim sredstvom ili mehanizmom pada&nbsp; na tvrdu podlogu.<br>
	&nbsp;<br>
	Sud je nalaz i mišljenje vještaka medicinske struke prof. dr. D. Č.od 14.06.2011. godine cijenio kao objektivan, jasan i zasnovan na pravilima nauke, pa ih je iz tih razloga prihvatio, a na koji ni stranke nijesu imale primjedbi.<br>
	&nbsp;<br>
	Iz izvoda iz kaznene evidencije izdatog na ime optuženog od strane Uprave policije PJ Podgorica br. 29-245/11-26415/2-4245 od 20.10.2011.godine proizilazi da isti nije osudjivan, budući da mu je&nbsp; rješenje, Km.br.07/66 Osnovnog suda u Podgorici, izrečena vaspitna mjera, pojačan nadzor od strane organa starateljstva, zbog krivičnog djela iz čl.240 st.1 tač.3 KZCG, dakle, isti se saglasno odredbi čl.123 Zakonika o krivičnom postupku,&nbsp; smatra neosudjivanim.<br>
	&nbsp;<br>
	&nbsp;<br>
	Na osnovu rezultata cjelokupnog postupka i ocjene svih provedenih dokaza, kako pojedinačno, tako i u njihovoj medjusobnoj zavisnosti, ovaj sud je nesumnjivo utvrdio da je okrivljeni&nbsp; M. G. izvršio krivično djelo razbojništvo iz čl.242 st.1 Krivičnog zakonika u sticaju sa krivičnim djelom teška kradja iz čl.240 st.1 tač.1Krivičnog zakonika,&nbsp; na način, vrijeme i mjesto kako je to predstavljeno u izreci presude.<br>
	&nbsp;<br>
	Sud je cijeneći prezentirane iskaze svjedoka prihvatio iskaze svjedoka oštećenih N. Dj., i A. B., u kojima su se ovi svjedoci tokom cijelog postupka na sasvim pouzdan i jasan način izjašanjavale na sve okolnosti bitne u vezi ove krivično pravne stvari, a iz kojih proizilazi i to iz iskaza svjedoka N. Dj., da se dana 28.03.2011.godine, oko 15,30 časova kretala ulicom 13. jula, preko puta redakcije "Dan", i kod jedne trafike gdje je prethodno kupila cigarete, krenula je da stavi novčanik u tašnu, i tada je primila udarac rukom u predjelu stomaka, od tog udarca nije pala ali se instiktivno skupila i čvrsto je držala novčanik, a taj momak koji je udario i dalje je pokušavao da joj otme novčanik iz ruke, zatim je taj momak oborio na trotoar, i tada je uspjela da tog momka uhvati za trenerku i on je pao preko nje i u tom padu je uspio da joj uzme novčanik, nakon čega je ustao i pobjegao.U novčaniku je bilo 100 eura novca, njena zdrastvena knjižica, lična karta i dvije bankovne kartice, taj dogadjaj je prijavila policiji, i u policiji je bila na prepoznavanju i tog momka koji je udario i uzeo novčanik prepoznala je, i u to je sigurna 100% ,&nbsp; na prepoznavanju su joj svi bili nepoznati, bilo je i starijih i mladjih osoba, da je prethodno opisala okrivljenog.Ovakav iskaz svjedoka oštećene N. Dj. je&nbsp; u pogledu mehanizma nanošenja povreda kod oštećene potvrdjen&nbsp; sadržinom nalaza i mišljenja vještaka medicinske struke prof.dr. D. Č. od 14.06.2011.godine, u kojem se ovaj vještak&nbsp; izjasnila o vrsti i&nbsp; težini povreda koje je u predmetnom dogadjaju oštećena&nbsp; zadobila, te da su navedene povrede nanesene višekratnim djelovanjem tupine zamahnutog mehaničkog orudja gdje spada šaka stisnuta u pesnicu i obuveno stopalo&nbsp; i druga tupa sredstva, a te povrede su mogle nastati&nbsp; tupim sredstvom ili mehanizmom pada na tvrdu podlogu.Dakle, ovakvim iskazom svjedoka oštećene N. Dj. osporena je odbrana okrivljenog&nbsp; u dijelu, u kojem je naveo, da je&nbsp; upravo tog dana, bio u perionici u kojoj je radio, a koja se nalazila u ul.13 Jula, do 13,30 časova, kada su mu došli drugovi&nbsp; I. R. i Lj. R., sa kojima je ostao u toj perionici do 14,00 ili 14,15 časova nakon čega su iz te perionice krenuli sa vozilom marke "Golf", kojim je upravljao Lj. R. na utakmicu na stadion"Koma", i da je samo tom prilikom zamolio Ljubomira koji je upravljao vozilom da stane&nbsp; sa stane sa vozilom par minuta, da izadje iz vozila i odigra u kladionici igru "triling", i odigrao je tu igru u kladionici, gdje je izgubio i uz put je kupio cigarete i vratio se u vozilo i onda su pošli na tu utakmicu, gdje su ostali do 17,30 časova, nakon čega je otišao svojoj kući.<br>
	&nbsp;<br>
	Nadalje, iz iskaza svjedoka oštećene A. B. takodje pouzdano i neumitno proizilazi, da je kritičnog dana izašla u ulici I. Crnojevića da kupi hleb, u obližnjoj prodavnici, i po povratku iz prodavnice u parku u blizini zgrade srela je jednog momka, i samo što je ušla u ulaz svoje zgrade,&nbsp; sa ledja joj je istrgnut novčanik koji je držala u ruci. Taj momak je odmah pobjegao niz stepenice a radilo se o momku kojeg je prethodno vidjela u parku ispred zgrade. U novčaniku je bilo novca u iznosu od 50 eura, njena lična karta i zdravstvena knjižica, taj dogadjaj je prijavila&nbsp; policiji, a kasnije je bila u policiji&nbsp; prepoznavanju i prepoznala je&nbsp; tog momka koji joj je ukrao novčanik, i u to je sigurna 100%, te da je&nbsp; optuženi upravo osoba&nbsp; koju je prepoznala pred Upravom policije, kao lice koje joj je oduzela novčanik, i da u tom pogledu ne ostavlja&nbsp; nikakvu rezervu, a kojim iskazom je takodje opovrgnuta odbrana okrivljenog u dijelu, u kojem je naveo, da se i tog dana oko 10,00 časova nalazio u autoperaonici koja se nalazi kod "Albone" i " Dana", iznad kružnog toka i u istoj je&nbsp;&nbsp; bio od 09,30 časova do 11,30 časova, kada je pošao u Pipere na utakmicu "Plava Zvijezda" - "Drezga", koja je počela u 15,30 časova,&nbsp; a na taj stadion došao je u 14,15 časova ili 14,30 časova. Tom prilikom kući je&nbsp; došao oko 18,00 časova.&nbsp;<br>
	&nbsp;<br>
	&nbsp;<br>
	Da su iskazi ovih svjedoka pouzdani i istiniti ogleda se i u činjenici da se ovi svjedoci nijesu pridružili krivičnom gonjenju protiv optuženog i nijesu postavile imovinsko pravni zahtjev, a što sve ukazuje da iste nijesu imale drugih motiva i razloga osim da dogadjaj predstave pred sudom upravo onako kako se zaista dogodio. Pri tom je sud&nbsp; s posebnom pažnjom cijenio navod oštećene N. Đ. da je 99% sigurna da je lice koje je kritičnom prilikom napalo, optuženi M. G., a da 1% ostvlja mogućnost da nije, zbog proteka vremena, nalazeći da ovakav navod ni u kom slučaju nije od uticaja na kredibilitet svjedočenja, tim prije što je oštećena na glavnom pretresu u svom slobodnom svjedočenju decidno istakla da je bila sigurna&nbsp; kada je obavljeno prepoznavanje da je&nbsp; osoba koju je pokazala na zapisniku o prepoznavanju upravo osoba koja je nju napala, a što je potvrđeno i samim Zapisnikom o prepoznavanju, pri čemu je ovako diskretna rezerva svjedoka oštećene cijenjena upravo kao refleks savjesnosti i pedantnosti ovog svjedočenja, ako se ima u vidu naprijed citirano dorečeno i krajnje pouzdano izjašnjenje koje se tiče prepoznavanja.<br>
	&nbsp;<br>
	Dakle, u postupku je nedvosmisleno utvrdjeno da je okrivljeni M. G., dana 28.03.2011.godine u Podgorici, oko 15,30 časova, u ul.13 Jula, upotrebom sile oduzeo tudje pokretne stvari u namjeri da njihovim prisvajanjem sebi pribavi protivpravnu imovinsku korist u vrijednosti preko 150 eura, tako što je&nbsp; prišao oštećenoj N.Dj., i udario je rukom u predjelu stomaka, a zatim joj iz ruke istrgao novčanik u kojem se nalazio novac u iznosu od 100,00 eura i lična dokumenta oštećene, nakon čega je ušao u putničko vozilo marke "Golf" reg.br.PG ..., kojim je upravljao R. Lj. i odvezao se u pravcu Zlatice, te da je dana 03.04.2011.godine u Podgorici, oko 10,00 časova u ul.Ivana Crnojevića na naročito drzak način oduzeo tudje pokretne stvari tako što je prišao sa ledja oštećenoj B. A., i iz ruke joj istrgao novčanik u kojem su se nalazili novac u iznosu od 50,00 eura i lična dokumenta oštećene, nakon čega je pobjegao sa lica mjesta, a sve u namjeri da njihovim prisvajanjem sebi pribavi protivpravnu imovinsku korist vrijednosti preko 150 eura.<br>
	&nbsp;<br>
	Sve naprijed navedene činjenice utvrdjene su iz dokaza provedenih u postupku i to iz analiziranih i prihvaćenih iskaza svjedoka oštećenih: N. Dj., u kojem je ova svjedokinja uvjerljivo predstavila na koji način je optuženi kritične prilike fizički napao, i koje joj je stvari tako uzeo, kao i iskaza svjedoka oštećene A. B., u kojem&nbsp; je i ova svjedokinja jasno predstavila kako joj je optuženi prišao kritične prilike i koje joj je stvari uzeo, te iz sadržine zapisnika&nbsp; o prepoznavanju lica Uprave policije PJ Podgorica Ku.br. 353/11 od 06.04.2011. godine, izvršen od strane oštećene Dj. N., i zapisnika&nbsp; o prepoznavanju lica Uprave policije PJ Podgorica Ku.br. 353/11 od 06.04.2011. godine, izvršen od strane oštećene A. B., a iz kojih nesporno proizilazi da su&nbsp; oštećene, navedenog dana, bile na prepoznavanju u Upravi policije PJ Podgorica kada su od 5.lica&nbsp; prepoznale lice koje&nbsp; ih&nbsp; je odnosnim prilikama napalo i oduzelo njihove stvari, pod rednim brojem 3. odnosno optuženog M. G..<br>
	&nbsp;<br>
	Cijeneći naprijed utvrdjeno činjenično stanje, ovaj sud nalazi da su se u radnjama optuženog stekli svi subjektivni i objektivni elementi bića krivičnog djela razbojništvo iz čl.242 st.1 Krivičnog zakonika u sticaju sa krivičnim djelom teška kradja iz čl.240 st.1 tač.3Krivičnog zakonika.<br>
	&nbsp;<br>
	Naime, okrivljeni je upotrebom sile protiv oštećene Dj. N., oduzeo tudje pokretne stvari u namjeri da njihovim prisvajanjem sebi pribavi protivpravnu imovinsku korist u vrijednosti preko 150 eura, tako što je prišao&nbsp; oštećenoj i udarajući je rukom u predjelu stomaka, a zatim joj iz ruke istrgao novčanik u kojem se nalazio novac u iznosu od 100,00 eura i lična dokumenta oštećene. Postupajući na ovakav način u radnjama optuženog ostvarena su sva bitna&nbsp; obilježja krivičnog djela razbojništvo iz čl.242 st.1 Krivičnog zakonika, iz koje zakonske odredbe proizilazi da se predmetno djelo sastoji u upotrebi sile ili prijetnje da će se neposredno napasti na život i tijelo, koje prethodi oduzimanju tudje pokretne stvari u namjeri da njenim prisvajanjem pribavi sebi ili drugom protivpravnu imovinsku korist, dakle, radnja krivičnog djela sastoji u oduzimanju tudje pokretne stvari upotrebom sile ili prijetnje.Sila, mora biti upravljena protiv nekog lica, pre svega pritežaoca stvari, što primjenjujući na konkretan slučaj nedvosmisleno upućuje na zaključak da su&nbsp; u radnjama optuženog ostvarena sva subjektivna i objektivna bića krivičnog djela u pitanju, naročito imajući u vidu navode oštećene&nbsp; N. Dj., da je tom prilikom primila udarac od optuženog, da se tada instiktivno skupila i čvrsto držala novčanik u ruci, a da je optuženi i dalje silom pokušavao da joj otme novčanik iz ruke, i da je oborio na trotoar, i da je optuženog uhvatila&nbsp; za trenerku i on je pao preko nje i u tom padu je uspio da joj uzme novčanik.Takodje je okrivljeni na naročito drzak način oduzeo tudje pokretne stvari tako što je sa ledja prišao oštećenoj B. A., i iz ruke joj istrgao novčanik u kojem su se nalazili novac u iznosu od 50,00 eura i lična dokumenta oštećene, a sve u u namjeri da njihovim prisvajanjem sebi pribavi protivpravnu imovinsku korist vrijednosti preko 150 eura. Naime, u duhu&nbsp; zakonske odredbe čl.240 st.1 tač.3 KZ proizilazi da je svaka kredja po prirodi stvari drska, medjutim da bi ista zadobila kvalifikative odredbe čl.240 st,1 tač.3 KZ ista mora prevazilaziti uobičajnu drskost dok se u pogledu načina izvršenja konkretnog fizičkog djela sudska praksa nedvosmisleno izjasnila da ovakav način protipvpravnog oduzimanja tudje pokretne stvari predstavlja tešku kradju na naročito drzak način.<br>
	&nbsp;<br>
	Jasno je da je optuženi navedena krivična djela učinio u sticaju, a budući da shodno odredbi čl.48 Krivičnog zakonika sticaj krivičnih djela postoji ukoliko učinilac jednom radnjom ili sa više radnji učini više krivičnih djela za koja mu se istovremeno sudi, što je upravo konkretan slučaj.<br>
	&nbsp;<br>
	Sud cijeni da je optuženi bio svjestan, da postupajući na naprijed navedeni način, i to upotrebom sile protiv oštećene N. Dj. oduzima od iste tudju pokretnu stvar. Isto tako bio je svjestan da na naročito drzak način koji podrazumijeva prilaženje oštećenoj A. B. sa ledja od iste&nbsp; oduzima tudju pokretnu stvar, da time vrši krivična djela, a sve u namjeri pribavljanja sebi protivpravne imovinske koristi,&nbsp;&nbsp; što je u konkretnim slučajevima i htio, pa se njegov odnos prema izvršenim krivičnim djelima manifestuje kao direktan umišljaj.<br>
	&nbsp;<br>
	Zbog svega naprijed navedenog, sud nije prihvatitio navode odbrane optuženog M. G. u kojima je tokom cijelog postupka isticao, da sa krivičnim djelima koja su mu stavljena na teret nema nikakve veze, da je kritičnim&nbsp; prilikama bio na svom radnom mjestu u perionici, koja se nalazi u ul.13 jula, i da je dana 28.03.2011.godine odatle otišao oko 14,00 ili 14,15 časova, sa svojim drugovima I. R. i Lj. R. na utakmicu na stadion "Kom-a", sa vozilom kojim je upravljao Lj. R., a da se dana 03,04.2011.godine, nalazio u u perionici, do 10,00 časova, gdje je bio od 09,30 do 11,30 časova, kada je pošao u Pipere na utakmicu Plava zvijezda-Drezga, ta utakmica je počela u 15,30 časova, a na taj stadio je došao u 14, 15 ili 14,30 časova, i na tom stadionu je ostao do 17,30 časova, nalazeći da su ovakvi navodi odbrane optuženog neistiniti i neubjedljivi obzirom da su isti najprije obesmišljeni naprijed analiziranim i prihvaćenim iskazima svjedoka oštećenih N. Dj. i A. B.. Nadalje, da&nbsp; je odbrana optuženog nepouzdana, ogleda se i u tome što je optuženi različito opisivao ključne činjenice vezano za ovu krivično pravnu stvar u dijelu kada je pred istražnim sudijom naveo, da ne zna tačno gdje se nalazi stadion "Drezge", dok je na glavnom pretresu u tom dijelu naveo, da zna da je stadion "Drezge" negdje u Pipere, pa objašnjavajući navedene razlike pred istražnim sudijom i na glavnom pretresu sasvim proizvoljno i&nbsp; neubjedljivo&nbsp; je naveo, da zna da je taj stadion u Pipere, a da je moguće da se kod istražnog sudije nije mogao toga sjetiti, pa nadalje pojašnjavajući na glavnom pretresu, kada je bila utakmica dana 03.04.2011.godine, optuženi je naveo, da je utakmica bila oko 12,00časova moguće 13,00 časova, a da je tog dana na stadionu pošao oko 11,00 časova, a da je prije toga iz kuće krenuo autobusom oko 10,00 časova, pa upitan da pojasni razliku u svojoj odbrani pred istražnim sudijom budući da je&nbsp; u tom dijelu drugačije naveo&nbsp; vrijeme polaska na tu utakmici i odigravanje same utakmice, optuženi je takodje nesuvislo pokušao da obesmisli i minimizira navedene razlike navodeći, da se dogadjaj desio prije 6-7 mjeseci, i da je moguće da je na glavnom pretresu permutovao tačan čas kada je bila utakmica, i kada je pošao na taj stadion a sigurno je prije utakmice bio u perionici, i da se javio vlasniku, da bi kasnije na glavnom pretresu naveo da se tom prilikom nije javio nikom posebno u perionici, već je samo tražio da ga 03.aprila mijenja B. M., a da se njegovog pravog imena ne sjeća, a koja pojašnjenja u sveprisutnim&nbsp; oscilacijama su samo očiglednosti koje upućuju na nestabilnost i nepostojanost njegove odbrane, koja je i suštinski i formalno samo nevješt pokušaj ovog optuženog sračunato i smišljeno upravljen na izbjegavanje krivice.<br>
	&nbsp;<br>
	&nbsp;<br>
	Kao potvrda ovakvoj ocjeni odbrane su i svjedočenja drugova okrivljenog koja uz evidentnu namjeru slijedjenja odbrane optuženog ipak su ostala kako u medjusobnoj tako i u protivrječnosti sa samom odbranom. U tom pravcu sud nije mogao prihvatiti iskaze svjedoka Lj. R. i I. R., u kojima su ovi svjedoci nespretno&nbsp; pokušali dati oslonac&nbsp; odbrani optuženog M. G., budući da sud zapaža da je&nbsp; svjedok Lj. R. naveo, da su prije polaska za Zlaticu, bili u perionici gdje je radio M., gdje su prali vozilo svi zajedno,&nbsp; i nakon toga u vozilu&nbsp; su sjeli on, njegov brat M. i drug I. R. a M. G. im je rekao da ga pričekaju u vozilu ispred te perionice u kojoj je radio, da ode do prodavnice da kupi cigare, i da će se brzo vratiti, i da se M. pješke uputio prema kružnom toku koji se nalazi u blizini redakcije "Dana", da se M. vratio nakon par minuta i dok je prilazio vozilu M. mu je rekao da upali vozilo i da krenu, dok je svjedok I. R.&nbsp; u tom dijelu naveo, da kada su bili pri kraju pranja vozila, da im je M. rekao da će da ode da kupi cigarete a poslije da idu na utakmicu, i M. je pošao da kupi cigarete i kada su završili sa pranjem vozila sačekali su M. na raskrsnici koja je bila u blizini perionice a to je bilo blizu "A.", kod kružnog toka, i samo što su završili pranje vozila i sišli na tu raskrsnicu kod "A.", kod kružnog toka, naišao je M. i pošli su na utakmicu.&nbsp; U&nbsp; tom dijelu&nbsp; sam optuženi M. G.&nbsp; ima sasvim treću vreziju i to , da su svi zajedno krenuli da idu na utakmicu, na stadion&nbsp; "Koma", i zamolio je Lj. koji je upravljao sa vozilom da mu stane sa vozilom par minuta, kako bi izašao iz vozila i odigrao u kladionici igru "Triling", koja traje najviše pet minuta, nakon toga mu je Lj. stao, i on je odigrao u toj kladionici "triling", gdje je izgubio, tada je kupio cigarete na trafici pored te kladionice i vratio se u vozilo, a onda su pošli na stadion FK "Kom".Takodje se iskaz svjedoka Lj. R. razilazi sa navodima odbrane optuženog i u dijelu kada je na glavnom pretresu naveo, da se ne sjeća gdje je bio dana 03.04.2011.godine, a da je na pitanje suda da li je pratio tog dana utakmicu Plava zvijezda-Drezga, naveo, da se ne razumije u utakmice i da ih ne prati, ali je išao sa M. G., jer je to njegov tim bio, i da je bio sa svojim bratom i sa I. R., i da su tom prilikom pošli sa njegovim vozilom, iz njegove kuće, iz naselja, i da je i M. bio kući a da se ne sjeća koliko je bilo sati, dok je u tom dijelu optuženi M. G. potpuno suprotno naveo, da je tog dana iz svoje kuće krenuo autobusom oko 10,00 časova na posao u perionici, i da je i tom prilikom sigurno prije utakmice bio u perionici, te da nije pominjao da je i tom prilikom bio sa njima brat Lj. R., iz kojih razloga je sud iskaze ovih svjedoka cijenio kao neistinite i pristrasne i date isključivo u cilju, mada neuspješnog&nbsp; postizanja što povoljnijeg položaja optuženog u ovom postupku i to davanjem alibija,pri čemu nije zanemarljivo ni da su isti u prijateljskim odnosno drugarskim relacijama sa optuženim.<br>
	&nbsp;<br>
	Sud je cijenio i tezu branioca optuženog iznijetu u završnoj riječi da,&nbsp; nije dokazano da je njegov branjenik izvršio krivično djelo razbojnišvo iz čl. 242 st.1 KZ-a dana 28.03.2011. godine i krivično djelo teška kradja iz čl. 240 st.1 tač.3 KZ-a dana 03.04.2011. godine. Od predkrivičnog postupka, saslušanja kod istražnog sudija i pred ovim sudom optuženi je negirao izvršenje predmetnih krivičnih djela, i&nbsp; prezentirao je sudu alibi gdje se nalazio&nbsp; označenih dana, i u označeno vrijeme. Da svjedočenje oštećenih&nbsp; N. Dj. i A. B. nije uvjerljivo, da se ne mogu prihvatiti zapisnici o prepoznavanju koji su sačinjeni pred organima policije dana 04.04.2011. godine jer prilkom prepoznavanja u policiji učinjena je greška jer je u tom momentu optuženi a obzirom da je bio lišen slobode morao imati branioca, nalazeći da su isti neosnovani budući da je u ovom postupku na nesumnjiv način utvrdjena krivica optuženog za krivična djela stavljena mu na teret, obzirom da su zapisnici o prepoznavanju u svemu sačinjeni prema odredbama Zakonika o krivičnom postupku a što proizilazi iz same sadržine predmetnih zapisnika te jasnih i odredjenih iskaza svjedoka oštećenih u kojima su naveli i to svjedok N. Dj., da je bilo i starijih i mladjigh osoba na prepoznavanju, da nikog od njih nije poznavala, i da je prethodno opisala lice koje je trebala da prepozna, dok je svjedok oštećena A. B. navela u svom iskazu da je to lice vidjela u parku kada je izašla iz prodavnice i da je to lice napalo u ulazu i da ne ostavlja rezervu da je to bio optuženi M. G. kojeg je prepoznala u policiji prilikom prepoznavanja, a u koje iskaze sud nije imao razloga za sumnju. Naprotiv u pogledu pruženog alibija optuženom i u tom pravcu neosnovanosti i neodrživosti kako tih svjedočenja tako i odbrane okrivljenog koji su u medjusobnoj protivrječnosti, sud se detaljno izjasnio što je i razlog neprihvatljivosti i ovakvih tvrdnja branioca.<br>
	&nbsp;<br>
	Odlučujući o krivičnoj sankciji za optuženog, sud je najprije, u smislu čl.42 Krivičnog zakonika cijenio sve okolnosti od kojih zavisi izbor i visina krivične sankcije (olakšavajuće i otežavajuće okolnosti) u okviru zakonom propisanog minimuma i maksimuma za predmetna krivična djela, pa je od olakšavajućih okolnosti na strani optuženog cijenio mladost u vrijeme&nbsp; izvršenja krivičnog djela (21.godinu), i njegovu raniju neosudjivanost a što je utvrdjeno iz izvoda iz kaznene evidencije izdat od strane Uprave policije PJ Podgorica br.29-245/11-26415/2-4245 od 20.10.2011.godine, dok otežavajućih okolnosti nije bilo, pa je sud mišljenja da su navedene olakšavajuće okolnosti takvog karaktera i značaja da predstavljaju osobito olakšavajuće okolnosti i opravdavaju primjenu&nbsp; instituta ublažavanja kazne ispod zakonom propisanog minimuma za krivična djela u pitanju, pa je tako u smislu čl.48 st.1 Krivičnog zakonika, za krivično djelo razbojništvo čl.242 st.1&nbsp; KZ, prethodno utvrdio kaznu zatvora u trajanju od 1 (jedne) godine i 5 (pet) mjeseci, a za krivično djelo teška kradja iz čl.240&nbsp; st.1 tač.1 KZ, prethodno utvrdio kaznu zatvora u trajanju od 10(deset) mjeseca, nakon čega je sud primjenom odredbe čl.48 st.2 Krivičnog zakonika osudio optuženog na jedinstvenu kaznu zatvora u trajanju od 2 (dvije) godine, nalazeći da će se ovako odmjerenom kaznom u svemu ostvariti svrha kažnjavanja iz čl.32 Krivičnog zakonika, da optuženi ubuduće ne vrši krivična djela, a u okviru opšte svrhe propisivanja i izricanja krivičnih sankcija iz čl.4 st.2 Krivičnog zakonika, i da upravo odmjerena kazna u navedenom trajanju predstavlja realan ekvivalent težine krivičnih djela u pitanju i optuženog kao izvršioca.<br>
	&nbsp;<br>
	Na osnovu čl.51 Krivičnog zakonika optuženom je u izrečenu kaznu zatvora uračunato vrijeme zadržavanja&nbsp; pred Upravom policije od 04.04.2011.godine od 19,00 časova do 06.04.2011.godine do 19,00 časova.<br>
	&nbsp;<br>
	Sud je donio rješenje da se u dokaznom postupku ne provodi dokaz saslušanjem mldb. svjedoka&nbsp; M. R., u prisustvu zakonskog zastupnika,&nbsp; budući da je činjenično stanje na potpun i izvjestan način utvrdjeno, pa bi provodjenje ovog dokaza vodilo samo daljem i bezpotrebnom odugovlačenju postupka.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
	&nbsp;<br>
	Kako je optuženi oglašen krivim, sud ga je shodno čl.229 Zakonika o krivičnom postupku obavezao da plati troškove krivičnog postupka, na ime angažovanja vještaka medicinske struke prof.dr.D. Č. u iznosu od 93,50eura, i na ime paušala u iznosu od 30,00 eura, koji iznos je odredjen shodno trajanju i složenosti postupka, kao i imovinskim prilikama optuženog.<br>
	&nbsp;<br>
	Na osnovu izloženog, u smislu odredbe čl.374. Zakonika o krivičnom postupka, odlučeno je kao u izreci.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; SUDIJA</div>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Maja Zeković,s.r.<br>
&nbsp;<br>
&nbsp;<br>
PRAVNA POUKA:<br>
Protiv ove presude može se izjaviti žalba u roku<br>
od 15 dana od dana&nbsp; prijema&nbsp; pismenog otpravka,<br>
Višem sudu u Podgorici, a preko ovog suda.<br>
&nbsp;<br>
ZTO- Janković Andrijana&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
&nbsp;<br>

<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-family:'Arial';font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span class="span1"></span>
</p>
<p>
<span class="span1">                                                                                                                   K. 332/14/14</span>
</p>
<p>&nbsp;</p>
<p>
<span class="span1">OSNOVNI SUD U KOTORU, kao nadležni prvostepeni krivični sud, po sudiji Momirki Tešić, uz učešće zapisničara Ana-Marije Petković, u krivičnom postupku protiv okrivljenog M. Ž. zbog produženog krivičnog djela ugrožavanje sigurnosti iz čl. 168. st. 1 u vezi sa čl. 49. Krivičnog zakonika, koji se vodi po optužnom predlogu ODT Kotor Kt. broj .../14 od 03.10.2014  godine, nakon glavnog i javnog pretresa održanog dana 02.07.2015 godine u prisustvu savjetnika ODT Kotor Maje Rađenović Drakulić, u odsustvu uredno pozvanog </span><span class="span1">okrivljenog M. Ž.</span><span class="span1"> koji je prethodno ispitan shodno čl. 457. ZKP-a, istoga dana donio je i javno objavio</span>
</p>
<p>&nbsp;</p>
<p style="text-align:center;">
<span class="span1">R J E Š E N J E </span>
</p>
<p>&nbsp;</p>
<p>
<span class="span1">Prema okrivljenom M. Ž., JMBG ......, od oca N..... i majke V...., rođene D..., rođenog 23.09.1966. godine u B..., stalno nastanjenog u P..., S.... 54, državljanina CG, pomorca, oženjenog, oca dvoje djece, pismenog, sa završenom SSS, srednjeg imovnog stanja, ranije neosuđivanog, protiv kojeg se ne vodi postupak za drugo krivično djelo,</span>
</p>
<p>&nbsp;</p>
<p>
<span class="span1">Na osnovu</span><span class="span1"> čl. 65. KZ-a i čl. 465. i 466. ZKP-a  izriče   se</span>
</p>
<p>&nbsp;</p>
<p style="text-align:center;">
<span class="span1">SUDSKA OPOMENA</span>
</p>
<p>&nbsp;</p>
<p>
<span class="span1">Š</span><span class="span1">to je dana 0</span><span class="span1">2.07.2014. godine oko 18,00 časova u i ispred agencije "M. c." u ul. D.... u P...., o... B..., ugrozio sigurnost oštećenog P. V., prijetnjom da će napasti na njegov život ili tijelo, na način što je po dolasku u agenciju prišao Đ. T., koja je sjedjela za stolom u blizini ulaznih vrata i tražio P.V., upućujući mu prijetnje "Gdje je ona tvoja pizda od čovijeka, kad ga vidim polomiću mu kosti", te kada je oštećeni P.. došao u agenciju, okrivljeni ponovo došao ispred agencije i prišao oštećenom, koji je stajao na stepeniku, unio mu se u lice i svoje čelo prislonio na njegovo, gurajući ga tako naprijed i prijeteći riječima: "Pičketino jedna, sve ću kosti da ti slomim, istjeraću te iz P...", a kada je oštećeni pozvao policiju, opet prišao oštećenom upućujući mu psovke i prijetnje "izbiću i tebe i tvog gazdu, dobićeš sjekiru u g</span><span class="span1">l</span><span class="span1">avu", pri čemu je bio uračunljiv i svjestan svoga djela i njegove zabranjenosti, a čije izvršenje je htio,</span>
</p>
<p>&nbsp;</p>
<p>
<span class="span1">- čime je učinio produženo krivično djelo ugrožavanja sigurnosti iz čl. 168. st. 1. u vezi sa čl. 49. Krivičnog zakonika CG.</span>
</p>
<p>&nbsp;</p>
<p>
<span class="span1">Dužan je okrivljeni na ime sudskog paušala uplatiti iznos od 50 eura, u korist budžeta Crne Gore, na žiro račun broj 832-16-52 u roku od mjesec dana od dana pravosnažnosti rješenja i dokaz o uplati dostaviti ovom sudu s pozivom na broj K. 332/14/14.</span>
</p>
<p>&nbsp;</p>
<p>
<span class="span1">Oštećeni P. V. se sa imovinsko-pravnim zahtjevom upućuje na parnicu.</span><span class="span1"></span>
</p>
<p>&nbsp;</p>
<p style="text-align:center;">
<span class="span1">O b r a z l o ž e n j e</span>
</p>
<p>&nbsp;</p>
<p>
<span class="span1">ODT Kotor je aktom Kt. br. .../14 od 03.10.2014. godine stavilo na teret okrivljenom M. Ž. izvršenje produženog krivičnog djela ugrožavanje sigurnosti iz čl. 168. st. 1 u vezi sa čl. 49. Krivičnog zakonika. </span>
</p>
<p>&nbsp;</p>
<p>
<span class="span1">Okrivljeni M.Ž. je u svojoj odbrani na zapisnik pred ODT Kotor od 08.07.2014. godine izjavio da je kritičnog dana u popodnevnim časovima ušao u agenciju M. C. u P... da potraži P. V., jer je htio od njega da dobije obavještenje zbog čega tjera njegovu radnicu koja je zaposlena na štandu za prodaju brodskih karata. Izjavio je da posjeduje štand za prodaju brodskih karata, a kao dokaz svojih tvrdnji je predao na uvid potvrdu O... B... od 17.06.2014. godine. Pojasnio je da mu se njegova radnica J. Ž. požalila da je P... udaljio sa javne površine ispred butika A..., koji se nalazi pored njegove agencije, zabranjujući joj da tu stoji i prodaje karte, a njegov štand se nalazi preko puta te agencije. Kada je ušao u agenciju, pitao je Đ. T. gdje se nalazi P..., a ne sjeća se šta mu je ona odgovorila, već je vidio da nije tu i izašao. Izjavio je da se nije tada obratio Đ. T. riječima "Gdje je onaj smrad i pizda od tvog čovjeka da mu ja jebem mater, kad ga vidim, polomiću mu kosti, šta on ima da se obraća mojim radnicima i bilo šta da im priča". Pojasnio je da je odatle otišao na njegov brod "S.", koji je bio vezan na pristaništu. Vratio se nakon 15-20 minuta i pošao prema svojem prodajnom pultu i zatekao P... na ulici ispred njegove agencije. Prišao mu je, bili su veoma blizu, lice u lice i razgovarali. Izjavio je da je tada možda rekao P... neku uvredljivu riječ, ali nije mu prijetio da će ga ubiti. Bili su pored stepeništa koje silazi na terasu agencije. Zna da je P.... rekao "lopove", i rekao mu je "smradu jedan" i da se više ne obraća njegovim radnicima, a nije mu prijetio riječima "dobićeš sjekiru u glavu". Nije naslanjao glavu na P... glavu, niti ga je gurao glavom u grudima sa tog stepenika. Istakao je da ga niko nije odvlačio sa lica mjesta, već je pošao sam i prilikom odlaska nije uputio riječi P... "pičketino jedna, ti si obično govno". Izjavio je da njihov sukob traje već tri godine. Pojasnio je da kada je kupio brod "S.", pitao je vlasnika agencije M.  c., V...., da li mogu da sarađuju, i tada su V.... i njegov brat odbili njegovu ponudu. Međutim, P..., koji radi za njih, mu je rekao da nema razloga da ne sarađuju, jer mu je svaki euro dragocjen, a sve mimo vlasnika agencije. Tada mu je predao brodske karte i čitav štos i P.... je te karte prodavao 5-6 dana, da bi mu onda rekao da ne može to tako, da mu dolazi inspekcija i da on mora da mu šalje putnike preko njihove agencije, a sve naprijed navedeno se dešavalo pretprošle godine. Nekoliko puta je P... tražio da mu vrati njegove numerisane karte, na šta mu </span><span class="span1">je on rekao da ih je izgubio. Odustao je od traženja, misleći da ih je zaista izgubio, ali je prošle godine sredinom ljeta slučajno pogledao brojeve karata i našao kartu sa brojem 30, a P.... je dao prvi štos numerisan od 1-50. Pozvao je vlasnika agencije V...., namjeravajući da razgovara i sa P...., a vlasnik mu je rekao da to riješi sa P..... Nije ništa riješio sa P...., već mu je P.... prodao ove karte i zadržao novac, tako da je prošle godine prekinuo svaki kontakt sa njim. I prošle godine je držao pult za prodaju karata, da bi se ove godine otvorila agencija M. c. i trudio se da nema nikakvih konflikata. Izjavio je da se on nijednom P.... radniku nije obraćao zbog toga što stoji na ulici, pa ga je iziritiralo to što se on morao obraćati njegovom radniku. Misli da je vlasnik agencije trebao da dođe kod njega da nađu zajedničko rješenje, ali se on uopšte nije miješao u ovo. Objasnio je da je svemu navedenom dana 02.07.2014. godine prisustvovao izvjesni M....., koji je iz C....., a radi u P...., čije ime ne zna, niti adresu. Prisustvovao je i M. S., koji je naveden u prijavi kao lice koje ga je navodno odvelo sa lica mjesta, pa predlaže da se isti sasluša u svojstvu svjedoka.    </span>
</p>
<p>&nbsp;</p>
<p>
<span class="span1">Okrivljeni M. Ž. je na glavnom pretresu održanom dana 23.01.2015 godine naveo da ne priznaje izvršenje krivičnog djela niti krivicu za isto. U svojoj odbrani je naveo u svemu kao na zapisnik pred ODT Kotor od 08.07.2014. godine.</span>
</p>
<p>&nbsp;</p>
<p>
<span class="span1">U dokaznom postupku koji je proveden u cilju utvrđivanja činjeničnog stanja i krivice okrivljenog, sud je proveo sljedeće dokaze: pročitao iskaz svjedoka oštećenog P. V. sa zapisnika pred ODT Kotor od 03.10.2014. godine, pročitao iskaz svjedoka Đ. T. sa zapisnika pred ODT Kotor od 03.10.2014. godine, saslušao svjedoka M. D. i svjedoka Ž. J</span><span class="span2">, </span><span class="span1">izvršio uvid u izvod iz kaznene evidencije za okrivljenog Ministarstva pravde br. ...../9388.</span>
</p>
<p>&nbsp;</p>
<p>
<span class="span1">Svjedok oštećeni P. V. je na zapisnik pred ODT Kotor od 03.10.2014. godine izjavio da je radnik agencije "M. c.", koja se nalazi u ulici D.... br. 21 u P..... Preko puta agencije je postavljen štand koji je u vlasništvu M. Ž., vlasnika broda za krstarenje "S.". Pojasnio je da je dana 02.07.2014. godine oko 18,00 h radnica J..., koja radi na štandu M. Ž., stajala ispred ulaza u njihovu agenciju, gdje je dijelila flajere za brod "S.". On joj je prišao i rekao "Ćao, izvini", pružio joj ruku, predstavio se i zamolio je da ne dijeli flajere ispred njihove agencije, već da stane preko puta,  s obzirom na to da imaju štand za prodaju. Najljubaznije je zamolio i ona mu je na to odgovorila "nema problema". Nakon par minuta je pošao do obližnje pizzerie, gdje se zadržao najviše 10 minuta, nakon čega se vratio nazad u agenciju, gdje je zatekao T. Đ., a koja je zaposlena u njihovoj agenciji, koja  je drhtala i bila vidno uznemirena i blijeda. Pitao je šta je bilo, na šta mu je odgovorila da je M...dolazio u agenciju, da je vikao, psovao i prijetio riječima "gdje ti je ona pičketina, sve ću kosti da mu slomim", što se odnosilo na njega. Bio je totalno zbunjen, jer nikome nije ništa loše rekao, pa je izašao napolje ispred agencije u dijelu koji pripada poslovnom prostoru agencije. Pored tog prostora se nalazi i kafić, gdje obično sjede mještani koji su najvjerovatnije čuli ovo, pa su mu se sa stola obratili riječima "kako možes da trpiš ovo", da bi u jednom momentu vidio M... kako ide u njegovom pravcu. M.... mu je prišao i počeo </span><span class="span1">da mu upućuje prijetnje i uvrede "pičketino jedna, sve ću kosti da ti slomim, išćeraću te iz P...., šta ti imaš mojim radnicama da se obraćaš". On je tada stajao, držeći skrštene ruke, i ništa mu nije odgovarao. Zatim mu se M....  unosio u lice, prislanjao čelo na njegovo i gurao ga glavom, a on je tada stajao na jednom stepeniku, i za to vrijeme je M....  neprestano psovao i prijetio. Neko je prišao i odvukao M...., a on je mobilnim telefonom pozvao policiju. Kada je pozvao policiju i dok su čekali policiju, M... je opet prišao i psovao mu majku, oca, sestru, upućujući mu prijetnje "smradu jedan, govno jedno, pičketino jedna, nemoj više slučajno da si se obratio mojim radnicima, izbiću i tebe i tvog gazdu, dobićeš sjekiru u glavu". Istakao je da on nije uopšte reagovao, niti mu je bilo šta odgovorio na prethodno navedeno, jednostavno je bio zatečen i ugrožen od ovih prijetnji, s obzirom na to da mu se i unosio u lice, gurao glavom, i uputio ovako ozbiljne prijetnje. Kada su mu prijetnje upućene, u agenciji je bila T. Đ. i ona je mogla da vidi i da čuje šta se dešavalo između njih dvojice. U obližnjem kafiću su sjedjeli mještani P...i oni su vidjeli, ali ne može da se izjasni o njihovim imenima. Izjavio je da se pridružuje krivičnom gonjenju i da postavlja imovinsko-pravni zahtjev.  </span>
</p>
<p>&nbsp;</p>
<p>
<span class="span1">Svjedok Đ. T. je na zapisnik pred ODT Kotor od 03.10.2014.godine izjavila da je zaposlena u agenciji "M. c." koja se nalazi u ulici D... u P.... Dana 02.07.2014. godine oko 18,00 časova je bila na svojem radnom mjestu, sjedjela je za stolom u blizini ulaznih vrata, radila nešto na kompjuteru, i u jednom trenutku je u agenciju naglo ušao M. Ž.. M. Ž. joj je prišao veoma blizu, bio je vrlo bijesan i tražio je P. V.. M.... je psovao, obratio joj se riječima "gdje je ona tvoja pizda od čovjeka, kada ga vidim polomiću mu kosti, šta on ima da se obraća mojim radnicima i bilo šta da im prijeti", misleći na V.... Objasnila je da su i ranije imali sa M... problema, tako da se tada sabrala, jer zna da kada mu se pomene policija da on drugačije reaguje, pa mu je to i  rekla i zamolila ga da izađe napolje. Bila je uplašena, jer je bio toliko agresivan, a kada je spomenula policiju, M... se okrenuo i pošao prema izlazu od terase govoreći "šta on ima da priča, a kada ga vidim, pokazaću mu". V... je posle izvjesnog vremena došao u agenciju i ispričala mu je sve šta se desilo sa M.., a dok mu je to pričala, vidjela je da M... dolazi ponovo u agenciju i rekla je V.... da ide M.... V... se okrenuo, bio je na terasi, na jednom od stepenika, M.... mu je prišao na donji stepenik, unio mu se u lice, svoje čelo prislonio na njegovo, počeo je da trese glavom, i tada mu je prijetio da će da mu polomi kosti, da će ga istjerati iz P..... Izjavila je da se uplašila, zbog čega je i ušla u agenciju kako bi pozvala policiju, jer je M.... bio prilično agresivan dok je držao prislonjeno čelo na čelo Panina, i gurao ga je unaprijed uz ove prijetnje. Uzela je telefon iz agencije i izašla na tu terasu, a V... joj je tada rekao da je već pozvao policiju, nakon čega je Ž.... ubrzano napuštao terasu. V... je rekao M....  da ostane do dolaska policije, i on se vratio do svojeg pulta i sačekao policiju. Misli da je po dolasku policije govorio "šta ja imam sa vama da pričam, ja ću da bijem onog koga treba da bijem". Nije vidjela da li je neko odvojio M.... od P.... Moguće da je neko ko je bio u blizini razdvojio M..... od P..., ali za vrijeme dok je ona bila vani niko nije prilazio. </span>
</p>
<p>&nbsp;</p>
<p>
<span class="span1">Svjedok M. D. je izjavio da je dana 03.07.2014. godine radio kao OPS UP CB B.., bezbjednosni sektor P.... Negdje oko 20,45 časova toga dana je došao u službene prostorije njihovog sektora P. V. i podnio prijavu  vezanu za događaj koji se odigrao dana 02.07.2014. godine oko 18,00 časova. Detaljno je u službenoj zabijlešci naveo sve što mu je kritične prilike ispričao P. V., i o prednjoj prijavi obavijestio dežurnog zamjenika tužioca gospođu Milić.</span>
</p>
<p>&nbsp;</p>
<p>
<span class="span1">Svjedok Ž. J. je na zapisnik pred ODT Kotor od 02.10.2014. godine izjavila da je zaposlena kao buker kod preduzetnika M. Ž., vlasnika broda za krstarenje "S.". Pojasnila je da je kritičnog dana 02.07.2014. godine, posle 18,00 časova, dijelila reklamni materijal za taj brod turistima na javnoj površini ispred butika "A." u ulici D..., ispred kuće F. I. u P... Objasnila je da M... preko puta te agencije drži štand. U jednom momentu se vratila ispred štanda i vidjela P.V. koji je pozvao da dođe ispred njegove agencije koja se nalazi preko puta štanda. Došla je ispred agencije, V... je pitao kako se zove, na šta je odgovorila i pružila ruku, a on takođe i predstavio joj se. Tada joj je rekao da ne treba da dijeli reklamni materijal ispred njegove agencije, iako je ona flajere dijelila ispred butika, a taj se butik nalazi do njegove agencije u istoj zgradi. Prihvatila je to što joj je rekao i vratila se na štand. Nakon ovoga je pozvala M.... i ispričala mu šta se desilo, a Ž... joj je rekao da se udalji sa štanda nekih 20-ak minuta i da će on sve to da riješi sa V..... Nakon ovoga je pošla sa štanda, a kada se vratila posle 20-ak minuta, primjetila je ispred agencije "M. c.", tj. P.... agencije da je došla policija. Tamo je zatekla i M..., a P... nije bio tu. Istakla je da joj nije poznato ništa šta se dešavalo između M... i P..... prije njenog dolaska, a po napuštanju štanda.</span>
</p>
<p>&nbsp;</p>
<p>
<span class="span1">Svjedok Ž. J. je na glavnom pretresu održanom dana 02.03.2015. godine izjavila u svemu kao na zapisniku pred ODT Kotor od 02.10.2014. godine. Navela je da čitavo vrijeme nije bila ispred štanda, odnosno jedno dvadesetak minuta se bila udaljila od istog tako da se ne može izjasniti na okolnost šta se desilo kritičnog dana između okivljenog i oštećenog, jer tom dijelu događaja nije ni prisustvovala.</span>
</p>
<p>&nbsp;</p>
<p>
<span class="span1">Uvidom u izvod iz kaznene evidencije Ministarstva pravde br. ..../9388 je utvrđeno da okrivljeni M. Ž. nije ranije osuđivan.</span>
</p>
<p>
<span class="span1"></span><span class="span1">Cijeneći sve provedene dokaze pojedinačno i u uzajamnoj povezanosti shodno članu 370. stav 3. ZKP-a, a u odnosu na odbranu okrivljenog, sud je utvrdio činjenično stanje navedeno u izreci presude. Krivično-pravno ocjenjujući ovako utvrđeno činjenično stanje, sud je našao da je okrivljeni</span><span class="span1"> M. Ž. učinio produženo krivično djelo ugrožavanje sigurnosti iz čl. 168. st. 1 u vezi sa čl. 49. Krivičnog zakonika.</span><span class="span1"> </span>
</p>
<p>&nbsp;</p>
<p>
<span class="span1">Činjenično stanje bliže opisano u izreci presude, sud je utvrdio </span><span class="span1">iz iskaza svjedoka oštećenog P. V. i svjedoka Đ. T.</span>
</p>
<p>&nbsp;</p>
<p>
<span class="span1">Svjedok oštećeni P. V. je </span><span class="span1">izjavio da je radnik agencije "M. c.", u P..., i da je preko puta agencije  postavljen štand koji je u vlasništvu okrivljenog M. Ž., vlasnika broda za krstarenje "S.", i da je dana 02.07.2014. godine oko 18,00 h radnica J..., koja radi na štandu okrivljenog M. Ž., stajala ispred ulaza u njihovu agenciju, gdje je dijelila flajere za brod "S.", zbog čega joj je prišao i rekao "Ćao, izvini", pružio joj ruku, predstavio joj se i zamolio je da ne dijeli flajere ispred njihove agencije, već da stane preko puta, s obzirom na to da imaju štand za prodaju, a ona mu je na to odgovorila "nema problema". Nakon par minuta je pošao do obližnje pizzerie, gdje se zadržao najviše 10 minuta, nakon čega se vratio nazad u agenciju, gdje je zatekao T. Đ., koja je zaposlena u njihovoj agenciji, koja  je drhtala i bila vidno uznemirena i blijeda. Pitao je šta je bilo, na šta mu je odgovorila da je M.... dolazio u agenciju, da je vikao, psovao i prijetio riječima "Gdje ti je ona pičketina, sve ću kosti da mu slomim", što se odnosilo na njega. Bio je totalno zbunjen, jer nikome nije ništa loše rekao, pa je izašao napolje ispred agencije u dijelu koji pripada poslovnom prostoru agencije. U jednom momentu je vidio M.... kako ide u njegovom pravcu, isti mu je prišao i počeo da mu upućuje prijetnje i uvrede "Pičketino jedna, sve ću kosti da ti slomim, išćeraću te iz P...., šta ti imaš mojim radnicama da se obraćaš", na što je on stajao, držeći skrštene ruke, i ništa istom nije odgovarao. Zatim mu se M.... unosio u lice, prislanjao čelo na njegovo i gurao ga glavom, a on je tada stajao na jednom stepeniku, i za to vrijeme je M..... neprestano psovao i prijetio, nakon čega je neko prišao i odvukao M....., a on mobilnim telefonom pozvao policiju. Kada je pozvao policiju i dok su čekali policiju, M..... je opet prišao i psovao mu majku, oca, sestru, upućujući mu prijetnje "Smradu jedan, govno jedno, pičketino jedna, nemoj više slučajno da si se obratio mojim radnicima, izbiću i tebe i tvog gazdu, dobićeš sjekiru u glavu", na što nije uopšte reagovao, niti je okrivljenom M..... bilo šta odgovorio na prethodno navedeno, jednostavno je bio zatečen i ugrožen od ovih prijetnji, s obzirom na to da mu se okrivljeni M.... i unosio u lice, gurao glavom, i uputio ovako ozbiljne prijetnje.  </span>
</p>
<p>&nbsp;</p>
<p>
<span class="span1">Sud je prihvatio iskaz svjedoka oštećenog P. V. kao istinit, jer je isti za sud bio uvjerljiv, </span><span class="span1">a ovo tim prije kada se uzme u obzir da je i </span><span class="span1">prije kritičnog događaja postojala netrpeljivost između oštećenog i okrivljenog, s obzirom na to </span><span class="span1">je </span><span class="span1">okrivljeni u svojem iskazu izjavio da je u sukobu sa oštećenim već tri godine i da je detaljno objasnio razloge zbog kojih se sa istim nalazi u sukobu. Iskaz oštećenog je za sud bio uvjerljiv i iz razloga što je isti na detaljan način opisao tok kritičnog događaja, a njegove </span><span class="span1">navode u pogledu bitnih činjenica za odlučivanje u ovoj krivično-pravnoj stvari je </span><span class="span1">potvrdio i svjedok </span><span class="span1">Đ. T., koja je </span><span class="span1">zaposlena u agenciji "M. c.". Svjedok Đ. T. je izjavila da je dana 02.07.2014. godine oko 18,00 časova bila na svojem radnom mjestu, sjedjela za stolom u blizini ulaznih vrata, radila nešto na kompjuteru, i u jednom trenutku je u agenciju naglo ušao okrivljeni M. Ž. Okrivljeni M. Ž. joj je prišao veoma blizu, bio je vrlo bijesan i tražio je P. V., te da je isti psovao, obratio joj se riječima "gdje je ona tvoja pizda od čovjeka, kada ga vidim polomiću mu kosti, šta on ima da se obraća mojim radnicima i bilo šta da im prijeti. I ranije su imali sa M.... problema, tako da se tada sabrala, jer zna da kada mu se pomene policija da on drugačije reaguje, pa mu je to i  rekla i zamolila ga da izađe napolje. Bila je uplašena, jer je </span><span class="span1">okrivljeni M... bio toliko agresivan, a kada je spomenula policiju, M..... se okrenuo i pošao prema izlazu od terase govoreći "šta on ima da priča, a kada ga vidim, pokazaću mu". Pojasnila je da je  V. P. posle izvjesnog vremena došao u agenciju i ispričala mu je sve šta se desilo sa M..., a dok mu je to pričala, vidjela je da okrivljeni M.... dolazi ponovo u agenciju, što je i rekla V.... V... P. se okrenuo, bio je na terasi, na jednom od stepenika, a okrivljeni M... mu je prišao na donji stepenik, unio mu se u lice, svoje čelo prislonio na njegovo, počeo je da trese glavom, i tada mu je prijetio da će da mu polomi kosti, da će ga istjerati iz P..... Objasnila je da se kritičnog dana uplašila, zbog čega je i ušla u agenciju kako bi pozvala policiju, jer je okrivljeni M.... bio prilično agresivan dok je držao prislonjeno čelo na čelo P...., a čak ga je i gurao unaprijed uz ove prijetnje. Uzela je telefon iz agencije i izašla na tu terasu, a V. P. joj je tada rekao da je već pozvao policiju, nakon čega je okrivljeni M.... ubrzano napuštao terasu. Tada mu je V. P.  rekao da ostane do dolaska policije, i isti se vratio do svojeg pulta i sačekao policiju. Misli da je po dolasku policije okrivljeni M.... govorio "šta ja imam sa vama da pričam, ja ću da bijem onog koga treba da bijem". Nije vidjela da li je neko odvojio M..... od P.... Moguće da je neko ko je bio u blizini razdvojio M...... od P....., ali za vrijeme dok je ona bila vani niko nije prilazio. Sud je prihvatio kao istinit iskaz svjedoka Đ. T., jer je isti za sud bio uvjerljiv, a njen iskaz je u saglasnosti sa iskazom svjedoka oštećenog P. V. u pogledu bitnih činjenica za razrješenje ove krivično-pravne stvari.</span>
</p>
<p>&nbsp;</p>
<p>
<span class="span1">        </span><span class="span1">Sud je ocijenio da iskaz svjedoka </span><span class="span1">Ž. J. nije od uticaja na odlučivanje u ovoj krivično-pravnoj stvari</span><span class="span1">,</span><span class="span1"> s obzirom na to da ista </span><span class="span1">nema saznanja </span><span class="span1">o činjenicama bitnim za odlučivanje u ovoj krivično-pravnoj stvari</span><span class="span1"> tj. o tome da li je kritičnog dana okrivljeni M. Ž. upućivao psovke i prijetnje oštećenom P.V., jer </span><span class="span1">tom dijelu događaja nije ni prisustvovala</span><span class="span1">. Ovaj svjedok je potvrdio iskaz oštećenog P.V. u dijelu</span><span class="span1"> da je oštećeni P. V. zamolio kritičnog dana da ne dijeli više flajere ispred njihove agencije, već da stane preko puta, s obzirom na to da imaju štand za prodaju, i iz njenog iskaza je utvrđeno da je ona nakon razgovora odmah obavijestila okrivljenog M.... o tome da je P... zamolio da više ne dijeli reklamni materijal ispred agencije, na šta joj je okrivljeni rekao da će on sve to da riješi sa V.... , rekao joj da se udalji nekih 20 minuta, što je i uradila, nakon čega je uslijedio kritični događaj. </span>
</p>
<p>&nbsp;</p>
<p>
<span class="span1">Sud je našao da iskaz svjedoka M. D., koji je dana 03.07.2014. godine radio kao OPS UP CB B... bezbjednosni sektor P..., nije od uticaja na odlučivanje u ovoj krivično-pravnoj stvari, jer svjedok nema neposredna saznanja o </span><span class="span1">prijetnjama koje je okrivljeni M...., </span><span class="span1">kritičnog dana uputio oštećenom P...., već je izjavio da je detaljno u službenoj zabiješci naveo sve što mu je dana 03.07.2014. godine ispričao oštećeni P. V. u vezi kritičnog događaja koji se odigrao dana 02.07.2015. godine i da je o prijavi koju je podnio oštećeni P...., protiv okrivljenig M.... obavijestio dežurnog zamjenika državnog tužioca.</span>
</p>
<p>&nbsp;</p>
<p>
<span class="span1">Sud nije prihvatio odbranu okrivljenog u kojoj negira izvršenje krivičnog djela koje mu je stavljeno na teret i krivicu za isto. Okrivljeni je u svojoj odbrani naveo da </span><span class="span1">se </span><span class="span1">nije kritičnog dana obratio Đ. T. kada je došao u agenciju riječima "Gdje je onaj smrad i pizda od tvog čovjeka da mu ja jebem mater, kad ga vidim, polomiću mu kosti, šta on ima da se obraća mojim radnicima i bilo šta da im priča", kao i da nije oštećenom P.... ispred agencije prijetio riječima "dobićeš sjekiru u glavu", niti je naslanjao glavu na P... glavu i gurao glavom u grudima sa tog stepenika, kao i da ga niko nije odvlačio sa lica mjesta, već je pošao sam i prilikom odlaska nije uputio riječi P.... "pičketino jedna, ti si obično govno"</span><span class="span1">, niti </span><span class="span1">mu je prijetio da će ga ubiti,</span><span class="span1"> iz razloga što su ovakvi navodi okivljenog M....  prema mišljenju suda usmjereni na izbjegavanje krivice, i obezvrijeđeni su iskazima svjedoka oštećenog P. V. i svjedoka Đ. T., kojima je sud poklonio punu vjeru. </span>
</p>
<p>&nbsp;</p>
<p>
<span class="span1">Imajući u vidu navedeno, sud je našao da </span><span class="span1">se u konkretnom slučaju ima primjeniti konstrukcija produženog krivičnog djela, jer </span><span class="span1">je okrivljeni M..... izvršio dva istovrsna krivična djela u kratkom vremenskom razmaku (prvo krivično djelo je izvršio dana 02.07.2014. godine oko 18,00 h kada je prilikom dolaska u agenciju "M. c." prišao Đ. T. i uputio prijetnje P. V., koji se tada nije nalazio u agenciji, a koje prijetnje su bliže opisane u izreci presude, a drugo krivično djelo je izvršio istog dana kada je ponovo došao ispred navedene agencije i prišao oštećenom P..., koji je stajao na stepeniku, i uputio mu prijetnje bliže navedene u izreci presude), a koja krivična djela predstavljaju cjelinu zbog istovjetnosti oštećenog</span><span class="span1">, </span><span class="span1">postojanja jedinstvenog umišljaja kod okrivljenog </span><span class="span1">i jedinstva mjesta izvršenja djela (oba krivična djela su izvršena na teritoriji P.....).</span>
</p>
<p>&nbsp;</p>
<p>
<span class="span1">Okrivljeni M. Ž. je postupao sa umišljajem, jer je njegova svijest obuhvatala saznanje da riječi bliže navedene u izreci presude predstavljaju prijetnju kojom ugrožava sigurnost oštećenog i da se te prijetnje odnose na napad na život ili tijelo oštećenog Panina, a to mu je i bila namjera. Kako za postojanje ovog djela nije od značaja da li je prijetnja od strane okrivljenog bila ozbiljna, već kako su navedene riječi shvaćene od strane oštećenog, pa kako je nesporno da su navedene riječi kod oštećenog P... izazvale osjećaj ugroženosti i da je iste shvatio kao prijetnju, a što je utvrđeno iz njegovog iskaza, koji iskaz je sud prihvatio, to su se u radnjama okrivljenog ostvarila sva bitna obilježja bića produženog krivičnog djela ugrožavanja sigurnosti iz člana 168. stav 1 u vezi sa članom 49. Krivičnog zakonika CG. </span>
</p>
<p>&nbsp;</p>
<p>
<span class="span1">        Prilikom odluke o vrsti i visini krivične sankcije koju okrivljenom treba izreći, sud je pošao od toga da je za produženo krivično djelo ugrožavanje sigurnosti iz čl. 168. stav 1. u vezi člana 49. KZ CG propisana novčana kazna ili kazna zatvora do jedne godine U smislu čl. 42 KZ sud je na strani okrivljenog kao olakšavajuće okolnosti cijenio raniju neosuđivanost, da je isti porodičan čovjek tj. oženjen i otac dvoje djece,</span><span class="span1"> </span><span class="span1">dok otežavajućih okolnosti na strani okrivljenog nije našao. Pri takvom stanju stvari, sud je našao da će se u konkretnom slučaju izricanjem sudske opomene u dovoljnoj mjeri uticati na okrivljenog da ubuduće ne vrši ovakva i slična krivična djela. </span><span class="span1">Sud smatra da je izrečena krivična sankcija adekvatna težini učinjenog krivičnog djela i </span><span class="span1">okolnosti pod kojima je učinjeno. </span><span class="span1">Imajući u vidu naprijed navedeno, sud smatra da je djelo učinjeno pod takvim olakšavajućim okolnostima koje ga čine naročito lakim. </span>
</p>
<p>&nbsp;</p>
<p>
<span class="span1">        Sud je na osnovu člana </span><span class="span1">65. Kz-a i člana 465. i 466. Zkp-a, riješio kao u izreci. </span>
</p>
<p>&nbsp;</p>
<p>
<span class="span1">        </span><span class="span1">Sud je obavezao okrivljenog </span><span class="span1">da na ime sudskog paušala uplatiti iznos od 50,00 eura, u korist budžeta Crne Gore, na žiro račun broj 832-16-52, u roku od mjesec dana od dana pravosnažnosti rješenja i dokaz o uplati da dostavi ovom sudu s pozivom na broj K. 332/14/14.</span>
</p>
<li>
<span class="span1">Sud je oštećenog P. V. sa postavljenim, a nepreciziranim imovnsko-pravnim zahtjevom uputio na parnicu, shodno članu 236. Zkp-a.</span>
</li>
<p>
<span class="span1">Na prednjim razlozima sud je zasnovao svoju odluku.</span>
</p>
<p>
<span class="span1"></span><span class="span1"></span><span class="span1">     </span>
</p>
<p>
<span class="span1"></span><span class="span1"></span><span class="span1"></span><span class="span1">     OSNOVNI SUD U KOTORU</span>
</p>
<p>
<span class="span1"></span><span class="span1"></span><span class="span1"></span><span class="span1">        Dana, 2.07.2015. godine</span>
</p>
<p>&nbsp;</p>
<p>
<span class="span1">Zapisničar,</span><span class="span1"></span><span class="span1">                                                          SUDIJA,</span>
</p>
<p>
<span class="span1">Ana Marija Petković s.r.</span><span class="span1"></span><span class="span1">                                         Momirka Tešić  s.r.</span>
</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA:Protiv ovog rješenja ima se pravo žalbe u roku od 8 dana od dana prijema iste, Višem sudu u Podgorici, a preko ovog suda.</span>
</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
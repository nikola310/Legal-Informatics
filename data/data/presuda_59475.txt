<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:justify;hyphenate:auto;font-family:Times New Roman;font-size:13pt;}
.p2{text-align:end;hyphenate:auto;font-family:Times New Roman;font-size:13pt;}
.p3{text-align:center;hyphenate:auto;font-family:Times New Roman;font-size:13pt;}
.p4{text-align:start;hyphenate:auto;font-family:Times New Roman;font-size:12pt;}
.s1{vertical-align:super;font-size:smaller;}
</style>
<meta content="ana.stanisic" name="author">
</head>
<body class="b1 b2">
<p class="p1"></p>
<p class="p2">
<span> K.br. 272/09</span>
</p>
<p class="p1"></p>
<p class="p3">
<span>U IME NARODA</span>
</p>
<p class="p1"></p>
<p class="p1"></p>
<p class="p1">
<span>OSNOVNI SUD U BARU,  kao prvostepeni krivični, u vijeću sastavljenom od sudije Aleksandre Leković, kao predsjednika vijeća, i sudija porotnika S. D. i J. F., kao članova vijeća, sa zapisničarom Anom Stanišić, u krivičnom predmetu okrivljene R. G., zbog krivičnog djela - navodjenje na ovjeravanje neistinitog sadržaja u pokušaju iz čl. 209 st. 1 KZ RCG u vezi sa čl. 19 KZSRJ, po optužnici Osnovnog državnog tužioca u Baru Kt.br. 412/03 od 28.12.2005.godine, nakon održanog glavnog javnog pretresa dana 12.02.2010. godine u prisustvu zastupnika optužbe Zorana Vučinića, okrivljene i njenog branioca M. M. iz Bara, dana 15.02.2010.godine, donio je i javno objavio </span>
</p>
<p class="p1"></p>
<p class="p1"></p>
<p class="p3">
<span>P R E S U D U</span>
</p>
<p class="p1"></p>
<p class="p1"></p>
<p class="p1">
<span>Okrivljena R. G. od oca G. i majke D. rodjene S., rodjena ... godine u J., sa prebivalištem u Baru, naselje B., diplomirani gradjevinski inženjer, neudata, pismena, neosudjivana. </span>
</p>
<p class="p1"></p>
<p class="p1"></p>
<p class="p3">
<span>KRIVA JE</span>
</p>
<p class="p1"></p>
<p class="p1">
<span>Što je </span>
</p>
<p class="p1"></p>
<p class="p1">
<span>Dana 11.08.2003. godine u Baru, dovođenjem u zabludu pokušala da navede VD predsjednika Osnovnog suda u Baru da izvrši ovjeru za inostranstvo, na način što je ovlašćenom radniku pisarnice Đ. M., radi stavljanja štambilja "Apostile" podnijela presudu ovog suda P. br. ... u kojoj je dopisan drugi stav koji glasi " stranke su saglasne da kuća u Baru, u naselju I., u kojoj sada živi tužilac, pripadne u cjelini tužiocu R. G., a stan u V., BIH u ul. M. P., pov.43 m</span><span class="s1">2</span><span>, tuženoj R. D." a zatim na strani 2 obrazloženja dodat i stav: "takođe, sud je odlučio po predlogu stranaka, da se imovina podijeli na način što bi tužiocu u cjelini pripala porodična stambena zgrada u Baru, I., gdje inače i stanuje od dolaska iz S., a tuženoj stan u V., ul. M. P. - pov. 43 m</span><span class="s1">2</span><span>, tako da su vrijednosti imovine jednake za oba bračna druga, pa je odlučeno kao u izreci presude", a na koju presudu je Đ. M. stavila štambilj "Apostil" i na kojoj je bila stavljena lažna klauzula pravosnažnosti i pečat sa tekstom "RCG Osnovni sud", do čije ovjere nije došlo, obzirom nije potpisana od strane predsjednika suda i ovjerena okruglim pečatom</span>
</p>
<p class="p1"></p>
<p class="p1">
<span>– čime je izvršila krivično djelo – navodjenje na ovjeravanje neistinitog sadržaja u pokušaju iz čl. 209 st. 1 KZ RCG u vezi sa čl. 19 KZSRJ. </span>
</p>
<p class="p1"></p>
<p class="p1">
<span>Pa joj sud primjenom čl. 5, 33, 38, 41, 51,52 i 53 KZ SRJ i čl. 359, 360 i 364 ZKP-a izriče </span>
</p>
<p class="p1"></p>
<p class="p3">
<span>USLOVNU OSUDU</span>
</p>
<p class="p1"></p>
<p class="p1">
<span>Kojom joj utvrdjuje kaznu zatvora u trajanju od 3 /tri/  mjeseca i istovremeno utvrdjuje da se kazna neće izvršiti ukoliko okrivljena u roku od 2 /dvije / godine ne izvrši novo krivično djelo. </span>
</p>
<p class="p1"></p>
<p class="p1">
<span>Okrivljena je dužna da plati troškove krivičnog postupka u iznosu od 200 €, u roku od 15 dana od dana pravosnažnosti presude pod prijetnjom izvršenja.</span>
</p>
<p class="p1"></p>
<p class="p1"></p>
<p class="p3">
<span>O b r a z l o ž e n j e</span>
</p>
<p class="p1"></p>
<p class="p1">
<span>Optužnicom Osnovnog državnog tužioca u Baru Kt.br. 412/03 od 28.12.2005. godine, koja je izmijenjena na glavnom pretresu dana 22.01.2010. godine, okrivljenoj je stavljeno na teret da je izvršila krivično djelo navodjenje na ovjeravanje neistinitog sadržaja u pokušaju iz čl. 209 st. 1 KZ RCG u vezi sa čl. 19 KZSRJ.</span>
</p>
<p class="p1"></p>
<p class="p1">
<span>Okrivljena R. G. je u svojoj odbrani u bitnom navela da je sa svojom porodicom prije rata živjela u S. u V.. Njen otac je 1996. ili 1997. godine došao u Crnu Goru. Brak između njenog oca i majke je razveden i to bez prisustva njene majke. Svi originalni dokumenti vezani za stan u V. bili su kod njenog oca i on ih je donio sa sobom u Crnu Goru. Kod njih u kući je bio razgovor da imovina u Baru pripadne njenom ocu, a da njegov zakonski dio pripadne njoj. Vremenom se javila potreba da se riješi pitanje stana u V.. Otac joj je dao punomoćje koje je ovjereno pred Osnovnim sudom u Baru, da ga može zastupati vezano za povraćaj imovine stečene u bivšoj BIH i dao izjavu da zakonom stečena prava na imovini u V. neopozivo prenosi na kćeku – ovdje okrivljenu R. G.. Takodje punomoć za zastupanje po svim pitanjima za povraćaj imovine – stan u V- joj je dala i majka R. D.. Nosilac stanarskog prava na predmetnom stanu je bila njena majka. Medju papirima za povraćaj stana je pronašla punomoćje kojim je njena majka opunomoćila Č. S. iz S. i tačno označila za koje poslove ga opunomoćuje. Na poledjini ovog punomoćja je uočila da mu je njena majka lično predala sudsku presudu za razvod braka u dva primjerka. Medjutim S. je umro, a poslove oko svega ovoga je preuzeo njegov sin Č. A.. Kada su se čuli telefonom, A. joj je tražio presudu za razvod braka jer je ona navodno nedostajala. Pošto više nije imala primjerak presude kod sebe, došla je u barski sud i kod jedne upusničarke, čije ime nije znala, prethodno se predstavljajući se kao kćerka R. D. i G., tražila primjerak presude o razvoda braka. Ova upisničarka je rekla da je sačeka, vraćala se dva tri puta, a u međuvremenu je razgovarala i sa VD predsjednikom suda. Kada je dobila kopiju presude misli da je i potpisala njen prijem. Tako dobijenu presudu je spakovala u koverat i autobusom poslala za Sarajevo. Poslije para dana Č. A. se javio telefonom i rekao da presuda nije u redu jer nema ovjeru za inostanstvo tj. nema apostil. Dogovor je bio da joj S. presudu dostavi, pa kako je njen brat radio za predstavnika „K.“ u Podgorici, a njegov kolega M. B. otvorio kancelariju u BIH na Ilidži i zbog čestih putovanja na relaciji Podgorica -Sarajevo, zamolila ga je da joj presudu donese kako bi je ovjerila apostilom. M. B. je donio taj koverat u Podgoricu, presuda je bila u koverti, a takođe i novac na ime penzije njenog oca. Po dolasku u Podgoricu uzela je koverat sa presudom i stavila u kasetu od vozila, a uveče se vratila u Bar. Sjutradan je negdje oko 12 časova došla u barski sud da bi apostilom ovjerila presudu. Predala je presudu, a službenica M. Ž. joj je rekla da je sačeka. Neko vrijeme je čekala, a onda je dobila poziv da pođe kod S. M.. Sjela je u njenu kancelariju i ostala iznenađena kada joj je M. rekla da je falsifikovala presudu. Ona je dalje istakla da je čitala presudu o razvodu braka svojih roditelja i ta presuda koja je poslata za Sarajevo nije imala drugi stav po pitanju stana. Kada je presuda stigla iz Sarajeva bila je u koverti, presudu je na brzinu izvadila iz koverte i dala na ovjeru. M. je pročitala sporni stav, zbog čega je ona ostala šokirana. Dalje je istakla da sasvim sigurno nije kucala presudu, te da nije napravila falsifikat jer joj to nije padalo na pamet. Pojasnila je da čak nije pogledala, niti se sjetila da obrati pažnju na detalje u presudu, niti je čitala pečat i štambilj, već da je bila uvjerena da je to ona presuda koju je mjesec dana ranije poslala na traženje Č., te da joj nije moglo pasti na pamet da je on poslao drugi tekst na ovjeru od onoga što je ona poslala. Na glavnom pretresu je pojasnila da kada je prvi put došla do suda da uzme presudu o razvoda braka svojih roditelja, satima je čekala da dobije presudu iz pisarnice, odnosno bukvalno cijeli radni dan. Osjećala se poniženo jer je od ranije imala neke konflikte sa tadašnjim VD S. M.. Kasnije, kada je razmišljala zašto nije drugu presudu na koju treba da se stavi apostil, na isti način uzela iz pisarnice, nego je tražila da joj ovaj čovjek pošalje, to je bilo iz razloga jer nije htjela da doživi poniženje kao prvi put kad je podizala presudu. Kopiju presude iz suda je tražila 10-15 dana prije nego što se desilo ovo što joj se stavlja na teret, odnosno krajem jula 2003.g  Konkretno, od pisarnice je tražila presudu o razvodu braka svojih roditelja. U par navrata je i ranije slala presudu Č., medjutim on je izgubio dokumenta. Kada je uzela presudu iz pisarnice suda nije čitala šta u njoj piše, spakovala je u kovertu i poslala za Sarajevo. Kada je 11 avgusta 2003. g došla da stavi apostil na ovu presudu ni tada je nije čitala, samo je iz auta uzela kovertu, ponijela je i službenici suda rekla da joj treba apostil. Sve i da je pročitala ne vjeruje da bi vidjela bilo šta sporno, tek kada se sve ovo desilo shvatila je u čemu je problem. </span>
</p>
<p class="p1"></p>
<p class="p1">
<span>U dokaznom postupku sud je proveo sledeće dokaze: pročitani su iskazi svjedoka K. M., P. J., Đ. M., L. M. i Č. A., pročitan je  nalaz i mišljenje sudskog vještaka grafološke struke S. S. od 09.04.2004 godine, izvod iz KE za okrivljenu pribavljen od MUP-a Sarajevo br. ...,  izvršio uvid u spise predmeta Osnovnog suda u Baru P. br. ... i uvid u spornu presudu P br ... . </span>
</p>
<p class="p1"></p>
<p class="p1">
<span>Svjedok K. M. je izjavio da mu ime okrivljene R. G. ne znači ništa, te da je nije poznavao. Dalje je izjavio da je bio dugogodišnji sudija porotnik barskog suda i da je kao sudija porotnik bio u predmetima koji za tematiku imaju krivicu, ali i u građanskim parnicima. Pošto je presuda bila donijeta 1997. godine  nije se mogao sjetiti detalja ko je bio tuženi a ko tužilac. Načelno je mogao da kaže da je kao sudija porotnik bio u mnogim građanskim parnicama -razvoda braka, te da se u takvim parnicama raspravljalo samo o razvodu braka  i o povjeravanju djece. Nikada se, kako je istakao, presudom o razvodu braka nije raspravljalo o imovini jer su za to postojale druge parnice. </span>
</p>
<p class="p1"></p>
<p class="p1">
<span>Svjedok J. P. je izjavila da je dugogodišnji sudija porotnik barskog suda. Kao sudija porotnik bila je u vijećima u krivičnom postupku i u građanskim postupcima. Ime okrivljene R. G. joj nije bilo poznato. Kao sudija porotnik u vijeću sudije M. Đ.,  u parnicama kojima se raspravljalo o razvodu braka raspravljalo se samo o razvodu braka, te eventualno kome će se djeca povjeriti, a da su se imovinsko pravna pitanja rješavala u posebnoj parnici. </span>
</p>
<p class="p1"></p>
<p class="p1">
<span>Svjedok Đ. M. je izjavila da se predmetnog događaja dobro sjeća jer se dogodio 11.08.20003 godine. Ona je u tom periodu radila kao dežurni službenik prijemne kancelerije, a ujedno je radila krivični referat, ovjere za inostarstvo-apostile  i ostale referate u parnicama. Posla je bilo puno i sjeća se da je jednog dana došla okrivljena R. G. u pratnji L. M. . Okrivljenu nije poznavala, ali je L. M. poznavala kao vještaka barskog suda u oblasti građevinske struke. Tada joj je okrivljena pružila parničnu presudu koju je doniijelo vijeće sudije M. Đ. i za istu je tražila apostil. Presuda koja je bila u originalu bila joj je malo neobična, potpis sudije M. je bio nalik njenom potpisu, međutim nije gledala detalje. Dispozitiv presude nije čitala, već je pogledala na prvoj strani u lijevom uglu i vidjela štambilj i uočila da se radi o ovjeri pravosnažnosti, ali kako nije zagledala tekst ni potpis, nije mogla uočiti razliku. Rubrike štambilja pravosnažnosti jesu bile drugačije,  ali kako je u kancelariji bila gužva, a tu je i vještak u koga sud ima povjerenja, otisnula je na poleđini ove presude štambilj za apostil. Vršilac dužnosti predsjednika suda u to vrijeme bila je S. M. koja je tada imala privođenja, pa joj je, kada je bila slobodna, ponijela na potpis sporni apostil. Prije potpisa apostila M. je pročitala dispozitiv i uočila da jedan stav u predmetnoj presudi ne može da stoji. M. je odmah bilo jasno da se radi o falsifikatu  i tome je obavjestila  CB Bar. </span>
</p>
<p class="p1"></p>
<p class="p1">
<span>Svjedok L. M. je izjavio da je okrivljena R. G. njegova prijateljica i kolega na poslu. U druženju sa njom je saznao da su se njeni roditelji razveli pred ovim sudom i da o tome postoji presuda. R. G. je po njegovom kazivanju osoba koja je izbjegla sa područja Sarajeva zbog ratnih dešavanja. U V. - S imala je stan u koji se neko uselio. Poznato mu je bilo i da je pokrenut postupak za povratak istog. O ovom stanu postoji izjava G. oca kojom on taj stan poklanja G. . Što se same presude tiče nije mu bilo poznato kakva je odluka suda izvorno. Znao je da je presuda bila potrebna advokatu u Sarajevu koji je radio na povratku imovine. G. je došla u barski sud i uzela presudu, koju je kasnije poslala nekim autobusom za Sarajevo. Međutim iz Sarajeva je stiglo obaviještenje da presuda mora imati ovjeru za inostransatvo, tj. apostil, te da će presuda biti vraćena i da G. ovjeri presudu apostilom. Nije znao ko je predmetnu presudu vratio iz Sarajevo do Podgorice. Sa G. je otišao do Podgorice i tamo je G. od jednog lica uzela koverat koji je bio zatvoren, a kada je koverat otvorila unutra je bila presuda i neki novac. Kada je G. došla u barski sud da ovjeri presudu - apostil, tada počinju problemi za nju, jer od tog momenta dobija pozive od VD predsjednika suda, a posle je policija sprovela u CB Bar radi davanja izjave. Dalje je istakao da je bio pozvan da dođe u CB Bar kako bi donio koverat koji je ostao u kaseti u kolima. Takođe je naveo i ustvrdio da G. nije dodala stav u dispozitivu presude, te da nije učinila falsifikat. </span>
</p>
<p class="p1"></p>
<p class="p1">
<span>Svjedok Č. A. je izjavio da je bio vlasnik agencije "Z. s." koja se bavila prometom nekretnina i povratom stanova. Njegov otac je umro u osmom mjesecu 2002. godine, pa je on nastavio umjesto njega da završava započete poslove u navedenoj agenciji. Jedan od poslova koje je trebalo završiti bio je i vraćanje stana u V., a nosilac stanarskog prava bila je R. D.. S obzirom da je D. u to vrijeme živjela u Danskoj, on je stupio u kontakt sa njenom kćerkom G., koja je živjela u Crnoj Gori. Preduzeće „P.“ je radilo otkup stanova, pa su između ostalog tražili i presudu da vide kome predmetni stan pripada s obzirom da su se G. roditelji razveli. Kada mu je R. G. poslala presudu o razvodu braka u kojoj je navedeno da stan u V. pripada R. D. i da su za to saglasne parnične stranke, a imajući u vidu da na presudi nije bila urađena nadovjera, on je vratio presudu G. po B. B., predstavniku preduzeća "F.", koji je bio zainteresovan za kupovinu predmetnog stana. To je sve što mu je bilo poznato za navedenu presudu, a lično nije ni znao da je ista falsifikovana. </span>
</p>
<p class="p1"></p>
<p class="p1">
<span>Iz nalaza i mišljenja sudskog vještaka grafološke struke S. S. od 09.04.2005 godine, utvrđeno je da su inkriminisani otisci pečata i štambilja na presudi, koji su bili predmet ekspertize, otisnuti falsifikovanim pečatom i falsifikovanim štambiljom.   </span>
</p>
<p class="p1"></p>
<p class="p1">
<span>Iz izvoda iz KE za okrivljenu pribavljen od MUP-a Sarajevo br. ..., utvrđeno je da okrivljena nije evidentirana u kaznenoj evidenciji ovog centra. </span>
</p>
<p class="p1"></p>
<p class="p1">
<span>Uvidom u spise predmeta P br. ... utvrdjuje se da je navedenom presudom razveden brak R. G. i R. D., te da izreka presude glasi „Brak stranaka R. G. iz Bara i R. rodjene S. D. sada nepoznatog prebivališta i boravišta zaključen pred matičnim uredom u Bugojnu dana 25.11.1967.god. razvodi se usled ozbiljno i trajno poremećenih bračnih odnosa, primjenom čl. 55 Porodičnog zakona RCG. </span>
</p>
<p class="p1">
<span>Svaka stranka snosi svoje troškove postupka“. </span>
</p>
<p class="p1"></p>
<p class="p1">
<span>Uvidom u spornu presudu se utvrđuje da je u dispozitivu presude dopisan stav koji glasi  „stranke su saglasne da kuća u Baru, u naselju I., u kojoj sada živi tužilac, pripadne u cjelini tužiocu R. G., a stan u B., BIH ul. M. P., pov. 43 m</span><span class="s1">2</span><span>, tuženoj R. D.“, kao i u obrazloženju na st. 2. je dopisano „takodje, sud je odlučio po predlogu stranaka, da se imovina podijeli na način što bi tužiocu, u cjelini pripala porodična stambena zgrada u Baru, I., gdje inače i stanuje od dolaska iz Sarajeva, a tuženoj stan u V., ul. M. P. – pov. 43 m</span><span class="s1">2</span><span>, tako da su vrijednosti imovine jednake za oba bračna druga, pa je odlučeno kao u izreci presude“.</span>
</p>
<p class="p1"></p>
<p class="p1">
<span>Ocjenom izvedenih dokaza nesporno je utvrdjeno da je okrivljena izvršila krivično djelo na način opisan u izreci presude. Nesporno je tokom postupka utvrđeno da je u spornoj presudi, koju je okrivljena dana 11.08.2003. godine podnijela službeniku ovog suda Đ. M. radi stavljanja pečata „Apostille“, a koji služi za upotrebu javnih isprava u inostranstvu, dodat stav, i u izreci presude, kao i u obrazloženju, koji se odnosi na podjelu imovine između sada bivših supružnika, roditelja ovdje okrivljene. Takođe je nesporno da su otisci pečata i štambilja koji se nalaze na spornoj presudi otisnuti falsifikovanim pečatom i falsifikovanim štambiljom. Ovo nesporno proizilazi kako iz nalaza i mišljenja vještaka grafologa, koji nalaz sud u cjelosti prihvata kao jasan, stručan i objektivan, tako i upoređivanjem sporne presude sa nespornim izvornikom presude u predmetu P.br. ... . Prema tome, nesporno je da je sadržina sporne presude, koju je okrivljena podnijela na ovjeru, neistinita jer njen sadržaj ne odgovara izvorniku presude koja se nalazi u predmetu P.br. ... .</span>
</p>
<p class="p1">
<span>Okrivljena je u svojoj odbrani negirala izvršenje krivičnog djela navodeći da apolutno nije znala da je sadržina sporne presude, koju je dostavila na ovjeru, neistinita, pojašnjavajući u svojoj odbrani da je originalnu presudu, koju je dobila u Osnovnom sudu u Baru, poslala za Sarajevo, da joj je ta ista presuda vraćena iz Sarajeva, i da je ona, ne čitajući i ne gledajući presudu koja joj je vraćena, predala službeniku za ovjere suda u Baru. Međutim, sud ne prihvata odbranu okrivljene tretirajući je da je sračunata na izbjegavanje krivičnopravne odgovornosti. Naime, njena odbrana je demantovana iskazom svjedoka Č. A. koji je u svom iskazu decidno naveo: „Kada mi je G. poslala presudu o razvodu braka u kojoj je navedeno da stan u V. pripada R. D. i da su za to saglasne parnične stranke. S obzirom da na ovoj presudi nije urađena bila nadovjera, ja sam ovu presudu vratio G. po B. B.“ Iz ovog iskaza se nesporno utvrđuje da je okrivljena Č. dostavila spornu presudu, koju joj je kasnije ovaj vratio, pa su tako apsolutno demantovani navodi okrivljene da joj apsolutno nije bilo poznato da je sadržina presude neistinita. Takođe, neubjedljivi su navodi okrivljene da joj je bilo lakše da organizuje da joj se presuda vrati iz Sarajeva, nego da iz Osnovnog suda u Baru podigne presudu o razvodu braka svojih roditelja koju bi ovjerila apostilom. Sve ovo upravo utvrđuje sud u uvjerenju da je okrivljena znala da je sadržina sporne presude neistinita, te da je, znajući to, presudu podnjela službeniku suda Đ. M. radi stavljanja pečata "Apostile". Iz iskaza ovog svjedoka zaključuje se da joj je okrivljena dostavila spornu presudu, da je svjedok Đ. letimičnim pregledom presude uočila u lijevom uglu štambilj pravosnažnosti, zatim i potpis sudije M. Đ., koji je bio sličan sa njenim originalnim potpisom, te da zbog velike gužve koju je imala u kancelariji nije detaljno čitala presudu, nakon čega je stavila pečat Apostil na poleđini presude. Nesporna je činjenica da spornu presudu nije ovjerila i potpisala tadašnji VD predsjednika suda, odnosno da nije došlo do ovjere jer se ovjera vrši na taj način što se, pored štambilja "Apostile" stavlja i okrugli pečat uz potpisa predsjednika suda. Prema tome, nesporno je da je službenik ovog suda Đ. M. na navedenu presudu stavila pečat "Apostil", ali je djelo ostalo u pokušaju jer je pored štambilja "Apostil", a da bi se navedena presuda mogla koristiti u inostranstvu, bilo je potrebno da bude potpisana i od predsjednika suda i ovjerena okruglim pečatom suda. U tom dijelu je sud i precizirao izreku presude smatrajući da je ovakvom izrekom presude preciznije predstavljeno utvrdjeno činjenično stanje, a da se navedenim preciziranjem ostaje u okviru istog životnog dogadjaja i da se ne narušava identitet optužnice i presude.</span>
</p>
<p class="p1"></p>
<p class="p1">
<span>Prema tome u radnjama okrivljene su se stekli svi bitni elementi bića krivičnog djela navođenje na ovjeravanje neistinitog sadržaja u pokušaju iz čl. 209 st.1 KZRCG u vezi sa čl. 19 KZSRJ, pa ju je sud i oglasio krivom. </span>
</p>
<p class="p1"></p>
<p class="p1">
<span>Odlučujući se za krivičnu sankciju prema okrivljenom sud je cijenio sve olakšavajuće i otežavajuće okolnosti iz čl. 41 KZSRJ Od olakšavajućih okolnosti na strani okrivljene sud je cijenio lične prilike okrivljene, protek vremena od izvršenja krivičnog djela, te činjenicu da do sada nije osuđivana. Otežavajućih okolnosti na strani okrivljene nije bilo. Imajući u vidu kvalitet olakšavajućih okolnosti, a u nedostatku otežavajućih, sud je okrivljenoj izrekao uslovnu osudu kojom joj je utvrdio kaznu zatvora u trajanju od 3 mjeseca  i istovremeno odredio da se kazna neće izvršiti ukoliko okrivljena u roku od 2 godine ne izvrši novo krivično djelo. Izrečena uslovna osuda odgovara težini krivičnog djela i krivici okrivljene  i predstavlja mjeru u kojoj će se svrha kažnjavanja u potpunosti postići. </span>
</p>
<p class="p1"></p>
<p class="p1">
<span>Odluka o troškovima zasniva se na odredbi čl. 202 st.1 ZKP-a a ista se odnosi na troškove  vještačenja po vještaku grafološke struke u iznosu od 147,60 € i troškova rada suda, koji su određeni prema trajanju, složenosti krivičnog postupka i imovinskih prilika okrivljenog.</span>
</p>
<p class="p1"></p>
<p class="p1">
<span>Na osnovu izloženog odlučeno je kao u izreci presude</span>
</p>
<p class="p1"></p>
<p class="p3">
<span>OSNOVNI SUD U BARU</span>
</p>
<p class="p3">
<span>Dana 15.02.2010 godine</span>
</p>
<p class="p1"></p>
<p class="p1">
<span>	  </span>
</p>
<p class="p1">
<span>      ZAPISNIČAR,				          	     PREDSJEDNIK VIJEĆA SUDIJA	</span>
</p>
<p class="p1">
<span>       Ana Stanišić					     		  Aleksandar Leković</span>
</p>
<p class="p1"></p>
<p class="p1"></p>
<p class="p1">
<span>PRAVNA POUKA:Protiv ove presude može se izjaviti žalba Višem sudu u Podgorici u roku od  15 dana od dana prijema pismenog otpravka. Žalba se predaje ovom sudu u dva primjerka.</span>
</p>
<p class="p1"></p>
<p class="p1"></p>
<p class="p1"></p>
<p class="p4"></p>
<p class="p4"></p>


</body>
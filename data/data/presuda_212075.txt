<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span class="span1">           </span><span class="span1"></span><span class="span1">                                                               </span>
</p>
<p style="text-align:right">
<span class="span1">K.br.40/16</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">VIŠI SUD U PODGORICI, po sudiji Vesni Moštrokol, kao predsjedniku vijeća i sudija Ognjane Boljević i Radonje Radonjića kao članova vijeća, uz učešće Sanje Radosavović, kao zapisničara, u krivičnom predmetu protiv optuženog J.N.iz Podgorice, koga brani Miranović Tomislav advokat iz Podgorice, zbog krivičnog djela </span><span class="span1">neovlašćena proizvodnja, držanje i stavljanje u promet opojnih droga iz člana 300 stav 4 u vezi 1 </span><span class="span1">Krivičnog zakonika Crne Gore, po optužnici Višeg državnog tužilaštva u Podgorici Kt.br.</span><span class="span1">150/2015 od 22.04.2016. </span><span class="span1">godine</span><span class="span1">, </span><span class="span1">koju je na glavnom pretresu zastupao Miloš Šoškić, Državni tužilac VDT-a u Podgorici, nakon održanog usmenog, glavnog i javnog pretresa, započetog 29.06.2016.godine, završenog14.09.2016.godine, u prisustvu zastupnika optužbe, optuženog i njegovog branioca, nakon tajnog vijećanja i glasanja donio je 16.09.2016.godine i istog dana javno objavio </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">PRESUDU</span>
</p>
<p>&nbsp;</p>
<p>&nbsp;</p>
<p>
<span class="span1">J.N., JMBG ..., od oca M. i majke S. rodjene </span><span class="span1">Š.,</span><span class="span1"> rodjen .... godine u P., sa prebivalištem u P., ulica A.P.bb, državljanin Crne Gore, policajac, neoženjen, bez djece, pismen, završio Srednju školu unutrašnjih poslova u Danilovgradu, lošeg imovnog stanja, u pritvoru od 23.12.2015. </span><span class="span1">godine</span><span class="span1"> od 21,30 časova,</span>
</p>
<p>&nbsp;</p>
<p>
<span class="span1">Na osnovu člana 373 stav 1 tačka 2 Zakonika o krivičnom postupku,</span>
</p>
<p>&nbsp;</p>
<p style="text-align:center;">
<span class="span1">OSLOBADJA SE OD OPTUŽBE</span>
</p>
<p>&nbsp;</p>
<p>
<span class="span1">Kojom je predstavljeno da je:</span>
</p>
<p>&nbsp;</p>
<p>
<span class="span1">Dana ... godine, na Cetinju, svjestan svog djela čije je izvršenje htio, kao službeno lice-ovlašćeni policijski službenik u Ministarstvu unutrašnjih poslova Uprava policije Centar bezbjednosti Podgorica, iskorišćavanjem svog službenog položaja, neovlašćeno radi prodaje držao opojnu drogu heroin-supstancu proglašenu za opojnu drogu Pravilnikom o utvrdjivanju spiska droga, psihotropnih supstanci i bilja koje se može koristiti za proizvodnju droga (Službeni list CG 56/12 od 09.11.2012. godine), na način što je kao policajac obučen u policijsku uniformu, upravljajući vozilom marke „G. 4“, registarskih oznaka ..., iz P., u B., kod sebe i to skrivenu u donjem vešu, držao opojnu drogu heroin, neto mase 8,40 grama, koju je nabavio od za sada NN lica, i koja je služila za dalju prodaju i koja je otkrivena prilikom njegovog pretresa od strane ovlašćenih službenika Uprave policije,</span>
</p>
<p>&nbsp;</p>
<p>
<span class="span1">-čime bi izvršio krivično djelo neovlašćena proizvodnja, držanje i stavljanje u promet opojnih droga iz člana 300 stav 4 u vezi stava 1 Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Troškovi krivičnog postupka padaju </span><span class="span1">na</span><span class="span1"> teret budžetskih sredstava suda.</span>
</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>
<span class="span1">Optužnicom VDT u Podgorici Kt.br. 150/15 od 22.04.2016. godine, koja je činjenično izmijenjena u završnoj riječi, optuženom J.N.stavljeno je teret izvršenje krivičnog djela neovlašćena proizvodnja, držanje i stavljanje u promet opojnih droga iz člana 300 stav 4 u vezi stava 1 Krivičnog zakonika Crne Gore (KZCG), pri kojoj optužnici je njen zastupnik ostao do kraja glavnog pretresa, predlažući sudu da ga oglasi krivim i izrekne mu kaznu zatvora u granicama propisanim za navedeno krivično djelo.</span>
</p>
<p>&nbsp;</p>
<p>
<span class="span1">Optuženi J.N. je u odbrani koju je iznio na zapisniku VDT u Podgorici Kt.br.150/15 od 24.12.2015.godine, izjavio da je u UP CB Podgorica zaposlen od 01.07.2006.godine i radi na poslovima saobraćajne policije. Dana 23.12.2015. godine bio je na poslu od 07 do 20,30 časova, kada je krenuo u B.. Dolaskom na kružni tok C.-P.-B., zastavila ga je saobraćajna policija i tom prilikom, u donjem vešu, pronašla heroin koji mu je služio za ličnu upotrebu i nije namjeravao da ga prodaje. Kada je zastavljen od strane policije bio je u uniformi policije, a u B. je krenuo da se vidi sa prijateljicom i planirao je da ostane do jutra, a zatim se vrati na posao. Vozilo kojim je upravljao je vlasništvo njegovog oca, a nakon što je zaustavljen od strane policije, izvršen je pregled njegovog vozila, a zatim su ga službenici policije pretresli i u donjim gaćicama mu našli heroin koji je držao zamotan u pvc kesici. Ne posjeduje medicinsku dokumentaciju i ako je zavisnik od opojnih droga, a heroin je počeo da konzumira 2007. godine, s tim što je prije toga konzumirao marihuanu. Zadnje dvije i po godine uglavnom konzumira fentanil u flasterima, i to jednu četvrtinu flastera od 100mg dnevno, a po nekad uzme i heroin putem ušmrkavanja. U zadnje dvije i po godine heroin je uzeo najviše 15 puta, a flasteri koje koristi su mnogo jača droga od heroina. Ne zna koliko je heroina uzimao jer je to radio rijetko, ali kako je fentanil mnogo jači od heroina, mogao je da uzme i 10g heroina dnevno. Nije želio da kaže od koga je i za koliko novca nabavio predmetni heroin. Živi sa ocem i sestrom koja je nezaposlena, a otac radi u Fondu PIO i plata mu je 550 eura, dok je njegova zarada 390 eura. Flaster fentanila od 100 mg košta 50 eura, a gram heroina njega košta 10 eura, dok je tržišna cijena 20-30 eura. Četvrtinu flastera fentanila uzimao je svako jutro prije posla, jer je jedino tako mogao da funkcioniše normalno. Dešavalo se da ostane bez opojne droge i tada je imao krize, pa je u zadnje dvije i po godine, u kojem periodu uglavnom koristi fentanil, desetak puta imao krizu. Svojom zaradom ne doprinosi zajedničkom domaćinstvu i novac za drogu obezbjedjuje od svoje plate.</span>
</p>
<p>&nbsp;</p>
<p>
<span class="span1">Na glavnom pretresu je u bitnom ponovio odbranu koju je dao u prethodnom postupku, a dodao je da je oko 13 časova uzeo dnevnu dozu fentanila, a nakon završetka smjene, oko 20,30 časova, od jednog lica je kupio heroin koji je bio zapakovan u cijelo. Tražio je da kupi 10 grama heroina, a novac za heroin u iznosu od 50-60 eura, je trebao da preda kada primi platu ili ranije, ukoliko bi došao do novca. Heroin je toga dana kupio jer  narednih dana nije mogao da nabavi fentanil koji je kupovao „na crno“, i to je bio isključivi razlog zbog čega je kupio heroin, od kojeg je, odmah po kupovini, konzumirao jednu „crtu“, putem ušmrkavanja, a ostatak stavio u gornji džep od košulje i krenuo vozilom prema B.. Kada je na raskrsnici prema C. vidio blokadu na putu, paketić heroina je sakrio u donjem vešu, gdje su ga policajci pronašli. Išao je da se vidi sa jednim prijateljem koji je trebao da putuje za Ameriku.</span>
</p>
<p>&nbsp;</p>
<p>
<span class="span1">Objašnjavajući razlike u svom kazivanju, izjavio je da je i tužiocu rekao da u B. treba da posjeti prijatelja i prijateljicu koju je pomenuo, alli ne zna zašto to nije konstatovano na zapisniku. Nije znao da objasni zašto je tužiocu rekao da je u B. trebao da ostane do </span><span class="span1">jutra,a zatim da se vrati na posao, ali bi najvjerovatnije ostao čitav dan, jer sigurno ne bi bio sposoban da ujutru ode na posao i ponovo provede 12-13 sati na nogama. Tog dana je bio u lošem stanju, zbog čega je oko 14 časova napustio posao kada mu se završila redovna smjena, da bi u 15 časova počeo sa vanrednom smjenom, a oko 20,30 časova konzumirao heroin, s tim što je prethodno konzumirao i dnevnu dozu fentanila, pa je zbog svega bio umoram i loše se osjećao kada je davao izjavu kod tužioca, što je i razlog da tada nije pomenuo da je kritičinog dana konzumirao fentanil i heroin, te da je heroin kupio zato što u narednom periodu nije mogao doći do Fentanila. Za heroin je trebao da plati 50-60 eura, a čovjek koji mu je prodao isti, dao mu ga je za tu cijenu jer ga poznaje od ranije. Prije godinu dana je pokušao da se „skine“ sa flastera fentanila, zbog čega je 53 dana uzimao heroin, i to velike količine po gram-dva-tri na svakih 3-4 sata, a nakon što je heroin potrošio vratio se na flastere fentanila. Tom prilikom nije mjerio koliko heroina uzima, ali se vjerovatno dešavalo da uzme i 10 grama heroina dnevno. Kada je u tom periodu uzimao pomenutu gramažu heroina, prvih sat vremena bi mu bilo lakše, a zatim je osjećao psihičku potrebu da uzme još heroina, a zatim i fizičku potrebu, da bi se posle 5-6 dana ta potreba smanjivala, tako da je uzimao manje heroina, mada je to zavisilo od mogućnosti ima li novca da ga nabavi. Sa licem od koga je kupio herion koji je kritičnom prilikom pronadjen kod njega, našao se u dijelu grada kod restorana „C.“, a prethodno ga je pozvao putem telefona i tako se dogovorio o mjestu sastanka. Kada je rekao da je heroin trebao da plati i prije ako bude mogao, mislio je na to da su trebali da dobiju naknadnu od policije za prekovremeni rad za vrijeme demonstracija u Podgorici, i to 4 puta po 90 eura. I u ono vrijeme kada je 53 dana uzimao heroin, na koga je prešao sa fentanila, išao je na posao, jer u suprotnom ne bi mogao normalno da funkcioniše. Poznaje S.V.preko 10 godina i to nije lice koje mu je prodalo heroin, a poznato mu je da S. radi u bolnici i sa njim se putem telefona čuo kritičnog dana, ali se nijesu gledali. Izbjegavao je da se druži sa S.m, jer ga je  više puta doveo u neprijatnu situaciju, a kritičnog dana su pričali o S.voj majci koja je bolesna i njegovim porodičnim problemima. Poznato mu je da je S. bio zavisnik o heroinu, jer ga dugo poznaje, i bilo je perioda prije 9 godina kad su se njih dvojica zajedno drogirali i uzimali heroin.</span>
</p>
<p>&nbsp;</p>
<li>
<span class="span2">Branilac optuženog je u završnoj riječi izjavio da u toku postupka nije dokazano da je optuženi počinio krivično djelo koje mu se stavlja na teret i da u tom smislu nije pružen ni jedan dokaz, dok je odbrana optuženog potvrdjena nalazom i mišljenjem vještaka Golubovića, odnosno da je optuženi zavisnik o psihoaktivnim supstancama, predlažući da se isti oslobodi od optužbe.</span>
</li>
<p>&nbsp;</p>
<li>
<span class="span2">Optuženi je u cjelosti prihvatio završnu riječ svog branioca.</span>
</li>
<p>&nbsp;</p>
<p>
<span class="span1">U dokaznom postupku sud je proveo sljedeće dokaze: pročitao Zapisnik o pretresanju lica Ministarstva unutrašnjih poslova UP OB Cetinje Ku.br. 202/2015 </span><span class="span1">od</span><span class="span1"> 23.12.2015. </span><span class="span1">godine</span><span class="span1">; pročitao četiri Potvrde o privremeno oduzetim predmetima Ministarstva unutrašnjih poslova UP OB Cetinje Ku.br. 202/2015 </span><span class="span1">od</span><span class="span1"> 23.12.2015. </span><span class="span1">godine</span><span class="span1">; izvršio uvid u zdravstveni karton ZIKS-a na ime optuženog; pročitao Nalaz i mišljenje sudskog vještaka psihijatra dr Željka Golubovića od 04.04.2016. </span><span class="span1">godine</span><span class="span1">, njegovo izjašnjenje dato na zapisniku VDT u Podgorici Kti.br. 95/15 </span><span class="span1">od</span><span class="span1"> 19.04.2016. </span><span class="span1">godine</span><span class="span1"> i saslušao vještaka na glavnom pretresu; na saglasan predlog stranaka pročitao Izvještaj Forenzičkog centra Danilovgrad  o hemijskom vještačenju broj 148/16 od 19.02.2016. </span><span class="span1">godine</span><span class="span1">; pročitao Izvještaj o DNK vještačenju broj 147/16 od 12.02.2016. </span><span class="span1">godine</span><span class="span1">; izvršio uvid u Fotodokumentaciju UP OB Cetinje broj 248/15 od 23.12.2015. </span><span class="span1">godine</span><span class="span1">; saslušao svjedoka Vujičić Slavka i pročitao izvod iz kaznene evidencije na ime optuženog Ministarstva pravde 02/2-2825/16 od 01.07.2016. </span><span class="span1">godine</span><span class="span1">.</span>
</p>
<p>&nbsp;</p>
<p>
<span class="span1">Iz ZAPISNIKA o pretresanju lica Ministarstva unutrašnjih poslova UP OB Cetinje Ku.br.</span><span class="span1"> 202/2015 </span><span class="span1">od</span><span class="span1"> 23.12.2015. godine, utvrdjeno je da su ovlašćeni policijski službenici UP OB Cetinje, u Cetinju, dana 23.12.2015.godine, izvršili pretres optuženog J.N.i tom prilikom u donjem vešu optuženog pronašli pvc kesicu u kojoj se nalazila praškasta materija bijele boje, nalik na opojnu drogu kokain.</span>
</p>
<p>&nbsp;</p>
<p>
<span class="span1">Iz četiri POTVRDE o privremeno oduzetim predmetima Ministarstva unutrašnjih poslova UP OB Cetinje Ku.br.</span><span class="span1"> 202/2015 </span><span class="span1">od</span><span class="span1"> 23.12.2015. godine utvrdjeno je da je od optuženog Jurišević Nemanje, pomenutog datuma, oduzet mobilni telefon marke „Samsung duo“ sa SIM karticom, zamotuljak od pvc kese u kojoj se nalazila praškata materija svijetlo braon boje, pmv marke VW G. 4 reg.oznaka ...sa ključevima, opasač za uniformu sa futrolom za pištolj, naljepnica sa natpisom „Policija“, pištolj marke CZ 99 kal. </span><span class="span1">9mm PARA, fab.br.</span><span class="span1"> 121325, okvir za municiju </span><span class="span1">sa</span><span class="span1"> tri komada municije kal. 9mm i značka </span><span class="span1">sa</span><span class="span1"> natpisom „POLICIJA“, broj 00594</span>
</p>
<p>&nbsp;</p>
<p>
<span class="span1">U FOTODOKUMENTACIJI UP OB Cetinje broj 248/15 </span><span class="span1">od</span><span class="span1"> 23.12.2015. </span><span class="span1">godine</span><span class="span1"> prikazan je izgled vozila marke G. reg.oznaka ..., pvc zamotuljka sa sadržajem praškaste materije braon boje i mobilnog telefona marke „Samsung“ sa SIM karticom.</span>
</p>
<p>&nbsp;</p>
<p>
<span class="span1">Iz IZVJEŠTAJA o DNK vještačenju broj 147/16 </span><span class="span1">od</span><span class="span1"> 12.02.2016. godine utvrdjeno je da je na uzorku izuzetom sa unutrašnjosti zamotuljka, utvrdjeno prisustvo biološkog materijala porijeklom od najmanje 3 osobe, pri čemu rezultat ekstremno jako podržava hipotezu da je J.N. jedan od donora, dok je na uzorku izuzetom sa unutrašnjosti čvora utvrdjeno prisustvo biološkog materijala porijeklom od najmanje pet osoba, što dobijeni DNK profil čini nepodobnim za statističku analizu i interpretaciju.</span>
</p>
<p>&nbsp;</p>
<p>
<span class="span1">Iz IZVJEŠTAJA Forenzičkog centra </span><span class="span1">Danilovgrad  o</span><span class="span1"> hemijskom vještačenju broj 148/16 od 19.02.2016. </span><span class="span1">godine</span><span class="span1">, utvrdjeno je da je na vještačenje dostavljen jedan ručno pravljeni zamotuljak od plastične kese, sa sadržajem praškate materije svijetlo braon boje neto mase 8,40 grama, a nakon hemijske analize istog utvrdjeno je prisustvo heroina u dostavljenom dokaznom materijalu.</span>
</p>
<p>&nbsp;</p>
<p>
<span class="span1">Iz ZDRAVSTVENOG KARTONA ZIKS-a </span><span class="span1">na</span><span class="span1"> ime optuženog, NALAZA I MIŠLJENJA sudskog vještaka psihijatra dr Željka Golubovića od 04.04.2016. </span><span class="span1">godine</span><span class="span1"> i njegovog izjašnjenja datog na zapisniku VDT u Podgorici Kti.br. 95/15 </span><span class="span1">od</span><span class="span1"> 19.04.2016. godine, utvrdjeno je da optuženi osoba prosječnih intelektualnih sposobnosti, bez evidentnih simptoma trajnog duševnog oboljenja, a pokazuje neurotske simptome u vidu anksiozno depresivnog ispoljavanja, kao posledica karakteroloških svojstava ličnosti, te zloupotrebnom više nedozvoljenih supstanci, prevashodno heroina, koje je prisutno na nivou toksikomanske zavisnosti, a što na jasan način potvrdjuje medicinska dokumentacija ZIKS-a, u vidu ambulatnih pregleda i više apstinecijalnih kriza nakon lišenja slobode, a kako je to konstatovano u zdravstvom kartonu ZIKS-a prilikom pregleda 25.12 i 26.12.2015. </span><span class="span1">godine</span><span class="span1">, zbog čega je upućen psihijatru i propisana odgovarajuća terapija u vidu antipsihotika, antidepresiva i ljekova tipa sedativa, koja terapija se može indikovati za liječenje narkomanije, kao i mnogih drugih psihijatrijskih poremećaja. Vještak je objasnio da je nakon neposrednog predgleda optuženog i uvida u zdravstveni karton ZIKS-a jasno verifikovano njegovo psihičko stanje nakon deliktnog perioda, u smislu postojanja apstinencijalne krize u više navrata u decembru mesecu 2015.godine, nakon čega je nastavljeno liječenje tokom 2015 i 2016.godine, kada je od strane psihijatra konstatovana karakterološka promjena ličnosti na nivou poremećaja ličnosti i mentalni poremećaj i poremećaj ponašanja uzrokovan opijastima. Imajući u vidu odbranu optuženog da je unazad dvije godine povremeno konzumirao heroin, oko 15-ak puta, ne </span><span class="span1">sjećajući se prosječnih doza, a da dominantno pored heroina, koristi flastere fentanila, i to po jednu četvrtinu flastera dnevno, naprijed navedeno nedvosmisleno upućuje </span><span class="span1">na</span><span class="span1"> zaključak da je optuženi postao zavistan od aktivne supstance u flsateru, tj. </span><span class="span1">o</span><span class="span1"> fentanilu, koji je po prirodu narkoanalgetik i ima dva dejstva, dejstvo slično narkoticima, odnosno heroinu, i dominantno dejstvo koje je analgetičko za suzbijanje bolova i koristi se u medicini za suzbijanje jakih bolova i u tom smislu brzo dovodi do zavisnosti, kao što dovode i opijati. Prilikom naglog prestanka uzimanja fentanila brzo se javlja apstinecijalna kriza, koja je kod optuženog </span><span class="span1">na</span><span class="span1"> jasan i precizan način, u više navrata, verifikovana od strane zatvorskog ljekara. Duža vremenska upotreba heroina dovodi do fizičke i psihičke zavisnosti, </span><span class="span1">te</span><span class="span1"> ukoliko bi osoba u nedostatku fentanila prešla na heroin, to bi se sasvim prirodno povećavala tolerancija na heroin, odnosno osoba bi u narednom periodu uzimala veće doze heroina. Imajući u vidu odbranu optuženog da je u zadnje dvije i po godine 15-ak puta uzeo heroin, to se u konkretnom slučaju ne radi o toksikomanskoj zavisnosti-kontinuiranoj upotrebi heroina, već o habituaciji, odnosno povremenoj kontrolisanoj upotrebi heroina, a da je kod optuženog dominantno korišćenje fentanila, koji pripada opioidima, što jasno upućuje na zaključak da se radi o toksikomanskoj zavisnosti od navedene supstance.</span>
</p>
<p>&nbsp;</p>
<p>
<span class="span1">Na glavnom pretresu vještak je ostao pri nalazu i mišljenju i izjašnjenju koje je dao na zapisniku kod VDT u Podgorici, dodajući da je osnovno uporiše u postavljenoj dijagnozi kod optuženog medicnska dokumentacija i neposredan pregled, a ta medicinska dokumentacija se odnosi na zdravstveni karton ZIKS-a iz kojeg se jasno moglo zaključiti postojanje apstinencijalnih kriza kod optuženog, gdje je kao dijagnoza konstatovana šifra F11, što  u pravodu znači mentalni poremećaj i poremećaj ponašanja uzrkovan opijatima, te da iz medicinske dokumentacije proizlazi da se nije radilo samo o jednom pregledu, nego o više ambulatnih pregleda optuženog u prostorijama ZIKS-a, tokom kojih se potvrdjuje prethodno postavljena dijagnoza. Iako ljekar ZIKS-a nije naveo da se radi o zavisnosti o fentanilu, za psihijatra je ta činjenica bespredmetna, jer je fentanil hemijski opioid, supstanca slična heroinu i isti je sto puta jači za suzbijanje bolova </span><span class="span1">od</span><span class="span1"> npr. </span><span class="span1">morfijuma</span><span class="span1">. Korišćenje većih doza heroina </span><span class="span1">od</span><span class="span1"> uobičajene, odnosi se na tzv. nečisti heroin, odnosno prisustvo drugih farmakoloških supstanci u toj smješi koje nemaju nikakve veze sa narkoticima, pa kada osoba kaže da je uzela 10 grama heroina, egzatno se može reći da se radi o vrlo malim količinama heroina, jer je 10 grama heroina doza bliska smrti ako se radi o heroinu koji ima visok procenat udjela u smješi. Imajući u vidu navode optuženog, da je prije početka radnog vremena konzumirao manje količine psihoaktivnih supstanci, bilo heroina bilo fentanila, nedvosmisleno upućuje na zaključak da je to radio, pored ostalog, da bi održao psihosocijalnu ravnotežu, odnosno da ne bi bio primijećen od strane okoline i da ne bi imao apstinencijalnih kriza, te da bi normalno funkcionisao na poslu i u svakodnevnom životu. U konkretnom slučaju, ukoliko je optuženi prethodno koristio fentanil, koja supstanca je vrlo jakog dejstva, u slučaju kada je sa fentanila prešao na heroin, u tom početom periodu prelaska na heroin, moguće je da su mu trebale veće doze heroina od uobičajene, ali kako vrijeme ide smanjuju se tzv. </span><span class="span1">adiktivni</span><span class="span1"> potencijali u smislu prethodne zavisnosti o fentanilu, pa može doći do oscilacija prilikom  korišćenja heroina i eventualnog uzimanja i manjih doza.</span>
</p>
<p>&nbsp;</p>
<p>
<span class="span1">Sud je u cjelosti prihvatio naprijed citirane nalaze i mišljenja kao stručne i objektivne,   zasnovani </span><span class="span1">na</span><span class="span1"> pravilima nauke i struke, na koje nalaze stranke nisu imale primjedbi.</span>
</p>
<p>&nbsp;</p>
<p>
<span class="span1">Svjedok V. S. je izjavi da optuženog poznaje </span><span class="span1">od</span><span class="span1"> rodjenja, da su se družili i povremeno se čuli putem telefona. Zadnji put se vidio </span><span class="span1">sa</span><span class="span1"> optuženim 20-ak dana prije ovog incidenta, a misli na to što se desilo optuženom i njemu, jer je i on isto uhapšen i protiv njega se vodi postupak pred VDT u Podgorici. Zadnja tri mjeseca se liječio u ustanovi </span><span class="span1">na</span><span class="span1"> Kakarickoj </span><span class="span1">Gori i pije razne tablete kao terapiju, zbog čega ne može baš svega da se sjeti, a prije toga se liječio u Kotoru. </span><span class="span1">Poznato mu je da je optuženi koristio heroin i dešavalo se da ga zajedno konzumiraju.</span><span class="span1"> Optuženom nikada nije prodao</span><span class="span1">,davao</span><span class="span1"> ili na neki drugi način omogućio da dodje do kupovine droge, jer se ni sam tim nikad nije bavio, a jedino što je radio je da je zbog bolesti zavisnosti činio sve da dodje do heroina. Nakon zadnjeg vidjenja </span><span class="span1">sa</span><span class="span1"> optuženim, sa istim se čujao putem telefona i slao mu SMS poruke, u kojima su razgovarali o porodici, zdravlju njegove majke i sl.</span>
</p>
<p>&nbsp;</p>
<p>
<span class="span1">Iz IZVODA iz kaznene evidencije </span><span class="span1">na</span><span class="span1"> ime optuženog Ministarstva pravde 02/2-2825/16 od 01.07.2016. </span><span class="span1">godine</span><span class="span1"> utvrdjeno je da isti nije osudjivan.</span>
</p>
<p>&nbsp;</p>
<p>
<span class="span1">Cijeneći navode optužbe, odbranu optuženog, provedene dokaze i utvrdjeno činjenično stanje, sud nalazi da </span><span class="span1">nema</span><span class="span1"> dokaza da je optuženi izvršio krivično djelo koje mu se stavlja na teret.</span>
</p>
<p>&nbsp;</p>
<p>
<span class="span1">Tokom postupka je nesumnjivo utvrdjeno da je </span><span class="span1">dana</span><span class="span1"> 23.12.2015. godine, na Cetinju, nakon pretresa optuženog J.N.od strane ovlašćenih policijskih službenika MUP-a – OB Cetinje, kod istog pronadjena opojna droga heroin neto mase 8,40 grama, a, koje činjenice proizilaze iz Zapisnika o pretresanju lica MUP-a UP OB Cetinje Ku.br. 202/15 </span><span class="span1">od</span><span class="span1"> 23.12.2015. </span><span class="span1">godine</span><span class="span1"> u kojem je konstatovano da su ovlašćeni policijski službenici, pomenutog datuma, izvršili pretres optuženog i tom prilikom u donjem vešu optuženog pronašli pvc kesicu u kojoj se nalazila praškasta materija, koja je privremeno oduzeta od optuženog, kako je to utvrdjeno iz Potvrde o privremeno oduzetim predmetima MUP-a UP OB Cetinje Ku.br. 202/15 od 23.12.2015.god.,čiji izgled je prikazan u Fotodokumentaciji UP OB Cetinje broj 248/15 od 23.12.2015.g., a da se u pomenutom pakovanju nalazila opojna droga heroin neto mase 8,40 grama, utvrdjeno je iz Izvještaja o hemijskom vještačenju Forenzičkog centra Danilovgrad broj 148/16 od 19.02.2016. </span><span class="span1">godine</span><span class="span1">, a koje činjenice ni optuženi nije negirao, navodeći da je dana 23.12.2015. godine, od strane saobraćajne policije, zaustavljen na kružnom toku Cetinje-Podgorica-Budva, gdje je bio pretresen od strane ovlašćenih policijskih službenika, koji su predmetnu opojnu drogu pronašli u njegovom donjem vešu, gdje je prethodno sakrio.</span>
</p>
<p>&nbsp;</p>
<p>
<span class="span1">Optuženi je negirao izvršenje krivičnog djela koje mu se stavlja na teret, navodeći da je predmetna opojna droga bila namjenjena za ličnu upotrebu jer je zavisnik o opojnim drogama, a herion je počeo da konzumira 2007.god., a zadnje dvije i po godine uglavnom konzumira fentanil u flasterima, i to 1/4 flatera dnevno, a ponekad uzme i heroin, koji je u zadnje dvije i po godine uzeo najviše 15 puta, u kojem dijelu su navodi odbrane optuženog potvrdjeni medicinskom dokumentacijom-Zdravstvenim kartonom ZIKS-a i  Nalazom i mišljenjem sudskog vještaka psihijatra dr Golubović Željka, iz kojeg je utvrdjeno da je optuženi, prilikom prijema u ZIKS, više puta ambulantno pregledan i konstatovano da je imao više apstinencijalnih kriza nakon lišenja slobode, zbog čega je više puta pregledan od strane psihijatra i propisana mu terapija u vidu antipsihotika, antidepresiva i ljekova tipa sedativa, koja terapija se indukuje za liječenje narkomanije, te da je kod optuženog dominanta upotreba fentanola, od koje je supstance postao zavistan, dok je upotreba heroina povremena, pa su u odnosu na ovu supstancu ne radi o toksikomansku zavisnost o upotrebi heroina, već o habituaciji, odnosno povremenoj kontrolisanoj upotrebi herona, a na što upućuje pomenuta medicinska dokumentacija-Zdravstveni karton ZIKS-a iz kojeg se jasno moglo zaključiti postojanje apstinencijalne krize kod optuženog, gdje je kao dijagnoza konstatovana šifra F11 što znači mentalni poremećaj  i poremećaj ponašanja uzrokovan opijatima, a u konketnom sučaju nije se radilo samo o jednom pregledu, nego o više ambulantih pregleda optuženog u prostorijama ZIKS-a, tokom kojih se potvrdila prethodno uspostavljena dijagnoza, a da je </span><span class="span1">optuženi konzumirao heroin, pored navedenog, potvrdio je i svjedok V. S., koji je izjavio da optuženog poznaje od rođenja i da su se povremeno družili, te da mu je poznato da je optuženi koristio heroin i da se dešavalo da ga zajedno konzumiraju, u kojem dijelu je izjava ovog svjedoka indentična navodima odbrane optuženog koji je izjavio da poznaje Vujičić Slavka preko deset godina i da zna da je isti zavisnik o heroinu, jer je bilo perioda kada su se njih dvojica zajedno drogirali i uzimali heroin.</span>
</p>
<p>&nbsp;</p>
<p>
<span class="span1">Nadalje, optuženi u svojoj odbrani navodi da su flasteri fentanila mnogo jača droga od heroina, da ne zna koliko je heroina uzimao u pomenutom periodu, jer je to radi rijetko, ali je mogao da uzme i do 10 grama heroina dnevno, da je četvrtinu flastera fentanila uzimao svako jutro prije posla jer je jedino na taj način mogao da funkcioniše normalno, a kada bi ostao bez opojne droge, imao je krize i to desetak puta za ovo vrijeme kada je konzumirao fentanil, te da je prije godinu dana pokušao da se “skine” sa flastera fentanila, zbog čega je 53 dana uzimao heroin, i to velike količine, na način što bi svaka 3-4 sata uzimao po gram-dva heroina, nakon čega bi mu bilo lakše, a zatim bi počeo da osjeća psihičku potrebu da uzme još heroina, a zatim i fizičku potrebu, da bi se posle 5-6 dana ta potreba smanjivala, tako da je tada uzimao manje količine heroina, a  nakon što je potrošio herion vratio bi se na flastere fentanila, te da je kritičnog dana, da bi mogao da funkcioniše normalno na poslu, uzeo dnevnu dozu fentanila, a kasnije “ušmrknuo jednu crtu” heroina koji je prethodno kupio, u kojem dijelu su i ovi navodi optuženog potvrdjeni naprijed pomenutom med.dokumentacijiom, nalazom i mišljenjem vještaka psihijatra, te njegovim izjašnjenjem na glavnom pretresu, iz kojih proizilazi da je fentanil po prirodu narkoanalgetik i ima dejstvo slično narkoticima, odnosno heroinu, i u medicini se koristi za suzbijanje jakih bolova, i sto puta je jači od morfijuma, pa brzo dovodi do zavisnosti, te da je objektivno moguće da je optuženi prije početka odlaska na posao konzumirao odredjenu količinu psihoaktivnih supstanci, bilo heroina bilo fentanila, i da je to radio pored ostalog, da bi održao psihosocijalnu ravnotežu, da ne bi bio primijećen od strane okoline i da ne bi imao apstinencijane krize i da bi normalno funkcionisao na poslu i u svakodnevom životu, a da ukoliko osoba u nedostatku fentanila predje na heroin, kod te osobe se povećava tolerancija na heroin, tako da se u narednom periodu uzimaju veće doze herona, pa ako je optuženi koji je prethodno koristio fentanil, koji je supstanca vrlo jakog dejstva, sa iste prešao na heroin, u tom početnom periodu je sasvim moguće da su mu trebale veće doze heroina od uobičajene, ali s vremenom se ide ka smanjivanju zavisnosti o fentanolu, pa samim tim dolazi do oscilacija prilikom korišćenja heroina i eventualno i uzimanja manjih doza, pa je moguće da se u tom slučaju uzme i 10gr. heroina dnevno, kako to sve u odbrani navodi optuženi, ukoliko se radi o tzv. “</span><span class="span1">nečistom</span><span class="span1"> heroinu” u kojem postoje i druge farmakološke supstance, a kakav heroin, po mišljenju suda i kako to proizilazi iz sudske prakse, se realno i nalazi u prodaji. </span>
</p>
<p>&nbsp;</p>
<p>
<span class="span1">Nadalje, navodi odbrane optuženog da je kritičnog dana pored flastera fentanila konzumirao i jednu “crtu” heroina, koju je odvojio od količine koju je kupio, proizilazi i iz vještaka o </span><span class="span1">DNK  vještačenju</span><span class="span1"> broj 147/16 od 12.02.2016. godine, iz kojeg je utvrdjeno da na uzorku izuzetom sa unutrašnjosti zamotuljka utvrdjeno prisustvo biološkog materijala od najmanje tri osobe, pri čemu rezultat ekstremno jako podržava hipotezu da je J.N. jedan od donora, dakle da je pomenuti zamotuljak otvarao radi konzumiranja odredjene količine, a kako to u svojoj odbrani i navodi.</span>
</p>
<p>&nbsp;</p>
<p>
<span class="span1">Optuženi je objasnio da je predmetni heroin kupio 23.12.2015.g. jer u naredom periodu nije mogao da nabavi fentanil koji je inače kupovao “na crno”, i to je bio isključivi razlog zbog koga je kupio heroin, a da ova količina heroina, kada je u pitanju optuženi i njegove potrebe za opojnom drogom, ne predstavlja neku veću količinu, potvrdjeno je nalazom i mišljenjem vještaka psihijatra i njegovim izjašnjenjem na glavnom pretresu, kako je to </span><span class="span1">prethodno citirano, iz kojih proizilazi da osoba koja koristi fentanil može da predje na upotrebu heroina, s tim što se na taj način povećava tolerancija na heroin, a što se ogleda u tome da bi ta osoba u narednom periodu uzimala veće doze heroina, kako to i opisuje optuženi, imajući u vidu da je isti postao zavisnik o fentanilu, a da je heroin koristio kao supstituciju za fentanil kada do istog ne bi mogao da dodje, imajući u vidu da je fentanil supstanca slična heroinu, kako to navodi vještak psihijatar dr Golubović Željko, a kako je optuženi radio kao policijski službenik u UP CB Podgorica, da bi normalno funkcionisao na poslu i u svakodnevnom životu i da ne bio primijećen od strane okoline, isti je svakodnevno uzimao 1/4 flastera fentanila, a kritičnog dana u nedostatku fentanila, kupio je predmeti heroin od kojeg je dio konzumirao kako bi mogao da "izdrži" čitav dan na poslu u smjeni od 7 do 20,30 časova. </span>
</p>
<p>&nbsp;</p>
<p>
<span class="span1">Kako je optuženi zaposlen u MUP-u UP CB Podgorica, gdje ostvaruje zaradu od 390 eura mjesečno, da je u narednom periodu trebao da primi i nadoknadu za prekovremeni rad u ukupnom iznosu od 360 eura, te da ne doprinosi domaćinstvu u kojem živi, optuženi je imao novčanih sredstava da obezbijedi dnevne potrebe fentanila, a u slučaju nužde i heroina.</span>
</p>
<p>&nbsp;</p>
<p>
<span class="span1">Imajući u vidu naprijed navedeno, da je kod optuženog pronadjeno 8,40 grama heroina, koji je bio zapakovan u “cijelo”, to se ni po količini, ni po načinu pakovanja, ne može zaključiti da je predmeti heroin bio namijenjen daljoj prodaji.</span>
</p>
<p>&nbsp;</p>
<p>
<span class="span1">Činjenica da je optuženi predmetni heroin držao skriven u donjem vešu, takodje samo po sebi ne znači da je isti bio namijenjen daljoj prodaji, jer je za sud logično da optuženi, koji je službenik policije, predmeti heroin drži skriven na način kako je to opisao, ne želeći da drugi saznaju za ovaj njegov “porok”, posebno što je taj paketić heroina prethodno držao u džepu od košulje, a kada je vidio “blokadu” na putu prema C., tek tada heroin krije u donji veš, gdje ga je policija i pronašla.</span>
</p>
<p>&nbsp;</p>
<p>
<span class="span1">Razlike u kazivanju optuženog da li je u B.trebao da posjeti prijatelja </span><span class="span1">ili</span><span class="span1"> prijateljicu, ili pak oboje, te da li je trebao da se vrati na posao istog dana ili narednog, su bez ikakvog uticaja, imajući u vidu da su navodi odbrane optuženog, u bitnim činjenicama, potvrđeni provedenim dokazima, a kako je to naprijed objašnjeno. To što optuženi kod tužioca nije pomenuo da je kritičnog dana konzumirao heroin i fentanil, i da je heroin kupio zato što u narednom periodu nije mogao doći do fentanila, po mišljenju suda ne dovodi u simnju navode njegove odbrane, jer iz izjašnjenja vještaka psihijatra proizilazi da optuženi ne bi mogao normalno da funkcioniše na poslu i svakodnevnom životu ukoliko ne bi prethodno konzumirao odredjenu količinu psihoaktivnih supstanci heroina ili fentanila, potvrdjujući na taj način odbranu optuženog, jer bi u suprotnom imao apstinencijalne krize, što se jasno zaključuje iz zdravstvenog kartona ZIKS-a, gdje je kod optuženog, nakon lišenja slobode, konstatovano postojanje apstinencijalnih kriza.</span>
</p>
<p>&nbsp;</p>
<p>
<span class="span1">Kod utvrdjenih činjenica da je optuženi zavisnik o fentanilu, te da je povremeno koristio heroin kao supstituciju za fentanil jer se radi o sličnim susptancama, da je kao zaposleno lice imao novčanih sredstava da sebi obezbijedi opojnu drogu, količinu iste i način njenog pakovanja, to je nakon izvodjenja svih predloženih dokaza za sud ostala sumnja u odnosu na radnju izvršenja koja se optuženom stavlja na teret, odnosno da je predmetnu opojnu drogu držao radi prodaje, pa je u nedostatku drugih dokaza, po principu in dubio pro reo, donio odluku koja je povoljnija za optuženog i istog oslobodio od optužbe shodno odredbi člana 373 stav 1 tačka 2 Zakonika o krivičnom postupku (ZKP), jer nije dokazano da je optuženi učinio djelo za koje je optužen.</span>
</p>
<p>&nbsp;</p>
<p>
<span class="span1">Predlog zastupika optužbe da se u dopuni dokaznog postupka provede slučajni nalaz do kojeg se došlo primjenom Mjera tajnog nadzora prema V. S., protiv koga se vodi istraga u VDT Podgorica, gdje iz sadržine razgovora pomenutog svjedoka i optuženog, proizilaze radnje opisane optužnicom,a iz izvještaja tajne pratnje vidi tačno vrijeme i mjesto gdje su se njih dvojica susreli i gdje je izvršena primopredaja predmetne opojne droge, sud je odbio kao neosnovan, a sa razloga što je u tom pravcu, na predlog zastupnika optužbe, saslušao svjedoka V. S.koji je negirao da je on lice koje je predmetnu opojnu drogu prodalo optuženom, a da li je to bio V. S. ili neko drugi, te gdje je izvršena primopredaja i u koliko sati, po mišljenju suda je potpuno irelevantno, jer optuženi ne spori da je opojnu drogu heroin, kritičnog dana, kupio od lica čije ime nije htio da kaže, te da je primopredaja izvršena u dijelu grada kod restorana “C.”. </span>
</p>
<p>&nbsp;</p>
<p>
<span class="span1">Osim navedenog, odredbom člana 159 stav 10 ZKP predvidjeno je da ako se prilikom mjera tajnog nadzora zabilježe podaci i obavještenja koji upućuju na neko drugo lice, za koje postoje osnovi sumnje da je izvršilo krivično djelo za koje je odredjena mjera tajnog nadzora ili neko drugo krivično djelo, taj dio materijala će se izdvojiti i dostaviti državnom tužiocu i može se koristiti kao dokaz samo za krivična djela iz člana 158 pomenutog Zakonika. Imajući u vidu da je protiv optuženog podignuta optužnica, a da je pred VDT u toku tužilačka istraga protiv svjedoka V. S., te da je zastupnik optužbe tek na zadnjem glavnom pretresu predložio provodjenje naprijed citiranih dokaza, to sud smatra da se u ovoj fazi postupka podaci dobijeni MTN-om prema V. S., ne mogu koristiti kao dokaz u postupku koji se vodi protiv optuženog J. N., jer to nije u skladu sa sadržinom odredbe člana 159 stav 10 ZKP i ne predstavlja situaciju koja se ovom odrebom reguliše.             </span>
</p>
<p>
<span class="span1"> </span>
</p>
<p>
<span class="span1">Shodno odredbi člana 230 ZKP, troškovi krivičnog postupka padaju </span><span class="span1">na</span><span class="span1"> teret budžetskih sredstava suda.</span>
</p>
<p>&nbsp;</p>
<p>
<span class="span1">Na osnovu izloženog, a na osnovu člana 373 stav 1 tačka 2 ZKP, odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span1">VIŠI SUD U PODGORICI</span>
</p>
<p style="text-align:center;">
<span class="span1">Dana 16.09.2016. </span><span class="span1">godine</span>
</p>
<p style="text-align:center;">
<span class="span1"> </span>
</p>
<p style="text-align:right">
<span class="span1"> PREDSJEDNIK VIJEĆA-SUDIJA</span>
</p>
<p>
<span class="span1">    </span><span class="span1">Vesna Moštrokol s.r.</span>
</p>
<p>&nbsp;</p>
<li>
<span class="span2">PRAVNA POUKA</span>
</li>
<li>
<span class="span2">Protiv ove presude je dozvoljena žalba,</span>
</li>
<li>
<span class="span2">u roku od 15 dana od dana prijema</span>
</li>
<li>
<span class="span2">pisanog otpravka, Apelacionom sudu CG,</span>
</li>
<li>
<span class="span2">preko ovog Suda.</span>
</li>
<p>&nbsp;</p>
<li style="text-align:center;">
<span class="span2">Tačnost otpravka ovjerava </span>
</li>
<li style="text-align:center;">
<span class="span2">Sanja Radosavović</span>
</li>
<li style="text-align:center;">
<span class="span2">____________________</span>
</li>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{margin-bottom:0.1388889in;text-align:center;hyphenate:auto;font-family:Arial;font-size:12pt;}
.p2{margin-bottom:0.1388889in;text-align:end;hyphenate:auto;font-family:Arial;font-size:12pt;}
.p3{margin-bottom:0.1388889in;text-align:justify;hyphenate:auto;font-family:Arial;font-size:12pt;}
.p4{margin-bottom:0.1388889in;text-align:start;hyphenate:auto;font-family:Arial;font-size:12pt;}
.p5{text-indent:-0.25in;margin-left:0.5in;text-align:justify;hyphenate:auto;font-family:Arial;font-size:12pt;}
.p6{text-align:justify;hyphenate:auto;font-family:Arial;font-size:12pt;}
.p7{margin-left:-0.25in;margin-right:-0.375in;margin-bottom:0.1388889in;text-align:justify;hyphenate:auto;font-family:Arial;font-size:12pt;}
.p8{text-align:center;hyphenate:auto;font-family:Arial;font-size:12pt;}
.s1{font-weight:bold;}
.s2{display: inline-block; text-indent: 0; min-width: 0.2361111in;}
</style>
<meta content="predrag.tabas" name="author">
</head>
<body class="b1 b2">
<p class="p1">
<!--Image link to '0.jpg' can be here-->
</p>
<p class="p2">
<span>K.br. 211/2011</span>
</p>
<p class="p1">
<span>U IME CRNE GORE</span>
</p>
<p class="p3">
<span>VIŠI SUD U PODGORICI,</span><span class="s1"> </span><span>u vijeću satavljenom od sudije Tabaš Predraga, kao predsjednika vijeća i sudija Đurđić Katarine i Vuksanović Biljane, kao članova vijeća, uz učešće Novčić Slobodanke, kao zapisničara, u krivičnom predmetu protiv optuženih I. D., koga brani M. B. advokat iz P., po službenoj dužnosti i optuženog V. R., koga brani M. A. advokat iz U., zbog krivičnog djela neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika, odlučujući po optužnici Višeg državnog tužilaštva u Podgorici Kt.br. 150/11-2 od 07.10.2011. godine, koju je na glavnom pretresu zastupala O. R.-zamjenik VDT u Podgorici, nakon održanog glavnog i javnog pretresa u prisustvu zastupnika optužbe, optuženih i njegovih branioca, dana 06.07.2012. godine, donio i istog dana javno objavio </span>
</p>
<p class="p1">
<span>P R E S U D U</span>
</p>
<p class="p4">
<span>Optuženi:</span>
</p>
<p class="p5">
<span class="s2">1.​&nbsp;</span><span>I. D., od oca K. i majke M., rodjene T., rodjen ... godine u selu N, m. z. T., V. M.-R. A., sa prebivalištem u mjestu rodjenja, državljanin Republike A., nezaposlen, neoženjen, pismen, završio osnovnu školu, lošeg imovnog stanja, nalazi se u pritvoru od 25.09.2011.godine od 21,00 čas.</span>
</p>
<p class="p4"></p>
<p class="p5">
<span class="s2">1.​&nbsp;</span><span>V. R., od oca S. i majke P., rodjene Dj., rodjen ... godine u mjestu P.-R. A., sa prebivalištem u mjestu V.-S. u R. A., državljanin Republike A., neoženjen, završio osnovnu školu, lošeg imovnog stanja, nalazi se u pritvoru od 25.09.2011. godine od 21,00 čas.</span>
</p>
<p class="p4"></p>
<p class="p1">
<span>KRIVI SU</span>
</p>
<p class="p4">
<span>Zato što su:</span>
</p>
<p class="p3">
<span>Dana 25.09.2011. godine u Tuzima, Opština Podgorica, neovlašćeno radi dalje prodaje držali 5.868 grama opojne droge marihuane-supstance proglašene za opojnu drogu Rješenjem o utvrdjivanju opojnih droga (Sl.list SRJ” br. 44/02), na način što su navedenu opojnu drogu, upakovanu u sedam većih pakovanja u dva ranca neovlašćeno držali radi dalje prodaje u iznajmljenoj sobi u kući, vlasništvo A. M., koja opojna droga je pronadjena istog dana pretresom od strane ovlašćenih policijskih službenika Uprave policije Područne jedinice Podgorica i oduzeta od optuženih.</span>
</p>
<p class="p4">
<span>      - čime su izvršili krivično djelo neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika.</span>
</p>
<p class="p3">
<span>Pa ih sud, primjeno, citirane zakonske odredbe, te odredbe čl. 4,5,6,7,8,14,15,32,36,42,45, 46. i 51. Krivičnog zakonika, te odredbi čl. 226, 229. i 374. Zakonika o krivičnom postupku</span>
</p>
<p class="p1">
<span>O S U Đ U J E</span>
</p>
<p class="p3">
<span>Na kazne zatvora u trajanju od po 1 (jedne) godine i 6 (šeset) mjeseci, u koje kazne im se uračunava vrijeme provedeno u pritvoru počev od 25.09.2011. godine, od 21,00 časova, pa nadalje, dok pritvor bude trajao.</span>
</p>
<p class="p3">
<span>Dužni su optuženi da na ime troškova krivičnog postupka-sudskog paušala plate ovom sudu novčani iznos od po 50,00 eura, sve u roku od 15 dana po pravosnažnosti presude, pod prijetnjom prinudne naplate, dok će o ostalim troškovima krivičnog postupka, Sud odlučiti naknadno, posebnim rješenjem, po pribavljanju podataka o njihovoj visini.</span>
</p>
<p class="p4">
<span>Na osnovu čl. 75 i čl. 300 st. 7 Krivičnog zakonika optuženim se i z r i č e :</span>
</p>
<p class="p1">
<span>MJERA BEZBJEDNOSTI</span>
</p>
<p class="p1">
<span>ODUZIMANJE PREDMETA</span>
</p>
<p class="p4">
<span>Od optuženih I. D. i V. R., oduzima se 5.868 grama opojne droge marihuane, koja droga se ima uništiti, nakon pravosnažnosti presude.</span>
</p>
<p class="p1">
<span>O b r a z l o ž e nj e</span>
</p>
<p class="p3">
<span>Optužnicom Višeg državnog tužilaštva u Podgorici Kt.br.150/11-2 od 07.10.2011. godine, optuženim I. D. i V. R. stavljeno je na teret izvršenje krivičnog djela neovlašćena proizvodnja, držanje i stavljanje u promet opojnih droga iz člana 300 stav 2. u vezi st. 1. Krivičnog zakonika. Zastupnik optužbe je u završnoj riječi izmijenio optužnicu i stim u vezi i pravnu ocjenu djela, na način kako je to predstavljeno u izreci presude i pri tako izmijenjenoj optužnici u cjelosti ostao do završetka glavnog pretresa, predlažući sudu u završnoj riječi da optužene oglasi krivim osudi po zakonu.</span>
</p>
<p class="p3">
<span>Optuženi I. D.u prethodnom postupku nije iznosio svoju odbranu, branio se ćutanjem.</span>
</p>
<p class="p3">
<span>Na glavnom pretresu, optuženi I. D. je negirao izvršenje krivičnog djela stavljenog mu na teret i u svojoj odbrani naveo, da je fizički radnik koji već šest godina živi u Crnoj Gori i da on nikada nije imao bilo kakvu vezu sa drogom. Dalje je naveo, da je kritičnog dana njegov drug V. R. došao da traži sobu u kući A. M. u kojoj kući je on već imao sobu na spratu, zbog čega je sišao ispred kuće kako bi R. pomogao da nadje smještaj. Tom prilikom kod R. nije primijetio bilo kakvu torbu, niti ceger, nakon čega su otišli do stana gdje živi A. M. kako bi za Ridvana pronašli sobu, ali A. nijesu zatekli u stanu. Kako je R. zahtijevao da vidi kako izgledaju sobe, on ga je poveo u jednu sobu koja se nalazila na prizemlje, gdje su sjeli na jedan kauč, da bi nakon nekih 4-5 minuta došli policajci koji su ih zatekli kako sjede na kauču, a potom počeli nešto da traže po sobi. Optuženi je vidio da su policajci uzeli neke tašne, odnosno cegere, a nakon toga njega i R. uhapsili. Optuženi je dalje naveo i pojasnio, da već godinu dana živi u iznajmljenoj sobi u kući A. M. koja se nalazi na spratu, da je soba koja se nalazila u prizemlju prije dogadjaja bila izdata jednom albancu koji se vratio za Albaniju, te da mu je vlasnik kuće A. M. dozvolio, da može da pokaže smještaj, odnosno sobe licima koja bi došla da traže smještaj, te da su vrata od sobe bila otključana. Dalje je naveo da je tri dana prije nego što je uhapšen došao iz Albanije preko graničnog prelaza Božaj. Nije mogao da opiše cegere koje je policija pronašla, jer na njih nije obraćao pažnju. Dalje je pojasnio, da je nakon hapšenja nešto potpisivao, ali da je to uradio iz straha, ne znajući što potpisuje, da tom prilikom nije bio prisutan prevodilac koji je došao tek nakon što ih je policija sasušala, a da su se njegove lične stvari nalazile u sobi na spratu koju je iznajmio. Optuženi je dalje objasnio, da u kući A. M. za godinu dana koliko je on boravio u njoj, bilo više ljudi koji su iznajmljivali sobu u prizemlju na period od tri dana do tri mjeseca, te da mu nije poznato kako je R. saznao da A. iznajmljuje sobe, s tim što je pretpostavio da je R. za to saznao od nekog u Tuzima. Pri ovakvoj odbrani otpuženi je ostao do završetka glavnog pretresa.</span>
</p>
<p class="p3">
<span>Branilac optuženog I. D. je u završnoj riječi je predložio da sud usljed nedostatka dokaza donese oslobadjajuću presudu, jer ni jednim provedenim dokazom nije potvrdjeno da je njegov branjenik izvršio krivično djelo stavljeno mu na teret. </span>
</p>
<p class="p3">
<span>Optuženi I. D. je u cjelosti prihvatio završnu riječ svog branioca.</span>
</p>
<p class="p3">
<span>Optuženi V. R. u prethodnom postupku nije iznosio svoju odbranu, branio se ćutanjem.</span>
</p>
<p class="p3">
<span>Na glavnom pretresu optuženi V. R. je negirao izvršenje krivičnog djela stavljenog mu na teret i u svojoj odbrani naveo, da je dana 25.09.2011. godine, krenuo iz sovje kuće u Skadru za Crnu Goru, u namjeri da uzme pasoš, koji mu je policija u Crnoj Gori godinu dana ranije oduzela, jer nije imao dozvolu boravka. Nije znao kako da udje u Crnu Goru, pa mu je jedan taksista koji vozi od Skadra do Crne Gore rekao, da će ga on povesti do Tuzi i da mu za to plati 20 eura, na što je optuženi pristao i sa tim taksistom i još trojicom ljudi došao u Tuzi. Dalje je naveo, da su granicu prešli na graničnom prelazu gdje je bila carina, da mu prilikom prelaska granice albanski policajci i carinici nijesu tražili pasoš, dok je na crnogorskoj granici vozač taksija predao četiri pasoša, nakon čega su bez problema prešli granicu. Po dolasku u Tuze, optuženi je sa taksistom i jednim čovjekom koji je putovao sa njima sjeo u jednu kafanu da popiju kafu, gdje je i trebalo da plati taksisti, kojom prilikom je tog istog taksistu pitao gdje može da iznajmi sobu u Tuzima, koji razgovor je čuo jedan albanac, koji je sjedio sto do njih, koji mu seobratio i pokazao mu niz ulicu jednu staru kuću, gdje su se iznajmljivale sobe. Odmah nakon toga optuženi je krenuo do te kuće, dok je taksista ostao da ga čeka u kafani, obzirom da mu nije platio 20 eura za prevoz, da bi dolaskom ispred te kuće na balkonu vidio D., koga je pitao da li ima soba za iznajmljivanje. D. mu  je rekao da soba ima, a potom sišao ispred kuće i poveo ga do gazde, koga nijesu zatekli kući. Pitao je D. da li može da vidi sobe, jer je morao da se vrati odmah da plati taksisti, pa ga je D. uveo u jednu sobu u prizemlju, gdje su se zadržali nekih tri do četiri minuta, nakon čega je došla policija i ispod kauča na kome su sjedjeli pronašli dva cegera, a nakon toga su i njih poveli sa njima. Optuženi je dalje naveo i objasnio, da Isufi D. zna iz vidjenja, ali da se nijesu družili, da je sobu tražio iz razloga jer je imao namjeru da se zadrži u Crnoj Gori i nešto zaradi, jer je u to vrijeme bila sezona i bilo je posla, a i trebao mu je novac kako bi podigao pasoš, da je sa sobom kao prtljag donio jednu malu tašnu koja mu je ostala u taksi vozilu. Dalje je naveo, da je toga dana bio obučen u pantalone i majicu kratkih rukava plave boje, ali nije znao da kaže kako je D. bio obučen, te da misli da D. govori crnogorski jezik. Pri ovakvoj odbrani optuženi je ostao do završetka glavnog pretresa.</span>
</p>
<p class="p3">
<span>Branilac optuženog V. R. u završnoj riječi predložio je da se njegov branjenik u nedostatku dokaza, oslobodi od optužbe. </span>
</p>
<p class="p3">
<span>Optuženi V. R. je u cjelosti prihvatio završnu riječ svog branioca.</span>
</p>
<p class="p3">
<span>Sud je u dokaznom postupku saslušao u svojstvu svjedoka R. M., M. S., M. M., A. P. i A. M., pročitao službenu zabilješku Uprave policije PJ Podgorica Ku.br. 864/2011 od 26.09.2011. godine, pročitao zapisnik o pretresanju stana i drugih prostorija Uprave policije PJ Podgorica Ku.br.864/2011 od 25.09.2011. godine, pročitao potvrdu o privremeno oduzetim predmetima Uprave policije PJ Podgorica Ku.br.864/11 od 25.09.2011. godine, od optuženih I. D. i V. R., pročitao dvije potvrde o privremeno oduzetim predmetima Uprave policije PJ Podgorica Ku.br.864/2011 od 25.09.2011. godine, na ime optuženog I. D., pročitao potvrdu o privremeno oduzetim predmetima Uprave policije PJ Podgorica Ku.br.864/2011 od 25.09.2011. godine, na ime optuženog V. R., na saglasan predlog stranaka pročitan Izvještaj Uprave policije Forenzičkog centra Danilovgrad br. 4151/11 od 30.09.2011. godine o vještačenju predmetne opojne droge, izvršen uvid u fotodokumentaciju Uprave policije PJ Podgorica br. 17-28-244-1819/2799 od 25.09.2011. godine, izvršio uvid u putnu listu na ime optuženog I. D., broj BF6018724 izdatu od nadležnog organa Republike Albanije, pročitao Izvješaj Uprave policije Foreznički centar Danilovgrad br. 244/12-2-2245 od 08.06.2012. godine, o daktiloskopskoj pretrazi papilarnih linija i dopis Opštine Velipolje za optuženog V..</span>
</p>
<p class="p3">
<span>Svjedok R. M. je u svom iskazu na glavnom pretresu naveo, da su u septembru mjesecu njegove kolege imale operativna saznanja da se vrši krijumčarenje opojne droge marihuane tzv. “skanka“ iz Republike Albanije u Crnu Goru, kao i da se tim krijumčarenjem bave dvojica mladjih lica, pa su u cilju provjere operativnih saznanja preduzeli radnje kako bi ta saznanja provjerili, pa su konkretnog dana njegove kolege primjetilie dvojicu mladjih lica, koji su imali rančeve i kretali se ubrzanim hodom, prema kući, za koju su provjerom utvrdili da je vlasništvo A. M. odnosno da A. M. tu kuću koristi i živi u njoj, da se radi o starijoj kući. Sve ove radnje su preduzeli kako bi se provjerili operativni podaci, evenutalno pronašla droga i lica lišila slobode ukoliko se utvrdi da oni krijumčare drogu. Dalje je naveo, da su ta dva mladja lica uočena izmedju 2 ili 3 sata poslije podne, da su imali ruksag na ledjima i da su se isti ubrzanim hodom uputili u pravcu ove kuće koju koristi A. M., a zatim primjećeni da su ušli u tu kuću i to u prostoriju koja se nalazi sa desne strane, gledano iz pravca ulaznih vrata, kao i da se sve ovo dešavalo u prizemlju ove kuće. Zbog položaja policijskih službenika prilikom osmatranja ovih lica, procijenjeno je da nije bezbjedno da se ta lica zaustave prije ulaska u kuću. Nakon ulaska ta dva mladja muška lica u prostoriju, oni su po naredbi sudije za istragu R. I., ušli u navedenu prostoriju, gdje su zatekli lica koja su prethodno ušla i pretresom prostorije pronašli ruksage, u kojima se nalazila opojna droga marihuana zapakovana u vakumirane PVC kese. Nakon izvršenog pretresa fotografisano je lice mjesta od strane krim tehničara, a lica koja su zatekla privedena u službene prostorije. Svjedok je pojasnio da se dobro sjeća da su ta lica bila u nekim plavim majicama sa aplikacijama, kao i da je jedan bio u majici kratkiih rukava a drugi majici dugih rukava. Pojasnio je da se nalazio čeono u odnosu na kuću u koju su ta dva lica ušla tj. preko puta ulaza u kuću, na udaljenosti od nekih 100-tinak metara. Kuća se nalazi u Tuzima, u jednoj sporednoj ulici, čiji naziv ne zna ili ta ulica nema naziv da on zna, tačnije ta ulica je u unutrašnjosti naselja s lijeve strane u odonosu na magistralu kada se ide iz Podgorice, kao i da su ta dva lica koja su ušla u kuću došli iz pravca pruge odnosno iz pravca brda Dečići, takodje iz jedne poprečne ulice, kao i da ta poprečna ulica iz koje su naišla ta dva momka je slijepa ulica za saobraćaj motornih vozila. Pored njega je bio neko od kolega na istoj poziciji, ali se nije mogao sjetiti ko, jer imaju svakodnevne zajedničke aktivnosti i pretežno rade u parovima, ali iz njegove pozicije nije mogao vidjeti željezničku prugu. Ova dva lica je zapazio u trenutku kada su izašli iz poprečne slijepe ulice, prešli jednu glavnu ulicu i ušli u kuću, i to kada su se nalazili na udaljenosti 30-40 metara od kuće. Pojasnio je, da je lično učestvovao u pretresu sobe, koja se nalazila sa lijeve strane u odnosu na ulazna vrata, da se u sobi nalazila jedna stalaža, frižider, krevet sa lijeve strane, kao i još  jedan krevet, koji se nalazio ili sa desne strane ili naspram ulaznih vrata u sobu, nije bio siguran, te da je soba po njegovoj procjeni bila iznajmljena, obzirom da je bila neuredna. Prilikom ulaska jedno lice je sjedjelo, dok je drugo u trenutku njihvoog ulaska ustalo, obzirom da je došlo do komešanja. Svjedok je dalje pojasnio, da prilikom sličnih akcija pozicije njega i njegovih kolega nijesu fiksne i one se mijenjaju zavisno od okolnosti. Svjedok je naveo da su mu kolege javile da nailaze dva lica sa ruksazima, ali nije zapazio šta su ta lica imala na donjem dijelu tijela, ali je vidio  da se radilo o standardnim ruksazima crne boje odnosno neke tamne boje koji se nose na ledjima preko ramena. Za jedna ruksag je bio siguran da je pronadjen u unutrašnjosti kreveta-kauča, obzirom da su morali da podignu dio za ležanje i nalazio se u dijelu gdje se odlaže posteljina, dok za drugi ruksag misli da je pronadjen pored drugog kreveta ali u to nije bio siguran. Naveo je da se radilo o sobi koja je bila dosta skučena i razmak izmedju kreveta je bio svega 1 metar. Svjedok je dalje pojasnio da sa pozicije gdje se nalazio nije vidio ulazna vrata, tako da ne zna da li su ta dva lica otvorili vrata ili su ta vrata otključali i da se sve to ubrzano odvijalo, da od ulaska tih momaka u kuću pa do početka pretresa prošlo je malo više vremena, a od njihovog ulaska u kuću 15 minuta, jer je za naš pretres potrebno pripremiti dva svjedoka. Nije postojala mogućnost da je neko prije ovih momaka ili poslije njih ušao u tu kuću i siguran je da je on opservirao ovu kuću i niko nije ulazio niti izlazio iz kuće, osim ta dva momka, kao i da je za njih bilo nesporno u tom trenutku da su ranci vlasništvo lica koje su zatekli u sobi i uz konsultaciju sa dežurnim tužiocem nije bilo potrebno da se vrši vještačenje, jer da je bilo sporno tužilac bi naložio. Naveo je da zna kuda prolazi pruga Podgorica – Skadar, ali ne može tačo da se opredijeli koliko je ona udaljena od pozicije gdje se on nalazi, oko više stotina metara. </span>
</p>
<p class="p3">
<span>Svjedok M. M. naveo je u svom iskazu na glavnom pretresu da su on i njegove kolege raspolagali operativnim saznanjima da se dva albanska državljanina bave krijumčarenjem opojne droge marihuane i da istu radi dalje prodaje drže u kući vlasništvo A. M. u Tuzima, te da su iz tog razloga dana 25.09. 2011. godine, izvršili opservaciju nižeg i šireg terena kuće A. M. u Tuzima. Sjeća se da je neko od kolega javio da se iz pravca brda, gdje postoji neka pruga, kreću se ulicom dva momka, koja na ledjima imaju ruksage, jedan crne i jedan plave boje. Postojalo je više ekipa koje su opservirale teren, a koji su bili rasporedjeni na različitim pozicijama. Taj kolega je javio da su se ta dva lica uputila u pravcu kuće A. M.. On i njegov kolega nijesu imali mogućnosti da ta lica vide niti da ih presretnu i izvrše njihov pretres ali zna da su kolege koje su opservirale samu kuću javile da su ta dva lica ušla u donji dio kuće, vlasništvo A.M., u dio sa desne strane kod ulaznih vrata, nakon čega su izvršili pretres tog dijela kuće. Na jednom krevetu koji se nalazio na desnoj strani od ulaznih vrata sobe sjedjelo je jedno lice, dok se na drugom krevetu koji se nalazio lijevo od tog lica, nalazilo to drugo lice. Pretresom ležaja koji se nalazio sa desne strane od ulaznih vrata pronadjena su ova dva ruksaga u kojima je pronadjena marihuana tj. skank. U tim ruksazima se nalazilo 7 pakovanja ali se ne može sada izjasniti koliko je bilo u ruksacima. Svjedok je pojasnio da se ne može sjetiti gdje se tačno nalazio u trenutku kada su mu kolege javile za ta dva lica koja su se nalazila u odnosu na kuću A. M., odnosno nalazio se u nekoj od poprečnih ulica, ali ne može da se tačno izjasni koliko je bio udaljen od kuće A. M.. Misli da sa pozicije na kojoj se nalazio sa kolegom  nije mogao da vidi kuću A. M. i on ta dva lica prvi put vidi prilikom pretresa u sobi i ne može da se sjeti da li je to bio poljski krevet, kauč ili obični krevet. Ruksazi koji su pronadjeni bili su crne i plave boje, ne zna tačno gdje se nalazio R. M., ali zna da je bio u neposrednoj blizini kuće, ali ne može da se sjeti ko je bio sa njim u paru, a takodje ne može da se sjeti kako bila obučena ta dva momka koja su bila u sobi. Ne može da se tačno izjasni koliki je vremenski period prošao od ulasga ovih lica do pretresa, a što je on čuo preko radio veze možda 20 minuta ili pola sata, nije znao tačno. Svjedok je naveo da su oni izvršili pretres onog dijela u kome su zatekli ta dva lica, a nijesu izvršili pretres ostatka kuće A. M., niti su oni prethodno radi provjere vršili pretres kuće A. M., jer su imali operativna saznanja da se tamo drži droga do dalje prodaje </span>
</p>
<p class="p3">
<span>Svjedok A. M. je u svom iskazu na glavnom pretresu naveo , da poznaje optuženog I. D., jer je on doveden preko drugog stanara koji je nekad stanovao kod njega, kako bi mu iznjamio krevet, jer se bavio izdavanjem kreveta u svojoj kući. Kada je D. došao da pogleda sobu, ista mu se svidjela pa su se dogovorili da mu mjesečno plaća za krevet 30 eura, i to unaprijed. To je bilo nekih deset – jedenaest mjeseci prije nego što je on uhapšen. Dalje je naveo, da optuženog D. ne poznaje dobro, zna da se bavi fizičkim poslovima i zna ga kao dobrog momka.  Radio je kod njega i kod njegove braće koji su radili nove kuće i zna da je vrijedan i dobar radnik, kao i uvijek mu je na vrijeme plaćao kiriju. Soba u kojoj je zatečen Isufi D. je bila izdata jednom momku i djevojki ali ne zna njihovo prezime, zna da se ovaj momak zvao A., a djevojka E., ali se u Tuzima može raspitati ko su taj momak i policija zna kako se oni prezivaju. Dalje je naveo, da je zamolio optuženog D. pošto se on kreće medju Albancima koji dolaze da rade u Tuzima da pita treba li kome smještaj, tačnije krevet, jer su ovaj momak i djevojka tri dana prije ovog dogadjaja pobjegli i nijesu mi platili kiriju, odnosno ne zna da li su oni pobjegli, ali od kada se ovo desilo oni se više nijesu vraćali. Ne zna tačno kada je to bilo ali zna da je optuženi D. možda i toga dana doveo ovog momka da mu pokaže smještaj ali on njega nije vidio, iako je bio u kući, ali je spavao u posebnim prostorijama za njega, sve dok ga policija nije probudila. Svjedok je pojasnio da  A. i E. su stanovali u sobi u prizemlju nekih do godinu dana skoro. Soba u kojoj je uhapšen optuženi Isuf D. nije uopšte soba u kojoj je on stanovao već je stanovao u drugoj sobi na drugom spratu. U sobi gdje su stanovali ovaj momak i djevojka bile su neke njegove stvari pa je došao brat od A. 2 do 3 dana nakon hapšenja optuženog I. D. koji je ponio te stvari, a vrata sobe koja nije iznamjeljena uvijek su otvorena kako bi se mogla pokazati. U tom trenutku u kući je bilo deset stanara, kuća ima 12 soba za iznajmljivanje. U tom trenutku nije bilo više soba za iznajmljivanje, osim ova koja je bila u prizemlju, sve ostale su bile zauzete a radi se o malo starijoj kući i vrata na sobama se zatvaraju katancima, odnosno zaključavaju.</span>
</p>
<p class="p3">
<span>Svjedok M. S. u svom iskazu na glavnom pretresu je naveo da su imali operativna saznanja da će dva albanska državljanina donijeti u Tuze opojnu drogu marihuanu, odnosno skank pa su iz tog razloga pristupili osmatranju kuće A. M.. Ne zna tačno koliko je sati bilo, ali se sjeća da je njegov kolega R. M. javio da su dva lica sa ruksazima ušli u kuću A. M.. Dobili su usmeno odobrenje sudije za istragu da mogu ući u kuću, nakon čega su ušli. U jednoj prostoriji zatekli su dva lica, jedno je sjedjelo na kauču a drugo je stajalo. Izvršili su pretres te prostorije i u kauču pronašli dva ruksaka, u kojem se nalazila zapakovana marihuana donosno skank, obmotan PVC folijom, da je u  jednom ruksaku bilo 4, a u drugom 3 pakovanja opojne droge. Svjedok je pojasnio da u trenutku kada je kolega R. javio, da su dva lica sa ruksazima ušla u kuću, nalazio podalje od te kuće, na nekih 500 metara otprilike i sa te pozicije nije mogao da osmatra kuću A. M., niti je vidio lica koja su zatekli u kuću A. M., niti se mogao sjetiti u čemu su ta lica koja je zatekao u kući prilikom pretresa, bila obučena kao ni kako su izgledali ti ruksazi i kakve su boje bile. Svjedok je dalje naveo, da su u akciji učestovale i njegove kolege R., M. i A., ali se nije mogao izjasniti o njihovom tačnom položaju prilikom nadziranja kuće A. M.. </span>
</p>
<p class="p3">
<span>Svjedok A. P. je u svom iskazu na glavnom pretresu naveo, da je zaposlen u Upravi policije u grupi za borbu protiv droga i krijumčarenja, da je dana 25.09.2011. godine, sa svojim kolegama nalazio na teritoriji Opštine Tuzi, opservirali su teren, jer su imali saznanja da izvjesni albanski državljani u jednoj kući u Tuzima donose i skadište opojnu drogu skank, odnosno marihuanu, da se  nalazio na najudaljenijoj lokaciji od te kuće i dok se tu nalazio preko radio veze ili mobilnog telefona, dobio je informaciju da su primijećena dva lica sa ruksazima kako se približavaju kući. Pošto on nije bio u blizini kuće, nije ni vidio da su ta dva lica i ušla u kuću, a da li je neko od kolega to primijetio, ne može da se izjasni. U svakom slučaju radilo se o kući za koju su imali saznanja da se u njoj skladišti marihuana i u jednoj prostoriji zatekao svoje kolege koji su već bili ušli i zna da su njegove kolege pronašli dva ruksaga u kojima se nalazila marihuana. Dalje je naveo, da ne može da se izjasni ko je bio sa njeim od kolega, moguće jedan ili više njih, da nijesu imali saznanja o identitetu i broju lica koja u ovu kuću donose marihuanu. Pojasnio je da on konkretno nije imao podatak odakle se ta droga donosi u Tuzi, ali njegov kolega inspektor jeste, jer te informacije ima samo jedan inspektor, on je vidio kuću o koju je prethodno pominjao, radi se dvospratnoj kući, postoji prizemlje, stepenište za gornji sprat sa strane, a ispod stepeništa prolazi se u ovu prostoriju gdje je pronadjena opojna droga i ova lica koja su uhapšena, da ne znam što je na spratu kuće, ali može da kaže što se nalazi u prizemlju gdje su zatečena ova lica i to je pronadjeno, da u tom dijelu postoje dvije prostorije gdje su pronadjena ova lica i jedna prije te prostorije sa lijeve strane, kao i da u trenutku kada je došao droga je već bila pronadjena. Vidio je ruksage, ali se ne može sjetiti kako izgledaju, a što se tiče lica ne može se sa sigurnošću izjasniti kako su oni bili obučeni, čini mu se da su imali tamniju garderobu. Što se tiče sadržine službene zabilješke svi koji su učestvovali u toj akciji sačinjavaju jednu službenu zabilješku gdje su sva zapažanja svih kolega, a on je svjedočio ono što sam je sam zapazio dok sadržinu službene zabilješke čine i zapažanja ostalih kolega koji su učestvovali.</span>
</p>
<p class="p3">
<span>Iz sadržine službene zabilješke Uprave policije PJ Podgorica Ku.br. 864/2011 od 26.09.2011. godine, proizilazi, da je ista sačinjena dana 25.09.2011. godine, u službenim prostorijama PJ Podgorica od strane službenika Ekspoziture za borbu protiv droge i krijumčarenja R. M., M. S., M. M. i A. P., a u vezi izvršene kontrole – pretresa sobe i pronalaska opojne droge marihuane tzv. skanka, dok su službenici Ekspoziture raspolagali provjerenim operativnim saznanjima da se dva Albanska državljanina bave krijumčarenjem opojne droge marihuane tzv. skanka, te da istu donose i drže do prodaje u iznajmljenoj sobi u kući vlasništvo A. M.. Nadalje, iz sadržine službene zabilješke se utvrdjuje da negdje ispred 15 časova primjećena su dva mladja lica sa rancima na ledjima odjevene u plave majice sa aplikacijama na istim, jedna dugih a jedna kratkih rukava, kako idu u pravcu pomenute kuće, medjutim pozicija službenika i same okolnosti nijesu bile adekvatne kako bi se izvršila kontrola ovih lica prije ulaska u kuću, da su postojala provjerena operativna saznanjima da su ova lica u iznajmljenoj sobi u navedenoj kući unjela u rancima više kilograma opojne droge marihuane koju su imali namjeru kasnije staviti u promet, pa su uz dobijenu naredbu sudije za istragu izvršili pretres. Vrata sobe u kući A. M. koja se nalazi u prizmelju sa desne strane gledamo od ulaznih vrata, a gdje su ušla ova dva lica, vrata su bila zatvorena tzv. rezom, pa su ista bila otvorena lakšim upiranjem i dva lica su bila u unutrašnjosti sobe. Na krevetu sa desne strane sjedio je Albanski državljanin I. D. dok je na drugom krevetu sjedio R. V., pa je izvršenim pretresom u navedenoj sobi u unutrašnjosti kreveta, koji se nalazio sa desne strane, a na kojem je sjedio Isufi D. pronadjeno: jedan ranac plave boje sa natpisom  “Invicta“ u kome su se nalazila četiri ručno pravljena paketa obmotana providim najlonom sa sadržinom tamno zelene materije biljnog porijekla za koju se pretpostavljalo da je opojna droga marihuana tzv. skank i jedan ranac crne boje u kome su se nalazila tri ručno pravljena paketa obmotana providnim najlonom sa sadržinom opisane materije za koju se pretpostavljalo da je opojna droga marihuana.</span>
</p>
<p class="p3">
<span>Iz sadržine zapisnika o pretresanju stana i drugih prostorija Uprave policije PJ Podgorica Ku.br.864/2011 od 25.09.2011. godine, utvrdjuje se, da je pretres sobe u kući A. M. izvršen dana 25.09.2011. godine, od strane ovlašćenih službenika policije PJ Podgorica, a po naredbi sudije za istragu Višeg suda u Podgorici u smislu čl. 78. ZKP-a, te da je tom prilikom, ispod kreveta koji se nalazio desno od ulaznih vrata pronadjena dva ranca i to jedan plave sa oznakom “Invicta“ u kome su se nalazila četiri ručno pravljena paketa obmotana providinim najlonom i u drugom ruksaku crne boje tri ručno pravljena paketa obmotana providinim najlonom sa sadržinom u istima tamno zelene materije biljnog porijekla za koju se pretpostavljalo da je opojna droga marihuana tzv. skank, a koji ručno pravljeni zamotuljci su privremeno oduzeti a što se utvrdjuje iz sadržine potvrde o privremeno oduzetim predmetima Uprave policije PJ Podgorica Ku.br.864/11 od 25.09.2011. godine, od optuženih I. D. i V. R., što je bliže prikazano u fotodokumentaciji Uprave policije PJ Podgorica br. 17-28-244-1819/2799 od 25.09.2011. godine, u koju je sud izvršio uvid na glavnom pretresu.</span>
</p>
<p class="p3">
<span>Iz sadržine potvrde o privremeno oduzetim predmetima Uprave policije PJ Podgorica, Ku.br. 864/2011 od 25.09.2011. godine, na ime optuženi I. D. i V. R. proizilazi, da je od ovih optuženih privremeno oduzet ranac plave boje sa oznakom „Invicta“ u kojem su se nalazila četiri ručno pravljena paketa obmotana providnim nailonom i ranac crne boje, u kojem su se nalazila tri paketa obmotana providnim nailonom sa sadržajem u istima tamnozelene materije biljnog porijekla za koju se pretpostavljalo da je opojna droga marihuana, a koji ruksazi su pronadjeni prilikom pretresa sobe u kući vlasništvo A. M.. Sadržina potvrde prevedena je i pročitana optuženim posrestvom sudskog tumača za albanski jezik R. R., što je konstatovano na potvrdi i ovjereno pečatom tumača, a koja potvrda je uredno potpisana i od strane optuženih.</span>
</p>
<p class="p3">
<span>Iz sadržine dvije potvrde o privremeno oduzetim predmetima Uprave policije PJ Podgorica Ku.br.864/2011 od 25.09.2011. godine, na ime optuženog I. D., proizilazi, da je od optuženog privremeno oduzet jedan mobilni telefon marke NOKIA 6120 IMEI broj 358640/01/998587/9 sa SIM karticom TELENOR  u istom IMSI broj 89381002100727371647 sa telefonskim brojem +38269609398 kao i jedan albanski pasoš izdat na ime I. D., serijskog broja BF6018724. Sadržina potvrde prevedena je i pročitana optuženom posrestvom sudskog tumača za albanski jezik R. R., što je konstatovano na potvrdi i ovjereno pečatom tumača, a koja potvrda je uredno potpisana i od strane optuženog.</span>
</p>
<p class="p3">
<span>Iz sadržine potvrde o privremeno oduzetim predmetima Uprave policije PJ Podgorica Ku.br.864/2011 od 25.09.2011. godine, na ime optuženog V. R., proizilazi, da je od optuženog privremeno oduzeta dva mobilna telefona: jedan mobilni telefon marke “NOKIA 2610“ IMEI BROJA 352771/01/181735/0 sa SIM karticom u istom, IMSI broja 89355030000026338802 i jedan mobilni telefon marke blackberry IMEI broja 357559049774775 sa sim karticom u istom, IMSI broja 89355030000026077731. Sadržina potvrde prevedena je i pročitana optuženom posrestvom sudskog tumača za albanski jezik R. R., što je konstatovano na potvrdi i ovjereno pečatom tumača, a koja potvrda je uredno potpisana i od strane optuženog.</span>
</p>
<p class="p3">
<span>Iz izvještaja Uprave policije Forenzičkog centra Danilovgrad br. 4151/11 od 30.09.2011. godine, o vještačenju predmetne opojne droge utvrdjuje se, da su tom centru na vještačenje dostavljeni predmeti pronadjeni prilikom pretresa iznajmljene sobe u kući vlasništvo A. M. i to: 1. jedan ranac crne boje i u istom tri ručno pravljena pakovanja od plastične folije u kojima se nalazila vlažna biljna materija, tamno zelene boje, karekterističnog opojnog mirisa, za koju je nakon sušenja do konstantne mase utvrdjeno, da procenat suve biljne materije iznosi 85,8 % odnosno neto mase 2578 grama;  2. jedan ranac plave boje, i u istom četiri ručno pravljena pakovanja od plastične folije u kojima se nalazi vlažna materija, tamno zelene boje, karekterističnog opojnog mirisa, za koju je nakon sušenja do konstantne mase utvrdjeno, da procenat suve biljne materije iznosi 85,8% odnosno 3290 grama.</span>
</p>
<p class="p3">
<span>Iz izvještaja se dalje utvrdjuje, da je detaljnim mikroskopskim pregledom dostavljenog biljnog materijala, konstatovano prisustvo smole, kao i bodlji u obliku “medvedjih” kandži, te da je na osnovu karakteristične morfološke gradje navedenih elemenata u dostavljenom biljnom materijala konstatovano da isti potiču od biljke, čiji je botanički naziv cannabis sativa L iz familije canabacea-kanabis, dok je hemijskom analizom navedenih uzoraka radjenom preliminarnim hemijskim testovima, metodom tankoslojne hromatografije i metodom gasne hromatografije sa masenim spektrometrom (GC/MS) na instrumentu polaris Q, utvrdjeno prisustvo i psihoaktivne komponente, tetrahidrokanabiola (THC) u koncentraciji iznad 0,3 posto, te da su kanabis i THC supstance koje djeluju na centralni nervni sistem, izazivaju stanje zavisnosti i nalaze se na listi opojnih droga (Sl. list SRJ, br. 44/2002), a što je sve šrikazano i u fotoelaboratu koji je sastavni dio izvještaja, u koji je sud izvršio neposredni uvid na glavnom pretresu. </span>
</p>
<p class="p3">
<span>Sud je nalaz i mišljenje cijenio kao stručan, jasan, objektivan, zasnovan na pravilima struke i nauke, pa je isti u cjelosti i prihvatio.</span>
</p>
<p class="p3">
<span>Iz Izvješaja Uprave policije Foreznički centar Danilovgrad br. 244/12-2-2245 od 08.06.2012. godine, o daktiloskopskoj pretrazi papilarnih linija, utvrdjuje se da su tom centru na vještačenje dostavljena dva ranca oduzeta od optuženih I. D. i V. R. i to: jedan ranac crne boje i jedan ranac plave boje sa oznakom “ Invicta“, te da dakstiloskopskim obradjivanjem površina ranaca nije bilo moguće izazvati tragove papilarnih linija, jer se radi o nepodesnim površinama sa kojih se ne mogu izazvati takvi tragovi, dok pregledom unutrašnjosti oba ranca nijesu pronadjeni predmeti koji bi mogli biti predmet daktiloskopske pretrage.  </span>
</p>
<p class="p3">
<span>Sud je nalaz i mišljenje cijenio kao stručan, jasan, objektivan, zasnovan na pravilima struke i nauke, pa je isti u cjelosti i prihvatio.</span>
</p>
<p class="p3">
<span>Uvidom u putnu ispravu-pasoš na ime optuženog I. D., broj BF6018724 izdatu od nadležnog organa Republike Albanije, proizilazi, da je na 26 stranici pomenute putne isprave nalazi pečat Ispostava granične policije Božaj od 21.09.2011. godine, prilikom ulaska optuženog I. D. u Crnu Goru. </span>
</p>
<p class="p3">
<span> Iz dopisa Opštine Velipolje za optuženog V. R., proizilazi, da je isti od ranog djetinjstva ostao bez oca, da je porodica optuženog primalac socijalne pomoći, jer nema stalnih prihoda, da optuženi R. radi razne poslove kako bi osigurao egzistenciju porodice.</span>
</p>
<p class="p3">
<span>Cijeneći rezultate cjelokupnog dokaznog postupka, navode optužbe i odbrana optuženih, te sve provedene dokaze, kako pojedinačno, tako i u njihovoj medjusobnoj povezanosti, ovaj sud je nesumnjivo utvrdio, da su optuženi I. D. i R. V. izvršili krivično djelo neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika, na način, mjesto i u vrijeme kako je to predstavljeno u izreci presude.</span>
</p>
<p class="p3">
<span>Naime u postupku je nesumnjivo utvrdjeno, da su optuženi I. D. i V. R., dana 25.09.2011. godine u Tuzima, Opština Podgorica, u iznajmljenoj sobi u prizemlju kuće, vlasništvo A. M., radi dalje prodaje držali 5.868 grama opojne droge marihuane, koja je bila upakovana u sedam većih pakovanja, obmotanih providnim nailonom, smještenih u dva ranca i to u rancu plave boje sa oznakom “Invicta”, četiri pakovanja sa opojnom drogom marihuana, neto mase 2.578 grama, a u rancu crne boje tri pakovanja opojne droge marihuane, neto mase 3.290 grama i koji su bili ispod kreveta u pomenutoj sobi, a koja opojna droga je pronadjena istog dana pretreso od strane ovlašćenih policijskih službenika Uprave policije Područne jedinice Podgorica i oduzeta od optuženih.</span>
</p>
<p class="p3">
<span>Naprijed utvrdjeno činjenično stanje, ovaj sud je nesumnjivo utvrdio iz jasnih, odredjenih i u pogledu odlučnih činjenica vezanih za ovu predmetnu krivičnu stvar, iskaza saslušanih svjedoka ovlašćenih policijskih službenika PJ Podgorica-Odsjek za borbu protiv trgovine drogom i krijumčarenja R. M., M. S. i M. M..</span>
</p>
<p class="p3">
<span> Naime, svjedok R. M. je u svom svjedočkom iskazu naveo, kako je kritičnog dana, zajedno sa svojim kolegama vršio opservaciju terena u mjestu Tuzi Opština Podgorica, zbog saznanja da se dvojica mladjih lica bave krijumčarenjem opojne droge marihuane iz Republike Albanije u Crnu Goru. Tom prilikom primijetio je dvoje mladjih lica, koji su na sebi imali rančeve tamne boje, kako se kreću ubrzanim hodom prema kući, za koju su on i kolege provjerom utvrdili da je vlasništvo A. M.. Ovaj svjedok je u svom iskazu dalje naveo, da se nalazio na nekih 100 metara naspram ulaznih vrata u navedenu kuću, kada je vidio ova dva lica sa rančevima na ledjima, obučena u plave majice sa aplikacijama, od kojih je jedan imao majicu kratkih rukava, a drugi dugih rukava,  kako dolaze iz jedne sporedne ulice iz pravca brda Dečić i kako ulaze u kuću A. M., da bi nekih 15 minuta nakon toga po naredbi sudije za istragu Višeg suda u Podgorici, zajedno sa kolegama ušao u kuću vlasništvo A. M., gdje su u prizemlju kuće u jednoj iznajmljenoj sobi zatekli optužene, od kojih je jedan sjedio na kauču, dok je drugi prilikom njihovog ulaska ustao, nakon čega su pretresom te sobe pronašli dva ruksaga u kojima se  nalazila opojna droga maihuana zapakovana u vakumirane PVC kese. I svjedok M. S. je u svom iskazu naveo, da se kritičnog dana zajedno sa kolegama R., M. i A. nalazio na području gradske opštine Tuzi, zbog saznanja da će dva albanska dražvljanina u Tuze donijeti opojnu drogu marihuanu, zbog čega su pristupili osmatranju kuće A. M.. Ovaj svjedok je dalje naveo, da se kritičnom prilikom nalazio na poziciji sa koje nije uočio optužene, ali se sjeća da je njegov kolega R. M. javio da su dva lica sa ruksazima ušli u kuću A. M., da bi nakon toga on zajedno sa svojim kolegama po usmenoj naredbi sudije za istragu ušli u navedenu kuću, gdje su u jednoj prostoriji zatekli dva lica, od kojih je jedno sjedjelo nakauču, a drugo stajalo, nakon čega su izvršili pretres prostorije i u kauču koji se nalazio u sobi pronašli dva ruksaga u kojima se nalazila zapakovana opojna droga marihuana, koja je bila obmotana PVC folijom i to u jednom ruksagu su se nalazila četiri pakovanja, a u drugom tri pakovanja opojne droge. Nadalje i svjedok M. M. je posvjedočio da je kritičnog dana sa svojim kolegama vršio opservaciju terena u blizini kuće A. M. u Tuzima, zbog saznanja da se dva albanska državljanina bave krijumčarenjem opojne droge marihuane i da tu opojnu drogu radi dalje prodaje drže u kući A. M. u Tuzima. Dalje je naveo, da je neko od kolega javio da se iz pravca brda, odnosno pruge kreću dva momka koji na ledjima imaju ruksage crne i plave boje, da su se uputili u pravcu kuće A. M., ali da on nije imao mogućnosti da vidi ta lica, zbog pozicije sa koje se nalazio, te da su ta dva momka ušla u donji dio kuće A. M. u dio sa desne strane kod ulaznih vrata. Svjedok je dalje naveo, da je nakon toga zajedno sa kolegama učestvovao u pretresu tog dijela kuće, gdje su u jednoj sobi zatekli optužene, od kojih je jedan sjedio na krevetu, kojom prilikom su pretresom ležaja koji se nalazio sa desne strane od ulaznih vrata u sobu pronadjena dva ruksaga u kojima se nalazila opojna droga marihuana u sedam pakovanja.</span>
</p>
<p class="p3">
<span>Sud je iskaze svjedoka R. M., M. M. i M. S. u cjelosti prihvatio, obzirom da iskazi ovih svjedoka nijesu dovedeni u sumnju ni jednim dokazom provednim u postupku, naprotiv, iskazi ovih svjedoka potvrdjeni su i materijalnim dokazima provedenim u postupku i to: sadržinom službene zabilješke Uprave policije PJ Podgorica, Ku.br. 864/2011 od 26.09.2011. godine, sadržine zapisnika o pretresanju stana i drugih prostorija Uprave policije PJ Podgorica, Ku.br. 864/2011 od 25.09.2011. godine, te sadržine četiri potvrde o privremenom oduzimanju predmeta Uprave policije PJ Podgorica, Ku.br. 864/2011 od 25.09.2011. godine, na ime optuženi I. D. i V. R..</span>
</p>
<p class="p3">
<span>Iz sadržine navedene službene zabilješke proizilazi, da su ovlašćeni policijski službenici PJ Podgorica R. M., M. M., M. S. i A. P., dana 25.09.2011. godine oko 15,00 časova u Tuzima, primijetili dva mladja lica sa rancima na ledjima odjevene u plave majice sa aplikacijama na istim, od kojih je jedan bio u majici dugih, a drugi u majici kratkih rukava, kako idu u pravcu kuće vlasništvo A. M., koja su ušla u prostoriju, koja se nalazil au prizemlju sa desne strane, gledano iz pravca ulaznih vrata, gdje su lica i zatečena pretresom prostorije i to optuženi I. D. koji je sjedio na krevetu sa desne strane, gledano sa ulaznih vrata i optuženog V. R. koji je sjedio na drugom krevetu, da je pretresom sobe u unutrašnjosti kreveta na kojem je sjedio optuženi I. D. pronadjen jedan ranac plave boje sa natpisom „Invicta“ u kome su se nalazila četiri ručno pravljena paketa obmotana providnim nailonom sa sadržajem tamnozelene materije biljnog porijekla, za koju se pretpostavljalo da je opojna droga marihuana i jedan crni ranac u kome se nalazila ista materija. Iskazi navednih svjedoka potvrdjini su i sadržinom zapisnika o pretresanju stana i drugih prostorija Uprave policije PJ Podgorica, iz kojeg je sud nesumnjivo utvrdio, da su ovlašćeni policijski službenici Uprave policije PJ Podgorica R. M., M. M. i M. S. izvršili pretres prostorije-iznajmljene sube u prizemlju kuće vlasništvo A. M., a po naredbi sudije za istragu Višeg suda u Podgorici i tom prilikom ispod kreveta koji se nalazi desno od ulaznih vrata pronašli dva ranca i to jedan plave boje sa oznakom „Invicta“ u kojem su se nalazila četiri ručno pravljena paketa obmotana providnim nailonom i ruksak crne boje u kojem su se nalazila tri ručno pravljena paketa takodje obmotana providnim nailonom, sa sadržinom u istima tamno zelene biljne materije, za koju se pretpostavljalo da je opojna droga marihuana, a koja materija je zajedno sa ruksazima privremeno oduzeta od optuženih I. D. i V. R. po potvrdi o privremenom oduzimanju Ku.br. 864/2011 od 25.09.2011. godine, koju su optuženi uredno potpisali i o čijoj sadržini su upoznati posrestvom stalnog sudskog tumača za albanski jezik R. R..</span>
</p>
<p class="p3">
<span>Vrstu i količinu opojne droge koja je pronadjena u iznajmljenoj sobi u unutrašnjosti kreveta u dva ranca i od optuženih oduzeta, sud je utvrdio iz izvještaja Uprave policije Forenzičkog centra Danilovgrad br. 4151/11 od 30.09.2011. godine o vještačenju predmetne opojne droge, iz koga nesumnjivo proizilazi da biljna materija zelene boje sadržana u sedam većih pakovanja, predstavlja opojnu drogu marihuanu u ukupnoj količini 5.868 grama, a da je hemijskom analizom te biljne materije utvrdjeno da ista u sebi sadrži psihoaktivnu komponentu tetrahidrokanabiol (THC) u koncentraciji iznad 0,3 %, a koja supstanca djeluje na centralni nervni sistem, izaziva stanje zavisnosti i nalazi se na listi opojnih droga.  </span>
</p>
<p class="p3">
<span>Da su predmetnu opojnu drogu optuženi I. D. i V. R. držali radi dalje prodaje nesumnjivo proizilazi kako iz samo količine opojne droge od 5.868 grama, načina pakovanja, odnosno činjenice da je ista bila zapakovana u sedam većih pakovanja od kojih tri u jednom rancu a četiri pakovanja u drugom rancu, koji su bili sakriveni u unutrašnjosti kreveta koji se nalazio u iznajmljenoj sobi, što sud upućuje na nesumnjiv zaključak, da su optuženi predmetnu opojnu drogu držali radi dalje prodaje. </span>
</p>
<p class="p3">
<span>Imajući u vidu ovakvo utvrdjeno činjenično stanje, sud je odbranu optuženih I. D. i V. R., koji ne priznaju izvršenje krivičnog djela, cijenio kao neosnovane i sračunate na izbjegavanje krivice. Naime, odbrana optuženog I. D. da je kritičnom prilikom izašao ispred kuće vlasništvo A.  M., kako bi optuženom V. R., pomogao da pronadje smještaj, te da tom prilikom kod optuženog R. nije primijetio bilo kakav ruksag ili ceger, odnosno odbrana optuženog V.R., da je toga dana došao u Crnu Goru kako bi povratio pasoš koji mu je prethodno policija oduzela i istovremeno našao posao i smještaj u kući A. M., što je i bio razlog da zajedno sa optuženim I. udje u jednu sobu u prizemlju navedene kuće, kako bi se uvjerio o kvalitetu smještaja, direktno su opovrgnuti citiranim iskazima saslušanih svjedoka ovlašćenih službenika Uprave policije PJ Podgorica R. M., M. S. i M. M., a čije iskaze je sud u cjelosti prihvatio, obzirom da su isti povredjeni materijalnim dokazima provedenim u postupku. </span>
</p>
<p class="p3">
<span>Sud je cijenio i iskaz svjedoka A. M., pa isti nije prihvatio, obzirom da je iskaz ovog svjedoka opovrgnut jasnim i odredjenim kazivanjem svjedoka R. M., M. S. i M. M., te materijalnim dokazima provednim u postupku, te je iskazn ovog svjedoka cijenio kao sračunat na pomoć optuženim u izbjegavanju krivice. </span>
</p>
<p class="p3">
<span>Iz istih razloga sud je odbio kao neosnovane predloge branioca optuženog I.D., da se u dokaznom postupku u svojstvu svjedoka saslušaju A.Đ. i E. K. albanski državljani, navodni podstanari u sobi u kojoj je izvršen pretres, odnosno da se od Uprave granične policije pribavi dokaz kada su navedena lica ušla, odnosno izašla iz Crne Gore, te da se izvrši dopunski uvidjaj na licu mjesta u prisustvu optuženih i svjedoka ovlašćenih policijskih službenika PJ Podgorica, kako bi se utvrdio položaj svakih od njih u odnosu na kuću svjedoka A. M..</span>
</p>
<p class="p3">
<span>Sud je cijenio i iskaz svejedoka A. P., ovlašćenog policijskog službenika PJ Podgorica, pa osim činjenice da je svjedok učestvovao u navedenoj akciji opservacije kuće A. M., isti nije imao neposrednih saznanja o licima koja su sa ruksazima ušla u kuću A. M., niti je ovaj svjedok prisustvovao pretresu iznajmljene sobe u navedenoj kući, kada je u dva ruksaga pronadjena opojna droga marihuana.</span>
</p>
<p class="p3">
<span>Sud je posebno cijenio navode branioca optuženog I. D., da je pretres iznamjeljene sobe u kući vlasništvo A. M., izvršen nezakonito bez pisane naredbe sudiju za istragu, pa je takve navode cijenio kao neosnovane, obzirom da je čl. 78. Zakonika o krivičnom postupku propisano, da se sudiji može podnijeti i usmeni zahtjev za donošenje naredbe za pretresanje, kada postoji opasnost od odlaganja, što je u konkretnom slučaju i učinjeno, a kako to proizilazi iz iskaza saslušanih svjedoka ovlašćenih policijskih službenika PJ Podgorica, te sadržine službene zabilješke, nakon čega je sudija za istragu Višeg suda u Podgorici sačinio i pisani prepis naredbe, a koja naredba se nalazi u spisima predmeta. U konkretnom slučaju opasnost od odlaganja je bila evidentna, imajući u vidu činjenicu da se radilo o nepoznatim licima za koje se pretpostavljalo da su albanski državljani, za koje je postojala osnovana sumnja da u ruksazima koje su unijeli u kuću vlasništvo A. M. drže opojnu drogu  marihuanu, te da postoji opasnost da bi isti predmete krivičnog djela mogli uništiti ili sakriti, što su u konkretnom slučaju i učinili i iste pokušali sakriti u unutrašnjost kreveta koji se nalazio u sobi. </span>
</p>
<p class="p3">
<span>Cijeneći naprijed utvrđeno činjenično stanje, ovaj sud nalazi da su se u radnjama optuženih I. D. i V. R. stekli svi bitni elementi bića krivičnog djela neovlašćena proizvodnja, držanje i stavljanje u promet opojnih droga iz člana 300. st. 1. Krivičnog zakonika, obzirom da je u postupku nesumnjivo utvrđeno, da su optuženi dana 25.09.2011. godine u Tuzima, Opština Podgorica, neovlašćeno radi dalje prodaje držali 5.868 grama opojne droge marihuane-supstance proglašene za opojnu drogu Rješenjem o utvrdjivanju opojnih droga (Sl.list SRJ” br. 44/02), na način što su navedenu opojnu drogu, upakovanu u sedam većih pakovanja u dva ranca neovlašćeno držali radi dalje prodaje u iznajmljenoj sobi u kući, vlasništvo A. M., koja opojna droga je pronadjena istog dana pretresom od strane ovlašćenih policijskih službenika Uprave policije Područne jedinice Podgorica i oduzeta od optuženih. Sve činjenice utvrdjene u postupku, okolnosti konkretnog slučaja, doveli su ovaj sud do zaključka, da su optuženi, predmetno krivično djelo izvršili sa direktnim umišljajem. Optuženi I. D. i V. R. su u potpunosti bili svjesni da neovlašćeno radi dalje prodaje drže opojnu drogu marihuanu, za šta nijesu imali potrebna ovlašćenja, što predstavlja bitno obilježje ovog krivičnog djela, a koja okolnost je optuženima morala biti poznata, na šta upućuje količina i način pakovanja opojne droge, činjenica da su optuženi zatečeni u sobi gdje je pronadjena predmetna opojna droga, što sve znači da je kod optuženih postojala svijest o svim obilježjima predmetnog krivičnog djela i htjenje njegovog izvršenja.</span>
</p>
<p class="p3">
<span>Krivično djelo za koje su optuženi oglašeni krivim je krivično djelo sa blanketnom dispozicijom, pa je kod ovih krivičnih djela, pored navodjenja činjenica i okolnosti koje čine bitna obilježja ovog krivičnog djela, a o kojima se sud već izjasnio, bilo nužno navesti materijalno pravni propis, od kojeg zavisi postojanje ovog krivičnog djela. Naime, Rješenjem o utvrdjivanju opojnih droga (Službeni list SRJ br. 44/02) marihuana je proglašena za opojnu drogu i nalazi se na spisku opojnih droga. </span>
</p>
<p class="p3">
<span>Odlučujući o kazni za optužene, sud je najprije u smislu čl. 42. Krivičnog zakonika, cijenio sve okolnosti od kojih zavisi da kazna bude manja ili veća (olakšavajuće i otežavajuće okolnosti), pa je od olakšavajućih okolnosti na strani optuženih I. D. i V. R. cijenio njihove lične prilike, da se radi o  mladjim licima, koja su u vrijeme izvršenja krivičnog djela imali navršenih 22 godine života, loše imovno stanje, odnosno za optuženog V. R. i činjenicu da je lošeg imovnog stanja, što je sud utvrdio iz dopisa Opštine Velipolje, gdje optuženi živi sa svojom porodicom, dok otežavajućih okolnosti nije bilo, pa je sud naprijed navedene olakšavajuće okolnosti na strani optuženih cijenio kao naročito olakšavajuće i istim shodno čl. 45. i 46. Krivičnog zakonika ublažio kazne ispod zakonom propisanog minimuma za predmetno krivično djelo, osudivši iz na kazne zatvora u trajanju od po 1 (jedne) godine i 6 (šest) mjeseci, nalazeći da su i ovako odmjerene kazne srazmjerne stepenu krivice optuženih i težini počinjenog krivičnog djela, te da će se i ovako ublaženim kaznama u okviru opšte svrhe izricanja krivičnih sankcija iz čl. 4. st. 2. Krivičnog zakonika, postići svrha kažnjavanja iz čl. 32. Krivičnog zakonika, da optuženi ubuduće ne vrše krivična djela.</span>
</p>
<p class="p6">
<span>Na osnovu čl. 51 Krivičnog zakonika, sud je optuženima u izrečene kazne zatvora uračunao vrijeme provedeno u pritvoru počev od 25.09.2011. godine od 21,00 časova, pa nadalje dok pritvor bude trajao.</span>
</p>
<p class="p6"></p>
<p class="p3">
<span>Na osnovu člana 75. u vezi čl. 300 st. 7. Krivičnog zakonika, sud je optuženima I. D. i V. R. izrekao mjeru bezbjednosti oduzimanja 5.868 grama opojne droge marihuane, kao predmeta izvršenja krivičnog djela, koja opojna droga se ima uništiti, nakon pravosnažnosti presude i za koju zakon propisuje obavezno oduzimanje.</span>
</p>
<p class="p3">
<span>Kako su optuženi oglašeni krivim, to ih je sud, shodno odredbama člana 226 i 229 Zakonika o krivičnom postupku, obavezao na plaćanje troškova krivičnog postupka i to na ime sudskog paušala novčani iznos od po 50,00 eura, koji paušal je odmjeren shodno složenosti krivičnog postupka, dužini njegovog trajanja i imovinskim prilikama optuženih, sve u roku od 15 dana po pravosnažnosti presude, dok će o ostalim troškovima krivičnog postupka sud odlučiti naknadno posebnim rješenjem po pribavljanju podataka o njihovoj visini.</span>
</p>
<p class="p7">
<span>      Sa izloženog, odlučeno je kao u izreci presude.</span>
</p>
<p class="p4"></p>
<p class="p8">
<span>VIŠI SUD U PODGORICI</span>
</p>
<p class="p8">
<span>Dana, 06.07.2012. godine</span>
</p>
<p class="p8"></p>
<p class="p6"></p>
<p class="p6">
<span>Zapisničar                                                           PREDSJEDNIK VIJEĆA-SUDIJA</span>
</p>
<p class="p6">
<span>Novčić Slobodanka                                                               Predrag Tabaš </span>
</p>
<p class="p6"></p>
<p class="p6">
<span>DN-a, po primjerak:</span>
</p>
<p class="p6">
<span>1. VDT Podgorica,</span>
</p>
<p class="p6">
<span>2. Optuženim,</span>
</p>
<p class="p6">
<span>3. Braniocima optuženih,</span>
</p>
<p class="p6">
<span>4. A/A.</span>
</p>
<p class="p6"></p>
<p class="p6">
<span>Postupljeno, dana _____________ godine</span>
</p>


</body>
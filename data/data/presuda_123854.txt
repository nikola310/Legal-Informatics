<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 0.875in 1.0in 1.25in;}
.s1{font-weight:bold;}
.s2{font-family:Times New Roman;font-weight:bold;}
.s3{font-family:Times New Roman;}
.s4{color:black;}
.s5{font-family:Times;}
.p1{text-align:end;hyphenate:auto;font-family:R;font-size:13pt;}
.p2{text-align:center;hyphenate:auto;font-family:R;font-size:13pt;}
.p3{text-indent:0.5in;text-align:justify;hyphenate:auto;font-family:R;font-size:13pt;}
.p4{text-align:justify;hyphenate:auto;font-family:R;font-size:13pt;}
.p5{margin-right:0.0013888889in;text-align:justify;hyphenate:auto;font-family:R;font-size:13pt;}
.p6{margin-right:0.0013888889in;text-align:center;hyphenate:auto;font-family:R;font-size:13pt;}
.p7{text-indent:0.5in;margin-right:0.0013888889in;text-align:justify;hyphenate:auto;font-family:Times New Roman;font-size:13pt;}
.p8{text-indent:0.5in;margin-right:0.0013888889in;text-align:justify;hyphenate:auto;font-family:Times;font-size:13pt;}
.p9{text-indent:0.375in;text-align:justify;hyphenate:auto;font-family:R;font-size:13pt;}
.p10{text-indent:0.5in;margin-left:0.75in;margin-right:0.4826389in;text-align:justify;hyphenate:auto;font-family:R;font-size:13pt;}
.p11{text-indent:0.5in;margin-left:-0.125in;text-align:justify;hyphenate:auto;font-family:Times New Roman;font-size:13pt;}
.p12{text-indent:0.5in;margin-left:-0.125in;text-align:center;hyphenate:auto;font-family:Times New Roman;font-size:13pt;}
.p13{text-align:justify;hyphenate:auto;font-family:Times New Roman;font-size:13pt;}
.p14{text-align:start;hyphenate:auto;font-family:Times New Roman;font-size:13pt;}
.p15{margin-left:-0.125in;text-align:justify;hyphenate:auto;font-family:Times New Roman;font-size:13pt;}
.p16{text-align:start;hyphenate:auto;font-family:R;font-size:13pt;}
.p17{text-align:start;hyphenate:auto;font-family:R;font-size:12pt;}
</style>
<meta content=" " name="author">
</head>
<body class="b1 b2">
<p class="p1">
<span class="s1">K.br. 413/10</span>
</p>
<p class="p1"></p>
<p class="p2">
<span class="s1">U IME NARODA</span>
</p>
<p class="p2"></p>
<p class="p3">
<span class="s1">OSNOVNI SUD U BARU</span><span>, kao prvostepeni krivični, u vijeću sastavljenom od sudije G. Š., kao predsjednika vijeća i sudija porotnika V. N.i P. M., kao članova vijeća, sa zapisničarom M. M., u krivičnom predmetu optuženog </span><span class="s1">N. Ž.</span><span>, zbog krivičnog djela građenje objekta bez građevinske dozvole iz čl. 326 a Krivičnog zakonika, po optužnici Osnovnog državnog tužilaštva u Baru Kt.br. 191/10 od 22.09.2010. godine, nakon održanog glavnog, javnog pretresa u prisustvu Osnovnog državnog tužioca M. M. i branioca optuženog po službenoj dužnosti S.B., advokata iz B., dana 14.03.2011. godine donio je i javno objavio</span>
</p>
<p class="p4"></p>
<p class="p2">
<span class="s1">P R E S U D U</span>
</p>
<p class="p4"></p>
<p class="p3">
<span>Optuženi </span><span class="s2">N. Ž.</span><span class="s3">, JMBG ..., od oca D. i majke J., rođene P., rođen ... godine u Č., Republika Srbija, sa prebivalištem u T., oženjen, otac dvoje djece, pismen završio srednju školu, po zanimanju vozač, neosuđivan,</span>
</p>
<p class="p3"></p>
<p class="p2">
<span class="s1">K r i v  j e :</span>
</p>
<p class="p4"></p>
<p class="p3">
<span>Što je:</span>
</p>
<p class="p3"></p>
<p class="p3">
<span>Tokom  marta mjeseca 2010. godine u mjestu Čanj, KO Mišići - Opština Bar, kao investitor, protivno odredbi čl. 69. Zakona o uređenju prostora i izgradnji objekata ( Sl. list Crne Gore br. 51/08), započeo građenje objekta, na način što je na postojećem objektu dogradio potkrovlje površine u osnovi </span><span class="s4">10-20 m2</span><span>, bez prethodno pribavljene građevinske dozvole, i tehničke dokumentacije</span>
</p>
<p class="p4"></p>
<p class="p3">
<span>- čime je učinio krivično djelo - </span><span class="s1">građenje objekta bez građevinske dozvole iz čl. 326 a Krivičnog zakonika,</span>
</p>
<p class="p3"></p>
<p class="p5">
<span>          pa mu sud primjenom čl. 4, 32, 36, 42, 52, 53 i 54 </span><span class="s4">Krivičnog zakonika </span><span>i čl. 359, 360 i 364  ZKP-a,  i z r i č e</span>
</p>
<p class="p6"></p>
<p class="p6">
<span class="s1">USLOVNU OSUDU</span>
</p>
<p class="p6"></p>
<p class="p7">
<span>Kojom mu utvrđuje kaznu zatvora u trajanju od 6 (šest) mjeseci </span><span class="s5">i istovremeno određuje da se kazna neće izvršiti ukoliko optuženi u roku od 2 (dvije) godine, od dana pravosnažnosti, ne učini novo krivično djelo.</span>
</p>
<p class="p8"></p>
<p class="p3">
<span>Optuženi je dužan da plati troškove krivičnog postupka u iznosu od 500,00 €, u roku od 15 dana od dana pravosnažnosti pod prijetnjom izvršenja.</span>
</p>
<p class="p4"></p>
<p class="p2"></p>
<p class="p2">
<span class="s1">O b r a z l o ž e n j e</span>
</p>
<p class="p4"></p>
<p class="p3">
<span>Optužnicom Osnovnog državnog tužilaštva u Baru Kt.br. 191/10 od 22.09.2010. godine stavljeno je na teret optuženom izvršenje krivičnog djela bliže opisanog u izreci presude.</span>
</p>
<p class="p3"></p>
<p class="p3">
<span>Glavni pretres je održan u odsustvu optuženog, na osnovu rješenja Kv br. </span><span class="s4">25/11   od 26.01.2011. godine.  </span>
</p>
<p class="p4"></p>
<p class="p3">
<span>Optuženi je u svojoj odbrani izjavio da je zajedno sa V.M. iz Č. suvlasnik na objektu u mjestu Čanj i radi se o objektu gabarita otprilike 8 x 16 m. Oni su suvlasnici tog objekta od 2006. godine i isti se sastoji od prizemlja, sprata i potkrovlja. Inače, što se tiče potkrovlja isto je urađeno na polovini objekta, dok na drugoj polovini nije urađeno i tu je samo ploča. Upravo u toj ploči nalaze se stepenice koje predstavljaju izlazak na ploču i u dio zgrade gdje je urađeno potkrovlje. Imajući u vidu da su imali probleme sa tim dijelom gdje je samo ploča i ti problemi su se ogledali u tome što se zbog kiša dešavalo da ploča propusti vodu, kao i taj prolaz za stepenice, te obzirom da su vjetrovi kidali najlone kojima su pokrivali tu ploču, oni su se u više navrata obraćali inspekcijskim službama u Opštini Bar, kako bi im omogućili da saniraju to potkrovlje i zaštite od propadanja. Njima je od strane Ministarstva uređenja prostora i zaštite životne sredine zapisnikom o inspekcijskoj kontroli br. 1003-41/10 rečeno da ne mogu izliti AB ploču, ali im je odobreno da objekat zaštite od propadanja po čl. 123. Zakona o uređenju prostora i izgradnji objekata. S toga su na stubove koji su tu spriječili dalje prodiranje vode  prilikom kiše. Smatra da nikakvu nadogradnju niti adaptaciju objekta nisu vršili u konkretnom slučaju već da je to samo bilo u cilju zaštite objekta, a što se može utvrditi i neposredno na licu mjesta. Inače, njemu je poznato da u tom kraju Čanja niko nema građevinsku dozvolu, a smatra da su uradili upravo po naprijed navedenom zapisniku Ministarstva uređenja prostora, te da su na taj način zaštitili objekat od propadanja. Oni su izvršili zaštitu na površini između 10 i 20 m2</span>
</p>
<p class="p3"></p>
<p class="p3">
<span>U dokaznom postupku na saglasan prijedlog stranaka pročitani su iskazi svjedoka B. N. i S. S. iz prethodnog postupka, pročitani su : </span><span class="s4">zapisnik o inspekcijskoj kontroli Ministarstva uređenja prostora i zaštite životne4 sredine br. 1003-39/10 od 5.03.2010. godine, zapisnik o inspekcijskoj kontroli Ministarstva uređenja prostora i zaštite životne4 sredine br. 1003-41/10 od 09.03.2010. godine, zapisnik o inspekcijskoj kontroli Ministarstva uređenja prostora i zaštite životne4 sredine br. 1003-47/10 od 26.03.2010. godine, rješenje Ministarstva uređenja prostora i zaštite životne sredine br. 1003-45/10 od 26.03.2010. godine, izvještaj Ministarstva uređenja prostora i uređenja životne sredine br. 05-2003/2 od 24.05.2010. godine, izvod iz kaznene evidencije na ime optuženog  MUP PU Čačak br. 235-1-1895/10 od 6.05.2010. godine.</span>
</p>
<p class="p3"></p>
<p class="p3">
<span>Svjedoci </span><span class="s1">B. N.</span><span> i </span><span class="s1">S. S.</span><span> su saglasno izjavile da su inspektori zaštite prostora. Prvu kontrolu na objektu N. Ž.a su radili 05.03.2010. godine. Tada su primijetili da se nešto radi na objektu, bili su izliveni neki AB stubovi, i to na već postojećem objektu spratnosti P+l. Investitor nije bio prisutan, zatekli su 2 ili 3 radnika kod objekta i tada su ostavili poziv da se javi stranka da bi u njenom prisustvu izvršili inspekcijski nadzor. Dana 09.03.2010. godine N. Ž. se odazvao na poziv, i tom prilikom izjavio da mu je objekat ugrožen od velikih kiša koje su padale, a kako taj prostor tj. ploča kuće nije izolovana kako treba, bilo je vidno da postoje određene štete na objektu. Tada je izjavio da nema namjeru da gradi bilo šta dalje, već da taj prostor iskoristi i stavi tendu kako bi spriječio da voda ulazi u postojeći dio objekta. Uvažavajući tu činjenicu, one su imajući u vidu čl. 123 Zakon o uređenju prostora i izgradnju objekta, kojim je predviđeno da se objekat mora zaštiti od propadanja, dozvolili su subjektu nadzora da postavi tendu. Međutim, 26.03.2010. godine izvršili su kontrolni obilazak i konstatovali da je subjekt nadzora suprotno naloženom ukazom od 09.03.2010. godine izvršio rekonstrukciju objekta, na način što je izlivene AB stubove povezao gipter blokom, a prostor ukrovio i pokrio. Nakon toga su donijeli rješenje o rušenju objekta, pa kako imenovani nije bio prisutan da mu se rješenje lično uruči. Rješenje je pribijeno uz objekat dana 06.04.2010. godine, a koje je ovdje okrivljeni preuzeo u prostorijama Ministarstvu za uređenje prostora dana 22.04.2010. godine. Na predmetno rješenje okrivljeni se nije žalio, a djelimično je postupio po rješenju i uklonio samo jedan zid.</span>
</p>
<p class="p3"></p>
<p class="p3">
<span class="s4">Iz zapisnika o inspekcijskoj kontroli Ministarstva uređenja prostora i zaštite životne sredine br. 1003-39/10 od 5.03.2010. godine utvrđeno je da je kontrolom utvrđeno da se na objektu spratnosti p+1 izvode građevinski radovi na spratnoj ploči. U momentu kontrole na ploči su šalovani i izliveni AB stubovi dimenzija 0,20 x 0,25 x 0,20 mi to ukupno 8 komada. Na objektu su zatečeni radnici angažovani od investitora.  Radnik Božanić Srećko je izjavio da su stubove izlili prethodnog dana. </span>
</p>
<p class="p3"></p>
<p class="p3">
<span class="s4">Iz zapisnika o inspekcijskoj kontroli Ministarstva uređenja prostora i zaštite životne sredine br. 1003-41/10 od 09.03.2010. godine utvrđeno je da je optuženi izjavio da je objekat ugrožen zbog velikih kiša koje su prouzrokovale velika oštećenja i u cilju zaštite moralo se započeti sa postavljanjem nadstrešnice, iznad stepeništa kako bi spriječili da voda ulazi u objekat. Nemaju namjeru da izlivaju betonsku ploču, već samo da postave drvene rogove sa salonitom. Ranije su pokušali zaštitu postavljanjem najlona, koji bi se brzo pocijepao. Upozoren je da mu je zabranjeno izlivanje AB ploče. </span>
</p>
<p class="p3"></p>
<p class="p3">
<span class="s4">Iz zapisnika o inspekcijskoj kontroli Ministarstva uređenja prostora i zaštite životne sredine br. 1003-47/10 od 26.03.2010. godine utvrđeno je da je kontrolnim pregledom utvrđeno da je optuženi izvršio dogradnju –rekonstrukciju objekta na način što je izlivene AB stubove povezao giterblokom, a dobijeni prostor je ukrovljen i pokriven salonitom. Za navedene radove ne posjeduje dozvolu za rekonstrukciju izdatu od nadležnog organa . </span>
</p>
<p class="p3"></p>
<p class="p3">
<span class="s4">Iz rješenja Ministarstva uređenja prostora i zaštite životne sredine br. 1003-45/10 od 26.03.2010. godine utvrđeno je da je optuženom naloženo da poruši bespravno dograđeni dio objekta – potkrovlje površine u osnovi cca 10-20 m2, spratnosti p+1+pk u Čanju KO Mišići, u roku od 3 dana.   </span>
</p>
<p class="p3"></p>
<p class="p3">
<span class="s4">Iz izvještaja Ministarstva uređenja prostora i uređenja životne sredine br. 05-2003/2 od 24.05.2010. godine utvrđeno je da optuženom nije izdato rješenje za dobijanje građevinske dozvole za predmetni objekat.</span>
</p>
<p class="p3"></p>
<p class="p3">
<span class="s4">Iz izvoda iz kaznene evidencije na ime optuženog  MUP PU Čačak br. 235-1-1895/10 od 6.05.2010. godine utvrđeno je da optuženi nije osuđivan. </span>
</p>
<p class="p4"></p>
<p class="p3">
<span>Ocjenom izvedenih dokaza utvrđeno je da je optuženi učinio krivično djelo koje mu se stavlja na teret, na način predstavljen u izreci presude. </span>
</p>
<p class="p3"></p>
<p class="p3">
<span>Činjenično stanje utvrđuje se iz iskaza svjedoka B. N. i S. S., koji iskaz je u saglasnosti sa pismenim dokazima u prvom redu zapisnicima o kontroli objekta optuženog. Kontrolom objekta optuženog utvrđeno je da je na postojećem objektu dogradio potkrovlje, bez prethodno pribavljene građevinske dozvole. </span>
</p>
<p class="p3"></p>
<p class="p3">
<span>Prva kontrola na objektu optuženog izvršena je dana 05.03.2010. godine, kada je utvrđeno da je optuženi započeo sa izvođenjem radova na izgradnji potkrovlja. Dana 09.03.2010. godine optuženi je upozoren da na objektu može da postavi tendu, kojom prilikom je upozoren da </span><span class="s4">je zabranjeno izlivanje AB ploče. Kontrolnim pregledom dana </span><span>26.03.2010. godine utvrđeno je da je optuženi postupio protivno navedenom upozorenju da je prethodno izlivene AB stubove povezao gipter blokom, a nakon toga postavio krov. </span>
</p>
<p class="p3"></p>
<p class="p3">
<span>Optuženi je postupao suprotno odredbi čl. 69 Zakona o uređenju prostora i izgradnji objekata kojim je propisano da se objekat može graditi na osnovu građevinske dozvole i tehničke dokumentacije. Optuženi je krivično djelo učinio sa direktnim umišljajem, jer je bio svjestan da je započeo građenje objekta bez prethodno pribavljene građevinske dozvole i tehničke dokumentacije. Iz dopisa Ministarstva uređenja prostora i zaštite životne sredine utvrđeno je da optuženom nije izdata dozvola za građenje objekta.</span>
</p>
<p class="p4"></p>
<p class="p3">
<span>Sud je precizirao optužnicu navodeći u izreci presude da je optuženi potkrovlje dogradio bez prethodno pribavljene građevinske dozvole i tehničke dokumentacije, a ne građevinske dokumentacije, kako je navedeno u optužnici, jer je uslov za građenje objekta prethodno dobijanje građevinske dozvole i tehničke dokumentacije. Takođe je navedeno da je objekat u osnovi </span><span class="s4">10-20 m2, a ne 10x20, kako je navedeno u optužnici, </span><span>a što je utvrđeno iz </span><span class="s4">rješenja Ministarstva uređenja prostora i zaštite životne sredine br. 1003-45/10 od 26.03.2010. godine. Ocijenjeno je da se navedenim preciziranjem ne narušava identitet optužnice i presude. </span>
</p>
<p class="p3"></p>
<p class="p9">
<span>Sud je radnje optuženog pravno kvalifikovao kao krivično djelo građenje objekta bez građevinske dozvole iz čl. 326 a Krivičnog zakonika, a ne kao krivično djelo građenje objekta bez građevinske dozvole iz čl. 326 a Zakona o izmjenama i dopunama Krivičnog zakonika, jer izmjene i dopune jednog zakonika, nakon stupanja na snagu,  predstavljaju sastavni dio tog zakonika. </span>
</p>
<p class="p10"></p>
<p class="p5">
<span>         Odlučujući se za krivičnu sankciju sud je na strani optuženog cijenio sve olakšavajuće i otežavajuće okolnosti iz čl. 42 Krivičnog zakonika. Od olakšavajućih okolnosti sud je cijenio porodične prilike, jer je optuženi oženjen i otac dvoje djece i  raniji život jer nije osuđivan. Otežavajućih okolnosti na strani optuženog nije bilo. Imajući u vidu kvalitet olakšavajućih okolnosti, u nedostatku otežavajućih okolnosti, sud je optuženom izrekao uslovnu osudu. Ocijenjeno je da prema optuženom nije potrebno izricanje efektivne kazne zatvora, da će se izricanjem uslovne osude u potpunosti postići svrha izricanja uslovne osude i na taj način dovoljno uticati na optuženog da u buduće ne čini krivična djela.</span>
</p>
<p class="p3"></p>
<p class="p9">
<span>Odluka o troškovima zasniva se na odredbi čl. 202 ZKP-a, a ista se odnosi na troškove branioca po službenoj dužnosti S. B. u iznosu od 125,00 € i troškove rada suda, koji troškovi se određeni prema složenosti postupka, njegovog trajanja i imovinskim prilika optuženog. </span>
</p>
<p class="p11"></p>
<p class="p11">
<span>Na osnovu izloženog odlučeno je kao u izreci presude</span>
</p>
<p class="p12"></p>
<p class="p12">
<span class="s1">OSNOVNI SUD U BARU</span>
</p>
<p class="p12">
<span class="s1">Dana 14.03.2011. godine</span>
</p>
<p class="p13"></p>
<p class="p13"></p>
<p class="p14">
<span class="s1"> ZAPISNIČAR,				            PREDSJEDNIK VIJEĆA-SUDIJA</span>
</p>
<p class="p13">
<span class="s1">M. M.				                                                            G. Š. </span>
</p>
<p class="p13"></p>
<p class="p13"></p>
<p class="p15">
<span class="s1">PRAVNA POUKA</span><span>:Protiv ove presude može se </span>
</p>
<p class="p15">
<span>izjaviti žalba Višem sudu u Podgorici u roku od</span>
</p>
<p class="p15">
<span>15 (petnaest) dana od dana prijema pismenog otpravka.</span>
</p>
<p class="p15">
<span>Žalba se predaje ovom sudu u dva primjerka.</span>
</p>
<p class="p16"></p>
<p class="p16">
<span class="s1">DNA</span><span>  - ODT</span>
</p>
<p class="p16">
<span>           - optuženom preko oglasne table  </span>
</p>
<p class="p16">
<span>           -  braniocu S. B.</span>
</p>
<p class="p16">
<span>            - u spise   </span>
</p>
<p class="p16"></p>
<p class="p17"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:center;hyphenate:auto;font-family:Arial;font-size:12pt;}
.p2{text-align:end;hyphenate:auto;font-family:Arial;font-size:12pt;}
.p3{text-align:start;hyphenate:auto;font-family:Arial;font-size:12pt;}
.p4{text-align:justify;hyphenate:auto;font-family:Arial;font-size:12pt;}
.p5{margin-bottom:0.1388889in;text-align:center;hyphenate:auto;font-family:Arial;font-size:12pt;}
.p6{margin-bottom:0.1388889in;text-align:justify;hyphenate:auto;font-family:Arial;font-size:12pt;}
.p7{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
</style>
<meta content="predrag.tabas" name="author">
</head>
<body class="b1 b2">
<p class="p1">
<!--Image link to '0.jpg' can be here-->
</p>
<p class="p2">
<span>K.br. 65/2013</span>
</p>
<p class="p1">
<span>U IME CRNE GORE</span>
</p>
<p class="p3"></p>
<p class="p1"></p>
<p class="p4">
<span>VIŠI SUD U PODGORICI,</span><span class="s1"> </span><span>kao prvostepeni krivični u vijeću sastavljenom od sudije Tabaš Predraga, kao predsjednika vijeća i sudija Sekulić Verice i Jočić Vesne, kao članova vijeća, uz učešće Novčić Slobodanke, kao zapisničara, u krivičnom predmetu protiv optuženih T. J., koga brani R. P., advokat iz Podgorice i optuženog B. V., koga brani B. Z., advokat iz P. po službenoj dužnosti, zbog krivičnog djela iznuda iz čl. 250. st. 4. u vezi st. 2. i 1. Krivičnog zakonika, odlučujući po optužnici Višeg državnog tužilaštva u Podgorici Kt.br. 53/2012 od 10.05.2013 godine, koju je na glavnom pretresu zastupala O. R.-zamjenik VDT u Podgorici, nakon održanog glavnog i javnog pretresa, dana 27.06.2013. godine, u prisustvu zastupnika optužbe, optuženih i njihovih branilaca, nakon tajnog vijećanja i glasanja, dana 01.07.2013. godine, donio je i istog dana javno objavio </span>
</p>
<p class="p1"></p>
<p class="p1">
<span>P R E S U D U</span>
</p>
<p class="p3">
<span>Optuženi:</span>
</p>
<p class="p3"></p>
<p class="p4">
<span>1. T. J., JMBG ..., od oca S. i majke D., rodjene M., rodjen .... godine u P., sa prebivalištem u P.-ul. N. L..., državljanin Crne Gore, oženjen, otac jednog maloljetnog djeteta, pismen, završio srednju hemijsku školu, lošeg imovnog stanja, neosudjivan, nalazio se u pritvoru od 09.04.2013. godine do 01.07.2013. godine.</span>
</p>
<p class="p4"></p>
<p class="p4">
<span>2. B. V., JMBG ..., od oca D. i majke D., rodjene K., rodjen .... godine u P., sa prebivalištem u P.-ul. V. J..., državljanin Crne Gore, oženjen, otac dvoje djece, pismen, završio srednju elektro-tehničku školu, lošeg imovnog stanja, neosudjivan, nalazio se u pritvoru od 09.04.2013. godine do 01.07.2013. godine.</span>
</p>
<p class="p1"></p>
<p class="p1">
<span>KRIVI SU</span>
</p>
<p class="p3">
<span>Zato što su:</span>
</p>
<p class="p3"></p>
<p class="p4">
<span>Dana 07.04. i 08.04.2013. godine, u Podgorici, djelujući kao više lica, na organizovan način po prethodnom dogovoru sa još jednim NN licem iz B., u namjeri da sebi pribave protivpravnu imovinsku korist u iznosu koji prelazi tri hiljade eura, prijetnjom prinudili oštećenog R. V. da mu na štetu svoje imovine preda novac u iznosu od 3.735 eura, iako su bili svjesni da će na taj način pribaviti sebi protivpravnu imovinsku korist, pa su to i htjeli, na način što su se okrivljeni T. J. i B. V. dogovorili da od oštećenog R. V. uzmu novac u iznosu od 5.000 eura, a da radi upućivanja prijetnji oštećenom pozivu svog poznanika, lice po imenu B. iz B., pa je ovo NN lice po dogovoru sa okrivljenima T. J. i B. V., u više navrata i to: 07.04.2013. godine u 16:56:39 časova sa broja ... i 08.04.2013. godine u 19:00:17 časova sa broja ..., zatim 20:21:21 časova sa broja ... i u 20:40:21 časova sa broja ... telefonom pozvalo oštećenog R. V. na njegov broj telefona ... i od njega tražilo da spremi novac, pri čemu je nepoznato lice tražilo od oštećenog da spremi novac u iznosu od 20.000 eura, da ne pravi problem i da ne prijavljuje policiji, da će imati problema i on i njegova porodica ako ne spremi 20.000 eura, uz prijetnje riječima "nemoj da praviš probleme, budi pametan, budi poslušan, zbog dobra tebi i tvojoj porodici", "ove tvoje dolje si mnogo naljutio, imaćeš probleme ako ih ne ispoštuješ", imaćeš problema i njihova uputstva i po instrukcijama koje su putem telefona ovom licu iz B. davali okrivljeni T. J. i B. V., prateći oštećenog putničkim vozilom marke "B..." reg. oznaka ..., kojim je upravljao okrivljeni T., da oštećeni ostavi novac kod prednjeg točka kamiona parkiranog kod perionice "B..." na Z... i da se udalji sa lica mjesta, pa je oštećeni zbog straha za bezbjednost svoje porodice i ličnu bezbjednost obezbijedio novac u iznosu od 3.735 eura i postupajući po uputstvima ostavio novac na mjesto, kako mu je naloženo i udaljio se sa lica mjesta, nakon čega je novac sa navedenog mjesta preuzeo okrivljeni B. V., dok ga je okrivljeni T. J. čekao svojim putničkim motornim vozilom marke "B..." reg.oznaka ... u neposrednoj blizini, koji su odmah nakon preuzimanja novca dana 08.04.2013. godine, otkriveni na licu mjesta od strane ovlašćenih službenika Uprave policije-Područne jedinice Podgorica,</span>
</p>
<p class="p3"></p>
<p class="p4">
<span>     - čime su izvršili krivično djelo iznuda iz čl. 250. st. 4. u vezi st. 2. i 1. Krivičnog zakonika.</span>
</p>
<p class="p4"></p>
<p class="p4">
<span>Pa ih sud primjenom, citirane zakonske odredbe, te odredbe čl. 4,5,6,7,8,14,15,32,36,42,45, 46. i  51. Krivičnog zakonika, te odredbi čl. 226, 229. i 374. Zakonika o krivičnom postupku</span>
</p>
<p class="p3"></p>
<p class="p1">
<span>O S U Đ U J E</span>
</p>
<p class="p1"></p>
<p class="p4">
<span>Na kaznu zatvora u trajanju od po 2 (dvije) godine, u koju kaznu im se uračunava vrijeme provedeno u pritvoru počev od 09.04.2013. godine od 04,00 časova do 01.07.2013. godine.</span>
</p>
<p class="p4"></p>
<p class="p4">
<span>Dužni su optuženi da na ime troškova krivičnog postupka-sudskog paušala solidarno plate ovom sudu novčani iznos od 50,00 eura, sve u roku od 15 dana po pravosnažnosti presude, pod prijetnjom prinudne naplate, dok će o ostalim troškovima krivičnog postupka, Sud odlučiti naknadno, posebnim rješenjem, po pribavljanju podataka o njihovoj visini.</span>
</p>
<p class="p3"></p>
<p class="p5">
<span>O b r a z l o ž e nj e</span>
</p>
<p class="p4">
<span>Optužnicom Višeg državnog tužilaštva u Podgorici Kt.br. 53/2013 od 10.05.2013. godine, optuženim T. J. i B. V., stavljeno je na teret izvršenje krivičnog djela iznuda iz čl. 250. st. 4. u vezi st. 2. i 1. Krivičnog zakonika. Zastupnik optužbe je na glavnom pretresu u završnoj riječi, precizirao činjenične navode podnijete optužnice, na način kako je to bliže predstavljeno u izreci presude i pri tako preciziranoj optužnici u cjelosti ostao do završetka glavnog pretresa, predlažući sudu u završnoj riječi, da optužene oglasi krivim i osudi po zakonu. </span>
</p>
<p class="p4"></p>
<p class="p6">
<span>Optuženi T. J. u prethodnom postupku nije iznosio svoju odbranu, branio se ćutanjem.</span>
</p>
<p class="p6">
<span>Na glavnom pretresu optuženi je prihvatio krivicu i izrazio kajanje za izvršeno krivično djelo i u svojoj odbrani naveo, da je 15 dana prije hapšenja zajedno sa optuženim B. sjedio u lokalu "Luvi", ispod stadiona budućnosti, kada je u blizini lokala prošao oštećeni R. V., kojeg je od ranije poznavao, obzirom, da je tri godine radio u njegovoj firmi. Tom prilikom ispričao je optuženom B. da oštećeni ima para i da mu je poznato da je nekim momcima ranije davao pare, odnosno čašćavao ih. Tada ga je optuženi B. pitao da li mogu i oni da uzmu pare od R., na što im je on odgovorio da mogu. Objasnio je, da je pod tim podrazumijevao, da R. kaže ko ga u firmi potkrada, a da mu za uzvrat traže novac. Dalje je naveo, da im namjera nije bila da od R. traže 20.000 eura, već samo 5.000, te da mu je optuženi B. tom prilikom rekao da ima nekog momka u B., koji će pozvati oštećenog R. i tražiti mu novac, a za kojeg je kasnije saznao da se zove B. i to nakon hapšenja, s tim što je znao da ima nadimak "K.". Na dan izbora, pozvao ga je optuženi B. i saopštio mu da je izvjesni B. pozvao oštećenog R. i tražio mu novac i da je R. pristao da mu novac da. Sjutradan je sa optuženim B. otišao u naselju Z., na mjesto gdje je bilo dogovoreno da se ostavi novac, kod perionice "B.", na gumi jednog kamiona. Dolaskom u blizinu perionice optuženi B. je prišao kamionu i uzeo novac, kada je pritrčala policija i uhapsila ih. Optuženi je dalje naveo i objasnio, da on nije htio lično da kaže oštećenom R. ko ga potkrada u firmi i da mu za to traži novac, jer mu je bilo neprijatno, pa je to bio razlog zašto su angažovali izvjesnog "B.", koji bi posredovao u tome, te da su on i B. nakon postignutog dogovora da od R. traže novac, kupili jedan telefon i sim karticu, sa kog telefona je optuženi B. komunicirao sa B., obzirom, da se sve vrijeme taj telefon nalazio kod optuženog B., a koji telefon je on kupio uz ličnu kartu, koju je imao u kolima, a koju je pronašao dvadesetak dana prije toga. Pri ovakvoj odbrani optuženi je ostao do završetka glavnog pretresda.</span>
</p>
<p class="p6">
<span>Branilac optuženog adv. P. R. je u završnoj riječi zamolio sud da prilikom odmjeravanja kazne cijeni sve olakšavajuće okolnosti na strani optuženog i istog što blaže kazni. </span>
</p>
<p class="p6">
<span>Optuženi je u cjelosti prihvatio završnu riječ svog branioca.</span>
</p>
<p class="p6">
<span>Optuženi B. V. tokom cjelokupnog postupka priznaje izvršenje krivičnog djela stavljenog mu na teret i u svojoj odbrani navodi, da se petnaestak dana ranije dogovorio sa optuženim T. J., koji mu je komšija, da od oštećenog R. V. uzmu novac u iznosu od 5.000 eura, koji bi potom podijelili, tako što bi njih dvojica zadržali 2.000 eura, dok bi preostali dio novca u iznosu od 1.000 eura poslali izvjesnom B. u B., a kojeg je upoznao desetak dana prije toga kod stadiona K., i koji mu je tom prilikom rekao, da nadje neko lice koje ima novca, kojeg će zvati iz B. da ga zaplaši i da na taj način pokušaju da dobiju traženi novac, a kojom prilikom je sa B. i razmijenio brojeve telefona. Dalje je naveo, da je nakon nekoliko dana kontaktirao B. i to sa telefona i kartice koji nije njegov, a koji telefon je donio optuženi T., nakon čega je više puta sa B. kontaktirao, a zadnji put noć uoči hapšenja oko 20,00 časova, kada mu je B. rekao da je sve završio i da se dogovorio sa oštećenim V. oko novaca, da je oštećenog poslao na jedno mjesto, a zatim na drugo, a potom im saopštio da će pare bito ostavljene preko puta periodnice "B." pored magistrale. Optuženi je dalje naveo, da je B. pozivao i sa svog mobilnog telefona i to sa broja ... i to dana 08.04.2013. godine, te da nije znao da će B. da traži novac u iznosu od 20.000 eura, što njemu nije ni bilo bitno, već ga je interesovao samo njegov dio. Optuženi je u svojoj odbrani dalje naveo, da je zajedno sa optuženim T. J. otišao na mjesto gdje im je Boško rekao da će oštećeni ostaviti novac kod jednog kamiona, u blizini perionice, da je on prišao da uzme novac koji je bio u jednoj kesi bijele boje, dok je optuženi T. ostao iza njega, da bi u trenutku kada je uzeo kesu i krenuo da bježi začuo povike "policija, policija", a nakon toga i začuo pucnje, nakon čega je stao i postupio kako su mu policajci rekli, dok je kesu sa novcem spustio pored sebe.</span>
</p>
<p class="p6">
<span>Optuženi je objasnio, da je dogovor bio da B. zaplaši oštećenog R. i da mu na taj način iznudi novac, što je on i prenio B., a da mu je B. tom prilikom rekao da će on to uraditi na svoj način, ali nije rekao na koji, uz pretpostavku da je B. prijetio oštećenom R.. Optuženi B. je prihvatio krivicu za izvršeno krivično djelo i izrazio iskreno kajanje zbog izvršenja istog. Pri ovakvoj odbrani optuženi je ostao do završetka glavnog pretresa.</span>
</p>
<p class="p6">
<span>Branilac po službenoj dužnosti optuženog B. adv. B. Z. je u završnoj riječi zamolio sud, da prilikom odmjeravanja kazne cijeni sve olakšavajuće okolnosti na strani optuženog, a posebno priznanje krivičnog djela i istog što blaže kazni.</span>
</p>
<p class="p6">
<span>Sud je u dokaznom postupku na saglasan predlog stranaka pročitao iskaz svjedoka oštećenog R. V., sa zapisnika o saslušanju svjedoka Kti.br. 40/13 od 18.04.2013. godine, potvrdu Uprave policije PJ Podgorica, Ku.br. 259/13 od 08.04.2013. godine, o privremeno oduzetim predmetima od optuženog B. V., potvrdu Uprave policije Ku.br. 259/13 od 08.04.2013. godine, o privremeno oduzetim predmetima od optuženog T. J., izvršio uvid u listing komunikacija mobilnog operatera "Telekom" AD Podgorica, za broj telefona ..., vlasništvo oštećenog R., fotodokumentaciju Uprave policije PJ Podgorica od 08.04.2013. godine i 09.04.2013. godine, pročitao izvod iz KE za optuženog T. J., Uprave policije PJ Podgorica od 22.04.2013. godine i izvod iz KE za optuženog B. V., Uprave policije PJ Podgorica od 22.04.2013. godine.</span>
</p>
<p class="p6">
<span>Svjedok oštećeni R. V. je u svom iskazu u prethodnom postupku naveo, da ga je dana 07.04.2013. godine, u 16,55 časova, na njegov broj telefona ... pozvalo njemu neko nepoznato lice sa srbijanskog broja telefona i uputilo mu prijetnje "nemoj da praviš probleme, budi pametan, nemoj da jedeš govna, budi poslušan, zbog dobra tebi i tvojoj porodici", a zatim mu saoštilo da spremi novac u iznosu od 20.000 eura, uz upozorenje da to ne prijavljuje policiji, a zatim prekinulo vezu. Narednog dana 08.04.2013.godine, u 19,00 časova, ponovo je primio poziv od istog tog lica, takodje sa srbijanskog broja i to fiksne telefonije, kada mu je to lice saoštilo da podje u svoju firmu "C.", gdje je trebalo da sačeka drugi poziv. Kako je to lice znalo ime njegove firme i zbog prijetnji koje je prethodno dobio od tog lica, pozvao je policiju i ispričao im što se desilo, nakon čega su mu iz policije rekli, da postupa po instrukcijama lica kojeg ga zove i da pođe u svoju firmu. Nakon sat i 20 minuta ponovo je dobio poziv, kada ga je to lice pitalo da li je spremio pare. Pošto se radilo o velikoj sumi novca, pitao je to lice da li je normalan, na što mu je ono odgovorilo povišenim tonom "koliko si spremio, imaš li išta". Tom prilikom mu je ponovio da mora biti pametan kako ne bi bilo problema. Rekao je tom licu da je spremio 10.000 eura, nakon čega je dobio instrukciju da krene prema pumpi "D." na T.... Nakon toga uslijedio je i sledeći poziv, kada mu je to lice saopštilo da požuri. Po instrukcijama došao je do pumpe "D.", gdje se zadržao nekih sat vremena, nakon čega je uslijedio novi poziv, u kom razgovoru mu je isto lice saopštilo "pošto si malo zgriješio, da ne bi bilo većih problema, upali auto i budi stalno na vezi, dok ne ostaviš pare", a zatim ga je to lice uputilo prema Z. kod "P." što je on i učinilo. To lice mu je reko da kod "P." skrene lijevo, sve vrijeme govoreći povišenim  tonom da požuri, da bi mu u jednom trenutku to lice saopštilo da će ga pozvati za tri minuta, a zatim se veza prekinula. Sledeći poziv je uslijedio, kada se sa vozilom nalazio ispod podvožnjaka koji vodi prema M., kada ga je to lice upitalo, da li zna gdje je perionica "B.", na što je on potvrdno odgovorio, da bi mu potom to lice reklo da novac ostavi ispod kontejnera koji se nalazi kod perionice. Dolaskom u blizini te perionice, to lice ga je pitalo da li vidi bijeli kamion preko puta, na što je potvrdno odgovorio, nakon čega mu je to lice reklo da ostavi novac na lijevom točku kamiona, što je on i učinio, s tim što nije bilo 10.000 eura, kako je to prethodno saopštio tom licu, već samo 3.735 eura. Nakon što je ostavio novac to lice mu je reklo da se uputi prem svojoj firmi "C.", gdje će ga ponovo pozvati, kako bi mu dao instrukcije gdje da ostavi drugih 10.000 eura, govoreći mu pritom da je grešan. Potom je dobio poziv od inspektora policije, koji su mu saopštili da su uhapsili izvršioca. Svjedok oštećeni je dalje objasnio, da mu je to nepoznato lice tokom razgovora, a vezano za predaju novca izmedju ostalog saopštilo "ovo troje dolje si mnogo naljutio, imaćeš problema ako ih ne ispoštuješ, imaćeš problema ti i tvoja porodica", a što je on shvatio kao ozbiljnu prijetnju plašeći se za sebe i porodicu, jer je bio siguran da nema razloga da mu bilo ko prijeti. Kao oštećeni nije se pridružio krivičnom gonjenju protiv optuženih, niti je u odnosu na njih postavio imovinsko pravni zahtjev.</span>
</p>
<p class="p6">
<span>Iz sadržine potvrde o privremeno oduzetim predmetima Uprave policije PJ Podgorica, Ku.br. 259/13 od 08.04.2013. godine, proizilazi, da su ovlašćeni policijski službenici te područne jedinice, od optuženog B. V. privremeno oduzeli 3.735 eura i to 15 novčanica u apoenima od po 100 eura, 42 novčanice u apoenima od po 50 eura, 6 novčanica u apoenima od po 20 eura, jednu novčanicu u apoenu od 10 eura i jednu novčanicu u apoenu od 5 eura. </span>
</p>
<p class="p6">
<span>Iz sadržine potvrde o privremeno oduzetim predmetima Uprave policije PJ Podgorica, Ku.br. 259/13 od 08.04.2013.godine, proizilazi, da su ovlašćeni policijski službenici te područne jedinice od optuženog T. J. privremeno oduzeli p.m.v. marke "B...", reg. oznaka ... i ključ od vozila.</span>
</p>
<p class="p6">
<span>Iz sadržine listinga komunikacija za broj telefona ..., vlasništvo oštećenog R. V., a koji listing je pribavljen po naredbi sudije za istragu Višeg suda u Podgorici, proizilazi, da je dana 07.04.2013. godine, u 16:56:39 časova, uslijedio dolazni poziv na broj telefona oštećenog sa broja ..., a zatim dana 08.04.2013. godine u 19:00:17 časova, na isti broj uslijedio je poziv sa broja telefona ..., potom istog dana u 20:21:21 časova, poziv sa broja ... i u 20:40:21 časova, poziv sa broja ....</span>
</p>
<p class="p6">
<span>Bliži izgled mjesta primopredaje novca, kese u kojoj je novac ostavljen, sami izgled novca, te automobila marke "B...", kojim je kritičnom prilikom upravljao optuženi T. J., prikazan je u fotodokumentaciji Uprave policije PJ Podgorica br. 12-28-244-337/668 od 08.04.2013. godine, i broj 12-28-244-340/673 od 09.04.2013. godine.</span>
</p>
<p class="p6">
<span>Iz izvoda iz kaznene evidencije za optuženog T. J., Uprave policije PJ P., od 22.04.2013. godine, utvrdjuje se da optuženi ranije nije osudjivan.</span>
</p>
<p class="p6">
<span>Iz izvoda iz kaznene evidencije za optuženog B. V., Uprave policije PJ P., od 22.04.2013. godine, utvrdjuje se da optuženi ranije nije osudjivan.</span>
</p>
<p class="p6">
<span>Cijeneći rezultate cjelokupnog dokaznog postupka, navode optužbe i odbrana optuženih, te sve provedene dokaze kako pojedinačno, tako i u njihovoj međusobnoj povezanosti, ovaj sud nalazi, da je optuženi izvršili krivično djelo iznuda iz čl. 250. st. 4. u vezi st. 2. i 1. Krivičnog zakonika, na način, mjesto i u vrijeme, kako je to bliže predstavljeno u izreci presude.</span>
</p>
<p class="p6">
<span>Naime, u postupku je nesumnjivo utvrđeno, da su optuženi T. J. i B. V. najprije postigli dogovor da od oštećenog R. V., za koga su znali da posjeduje privatno preduzeće i za koga su pretpostavili da ima novca, odlučili da prijetnjom prinude oštećenog da im preda novac u iznosu od 5.000 eura, nakon čega su u realizaciji tog svog dogovora, a radi upućivanja prijetnji oštećenom, pozvali izvjesno lice po imenu "B." iz B., koje je u dogovoru sa optuženima, dana 07.04.2013. godine, u 16:56:39 časova, sa fiksnog broja telefona ..., pozvao oštećenog R. V. na njegov broj telefona ..., i od njega zatražio novac u iznosu od 20,000 eura, pritom prijeteći oštećenom "da ne pravi probleme, da bude pametan i poslušan, zbog svog dobra i dobra svoje porodice, ove tvoje dolje si mnogo naljutio, imaćeš probleme ako ih ne ispoštuješ, ti i svoja porodica", uz upozorenje da ne smije ništa da prijavi policiji, a zatim prekinuo vezu, da bi sjutradan 08.04.2013. godine, u tri navrata ponovo pozivao oštećenog i to u 19:00:17 časova, sa broja telefona ..., kada mu je saopštio da krene u prostorije svoje firme "C...", što je oštećeni i učinio, gdje je oštećeni u 20:21:21 časova, dobio sledeći poziv, u kojem je nakon B. insistiranja istom saopštio, da je prikupio 10.000 eura, od traženih 20.000 eura, nakon čega ga je B. uputio na "D.", koja se nalazi na tuškom putu, gdje je potom primio poziv u 20:40:21 časova, sa broja ..., u kom razgovoru je izvjesni B., oštećenog uputio u pravcu pasarele u naselju Z..., da bi dolaskom do pasarele oštećeni dobio instrukciju da skrene lijevo u pravcu autoperionice "B...", a zatim mu dao instrukcije, da novac ostavi na prednjem lijevom pneumatiku kamiona, koji je bio parkiran preko puta perionice, što je oštećeni i učinio, nakon čega su na lice mjesta, vozilom marke "B.", došli optuženi T. J. i B. V., koji je prišao kamionu i uzeo novac sa lijevog pneumatika kamiona, dok je optuženi T. ostao kod automobila, kada su mu prišli ovlašćeni policijski službenici PJ Podgorica i lišili ih slobode.</span>
</p>
<p class="p6">
<span>Ovakvo utvrdjeno činjenično stanje, sud je na nesumnjiv način utvrdio, kako iz odbrana optuženih B. V. i T. J., tako i iskaza svjedoka oštećenog R. V. i materijalnih dokaza provedenih u postupku, i to sadržine listinga komunikacije za broj telefona oštećenog R. V., te potvrde o privremeno oduzetim predmetima Uprave policije PJ Podgorica, na ime optuženog B. V.. </span>
</p>
<p class="p6">
<span>Naime, optuženi B. V. je priznao izvršenje krivičnog djela i u svojoj odbrani kako u prethodnom postupku, tako i na glavnom pretresu naveo, da je 15 dana prije hapšenja, za vrijeme dok je u lokalu "L." u P. sjedio sa optuženim T. J., u blizini lokala, prošao oštećeni R. V., koji je T. komšija, kada su odlučili da od njega uzmu novac u iznosu od 5.000 eura, koji bi potom podijelili medju sobom, da je on u cilju ostvarenja tog dogovora, telefonom pozvao izvjesnog B. iz B..., kojeg je upoznao u P... desetak dana prije toga, i koji mu je tom prilikom ponudio, da nadje neko lice koje ima novca, kojeg bi on potom zvao iz B. da ga zaplaši, kako bi od tog lica dobili novac, da je B. pozvao sa telefona i kartice koji je donio optuženi T. J. i sa istim se dogovorio da B. zaplaši oštećenog R. i na taj način mu iznudi novac, s tim što mu je B. rekao da će on to uraditi na svoj način. Sa B. je sa tog broja telefona u više navrata kontaktirao, da bi ga B. noć uoči hapšenja oko 20,00 časova pozvao i saopštio mu, da se sa oštećenim dogovorio da novac ostavi preko puta perionice "B..." pored magistrale, nakon čega je zajedno sa optuženim T. J. otišao na to mjesto, gdje je dolaskom izašao iz automobila i krenuo u pravcu jednog kamiona, gdje je pronašao novac koji je oštećeni ostavio, a koji se nalazio u jednoj kesi bijele boje i u trenutku kada je uzeo kesu i krenuo da bježi, začuo je povike "policija, policija", a zatim i pucnje, nakon čega je zastao i bio lišen slobode.</span>
</p>
<p class="p6">
<span>I optuženi T. J. u navodima svoje odbrane na glavnom pretresu nije sporio činjenicu, da je petnaestak dana prije hapšenja, dok je sjedio u lokalu "L." sa optuženim B. vidio kako pored lokala prolazi oštećeni R. V., kojeg je od ranije poznavao i kod kojeg je tri godine radio u firmi. Tom prilikom saopštio je optuženom B., da oštećeni ima para, pa ga je optuženi B. pitao, mogu li oni da uzmu pare od oštećenog R., na što mu je on odgovorio da mogu. Dogovorili su se da od R. traže 5.000 eura, nakon čega mu je optuženi B. rekao da on ima nekog momka u B..., koji će pozvati oštećenog R. i tražiti mu novac, a za kojeg je nakon hapšenja saznao da se zove B.. Dalje je naveo, da ga je pozvao optuženi B. i saopštio mu da je izvjesni B. pozvao oštećenog R., tražio mu novac, da je oštećeni pristao da preda novac, da bi sjutradan, sa optuženim B. otišao u naselje Z..., na mjesto gdje je bilo dogovoreno da se ostavi novac kod perionice "B...", na gumi jednog kamiona, da je optuženi B... po dolasku kod perionice prišao kamionu i uzeo novac, kada im je pritrčala policija i uhapsila ih. </span>
</p>
<p class="p6">
<span>Priznanje optuženog B. V., te citirani navodi odbrane optuženog T. J., potvrdjeni su i iskazom svjedoka oštećenog R. V., iz kojeg nesumnjivo proizilazi, da je oštećeni dana 07.04.2013. godine, u 16,55 časova, na svoj broj telefona ... primio poziv od nepoznatog lica sa srbijanskog broja telefona, koje mu je uputilo prijetnje "nemoj da praviš probleme, budi pametan, nemoj da jedeš govna, budi poslušan, zbog dobra tebi i tvojoj porodici", a zatim mu saopštio da pripremi novac u iznosu od 20.000 eura, uz upozorenje da to ne prijavljuje policiji, da bi narednog dana 08.04. 2013. godine, u 19,00 časova, ponovo primio poziv od istog lica, takodje sa srbijanskog broja i to fiksne telefonije, kada mu je to lice saopštilo da podje u svoju firmu "C...", gdje će sačekati drugi poziv, koji je uslijedio nakon sat i 20 minuta, kada ga je to lice pitalo da li je spremio pare i kada je on tom licu saopštio da je spremio 10.000 eura, nakon čega je dobio instrukciju da krene prema pumpi "D...", koja se nalazi na tuškom putu, gdje je uslijedio sledeći poziv istog lica, koje ga je uputilo u pravcu naselja Z..., gdje je dolaskom do pasarele, dobio uputstvo da skrene lijevo u pravcu perionice "B..." i da novac ostavi na lijevom točku kamiona, preko puta perionice, što je oštećeni i učinio, ali je umjesto 10.000 eura, ostavio samo 3.735 eura, s tim što mu je to lice sve vrijeme u razgovorima govorilo i prijetilo "ovo troje dolje si mnogo naljutio, imaćeš probjema ako ih ne ispoštuješ, imaćeš problema ti i tvoja porodica", da bi ubrzo potom dobio poziv od inspektora policije, koje je on u strahu za sebe i svoju porodicu zbog prijetnji tog nepoznatog lica, prethodno obavijestio o svemu što se dogadja, da su počinioci krivičnog djela uhapšeni.</span>
</p>
<p class="p6">
<span>Iskaz svjedoka oštećenog ničim nije doveden u sumnju, naprotiv, potvrdjen je i sadržinom listina komunikacije njegovog broja telefona ..., iz kojeg nesumnjivo proizilazi, da je dana 07.04.2013. godine, u 16:56:39 časova, uslijedio dolazni poziv na broj telefona oštećenog sa broja ..., a zatim dana 08.04.2013. godine u 19:00:17 časova, na isti broj uslijedio je poziv sa broja telefona ..., potom istog dana u 20:21:21 časova, poziv sa broja ... i u 20:40:21 časova, poziv sa broja ..., tako i sadržine potvrde o privremeno oduzetim predmetima Uprave policije PJ Podgorica Ku.br. 259/13 od 08.04.2013. godine, iz koje nesumnjivo proizilazi, da su ovlašćeni policijski službenici te područne jedinice, od optuženog B. V. privremeno oduzeli 3.735 eura.</span>
</p>
<p class="p6">
<span>Imajući u vidu naprijed utvrdjeno činjenično stanje, ovaj sud nalazi, da su se u radnjama optuženih T. J. i B. V., stekli svi bitni elementi bića krivičnog djela iznuda iz čl. 250. st. 4. u vezi st. 2. i 1. Krivičnog zakonika, obzirom, da je u postupku provedenim dokazima nesumnjivo utvrdjeno, da su optuženi postupajući na način kako je to prethodno opisano, dana 07.04. i 08.04.2013. godine, u Podgorici, djelujući kao više lica (dva i više lica), na organizovan način po prethodnom dogovoru sa još jednim NN licem, izvjesnim B. iz B..., u namjeri da sebi pribave protivpravnu imovinsku korist u iznosu od preko tri hiljade eura, prijetnjom prinudili oštećenog R. V., da im na štetu svoje imovine preda novac u iznosu od 3.735 eura. Iz okolnosti konkretnog slučaja sud je nesumnjivo zaključio, da su optuženi predmetno krivično djelo izvršili da direktnim umišljajem. Optuženi su u potpunosti bili svjesni, da su postupajući na naprijed opisani način, djelujući kao više lica po prethodnom dogovoru i na organizovan način, upotrebom prijetnje prinudili  oštećenog R. V. da im na štetu svoje imovine preda novac, a sve u cilju pribavljanja protivpravne imovinske koristi za sebe u iznosu od preko 3.000 eura, što znači, da su optuženi bili svjesni svog djela i htjeli njegovo izvršenje.</span>
</p>
<p class="p6">
<span>Sud je cijenio i navode odbrane optuženog T. J., da je kritičnom prilikom u dogovoru sa optuženom B. htio da traži novac od oštećenog u iznosu od 5.000 eura, u zamjenu za informacije koje bi prenio oštećenom, koga ga potkrada u firmi, u kojoj je on prethodno tri godine radio, te da namjera nije bila da oštećenom prijete kako bi od njega iznudili novac, pa je takve navode odbrane cijenio kao neosnovane, i sračunate na umanjenje krivice, obzirom, da su takvi navodi odbrane opovrgnuti  priznanjem optuženog B. V., a posebno iskazom svjedoka oštećenog R. V..</span>
</p>
<p class="p6">
<span>Sud je cijenio i ostale provedene dokaze u postupku, pa je našao da oni nijesu od uticanja za drugačije presudjenje u ovoj krivičnoj stvari.</span>
</p>
<p class="p6">
<span>Odlučujući o kazni za optužene, sud je najprije, u smislu člana 42. Krivičnog zakonika cijenio sve okolnosti od kojih zavisi da kazna bude veća ili manja (olakšavajuće i otežavajuće), pa je od olakšavajućih okolnosti na strani optuženih cijenio njihove lične prilike, da su optuženi porodični ljudi, optuženi T. J. otac jednog maloljetnog djeteta, a optuženi B. V. otac dvoje maloljetne djece, njihov raniji život, tj. neosudjivanost, a što je sud utvrdio iz izvoda iz KE za optužene, a na strani optuženog B. i priznanje izvršenja krivičnog djela koje je doprinijelo brzom i efikasnom razjašnjenju ove krivične stvari, te prihvatanje krivice oba optužena za izvršenje krivičog djela, dok otežavajućih okolnosti van elemenata bića krivičnog djela nije bilo, pa je sud naprijed navedene olakšavajuće okolnosti u odsustvu otežavajućih okolnosti cijenio kao naročito olakšavajuće i optuženim ublažio kazne ispod zakonom propisanog minimuma za predmetno krivično djelo, osudivši ih na kazne zatvora u trajanju od po 2 (dvije) godine, nalazeći da su tako odmjerene kazne srazmjerne stepenu krivice optuženih i težini počinjenog krivičnog djela, te da će se i tako ublaženim kaznama ostvariti svrha kažnjavanja iz čl. 32. Krivičnog zakonika, da optuženi ubuduće ne vrši krivična djela u okviru opšte stvrhe izricanja krivičnih sankcija iz čl. 4. st. 2. Krivičnog zakonika.</span>
</p>
<p class="p6">
<span>Shodno članu 51 Krivičnog zakonika, Sud je optuženim u kazne zatvora, uračunao vrijeme provedeno u pritvoru, počev od 09.04.2013. godine, pa do 01.07.2013. godine.</span>
</p>
<p class="p6">
<span>Kako su optuženi oglašeni krivim, to ih je sud shodno članu 226. i članu 229. Zakonika o krivičnom postupku, obavezao na plaćanje troškova krivičnog postupka-sudskog paušala u iznosu od po 50,00 eura, koji iznos je određen shodno složenosti krivičnog postupka, dužini njegovog trajanja i imovinskim prilikama optuženih, u roku od 15 dana po pravosnažnosti presude, dok će o ostalim troškovima krivičnog postupka Sud odlučiti naknadno, posebnim rješenjem, po pribavljanju podataka o njegovoj visini, a shodno članu 227. stav 2. Zakonika o krivičnom postupku.</span>
</p>
<p class="p6">
<span>Na osnovu izloženog, odlučeno je kao u izreci presude.</span>
</p>
<p class="p3"></p>
<p class="p1">
<span>VIŠI SUD U PODGORICI</span>
</p>
<p class="p1">
<span> Dana, 01.07.2013. godine</span>
</p>
<p class="p1"></p>
<p class="p3">
<span>Zapisničar                                                       PREDSJEDNIK VIJEĆA-SUDIJA</span>
</p>
<p class="p3">
<span>Novčić Slobodanka                                                          Predrag Tabaš </span>
</p>
<p class="p3"></p>
<p class="p3">
<span>DN-a, po primjerak:</span>
</p>
<p class="p3">
<span>1. VDT Podgorica,</span>
</p>
<p class="p3">
<span>2. Optuženim,</span>
</p>
<p class="p3">
<span>3. Braniocima optuženih,</span>
</p>
<p class="p3">
<span>4. a/a.</span>
</p>
<p class="p3"></p>
<p class="p3">
<span>Postupljeno, dana _____________ godine</span>
</p>
<p class="p7"></p>


</body>
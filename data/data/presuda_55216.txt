<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-family:'Arial';font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span></span>
</p>
<p>&nbsp;</p>
<p style="text-align:right">
<span class="span1">Posl.br. K. 261/13/13 </span>
</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">Osnovni sud u Kotoru, kao nadležni prvostepeni krivični, po sudiji Danijeli Samardžić, uz učešće zapisničara Tamare Počanić, u krivičnom predmetu protiv okrivljenog M.M., kojeg brani adv.S.Lj. iz T., zbog krivičnog djela zlostavljanja iz čl. 166a st. 1 krivičnog zakonika, koji se vodi po optužnom predlogu ODT-a Kotor Kt.br. 506/13 od 19.08.2013. godine, nakon održanog glavnog i javnog pretresa dana 01.10.2013. godine u prisustvu zamjenika ODT-a Kotor Tanje Čolan Deretić, okrivljenog i njegovog branioca, oštećene K.J. i svjedoka K.M. i N.G., donio je i javno objavio sljedeću</span>
</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1">Okrivljeni M.M., JMBG ... od oca D. i majke Z., rođene M., rođen dana ... godine u N., stalno nastanjen u N., </span><span class="span1">državljanin R. Srbije, student, neoženjen, bez djece, sa završenom SSS, dobrog imovnog stanja, neosuđivan, protiv koga se ne vodi postupak za drugo krivično djelo, </span>
</p>
<p>&nbsp;</p>
<p style="text-align:center;">
<span class="span1">K r i v   j e,</span>
</p>
<p>
<span class="span1">Što je,</span>
</p>
<p>
<span class="span1">Dana 12.08.2013.g. oko 19,30h u T., u stanu, zlostavljao oštećenu K.J. iz T. i prema njoj postupao na način kojim se vrijeđa ljudsko dostojanstvo, na način što je pošto je ušao u kupatilo u kojem se oštećena tuširala, istoj se obratio sa "kurvo" tražeći pritom od nje da ga oralno zadovolji inače je neće pustiti iz stana, zatim iz kupatila istjerao K.M. koji je ušao da pomogne oštećenoj K.J., pa pošto je ona odbila da ga zadovolji udario je 5-6 puta otvorenom šakom u predjelu glave, od kojih udaraca je oštećena svaki put padala i ustajala, a okrivljeni tražio da ga seksualno i to oralno zadovolji, da bi potom odlučio da pusti oštećenu K. da ide iz stana, rekavši joj pri tom da ima 20 sekundi da isti napusti, da bi pošto je oštećena počela da se oblači i nije uspjela za 20 sekundi da napusti stan, ušao u kupatilo i udario je dvaput rukom u predjelu glave i to jednom otvorenom šakom, a drugi put pesnicom, a koje prilike joj je nanio lake tjelesne povrede u vidu preloma nosnih kostiju sa nagnječenjem mekih tkiva nosa i nagnječenjem mekih tkiva desnog obraza nakon čega je oštećena uspjela da pobjegne iz stana, pri čemu je bio uračunljiv i svjestan svoga djela i njegove zabranjenosti, a čije izvršenje je htio</span>
</p>
<p>&nbsp;</p>
<p>
<span class="span1">- čime je učinio krivično djelo zlostavljanja iz čl.166.a. st. 1. Krivičnog zakonika, </span>
</p>
<p>&nbsp;</p>
<p>
<span class="span1">Pa mu sud na osnovu naprijed navedene krivičnopravne odredbe i čl. 2, 4, 5, 8, 13, 15, 36, 42, 52, 53, 54 Krivičnog zakonika i čl. 227, 229, 239, 368. i 374. ZKP-a izriče</span>
</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">Kojom utvrđuje kaznu zatvora u trajanju od 30 (trideset) dana i istovremeno određuje da se kazna neće izvršiti ukoliko okrivljeni za vrijeme od jedne godine  od dana pravosnažnosti presude ne učini novo krivično djelo, u koju kaznu će se u slučaju opoziva uslovne osude uračunati vrijeme koje je okrivljeni proveo u pritvoru po rješenju ovog suda Kri. 133/13 od 14.08.2013.g., a koji pritvor je trajao od 12. do 15. 08.2013.g. </span>
</p>
<p>&nbsp;</p>
<p>
<span class="span1">Dužan je okrivljeni na ime troškova krivičnog postupka uplatiti iznos od 49,50 eura i na ime sudskog paušala uplatiti iznos od 30,00 eura u roku od mjesec dana od dana pravosnažnosti presude u korist Budžeta Crne Gore na žiro račun br. 832-16-52.</span>
</p>
<p>&nbsp;</p>
<p>
<span class="span1">Oštećena K.J. se sa postavljenim imovinsko pravnim zahtjevom upućuje na parnicu.</span>
</p>
<p>&nbsp;</p>
<p style="text-align:center;">
<span class="span1">O b r a z l o ž e n j e</span>
</p>
<p>&nbsp;</p>
<p>
<span class="span1">ODT iz Kotora podnio je ovom sudu optužni predlog Kt.br.506/13 od 19.08.2013. godine protiv M.M. iz N., zbog izvršenja krivičnog djela zlostavljanja iz čl.166.a. st. 1. Krivičnog zakonika. </span>
</p>
<p>&nbsp;</p>
<p>
<span class="span1">U svojoj odbrani okrivljeni M.M. je pred ODT-om izjavio da ne priznaje izvršenje krivičnog djela koje mu je stavljeno na teret, da nije imao nikakvih dodirnih tačaka sa oštećenom K.J., odn. da istu nije fizički zlostavljao, niti ju je uopšte u stanu kojem boravi vidio. Kada je policija došla zatekla ga je u stanu u kojem je došao kod drugarice na nekoliko dana, a tada je bio prisutan i N.G., a ne zna da li je uopšte u isti stan bila oštećena K. dok je on boravio u istom. Inače, na ljetovanje u T.došli su G.N., M. K. i on, i svi trojica su bili smješteni u istom stanu, a ne zna u koliko sati je prethodnog dana došao u isti sa plaže, jer nije na to obraćao pažnju, zna samo da je bio još dan u to vrijeme. Kada ušao u stan, nikoga nije zatekao, i samo su G.N. i on boravili u istom do dolaska policije. Okrivljeni je u svojoj odbrani na glavnom pretresu izjavio da priznaje djelo koje mu se stavlja na teret i krivicu za isto, te naveo da je nakon svega shvatio šta je uradio i da se kaje zbog učinjenog, a da je kritične prilike bio pijan, tako da misli da baš i nije bilo sve onako kako je to predstavila oštećena. </span>
</p>
<p>&nbsp;</p>
<p>
<span class="span1">U dokaznom postupku koji je proveden radi rasvjetljenja ove krivično pravne stvari i krivice okrivljenog sud je proveo sljedeće dokaze: saslušao oštećenu K.J., svjedoke K.M. i N.G. , na saglasnost stranaka pročitao iskaz svjedoka Ć.N., pročitao izvještaj ljekara jedinice za HMP u T. od 12.08.2013. godine na ime K.J., izvještaj ljekara specijaliste JZU Opšte bolnice K. br. protokola 5504 od 12.08.2013. godine na ime K.J., na saglasnost stranka pročitao nalaz i mišljenje vještaka medicinske struke dr K.N. od 15.08.2013. godine.</span>
</p>
<p>&nbsp;</p>
<p>
<span class="span1">Svjedok oštećena K.J. je izjavila da je od drugarice čula da joj dolaze tri druga N. na ljetovanje u Tivat, te da ju je prethodnog dana nakon 15,00h zamolila J.P. da ode u stan </span><span class="span1">u koji su došla ova tri momka, jer je njena cimerka C. u istom sa njima, a oni su bili u alkoholisanom stanju, pa joj nije bilo zgodno da bude sama sa njima. Zajedno sa drugaricom T. otišla je u ovaj stan u koji je zatekla ove momke, od kojih se jedan predstavio kao M., drugi kao G.i treći kao K. i C. . T.  je ubrzo otišla, a kako su ovi momci bili u vidno alkoholisanom stanju, C. je predložila da svi zajedno odu na šank, jer se brinula da ne naprave neki nered u stanu. Na šank su krenuli ovi momci i ona, a C. je rekla da će doći za njima, ali to nije učinila. Nakon nekog vremena, ona se sa K. vratila u stan, u kojem je sa njim bila nekih sat vremena kada je krenula da se istušira. Na vratima kupatila brava nije bila u funkciji, tako da nije mogla zaključati ista, pa je rekla K. da ne otvara nikome ulazna vrata dok se ne istušira. Ipak, čula je neko lupanje na vratima, i K. je rekao nešto u smislu "razvaliće vrata", i pustio je drugove da uđu. G. je odmah otišao u kuhinju, i misli da je tamo jeo, dok je M. ušao u kupatilo i obratio joj se sa "kurvo", te zahtjevao da ga zadovolji, inače je neće pustiti iz stana. Za njim je u kupatilo ušao K., i rekao mu da je ostavi na miru, da ona nije takva kakva on misli, nakon čega je izašao, ali M. je ostao u kupatilo i uporno insistirao na tome da želi da ga zadovolji i to oralno, a nakon što je odbila, isti je udario par puta otvorenom šakom u predjelu glave, tako da je od udaraca padala i to u nekoliko navrata. Naime, pošto bi ustala, ponovo bi je udarao, pa bi ona ponovo padala i tako otprilike 5-6 puta. Isti je težinom svog tjela zatvorio vrata kupatila, ne dozvoljavajući nikome da uđe, ponovo govorio da ga mora zadovoljiti, a kada je K. ponovo ušao, M. je odlučio da je pusti da izađe, rekavši joj da ima 20 sekundi da napusti stan. Krenula je da se oblači, uspjela je da obuče veš i šorts, a onda je M. ponovo ušao u kupatilo, počeo da je udara preko K., uspio je da je udari rukom u predjelu glave dva puta i to jednom otvorenom šakom, a drugi put pesnicom, a nakon čega je uspjela da pobjegne iz stana. Dalje je navela da kada je izašla iz stana, otišla je na sprat iznad, stajala u ćošku hodnika, čula kako se njih dvojica svađaju, odnosno kako K. od M. traži da uđe u kuću, a potom je pokucala na vrata jednog stana, koji joj je otvorila neka Ruskinja, koja joj je dala majcu, pomogla da se dovede u red, i dala joj telefon da pozove prijatelje i policiju. Dakle, sve povrede koje ima i koje su joj konstatovane od strane vještaka, nanio joj je momak koji joj se predstavio kao M. a za kojeg je kasnije čula da se zove M.M. . Pojasnila je i da su se M. i G. vratili sa šanka oko 19,30h, a da je čitav događaj u kojem je M. vršio nasilje prema njoj trajao nekih desetak minuta, kao i da je K. bio prisutan kada joj je zadao posljednja dva udarca koja su bila najjača od svih koje je zadobila, i da je tada počela da vrišti, a na šta se M. smijao. Pridružila se krivičnom gonjenju i postavila imovinsko pravni zahtjev. </span>
</p>
<p>&nbsp;</p>
<p>
<span class="span1">Svjedok K.M. je izjavio da prethodnog dana zajednno sa drugovima M.M., N.G. i K.J. bio na plaži, a da bi ga u jednom trenutku J. odvela kući, pošto je bio u alkoholisanom stanju. Pošto mu je bila muka od popijenog alkohola, bio je sa Jelenom neko vrijeme u stanu, da bi nakon nekih sat vremena došli i njegovi drugovi M. i N. . U vrijeme kada su oni ušli u stan, J. je bila u kupatilu, a on je otišao u kuhinju da popije vode i da se umije jer mu je bilo jako loše. Potom je izašao na balkon, pošto mu je u stanu bilo zagušljivo, a čuo  je neku viku, odn. da neko glasnije priča, pa je krenuo prema kupatilu i vidio J. da napušta stan. Pojasnio je da on svojim drugovima nije otključao vrata stana, već su ista već bila otključana ili su oni imali ključ, a on nije vidio da je M. udario J. . Takođe, on nije dodao J. garderobu u kupatilo da se obuče, već je ona, valjda, istu imala sa sobom, i ne zna da li je M. bio u kupatilu sa Jelenom, niti su njih troje u jednom momentu bili zajedno u kupatilo. </span>
</p>
<p>&nbsp;</p>
<p>
<span class="span1">Svjedok N.G. je izjavio da je cjelog prethodnog dana sa prijateljem M.M. bio na plaži, da bi se negdje oko 18,00 ili 19,00h vratili u iznajmljeni stan, u kojm je zatekao K., a ne zna li je još neko bio u istom. Kada je ušao u stan, prvo je otišao u kuhinju da jede, a potom na balkon da ispuši cigaretu, vratio se opet u kuhinju, i onda legao da spava, gdje se zatekao u trenutku kada je došla policija i kada su rekli da je neka djevojka u njihovom stanu pretučena. Istakao je da po povratku sa plaže do dolaska policije, u stanu nije vidio nijednu djevojku, da nije ulazio u kupatilo i dnevnu sobu pošto se vratio sa plaže, niti je čuo buku u stanu, odn. da se neko svađao. U svom iskazu pred sudom, svjedok je naveo da M. poznaje privatno, i da je istom, kada je izašao iz pritvora, bilo žao  zbog svega što se desilo, što je povrijedio oštećenu i što je svima pokvario ljetovanje. </span>
</p>
<p>&nbsp;</p>
<p>
<span class="span1">Svjedok Ć.N. je izjavio da ga je kritičnog dana, negdje predveče, pozvala poslovni partner N.S. i rekla mu da je kod nje u stanu jedna djevojka koja je doživjela neprijatnost i da hitno dođe. S obzirom da je N.u poodmakloj trudnoći i da je dobrog imovnog stanja, prvo je pomislio da je neko na prevaran način ušao kod nje u stan, pa je odmah krenuo prema istom, a koji se nalazi u T., u stambenom bloku preko puta konobe "B.". U njenom stanu je bio 5-7 minuta nakon što je primio poziv od iste, a pri ulasku u stan zatekao je uplakanu djevojku, koja je bila crvena u licu, plave kose, a imala je na sebi šorts i majcu, i rekla mu je da ima oca, majku i brata, i da radi u ugostiteljskom objektu "R. ". Rekla mu je i svoje ime, ali ga je zaboravio, a pričala je nepovezano kako je bila u nekom stanu u kome su bili pijani momci, i bila je u šoku. Rekao joj je da pozove roditelje ili brata, a ona je to odbijala govoreći da joj ni telefon nije tu, a potom je on pozvao policiju, koja je došla nakon 15-ak minuta. Naveo je i da misli da je djevojka bila sa N. nekih 10-ak minuta prije nego što ga je N. pozvala, a čuo je da ju je ista smirivala, davala vodu, a onda je pozvala njega. Istakao je da je djevojka koju je zatekao u N. stanu djelovala uznemirano, da je na njegova pitanja šta joj se desilo odgovarala nepovezano, pominjući te pijane momke koji su bili sprat ispod N. stana, i sve što je saznao te prilike bili su odgovori na njegova pitanja. </span>
</p>
<p>&nbsp;</p>
<p>
<span class="span1">Iz izvještaja ljekara jedinice za HMP u Tivtu od 12.08.2013. godine na ime K.J. proizilazi da su istoj konstatovane povrede i preporučena odgovarajuća terapija.  </span>
</p>
<p>&nbsp;</p>
<p>
<span class="span1">Iz izvještaja ljekara specijaliste JZU Opšte bolnice Kotor br. protokola 5504 od 12.08.2013. godine na ime K.J. proizilazi da je ista došla privatnim kolima u pratnji upućena od strane HP Tivat, koja je navela da je prije sat vremena zadobila udarce otvorenom šakom u predjelu glave od strane krupnog muškarca. Istoj je utvrđena dijagnoza i data određena preporuka. </span>
</p>
<p>&nbsp;</p>
<p>
<span class="span1">Iz nalaza i mišljenja vještaka medicinske struke dr K.N. od 15.08.2013. godine proizilazi da je K.J. zadobila tjelesne povrede u vidu preloma nosnih kostiju sa nagnječenjem mekih tkiva nosa i nagnječenje mekih tkiva desnog obraza, a koje povrede predstavljaju u vrijeme nanošenja, procjenjene kako pojedinačno, tako i u svom ukupnom djelovanju, laku tjelesnu povredu i nanešene su dejstvom tupine aktivno zamahnutog mehaničkog oruđa, a u šta bi spadalo otvorena šaka, stisnuta pesnica i slično. Osim navedenih povreda, K.J. je zadobila i crvenilo kože ispod lijevog oka promjera 2x2cm, a koja crvenila sama sa sebe ne predstavljaju tjelesnu povredu, te koja crvenila  su nanešena </span><span class="span1">dejstvom tupine aktivno zamahnutog mehaničkog oruđa, u šta bi spadalo otvorena šaka, stisnuta pesnica i slično. </span>
</p>
<p>&nbsp;</p>
<p>
<span class="span1">Na osnovu svih izvedenih dokaza, cijeneći ih pojedinačno i u uzajamnoj povezanosti u skladu sa čl. 370. st. 3. Zakonika o krivičnom postupku, a u odnosu na odbranu okrivljenog, sud je utvrdio činjenično stanje navedeno u izreci presude.  </span>
</p>
<p>&nbsp;</p>
<p>
<span class="span1">Ovakvo činjenično stanje sud je utvrdio na osnovu svih provedenih dokaza, posebno odbrane okrivljenog, iskaza oštećene i svjedoka Ć. i medicinske dokumentacije. Naime, u svojoj odbrani koju je pružio pred ODT-om okrivljeni M. je izjavio da ne priznaje djelo koje mu se stavlja na teret, navodeći da sa ovdje oštećenom K. nije imao nikakvih dodirnih tačaka, odn. da je uopšte nije vidio u stanu u kojem je boravio. Međutim, u odbrani koju je pružio pred sudom, okrivljeni nije sporio navode iz optužnog akta, odn. naveo je da je kritične prilike bio pijan, te da stoga misli da baš i nije bilo sve onako kako je to oštećena predstavila, ali da se kaje zbog učinjenog, i da je nakon svega shvatio šta je uradio, a da mu to nije bila namjera. Sud je prihvatio odbranu okrivljenog koju je pružio pred sudom, s obzirom da je ista u saglasnosti sa iskazom oštećene, koja je detaljno objasnila na koji način je zlostavljana od strane okrivljenog, koji joj se kada je ušao u kupatilo u kojem se ona tuširala, prvo obratio sa "kurvo", i tražio od nje da ga oralno zadovolji, a kada je ona to odbila, isti udario par puta otvorenom šakom u predjelu glave, od kojih udaraca je padala, a kada je u kupatilo ušao njegov prijatelj K., odlučio je da je pusti, govoreći da ima 20 sekundi da napusti stan, uspjela je da obuče veš i šorts, ali okrivljeni je ponovo ušao u kupatilo i počeo da je udara, i to dva puta u predjelu glave, jednom otvorenom šakom, a drugi put pesnicom, nakon čega je pobjegla iz stana. </span><span class="span1">Ovakvi navodi oštećene potkrijepljeni su nalazom i mišljenjem vještaka medicinske struke koji je utvrdio da je oštećena zadobila tjelesne povrede u vidu </span><span class="span1">preloma nosnih kostiju sa nagnječenjem mekih tkiva nosa i nagnječenje mekih tkiva desnog obraza, a koje povrede predstavljaju laku tjelesnu povredu i nanešene su dejstvom tupine aktivno zamahnutog mehaničkog oruđa, a u šta bi spadalo otvorena šaka, stisnuta pesnica i slično, a ista je zadobila i crvenilo kože ispod lijevog oka promjera 2x2cm, a koja crvenila sama sa sebe ne predstavljaju tjelesnu povredu, a nanešena su dejstvom tupine aktivno zamahnutog mehaničkog oruđa, u šta bi spadalo otvorena šaka, stisnuta pesnica i slično, a koji nalaz je sud u potpunosti prihvatio kao stručan i tačan, dat u skladu sa pravilima struke, a na koji stranke nisu imale prigovor.  Dakle, </span><span class="span1">iskaz oštećene je potvrđen ovakvim nalazom vještaka medicinske struke, s obzirom da je isti utvrdio da su povrede oštećenoj nanijete upravo na onim dijelovima tijela za koje je oštećena i objasnila da ju je okrivljeni udarao, odn. u predjelu glave, a imajući u vidu mehanizam njihovog nastanka očito je da su iste nanijete od strane druge osobe. Takođe, oštećena se zbog ovih zadobijenih povreda javila u HMP T., gdje su joj iste i konstatovane, nakon čega je upućena u Opštu bolnicu K., gdje joj je ljekar specijalista postavio dijagnozu i dao preporuku, a što se nesumnjivo utvrđuje iz izvještaja ljekara specijalista za HMP u Tivtu i JZU Opšte bolnice K., oba od 12.08.2013. godine. </span>
</p>
<p>&nbsp;</p>
<p>
<span class="span1">Navedeno proizilazi i iz iskaza svjedoka Ć., koji nije bio očevidac kritičnog događaja, ali je oštećenu K. vidio neposredno nakon istog, zbog čega je  i pozvao policiju. Naime, isti je naveo da</span><span class="span1"> ga je kritičnog dana pozvala N.S., koja mu je poslovni partner, i rekla mu da </span><span class="span1">hitno dođe jer je kod nje u stanu djevojka koja je doživjela neprijatnost, zbog čega je nakon 5-7 min došao i zatekao uplakanu djevojku, koja je bila crvena u licu i koja je pričala nepovezano, a odgovarajući na njegova pitanja saznao je da ima oca, majku i brata, i da je bila u nekom stanu gdje su bili pijani momci i bila je u šoku. Dakle, sud je poklonio vjeru ovakvom iskazu svjedoka Ć., budući i da je sama oštećena navela da, kada je pobjegla iz stana u kojem je zlostavljana, pokucala na vrata stana koji se nalazi iznad, i da joj je vrata otvorila Ruskinja, koja je joj je dala majcu, i pomogla da se dovede u red. </span>
</p>
<p>&nbsp;</p>
<p>
<span class="span1">Iskaze svjedoka K.M. i N.G., koje su isti dali pred ODT-om, sud je cjenio kao pristrasne i očigledno smišljene da bi njihov prijatelj, ovdje okrivljeni, bio oslobođen od krivice zbog učinjenog djela. Naime, K.  je izjavio da nije vidio da je M. udario ovdje oštećenu, niti su se njih troje u jednom momentu zatekli zajedno u kupatilu stana u kojem su boravili, dok je N.izjavio da po povratku sa plaže u stanu nije vidio nijednu djevojku, niti je čuo buku, odn. da se neko svađao, već je nakon što je jeo i ispušio cigaretu, legao da spava, gdje se zatekao u trenutku kada je došla policija. Sud nije prihvatio iskaze ovih svjedoka, budući da isti nisu u saglasnosti sa iskazom oštećene, ali i odbranom okrivljenog koji nije sporio navode iz optužnog akta, a posebno kod činjenice da je svjedok N.G. u svom iskazu pred sudom naveo da okrivljenog poznaje privatno i da je istom, nakon što je izašao iz pritvora, bilo žao zbog svega što se dogodilo, što je povrijedio oštećenu i što je njima pokvario ljetovanje. Dakle, za sud nema sumnje da su ovi svjedoci svojim iskazom pred ODT-om, a koji su dali dan nakon kritičnog događaja, pokušali da poboljšaju krivično pravni položaj svog prijatelja, ovdje okrivljenog M. . </span>
</p>
<p>&nbsp;</p>
<p>
<span class="span1">Sa svega navedenog, za sud je nesporno da su se ovakvim radnjama okrivljenog ostvarila sva bitna obilježja bića krivičnog djela</span><span class="span2"> </span><span class="span1">zlostavljanja iz čl. 166a st.1 KZ, budući da je isti dana 12.08.2013. godine ušao u kupatilo stana u kojem se oštećena K. tuširala, i prema njoj postupao na način kojim se vrijeđa ljudsko dostojanstvo, prvo joj se obraćajući sa "kurvo" i tražeći od njega da ga oralno zadovolji, inače je neće pustiti iz stana, nakon čega ju je udarao nekoliko puta otvorenom šakom u predjelu glave, kao i pesnicom, a što predstavlja zlostavljanje čime je ugrozio njen tjelesni integritet, s obzirom da je iz istog proistekla laka tjelesna povreda, kako je to utvrđeno iz nalaza vještaka medicinske struke.</span>
</p>
<p>&nbsp;</p>
<p>
<span class="span1">Okrivljeni M. je postupao sa umišljajem, jer je bio svjestan svoga djela  i njegove zabranjenosti, a čije izršenje je htio, s obzirom da je znao da ovakvim ponašanjem prema oštećenoj vrši zlostavu nad njom i vrijeđa njeno dostojanstvo, a što je takođe htio. </span>
</p>
<p>&nbsp;</p>
<p>
<span class="span1">Prilikom odluke o vrsti i visini kazne koju okrivljenom treba izreći sud  je imao u vidu da je za krivično djelo zlostavljanja iz čl. 166a st. 1. propisana kazna zatvora do jedne godine. </span><span class="span1">U smislu čl. 42. KZ sud je cijenio sve okolnosti koje utiču da kazna bude veća ili manja pa je na strani okr. M.M. kao olakšavajuće okolnosti cjenio njegovu mladost, te izraženo kajanje zbog učinjenog djela, dok otežavajućih okolnosti nije bilo, te mu je sud utvrdio kaznu zatvora u trajanju od trideset dana, </span><span class="span1">i istovremeno odredio da se ista neće izvršiti ukoliko okrivljeni za vrijeme od jedne godine od dana pravosnažnosti presude ne učini novo krivično djelo. Sud smatra da su se stekli uslovi za izricanje uslovne osude i da će se istom ostvariti svrha izricanja krivičnih sankcija odnosno da će se upozorenjem </span><span class="span1">uz prijetnju kaznom zatvora dovoljno uticati na okrivljenog da ubuduće ne vrši ovakva i slična krivična djela kao i da će se ostvariti svrha iz čl. 52. KZ u okviru opšte svrhe krivičnih sankcija iz čl.4. KZ. </span>
</p>
<p>&nbsp;</p>
<p>
<span class="span1">Imajući u vidu navedeno, te primjenom </span><span class="span1">čl. 2, 4, 5, 8, 13, 15, 36, 42, 52, 53  i 54 Krivičnog zakonika i čl. 227, 229, 239, 368 i 374. ZKP-a riješeno je kao u izreci presude. </span>
</p>
<p>&nbsp;</p>
<p>
<span class="span1">Sud je obavezao okrivljenog na plaćanje troškova krivičnog postupka u iznosu od 49,50 eura (troškovi vještaka medicinske struke) i sudskog paušala u iznosu od 30,00 eura u roku od mjesec dana od dana pravosnažnosti </span><span class="span1">presude u korist Budžeta Crne Gore na žiro račun br. 832-16-52.</span>
</p>
<p>&nbsp;</p>
<p>
<span class="span1">Sud je oštećenu K.J. sa postavljenim imovinsko pravnim zahtjevom uputio na parnicu. </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">OSNOVNI SUD U KOTORU</span>
</p>
<p style="text-align:center;">
<span class="span1">Dana, 01.10.2013. godine</span>
</p>
<p>&nbsp;</p>
<p>&nbsp;</p>
<p>
<span class="span1">      Zapisničar,                                                                                     S U D I J A,</span>
</p>
<p>
<span class="span1">Tamara Počanić                                                                        Danijela Samardžić </span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA:</span><span class="span2"> </span><span class="span1">Protiv ove presude ima se pravo žalbe Višem sudu u Podgorici u roku od 8 dana od dana prijema iste, a preko ovog suda.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;text-decoration:underline}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span></span><span></span><span></span><span></span><span></span><span></span><span></span><span></span><span></span><span></span><span class="span1">K. br. 269/13</span>
</p>
<p>&nbsp;</p>
<p style="text-align:center;">
<span></span>
</p>
<p>&nbsp;</p>
<p>&nbsp;</p>
<p style="text-align:center;">
<span>U IME CRNE GORE</span>
</p>
<p>&nbsp;</p>
<p>&nbsp;</p>
<p>
<span>OSNOVNI SUD U BIJELOM POLJU, sudija pojedinac Ivan Adamović, uz učešće namještenika suda zapisničara Draginje Bošković, u krivičnom predmetu protiv okrivljenog </span><span>R.</span><span> </span><span>M.</span><span>a, iz Bijelog Polja, zbog krivičnog djela laka tjelesna povreda iz čl. 152 st. 2 u vezi st. 1 Krivičnog zakonika Crne Gore, po optužnom predlogu Osnovnog državnog tužilaštva u Bijelom Polju, Kt. br. 265/13  od 22. 10. 2013 godine, nakon održanog usmenog, glavnog i javnog pretresa, u prisustvu savjetnika u ODT-u u Bijelom Polju </span><span>H.</span><span> </span><span>B.</span><span>e, okrivljenog </span><span>R.</span><span> </span><span>M.</span><span>a i oštećene </span><span>R.</span><span> </span><span>M.</span><span>e, dana 23. 12.  2013. godine, donio je i objavio,  </span>
</p>
<p>&nbsp;</p>
<p>&nbsp;</p>
<p style="text-align:center;">
<span>P R E S U D U</span>
</p>
<p>&nbsp;</p>
<p style="text-align:center;">
<span> </span><span> </span>
</p>
<p>
<span>Okrivljeni </span><span>R.</span><span> </span><span>M.</span><span>, JMBG-</span><span>…</span><span>, od oca M</span><span>.</span><span>, majke S</span><span>.</span><span>, rođene K</span><span>.</span><span>, rođen 26. 06. 1950. godine u Bijelom Polju, nastanjen u mjestu rođenja, Unevina, drž. CG, oženjen, otac četvoro djece, završio OŠ, lošeg imovnog stanja, osuđivan presudom Osnovnog suda u Bijelom Polju K. br. 638/01 od 28. 11. 2001. godine, zbog kriv. djela iz čl. 197/1 KZ RCG i kažnjen novčanom kaznom od 1.800,00 dinara,  </span>
</p>
<p>&nbsp;</p>
<p>&nbsp;</p>
<p style="text-align:center;">
<span>K R I V  J E</span>
</p>
<p>&nbsp;</p>
<p>&nbsp;</p>
<p>
<span>Zato što je:</span>
</p>
<p>&nbsp;</p>
<p>
<span> </span><span>-Dana 26. 07. 2013. godine, oko 10:00h, u mjestu Unevina, opština Bijelo Polje, lako tjelesno povrijedio oštećenu </span><span>R.</span><span> </span><span>M.</span><span>u, na način što je, nakon kraće svađe, udario metalnim dijelom metle - sredstvom podobnim da tijelo teško povrijedi i zdravlje teško naruši, u predjelu desne podlaktice sa unutrašnje strane, kojom prilikom joj je nanio povrede u vidu nagnječenja mekih tkiva sa krvnim podlivom desne podlaktice, </span>
</p>
<p>&nbsp;</p>
<p>
<span>-čime je izvršio krivično djelo laka tjelesna povreda iz čl. 152 st. 2 u vezi st. 1 Krivičnog zakonika,</span>
</p>
<p>&nbsp;</p>
<p>
<span>-</span><span>pa mu sud,  primjenom navedenog zakonskog propisa i čl. 2, 4, 5, 13, 15, 32, 42, 52, 53 i 54 Krivičnog zakonika  i čl. 226, 229, 239  i 374 ZKP-a,   i z r i č e,</span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span>USLOVNU OSUDU</span>
</p>
<p>&nbsp;</p>
<p>&nbsp;</p>
<p>
<span>Kojom mu utvrđuje kaznu zatvora od 60 (šezdeset) dana i istovremeno određuje da se ista neće izvršiti, ukoliko okrivljeni u roku od jedne godine ne izvrši novo krivično djelo.</span>
</p>
<p>&nbsp;</p>
<p>
<span>Okrivljeni se obavezuje da  plati ovom sudu na ime  paušala  iznos od 30,00€, kao i na ime ostalih troškova krivičnog postupka, iznos od 99,00€, na račun Budžeta CG br.: 832-151-35, u roku od 15 dana, po pravosnažnosti presude, pod prijetnjom prinudnog izvršenja, </span><span>s tim što je dokaz o uplati istih, dužan dostaviti krivičnoj pisarnici ovog suda.</span>
</p>
<p>
<span> </span>
</p>
<p>
<span>Oštećena </span><span>R.</span><span> </span><span>M.</span><span>a, radi ostvarivanja imovinsko-pravnog zahtjeva, upućuje se na parnični postupak. </span>
</p>
<p>&nbsp;</p>
<p style="text-align:center;">
<span>O b r a z l o ž e nj e</span>
</p>
<p>&nbsp;</p>
<p>&nbsp;</p>
<p>
<span>Optužnim predlogom Osnovnog državnog tužilaštva u Bijelom Polju, </span><span>Kt. br. 265/13 od 22. 10. 2013 godine, optu</span><span>žen je </span><span>R.</span><span> </span><span>M.</span><span>o, zbog krivičnog djela laka tjelesna povreda iz čl. 152 st. 2 u vezi st. 1 Krivičnog zakonika Crne Gore.</span>
</p>
<p>&nbsp;</p>
<p>
<span>Glavni pretres je održan i zaključen  u prisustvu </span><span>prisustvu savjetnika u ODT-u u Bijelom Polju </span><span>H.</span><span> </span><span>B.</span><span>e, okrivljenog </span><span>R.</span><span> </span><span>M.</span><span>a i oštećene </span><span>R.</span><span> </span><span>M.</span><span>e.   </span>
</p>
<p>&nbsp;</p>
<p>
<span> Savjetnik u ODT-u u završnoj riječi je izjavila da je iz izvedenih dokaza utvrđeno da je okrivljeni izvršio krivično djelo koje mu je stavljeno na teret. Predložila je sudu da okrivljenog oglasi krivim i osudi na kaznu po zakonu. </span>
</p>
<p>&nbsp;</p>
<p>
<span>Oštećena </span><span>R.</span><span> </span><span>M.</span><span>a u završnoj riječi je izjavila da se pridružuje krivičnom gonjenju protiv okrivljenog i da postavlja imovinsko-pravni zahtjev koji će ostvarivati u parničnom postupku.   </span>
</p>
<p>&nbsp;</p>
<p>
<span>Okrivljeni </span><span>R.</span><span> </span><span>M.</span><span>o u svojoj odbrani, datoj tokom istražnog postupka, u bitnom je naveo da živi u zajedničkoj porodičnoj kući zajedno sa bratom </span><span>R.</span><span> </span><span>V.</span><span>om, sestrom i sinovcem. On-okrivljeni ima zaseban ulaz. Neposredno pored kuće nalazi se put koji je ispod njegovog prozora. Kazao je da je u negovoru sa bratom </span><span>V.</span><span>om i njegovom porodicom zbog toga što članovi njegove porodice, kako je naveo, ugrožavaju njegov mir. </span>
</p>
<p>
<span>Dana 26. 07. 2013. godine, oko 10:00h, kazao je da je primijetio da se sin </span><span>M.</span><span>in i </span><span>J.</span><span>ov vozi biciklom putem koji ide pored kuće i na taj način diže prašinu koja kroz prozor ulazi u sobu. Kazao je da je upozorio djecu da se ne voze tim putem a navodi da je tada </span><span>J.</span><span> kazao svojoj djeci da nastave da se voze tim putem a zatim je </span><span>J.</span><span> otišao vozilom, da bi zatim pred njegov ulaz došla </span><span>M.</span><span>a i kazala mu u smislu: "Šta hoćeš ti grobaru jedan, nad grob si se nadnio a braniš mi djeci da se voze ovuda, čik mi zabrani", na šta joj je on, kako je naveo, odgovorio: "Makni se ispred vrata" a ona </span><span>M.</span><span>a mu je tada odgovorila: "Čik me otjeraj". Kazao je da kritičnog dana nije bilo nikakvog fizičkog kontakta između njega i oštećene </span><span>M.</span><span>e.</span>
</p>
<p>
<span> </span>
</p>
<p>
<span>U svojoj odbrani datoj na glavnom pretresu okrivljeni je ponovio odbranu datu u istrazi, pojasnivši da on živi u jednom dijelu kuće zajedno sa suprugom a u istoj kući u drugom dijelu sa posebnim ulazom živi njegov brat </span><span>R.</span><span> </span><span>V.</span><span>o. U dijelu kuće </span><span>R.</span><span> </span><span>V.</span><span>a živi i </span><span>V.</span><span>ov sin </span><span>R.</span><span> </span><span>J.</span><span> sa suprugom </span><span>M.</span><span>om i djecom. Dalje je naveo da on-okrivljeni unazad 4 godine ne govori sa svojim bratom </span><span>V.</span><span>om a povod su neriješeni imovinski odnosi. U ovom periodu naveo je bilo je niz incidenata. </span><span>Kritičnog dana putem koji je udaljen od kuće otprilike metar, ponovio je da su </span><span>J.</span><span>ova djeca vozila bicikl i trotinet, pa obzirom da se radi o makadamskom putu dizala se prašina koja je ulazila kroz otvoreni prozor. On je sa prozora upozorio </span><span>J.</span><span>ovu djecu da se ne voze i da ne dižu prašinu, što je, kako je naveo, čuo </span><span>J.</span><span> koji je tada kazao njegovoj djeci da se voze tim putem. On-okrivljeni je tada kazao da ne brani nikome prolaz tim putem, već mu smeta što se diže prašina. Nakon nekih 5 minuta vidio je da je </span><span>J.</span><span> upalio svoje vozilo i prošao tim putem. U tom trenutku on-okrivljeni se nalazio ispred kuće. Nedugo zatim, kako navodi, u blizini njegovih ulaznih vrata pojavila se </span><span>R.</span><span> </span><span>M.</span><span>a i obratila mu se u smislu: "Što ti braniš djeci da se voze" a naveo je i da ga je psovala tom prilikom. On je tražio od </span><span>M.</span><span>e da se skloni od njegovih ulaznih vrata a zatim se vratio u svoju kuću a ona-</span><span>M.</span><span>a je ostala još neko vrijeme ispred  kuće a zatim se udaljila. On je izašao ispred kuće nakon nekih 10-ak minuta i zatim pošao do štale gdje se zadržao nekih sat do sat ipo. U jednom trenutku ispred štale su se pojavili pripadnici policije a zatim je on zajedno sa njima došao ispred kuće i tada su mu predočili da ga je </span><span>M.</span><span>a prijavila da je on navodno udario. Kazao je još da on kritičnog dana </span><span>R.</span><span> </span><span>M.</span><span>i nije prilazio bliže od jednog metra i da je nije udario. Kazao je još i da mu je poznato da su učestale svađe između oštećene </span><span>R.</span><span> </span><span>M.</span><span>e i njenog supruga </span><span>J.</span><span>a i kazao je da mu je poznato da je </span><span>M.</span><span>a u više navrata prijavljivala </span><span>J.</span><span>a policiji, pa je mišljenja da u koliko oštećena ima kakvih povreda da ih je sigurno zadobila u odnosima sa suprugom. Kazao je i da je tačno da u kući ima metlu sa drškom koja je od metala ili plastike. Ponovio je da oštećenu kritičnog dana nije udario.</span>
</p>
<p>&nbsp;</p>
<p>
<span>U završnoj riječi okrivljeni je kazao da nije udario oštećenu </span><span>R.</span><span> </span><span>M.</span><span>u i da joj nije nanio povrede i predložio je sudu da ga oslobodi od optužbe.  </span>
</p>
<p>&nbsp;</p>
<p>
<span>Radi utvrđivanja odlučnih činjenica i donošenja pravilne i zakonite odluke, sud je izveo dokaze: saslušao u svojstvu svjedoka oštećenu </span><span>R.</span><span> </span><span>M.</span><span>u: saslušao svjedoka </span><span>R.</span><span> </span><span>J.</span><span>a; pročitao nalaz i mišljenje vještaka dr </span><span>H.</span><span> </span><span>A.</span><span>a od 16. 10. 2013. godine i saslušao istog vještaka na glavnom pretresu; izvršio uvid u spise predmeta K. br. 638/01 i izvršio uvid u izvod iz kaznene evidencije na ime okrivljenog. </span>
</p>
<p>&nbsp;</p>
<p>
<span>Sud je cijenio iskaz oštećene, saslušane u svojstvu svjedoka, </span><span>R.</span><span> </span><span>M.</span><span>e, koja u svom iskazu datom tokom istražnog postupka u bitnom navodi da je, dana 26. 07. 2013. godine, negdje oko 10:00h, njen sin vozio bicikl putem pored kuće. Naveo je da je okrivljeni </span><span>M.</span><span>o više puta opominjao njenu djecu da se ne voze tim putem, a kritičnog dana im je uputio riječi: "Nemoj da te vidim slučajno još jedanput da si ovuda vozio inače ćemo drugačije da pričamo". Nakon ovoga izašao je njen suprug i kazao sinu da može slobodno da se vozi jer je to zajednički put a zatim su njen suprug i svekar otišli u prodavnicu. Ona je zatim, kako je navela, začula nekakvu lomljavu, izašla je vani i vidjela da je </span><span>R.</span><span> </span><span>M.</span><span>o bacio staklo po putu kojim se vozio njen sin </span><span>M.</span><span>. Ona je pokupila ovo staklo i zatim isto odložila pred </span><span>M.</span><span>ov ulaz a zatim se </span><span>M.</span><span>u obratila riječima: "Kako te nije sramota da ovo radiš, moje dijete ima pravo da se vozi", na šta </span><span>joj je on-okrivljeni odgovorio: "Vi mene izazivate". Dalje navodi da kada je stigla do terase okrivljeni je tada imao metlu u ruci i počeo je da briše staklo koje je ona prethodno bacila i kada je ona drugi put bacila otpatke od stakla, obratila mu se riječima: "Kako mi to tebe izazivamo, dijete ima pravo da se vozi putem", nakon čega je, kako navodi, okrivljeni zamahnuo metlom prema njoj a ona je, pokušavajući da se zaštiti od udarca, podigla ruke u pravcu glave i udarac je završio po njenoj ruci u predjelu zgloba. Pojasnila je da je metla sa dužom drškom metalne konstrukcije obložena plastikom. Navela je još da ga je zatim pitala: "Zašto si me udario" i da joj je okrivljeni odgovorio: "Ćuti kučko jedna, pogledaj se našta ličiš, jebem ti mater smrdljušo, idi operi se pa će sve da te prođe i nemaš svjedoke da sam te udario". Navodi dalje da je zatim ona otišla u svoju kuću gdje je sačekala muža a zatim su pozvali policiju, nakon čega je pošla do bolnice.</span>
</p>
<p>&nbsp;</p>
<p>
<span>Na glavnom pretresu ponovila je iskaz dat u istrazi, dodajući da je metla kojom je okrivljeni udario dužine oko metar ipo i bila je crvene boje. Dalje je navela da je okrivljeni kada je zamahnuo da je udari, htio da je udari u predjelu glave i tada se nalazio pravo ispred nje a udaljen otprilike metar. Ona je tada postavila ruke ispred sebe pa je udarac završio u predjelu ručnog zgloba desne ruke. Odmah nakon udarca osjetila je bol a zatim je zajedno sa sinom </span><span>M.</span><span>om ušla u kuću odakle je pozvala policiju. Navela je dalje da kada su došli pripadnici policije predočila im je šta se desilo i pokazala im je povredu na ruci a zatim su je pripadnici policije uputili da se javi ljekaru što je ona i učinila. Iskaz oštećene sud je prihvatio kao objektivan. </span>
</p>
<p>&nbsp;</p>
<p>
<span>Sud je cijenio iskaz svjedoka </span><span>R.</span><span> </span><span>J.</span><span>a, koji u svom iskazu u bitnom navodi da se kritičnog dana njegov sin </span><span>M.</span><span> vozio biciklom putem koji je pored njihove kuće. Njegov stric-okrivljeni </span><span>M.</span><span>o je branio </span><span>M.</span><span>u da vozi bicikl tim putem, da bi on-svjedok kazao njegovom sinu </span><span>M.</span><span>u da se može voziti tim putem. Nakon nekog vremena on i njegov otac </span><span>V.</span><span>o i mlađi sin Saša pošli su automobilom do prodavnice a stariji sin </span><span>M.</span><span> je ostao da vozi biciklo tim makadamskim putem. Kada su se vratili iz prodavnice po ulasku u kuću njegova supruga </span><span>M.</span><span>a je, kako je naveo, plakala i naveo je da se držala za ruku a zatim mu je ispričala šta se desilo i zatim mu je tražila telefon sa namjerom da pozove policiju i vidio je kod </span><span>M.</span><span>e povredu u predjelu desnog ručnog zgloba. Naveo je da mu je oštećena </span><span>M.</span><span>a tada ispričala kako je </span><span>M.</span><span>o udario nekakvom metlom. On je zatim </span><span>M.</span><span>i dao telefon i ona je pozvala policiju, čiji pripadnici su nedugo zatim došli na licu mjesta a navodi i da su pripadnici policije njegovoj supruzi kazali da se javi ljekaru i on je povezao kod ljekara. </span>
</p>
<p>&nbsp;</p>
<p>
<span>Naveo je još da pri povratku iz pradavnice prema kući nije primijetio staklo na putu, međutim, kasnije nakon što su pozvali policiju a ispred ulaznih vrata dijela kuće koji pripada okrivljenom </span><span>M.</span><span>u, primijetio je komadiće stakla. Kazao je još da ovo nije prvi put da se dešava incident između okrivljenog </span><span>M.</span><span>a i članova porodice ovog svjedoka. Iskaz ovog svjedoka sud je prihvatio kao objektivan. </span>
</p>
<p>&nbsp;</p>
<p>
<span>Sud je cijenio nalaz i mišljenje vještaka dr </span><span>H.</span><span> </span><span>A.</span><span>a od 16. 10. 2013. godine. U svom nalazu vještak navodi da je po osnovu medicinske dokumentacije i to izvještaja ljekara specijaliste ortopeda, od 26. 07. 2013. godine i rentgenskog snimka, mišljenja da je oštećena </span><span>R.</span><span> </span><span>M.</span><span>a u kritičnom događaju zadobila povredu u vidu nagnječenja mekih tkiva sa krvnim podlivom desne podlaktice sa unutrašnje strane. </span><span>Mišljenja je i </span><span>da opisana povreda predstavlja laku tjelesnu povredu i da je povreda mogla nastati na način kako je to opisala oštećena.</span>
</p>
<p>
<span> </span>
</p>
<p>
<span>Pojašnjavajući dati nalaz vještak </span><span>H.</span><span> je ostao pri osnovnom  nalazu, dodajući da se povreda kod oštećene nalazi sa unutrašnje strane donje trećine desne podlaktice, pa imajući u vidu opis povrede smatra da je ista mogla nastati dejstvom tupe mehaničke sile, odnosno vretenastog predmeta poput drške od metle. Mišljenja je i da je položaj ruke u trenutku kada je zadat udarac bio podignut i u laktu savijen prema glavi, što prema njegovom mišljenju ukazuje na odbrambeni položaj. Mišljenja je još da se oštećena ne pregled javila istog dana kada je i povrijeđena i da se radilo o svježoj povredi, dodajući još da je opisana povreda mogla nastati i na neki drugi način, s tim što je mišljenja da imajući u vidu položaj i karakteristike povrede, da je nastala upravo na način kako je on to opisao. Nalaz i mišljenje ovog vještaka sud je u potpunosti prihvatio kao objektivan. </span>
</p>
<p>&nbsp;</p>
<p>
<span>Uvidom u izvod iz KE na ime okrivljenog utvrđeno je da je isti osuđivan presudom Osnovnog suda u Bijelom Polju K. br. 638/01 od 28. 11. 2001. godine, zbog kriv. djela iz čl. 197/1 KZ RCG i kažnjen novčanom kaznom od 1.800,00 dinara. Kako je okrivljeni prigovarao na izvedeni dokaz, navodeći da se ne sjeća predmetne osude, sud je privatio spise predmeta K. br. 638/01, i po izvršenom uvidu ustanovio da je upravo okrivljeni </span><span>R.</span><span> </span><span>M.</span><span>o, rođen 26. 06. 1950. godine, osuđen navedenom presudom a prema stanju u spisima predmeta, odnosno uvidom u zapisnik o glavnom pretresu od 28. 11. 2001. godine, proizilazi i da je okrivljeni </span><span>R.</span><span> </span><span>M.</span><span>o pristupio na taj glavni pretres i da je dao odbranu. </span>
</p>
<p>&nbsp;</p>
<p>
<span>Nakon analize izvedenih dokaza, njihove svestrane i brižljive ocjene, cijeneći ih svaki pojedinačno i u sveukupnosti, dovodeći ih u vezu jedne sa drugim i u kontekstu sa navodima iz odbrane okrivljenog, sud je utvrdio činjenično stanje i na osnovu tako utvrdjenog činjeničnog stanja zaključio je, da je okrivljeni izvršio krivično djelo na način opisan u izreci ove presude, za koje je i kriv.</span>
</p>
<p>&nbsp;</p>
<p>
<span>Naime, okrivljeni </span><span>R.</span><span> </span><span>M.</span><span>o negira izvršenje krivičnog djela stavljenog mu na teret u bitnom navodeći da kritičnog dana nije bilo nikakvog fizičkog sukoba između njega i oštećene </span><span>R.</span><span> </span><span>M.</span><span>e a da je bilo izvjesnog verbalnog sukoba. Dovodeći ovakvu odbranu okrivljenog u vezu sa iskazom svjedoka, te medicinskom dokumentacijom na ime oštećene i nalazom i mišljenjem vještaka med. struke, sud istu ne prihvata cijeneći je sračunatom u cilju izbjegavanja sopstvene krivice. </span>
</p>
<p>&nbsp;</p>
<p>
<span>Naime, oštećena </span><span>R.</span><span> </span><span>M.</span><span>a u svom iskazu predstavila je razvoj događaja navodeći da je po izlasku iz kuće primijetila rasuto staklo po makadamskom putu kojim je vozio bicikl njen sin. Okrivljeni takođe navodi da nije bio saglasan i da je negodovao zbog vožnje biciklom sina oštećene zbog toga što je takvom vožnjom dizao prašinu koja je kroz otvoreni prozor ulazila u njegovu kuću. U takvoj atmosferi za ovaj sud nije nelogičan iskaz oštećene u dijelu da je primijetila rasute komade stakla po makadamskom putu koje je, prema ocjeni ovog suda, upravo okrivljeni postavio kako bi time uticao na dalju vožnju biciklom sina oštećene. Predmetne komadiće stakla koje je oštećena, kako je navela, u dva navrata kupila sa makadamskog puta i zatim ih odlagala pred ulazna vrata okrivljenog, primijetio je i svjedok </span><span>R.</span><span> </span><span>J.</span><span>. Takođe, oštećena predstavlja da je prethodno imala verbalni sukob sa okrivljenim a zatim da je </span><span>pokupila parčiće stakla sa makadamskog puta i odložila ih pred vrata okrivljenog, da bi, nakon što je drugi put odložila komadiće stakla pred njegova vrata, okrivljeni drškom od metle koju je držao u rukama, zamahnuo sa namjerom da je udari u predjelu glave, u kom trenutku je ona postavila ruke ispred glave, logično štiteći glavu, te da je udarac završio u predjelu njenog desnog ručnog zgloba. Takođe, i vještak medicinske struke je mišljenja da imajući u vidu položaj i opis povrede kod oštećene, da se radi o tzv. odbrambenom položaju i da je tako opisana povreda mogla nastati dejstvom predmeta kao što je drška od metle. Sve prethodno analizirano, po ocjeni ovog suda, upućuje na jasan i nedvosmislen zaključak da je okrivljeni kritičnog dana i vremena metalnom drškom od metle udario oštećenu </span><span>R.</span><span> </span><span>M.</span><span>u u predjelu desne podlaktice sa unutrašnje strane i da joj je tom prilikom nanio lake tjelesne povrede u vidu nagnječenja mekih tkiva sa krvnim podlivom desne podlaktice. Metalna drška od metle, po ocjeni ovog suda, sredstvo je podobno da tijelo teško povrijedi i zdravlje teško naruši, pa su se u radnjama okrivljenog stekla sva bitna obilježja bića krivičnog djela laka tjelesna povreda iz čl. 152 st. 2 u vezi st. 1 Krivičnog zakonika Crne Gore. Za navode okrivljenog da je oštećena opisanu povredu moguće zadobila u nekom drugom događaju nije bilo dokaza.  </span>
</p>
<p>&nbsp;</p>
<p>
<span>  Okrivljeni je krivično djelo izvršio sa eventualnim umišljajem jer je bio svjestan da je metalna drška od metle sredstvo podobno da se tijelo teško povrijedi i zdravlje teško naruši, te da udarajući oštećenu opisanim predmetom, istoj može nanijeti tjelesne povrede, na šta je pristao, pa je krivično djelo izvršio sa eventualnim umišljajem. </span>
</p>
<p>&nbsp;</p>
<p>
<span>Za krivično djelo laka tjelesna povreda iz čl. 152 st. 2 u vezi st. 1 Krivičnog zakonika, predvidjena je kazna zatvora do 3 godine.  </span>
</p>
<p>&nbsp;</p>
<p>
<span>Odlučujući u pogledu vrste i visine kazne, a cijeneći sve okolnosti iz čl. 42 Krivičnog zakonika, sud je kod okrivljenog  od olakšavajućih okolnosti našao:  da se radi o porodičnoj osobi ocu četvoro djece, licu relativno starije životne dobi. Sud raniju osuđivanost po presudi </span><span>Osnovnog suda u Bijelom Polju K. br. 638/01 od 28. 11. 2001. godine, zbog kriv. djela iz čl. 197/1 KZ RCG  kojom je kažnjen novčanom kaznom od 1.800,00 dinara, nije cijenio kao raniju osuđivanost iz razloga što je prema izvodu iz KE na ime okrivljenog, isti do sada osuđivan samo tom presudom, pa obzirom da je presuda iz 2001. godine, te da je okrivljeni osuđen na novčanu kaznu to su po ocjeni ovog suda bili ispunjeni uslovi za zakonsku rehabilitaciju osuđenog </span><span>R.</span><span> </span><span>M.</span><span>a po navedenoj presudi, </span><span>pa u nedostatku drugih otežavajućih okolnosti sud je mišljenja da olakšavajuće okolnosti na strani okrivljenog predstavljaju osnov za izricanje uslovne osude, kao krivične sankcije i istom utvrdio kaznu zatvora od 60 dana, pri tom cijeneći da bi pristupanje izvršenju kazne suviše represivno djelovalo na okrivljenog, nego da će i samo upozorenje, uz prijetnju kaznom, dovoljno uticati na istog da u buduće ne vrši ova i slična krivična djela i da će se na taj način ostvariti svrha uslovne osude predviđena u čl. 52 Krivičnog zakonika.</span>
</p>
<p>
<span> </span>
</p>
<p>
<span>Shodno čl. 226 i 229 Zakonika o krivičnom postupku, odlučeno je da okrivljeni plati sudu na ime  paušala, iznos od 30,00 €, pri tome imajući u vidu složenost i trajanje krivičnog postupka, te imovinske prilike okrivljenog, kao i na ime ostalih troškova krivičnog postupka iznos od 99,00 €,  koji se odnose na naknadu na ime vještačenja vještaka med. struke dr </span><span>H.</span><span>a. </span>
</p>
<p>&nbsp;</p>
<p>
<span>Shodno čl. 239 ZKP-a, sud je oštećenu </span><span>R.</span><span> </span><span>M.</span><span>u, radi ostvarivanja imovinsko-pravnog zahtjeva, uputio na parnični postupak. </span>
</p>
<p>&nbsp;</p>
<p>
<span>Iz iznijetih razloga shodno čl. 374 Zakonika o krivičnom postupku, odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span>OSNOVNI SUD U BIJELOM POLJU</span>
</p>
<p style="text-align:center;">
<span>dana  23. 12. 2013. godine,   </span>
</p>
<p>&nbsp;</p>
<p>
<span>Zapisničar,</span><span></span><span></span><span></span><span></span><span></span><span></span><span></span><span>       S u d i j a,</span>
</p>
<p>
<span>Draginja Bošković s.r.    </span><span></span><span></span><span></span><span></span><span></span><span>Ivan Adamović, s.r. </span>
</p>
<p>&nbsp;</p>
</div>
</div>


</body>
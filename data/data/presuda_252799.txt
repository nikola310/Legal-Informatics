<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:11pt}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1"></span>
</p>
<p style="text-align:right">
<span>K. br. 116/17 </span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span>U IME CRNE GORE</span>
</p>
<p>&nbsp;</p>
<p>
<span>Osnovni sud u Podgorici, sudija pojedinac Rade Ćetković, uz učešće Edine Kraje kao zapisničarke, u krivičnom postupku protiv okrivljenog B. K. iz Pg, zbog krivičnog djela teško djelo protiv bezbjednosti javnog saobraćaja iz čl. 348 st. 3 u vezi čl. 339 st. 3 u vezi st. 1 Krivičnog zakonika Crne Gore, nakon javnog glavnog pretresa održanog 20.04.2017. godine, u prisustvu zastupnika optužbe V. M. - savjetnika u Osnovnom državnom tužilaštvu Podgorica i okrivljenog, istog dana izrekao je i objavio</span>
</p>
<p>&nbsp;</p>
<p>&nbsp;</p>
<p style="text-align:center;">
<span>P R E S U D U</span>
</p>
<p>&nbsp;</p>
<p>&nbsp;</p>
<p>
<span>Okrivljeni: B. K., JMB ............., od oca B. i majke B., rođene V., rođen .. ..19.. godine u Pg, sa prebivalištem u Pg– D. bb, državljanin Crne Gore, razumije crnogorski jezik, koji je i njegov jezik, vozač motornih vozila, nezaposlen, neoženjen, bez djece, pismen, završio srednju mašinsku školu, lošeg imovnog stanja, ranije neosuđivan, protiv kojeg se ne vodi postupak za drugo krivično djelo.</span>
</p>
<p>
<span> </span>
</p>
<p>&nbsp;</p>
<p style="text-align:center;">
<span>Kriv je</span>
</p>
<p>
<span> </span>
</p>
<p>
<span>Što je:</span>
</p>
<p>
<span>Dana 29.03.2016. godine, oko 16,00 časova, u Pg, na raskrsnici ulica K. N. i B. S. P. C., ne pridržavajući se saobraćajnih propisa iz čl. 17 st. 2 Zakona o bezbijednosti saobraćaja na putevima, ugrozio saobraćaj tako da je doveo u opasnost život i tijelo ljudi na način što se kretao vozilom marke "T." registarskih oznaka PG .. ..., desnom saobraćajnom trakom desne kolovozne trake Bulevara S.P.C. i skrenuo desno u ulicu K.N., tako da, kada je prilazio obilježenom pješačkom prelazu, nije upavljao vozilom na način kojim ne ugrožava druge učesnike u saobraćaju i nije prilagodio brzinu vozila, tako da u svakoj situaciji može bezbjedno da zaustavi vozilo ispred pješačkog prelaza, usled čega je čeonim dijelom vozila udario i oborio na kolovoz pješaka - oštećenu Š. M., koja je prelazila kolovoz na obilježenom pješačkom prelazu, sa desne na lijevu stranu gledano iz pravca vozila "T.", nanoseći joj tešku tjelesnu povredu u vidu preloma tijela lijeve ramenjače, pri čemu je u odnosu na osnovno krivično djelo postupao sa svjesnim nehatom, jer je bio svjestan da ovakvim upravljanjem vozilom ugrožava javni saobraćaj i dovodi u opasnost život ljudi, ali je olako držao da do toga neće doći, dok je u odnosu na težu posljedicu - tešku tjelesnu povredu takođe postupao sa svjesnim nehatom, jer je bio svjestan da svojom radnjom takva posljedica može nastupiti, ali je olako držao da do toga neće doći, </span>
</p>
<p>&nbsp;</p>
<p>
<span>- čime je izvršio krivično djelo teško djelo protiv bezbjednosti javnog saobraćaja iz čl. 348 st. 3 u vezi čl. 339 st. 3 u vezi st. 1 Krivičnog zakonika Crne Gore. </span>
</p>
<p>
<span> </span>
</p>
<p>
<span>Pa sud okrivljenog zbog navedenog krivičnog djela primjenom čl. 4 st. 2, čl. 32, čl. 41 i čl. 42 st. 1 Krivičnog zakonika Crne Gore i čl. 226, čl. 229 i čl. 374 Zakonika o krivičnom postupku,</span>
</p>
<p>&nbsp;</p>
<p style="text-align:center;">
<span>O S U Đ U J E</span>
</p>
<p>&nbsp;</p>
<p>
<span>Na kaznu rada u javnom interesu, u trajanju od 60 (šezdeset) časova, a koja kazna će se izvršiti za vrijeme od 2 (dva) mjeseca, s tim što ne može biti duža od 60 (šezdeset) časova u toku 1 (jednog) mjeseca.</span>
</p>
<p>
<span>Ukoliko okrivljeni ne bude vršio rad u javnom interesu, ova kazna će se zamijeniti kaznom zatvora, tako što će se svakih započetih 60 (šezdeset) časova rada u javnom interesu, zamijeniti kaznom zatvora u trajanju od 1 (jednog) mjeseca.</span>
</p>
<p>
<span>            </span>
</p>
<p>
<span>Obavezuje se okrivljeni da plati na ime troškova krivičnog postupka iznos od 173,00 €, u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p>&nbsp;</p>
<p>&nbsp;</p>
<p style="text-align:center;">
<span>O b r a z l o ž e nj e</span>
</p>
<p>&nbsp;</p>
<p>&nbsp;</p>
<p>
<span>Optužnim predlogom Osnovnog državnog tužilaštva Podgorica Kt. br. 680/16 od 20.02.2017. godine, okrivljenom B. K. stavljeno je na teret izvršenje krivičnog djela teško djelo protiv bezbjednosti javnog saobraćaja iz čl. 348 st. 3 u vezi čl. 339 st. 3 u vezi st. 1 Krivičnog zakonika Crne Gore. Zastupnik optužbe je u završnoj riječi ostao pri podnijetom optužnom predlogu i predložio sudu da okrivljenog oglasi krivim i osudi po zakonu. </span>
</p>
<p>
<span>Okrivljeni je u odbrani datoj u prethodnom postupku i na glavnom pretresu saglasno naveo da je kritičnog dana upravljao vozilom marke "T. C." i da se kretao bulevarom iz pravca Skupštine Crne Gore prema semaforima kod hotela "Crna Gora". Nalazio se u krajnjoj desnoj traci jer je imao namjeru da na semaforima skrene udesno prema Z. i kretao se u koloni od nekoliko vozila. Išao je prilično sporo, ne više od 10,00 km/h i kada je kolona krenula, krenuo je i počeo skretanje desno na semaforu. Kada je bio u fazi skretanja prema Z., sa njegove bliže strane na kolovozu pojavila se ženska osoba, koja je bila na pješačkom prelazu. Pokušao je da je izbjegne ali nije uspio. Takođe, nije stigao ni da zakoči, tako da je pješak pala na asfalt i on se odmah zaustavio. Udario je u njenu lijevu nogu. Djevojku je nakon nezgode jednom prilikom obišao kući, a kasnije je još nekoliko puta zvao telefonom i interesovao se za njeno zdravlje. Na glavnom pretresu je dodao da se i prije kritičnog događaja često kretao predmetnom saobraćajnicom i zna da je na licu mjesta saobraćajne nezgode postojao pješački prelaz, pa je svjestan da se morao kretati takvom brzinom da u svakom momentu može da zaustavi svoje vozilo ispred pješačkog prelaza, ali nije uspio na vrijeme da primijeti žensku osobu koja je prelazila pješački prelaz, pa iz tog razloga nije zaustavio svoje vozilo. U završnoj riječi je naveo da se osjeća krivim zbog ovoga što mu se stavlja na teret, da mu je žao zbog posledica koje je zadobila oštećena i zbog toga će u buduće sigurno voziti mnogo pažljivije. Pristao je da mu se izrekne kazna rada u javnom interesu ukoliko sud nađe da je kriv.</span>
</p>
<p>
<span>Sud je u dokaznom postupku na saglasan predlog stranaka pročitao iskaz svjedoka oštećene M. Š. dat pred državnim tužiocem na zapsiniku o saslušanju svjedoka Kt. br. 680/16 od 22.07.2016. godine, pročitao zapisnik o uviđaju Uprave policije - CB Podgorica br. 301/2016 od 29.03.2016. godine, izvršio uvid u skicu lica mjesta saobraćajne nezgode, pročitao medicinsku dokumentaciju na ime oštećene, na saglasan predlog stranaka pročitao nalaz i mišljenje vještaka sudske medicine dr N. R. od 01.07.2016. godine, na saglasan predlog stranaka pročitao nalaz i mišljenje vještaka saobraćajne struke Đ. V. od 28.07.2016. </span><span>godine, te pročitao izvod iz registra kaznenih evidencija Ministarstva pravde KE 434/2017 od 07.03.2017. godine.</span>
</p>
<p>
<span>Svjedok oštećena M. Š. je u iskazu datom u prethodnom postupku, a koji je na saglasan predlog stranaka pročitan na glavnom pretresu, navela da je kritičnog dana namjeravala da pređe kolovoz na pješačkom prelazu, a nalazila se na trotoaru ulice čije ime ne zna, ali ista vodi prema S.k.. Htjela je da pređe ulicu na suprotnu stranu u pravcu S. A., pa je kada joj se uključilo zeleno svijetlo na semaforu, krenula običnim hodom, preko pješačkog prelaza i došla do oko polovine pješačkog prelaza. U tom trenutku, sa njene lijeve strane naišlo je vozilo koje je prethodno skrenulo udesno iz pravca Skupštine Crne Gore prema S. K. i udarilo je na pješačkom prelazu. Taj udar vozila je bio negdje u predjelu njene lijeve noge, nakon čega je pala na njegovu haubu, a posle toga je pala sa vozila na asfalt. Nakon nezgode je odvedena na pregled u Klinički centar. Momak koji je upravljao tim vozilom je došao jednom prilikom kod nje kući i obišao je, a prethodno je par puta zvao telefonom i raspitivao se za njeno zdravstveno stanje. Nije se pridružila krivičnom gonjenju i nije postavila imovinskopravni zahtjev.</span>
</p>
<p>
<span>Iz zapisnika o uviđaju Uprave policije - CB Podgorica br. 301/2016 od 29.03.2016. godine i skice lica mjesta utvrđeno je da se predmetna saobraćajna nezgoda dogodila dana 29.03.2016. godine u 16:10 časova, na raskrsnici ul. K.N. i Bulevara S.P.C.. Predmetna raskrsnica je pregledna, regulisana je semaforima, koji su u vrijeme vršenja uviđaja ispravno funkcionisali. Kolovoz je asfaltni, ravan, u vrijeme nezgode suv. Bulevar S.P.C. je fizički zemljanom oivičenom površinom podijeljen na dvije kolovozne trake, koje se dijele na po dvije saobraćajne trake. Ulica K.N. je neisprekidanom uzdužnom linijom podijeljena na dvije kolovozne trake, koje se dijele na dvije saobraćajne trake. Sa obje strane kolovoza postoje pješački trotoari. Vozilo PG .. ..., zatečeno je na pješačkom prelazu u ul. K.N., neposredno nakon raskrsnice sa Bulevarom S.P.C., u nivou desne saobraćajne, desne kolovozne trake ul. K.N., prednjim dijelom u pravcu ulice O. R., a gledano iz pravca ul. K. Pješak M. Š., prije dolaska ovlašćenih policijskih službenika prevezena u UB KCCG, gdje joj je konstatovana teška tjelesna povreda - lom ruke.</span>
</p>
<p>
<span>Iz medicinske dokumentacije na ime oštećene Milice Šuković, i to: Uvjerenja Zavoda za hitnu medicinsku pomoć br. 5799 od 03.06.2016. godine, Uvjerenja KCCG - Urgentnog centra br. 03/01-9955/1 od 10.06.2016. godine, Izveštaja ljekara specijaliste hirurga UC KCCG, br. protokola 5944 od 29.03.2016. godine, Izveštaja ljekara specijaliste ortopeda UC KCCG, br. protokola 3224 od 29.03.2016. godine proizilazi da se oštećena javila u navedene zdravstvene ustanove radi ukazivanja ljekarske pomoći, kao lice iz udesa, te da je povrede zadobila kao pješak, a da su ljekari postavili dijagnoze koje su date na latinskom jeziku.</span>
</p>
<p>
<span>Iz nalaza i mišljenja vještaka sudske medicine dr N. R. od 01.07.2016. godine, koji je vještak dao na osnovu medicinske dokumentacije na ime oštećene, proizilazi da je oštećenoj M. Š. od strane ljekara hitne medicinske pomoći i Kliničkog centra Crne Gore dijagnostikovana sledeća tjelesna povreda - prelom tijela lijeve ramenjače, koja povreda je posledica dejstva tupine mehaničke sile i ista je mogla nastati u nekoj od faza povređivanja pješaka: prilikom nabacivanja na predmetno vozilo ili prilikom pada i udara o tvrdu i neravnu podlogu i u vrijeme nanošenja ista se kvalifikuje kao teška tjelesna povreda.</span>
</p>
<p>
<span>Iz nalaza i mišljenja vještaka saobraćajne struke Đ. V. od 28.07.2016. godine, proizilazi da se predmetna saobraćajna nezgoda dogodila dana 29.03.2016. godine, u 16:10 časova, na raskrsnici Bulevar S.P.C. i ul. K.N., te da su u istoj učestvovali B. K. iz Pg, kao vozač pmv "T. C. 1.8I 16V", reg. oznaka PG .. ... koji se kretao Bulevarom S.P.C. iz pravca Bulevara S. D. u pravcu ul. M. M., sa namjerom da na predmetnoj raskrsnici skrene desno u ul. K.N. i nastavi kretanje u pravcu ul. O. R. i M. Š. iz Pg, kao pješak, koja je prelazila kolovoz ul. K.N., na obilježenom pješačkom prelazu, sa desne na lijevu stranu, gledano u smjeru kretanja vozila PG .. .... Na osnovu navoda u spisima predmeta, vještak je našao da se vozilo "T." u momentu kontakta sa pješakom, kretalo brzinom od oko 17,64 km/h, dok se pješak neposredno prije kontakta kretao normalnim hodom, pa na osnovu tabele Kotik - Bekasov, a </span><span>s obzirom na pol (ž) i godine starosti (26) brzina pješaka je imala vrijednost od oko 5,30 km/h. Na osnovu evidentiranih oštećenja na vozilu, zatečene pozicije vozila, materijalnih tragova na kolovozu, kao i brzine kretanja vozila i pješaka, vještak nalazi, da je mjesto kontakta vozila i pješaka moglo biti: gledano po uzdužnoj osi ul. K.N. - na pješačkom prelazu, a gledano po poprečnoj osi ul. K.N. - na desnoj saobraćajnoj traci desne kolovozne trake na oko 1,75 + 1,74/2 = 2,62 m lijevo od desne ivice desne kolovozne trake, gledano u smjeru kretanja vozila "T.". Kontak je ostvaren naletom (udarom) prednjeg čeonog dijela prednjeg branika u lijevu nogu pješaka, pri čemu je pješak djelimično nabačen na prednji dio poklopca motora, a zatim je izgubio ravnotežu i pao na tvrdu podlogu. Pješak je od desne ivice kolovozne trake do mjesta kontakta prešao rastojanje, od oko 2,60 m za vrijeme od oko 1,78 s. u momentu kada je pješak zakoračio na kolovoz desne kolovozne trake, vozilo "T." bilo je udaljeno od mjesta kontakta oko 8,72 m. Sa navedene udaljenosti, vozač je imao uslova da uoči pješaka koji je stupio na pješački prelaz na desnu kolovoznu traku kojom se kretalo vozilo, jer mu je pješak morao biti u vidnom polju (zato što se vozilo kretalo relativno malom brzinom), a pješak nije bio zaklonjen fizičkom preprekom. Posjedovanom brzinom, vozač bi kočenjem, po suvom kolovozu, zaustavio vozilo "T." na zaustavnom putu dužine od oko 6,65 m, dok bi vrijeme zaustavljanja trajalo oko 1,70 s. Na osnovu prethodne analize, vještak nalazi, da je vozač imao uslova da kočenjem zaustavi vozilo prije mjesta kontakta sa pješakom, jer bi mu zaustavni put bio kraći (6,65 m) od rastojanja na kome se vozilo nalazilo u momentu stupanja pješaka na kolovoz - pješački prelaz (8,72 m). Vještak nalazi da vozač nije na vrijeme, iz ličnih razloga, aktivirao radnu kočnicu u cilju izbjegavanja kontakta sa pješakom. Prelaz pješaka preko kolovoza gdje je vidno obilježen pješački prelaz, po pravilu je bezbjedan. Kako se radi o saobraćajnici na kojoj je vidno obilježen pješački prelaz, i pješak ga je koristio i na njemu se zadržao prije mjesta kontakta oko 1,78 s, vozač je bio dužan da na vrijeme aktivira radnu kočnicu, smanji brzinu ili potpuno zaustavi vozilo prije pješačkog prelaza da bi propustio pješaka. S obzirom da su se pješak i vozilo kretali u istom smjeru, a semafor bio u funkciji, vještak zaključuje da je za oba učesnika nezgode bilo uključeno zeleno svijetlo. Vještak je mišljenja da je do nezgode došlo usled propusta u vožnji vozača vozila "T.", koji nije zaustavio vozilo prije pješačkog prelaza, iako je za radnju zaustavljanja imao vremensko prostornih uslova. Ovakav način upravljanja vozilom od strane vozača vozila "T." predstavlja osnovni i jedini uzrok nastanka predmetne saobraćajne nezgode. </span>
</p>
<p>
<span>Nakon savjesne ocjene svakog dokaza pojedinačno i svih dokaza zajedno, dovodeći ih u vezu sa odbranom okrivljenog, sud je nesumnjivo utvrdio da je okrivljeni B. K. dana 29.03.2016. godine, oko 16,00 časova, u Pg, na raskrsnici ulica K.N. i Bulevara S.P.C., ne pridržavajući se saobraćajnih propisa iz čl. 17 st. 2 Zakona o bezbijednosti saobraćaja na putevima, ugrozio saobraćaj tako da je doveo u opasnost život i tijelo ljudi na način što se kretao vozilom marke "T." registarskih oznaka PG .. ..., desnom saobraćajnom trakom desne kolovozne trake Bulevara S.P.C. i skrenuo desno u ulicu K.N., tako da, kada je prilazio obilježenom pješačkom prelazu, nije upravljao vozilom na način kojim ne ugrožava druge učesnike u saobraćaju i nije prilagodio brzinu vozila, tako da u svakoj situaciji može bezbjedno da zaustavi vozilo ispred pješačkog prelaza, usled čega je čeonim dijelom vozila udario i oborio na kolovoz pješaka - oštećenu Š. M., koja je prelazila kolovoz na obilježenom pješačkom prelazu, sa desne na lijevu stranu gledano iz pravca vozila "T.", nanoseći joj tešku tjelesnu povredu u vidu preloma tijela lijeve ramenjače.</span>
</p>
<p>
<span>Činjenično stanje sud je utvrdio iz izjave svjedoka oštećene M. Š. koja je navela da se kritičnog dana nalazila na trotoaru ulice koja vodi prema S. K., da htjela je da pređe ulicu na suprotnu stranu u pravcu S. A., pa je kada joj se uključilo zeleno svijetlo na semaforu, krenula običnim hodom, preko pješačkog prelaza, te da je u tom trenutku, sa njene lijeve strane naišlo vozilo koje je prethodno skrenulo udesno iz pravca Skupštine Crne Gore prema S. K. i udarilo je u predjelu njene lijeve noge, nakon čega je pala na njegovu haubu, a posle toga na asfalt. Iskaz svjedoka oštećene sud je cijenio kao istinit, i kao takav ga prihvatio, imajući u vidu da je isti u cjelosti potvrđen provedenim materijalnim dokazima koji nisu ničim dovedeni </span><span>u sumnju. Naime, iz zapisnika o uviđaju Uprave policije CB Podgorica br. 301/2016 od 29.03.2016. godine i skice lica mjesta, utvrđeno je da se predmetna saobraćajna nezgoda dogodila dana 29.03.2016. godine u 16:10 časova, na raskrsnici ulice K.N. i Bulevara S.P.C. te da zatečeni položaj vozila i materijalnih tragova u svemu potvrđuju iskaz svjedoka oštećene. Dinamiku nastanka i toka saobraćajne nezgode, odnosno da je sudar nastao naletom (udarom) prednjeg čeonog dijela prednjeg branika u lijevu nogu oštećene, koja je prelazila obilježeni pješački prelaz, pri čemu je ista djelimično nabačena na prednji dio poklopca motora, a zatim izgubila ravnotežu i pala na tvrdu podlogu, sud je utvrdio iz nalaza i mišljenja vještaka saobraćajne struke. Takođe, iz navedenog nalaza i mišljenja utvrđeno je da je predmetna saobraćajna nezgoda uzrokovana isključivo propustom okrivljenog koji nije zaustavio vozilo prije pješačkog prelaza, iako je za radnju zaustavljanja imao vremensko prostornih uslova, dok na strani oštećene nije bilo uzročnih propusta u vezi sa nastankom predmetne saobraćjne nezgode. Navedeni nalaz i mišljenje sud je u cjelosti prihvatio, ocijenivši ga kao objektivan, jasan i dat shodno pravilima saobraćajne struke. Takođe, sud je imao u vidu da ni okrivljeni u odbrani nije sporio da je kritičnog dana upravljao svojim vozilom marke "T. Celica" i da se kretao bulevarom iz pravca Skupštine Crne Gore prema semaforima kod hotela "Crna Gora", da je na istima imao namjeru da skrene udesno prema Z., te da se sa njegove bliže strane na kolovozu, na pješačkom prelazu, pojavila oštećena, koju je pokušao da izbjegne ali nije uspio, tako da je istu udario u njenu lijevu nogu, od čega je ista pala na asfalt.</span>
</p>
<p>
<span>Dakle, okrivljeni se kritičnom prilikom nije pridržavao saobraćajne odredbe iz čl. 17 st. 2 Zakona o bezbjednosti saobraćaja na putevima kojom je propisano da kad prilazi obilježenom pješačkom prelazu, vozač mora upravljati vozilom na način kojim ne ugrožava druge učesnike u saobraćaju i prilagoditi brzinu vozila, tako da u svakoj situaciji može bezbjedno da zaustavi vozilo ispred pješačkog prelaza, usled kojeg propusta je došlo do nastanka predmetne saobraćajne nezgode.</span>
</p>
<p>
<span>U predmetnoj saobraćajnoj nezgodi oštećena M. Š. zadobila je tešku tjelesnu povredu u vidu preloma tijela lijeve ramenjače, koja povreda je posledica dejstva tupine mehaničke sile u nekoj od faza povređivanja oštećene, prilikom nabacivanja na predmetno vozilo ili prilikom pada i udara o tvrdu i neravnu podlogu, a što je sud utvrdio iz medicinske dokumentacije i iz nalaza i mišljenja vještaka sudske medicine dr N. R. od 01.07.2016. godine, koji je sud prihvatio kao potpun, jasan i stručan.</span>
</p>
<p>
<span>Cijeneći subjektivni odnos okrivljenog prema učinjenom djelu sud nalazi da je isti bio svjestan da upravljajući vozilom na naprijed opisani način može ugroziti saobraćaj i dovesti u opasnost život i tijelo ljudi, što uostalom proizilazi i iz njegove odbrane, ali je očigledno olako držao da do toga neće doći, pa je postupao sa nehatom, i to kako u odnosu na osnovno krivično djelo, tako i u odnosu na težu posledicu, tešku tjelesnu povredu oštećene M. Š., pa sud nalazi da su se u radnjama okrivljenog B. K. stekli svi objektivni i subjektivni elementi bića krivičnog djela teško djelo protiv bezbjednosti javnog saobraćaja iz čl. 348 st. 3 u vezi čl. 339 st. 3 u vezi st. 1 Krivičnog zakonika Crne Gore.</span>
</p>
<p>
<span>Prilikom odlučivanja o krivičnoj sankciji, sud je u smislu čl. 42 st. 1 Krivičnog zakonika Crne Gore cijenio sve okolnosti koje utiču na njen izbor i visinu, pa je od olakšavajućih okolnosti na strani okrivljenog cijenio njegove lične prilike, odnosno da je lošeg imovnog stanja, njegovo držanje poslije učinjenog krvičnog djela izraženo kroz prihvatanje odgovornosti, iskreno kajanje, kao i pokazano interesovanje za zdravstveno stanje oštećene, a s tim u vezi i stav oštećene koja se nije pridružila krivičnom gonjenju, te njegov raniji život, odnosno njegovu raniju neosuđivanost, koja je utvrđena iz izvoda iz registra kaznenih evidencija Ministarstva pravde KE 434/17 od 07.03.2017. godine, dok otežavajućih okolnosti nije bilo, pa imajući u vidu da je okrivljeni pristao na izricanje kazne rada u javnom ineteresu, sud je primjenom čl. 41 Krivičnog zakonika Crne Gore istom izrekao kaznu rada u javnom interesu u trajanju od šezdeset časova, koji se imaju izvršiti za vrijeme od dva mjeseca, s tim što navedena kazna ne može biti duža od šezdeset časova u toku jednog mjeseca, nalazeći </span><span>da je ovako odmjerena kazna adekvatna učinjenom krivičnom djelu i ličnosti okrivljenog, te da će se sa istom u dovoljnoj mjeri uticati na okrivljenog da ubuduće ne čini krivična djela, kao i uticati na druge da ne čine krivična djela, čime će se sa uspjehom ostvariti ciljevi kako specijalne, tako i generalne prevencije, a time i svrha kažnjavanja iz čl. 32 Krivičnog zakonika Crne Gore u okviru opšte svrhe propisivanja i izricanja krivičnih sankcija iz čl. 4 st. 2 Krivičnog zakonika Crne Gore.</span>
</p>
<p>
<span>Ukoliko okrivljeni ne bude vršio rad u javnom interesu, na osnovu čl. 41 st. 6 Krivičnog zakonika Crne Gore, ova kazna će se zamijeniti kaznom zatvora, tako što će se svakih započetih šezdeset časova rada u javnom interesu zamijeniti kaznom zatvora u trajanju od jednog mjeseca.</span>
</p>
<p>
<span>Na osnovu čl. 226 i čl. 229 Zakonika o krivičnom postupku sud je obavezao okrivljenog da na ime troškova krivičnog postupka plati iznos od 173,00 €, od čega na ime troškova medicinskog vještačenja iznos od 60,50 eura, na ime troškova saobraćajnog vještačenja iznos od 82,50 eura i na ime sudskog paušala, kao dijela troškova krivičnog postupka, iznos od 30,00 eura, a koji iznos je odmjeren srazmjerno trajanju i složenosti postupka i imovinom stanju okrivljenog.</span>
</p>
<p>
<span>Na osnovu navedenog, a shodno čl. 374 Zakonika o krivičnom postupku, odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span>OSNOVNI SUD U PODGORICI</span>
</p>
<p style="text-align:center;">
<span>Dana, 20.04.2017. godine</span>
</p>
<p>&nbsp;</p>
<p>&nbsp;</p>
<p>
<span>       ZAPISNIČARKA</span><span></span><span></span><span></span><span></span><span>                               S U D I J A</span>
</p>
<p>
<span>        Edina Kraja,s.r.</span><span></span><span></span><span></span><span></span><span></span><span>               Rade Ćetković,s.r.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span>PRAVNA POUKA: Protiv ove presude dozvoljena je</span>
</p>
<p>
<span></span><span>                   žalba u roku od 8 dana od dana </span>
</p>
<p>
<span></span><span>                   prijema prepisa iste, Višem sudu</span>
</p>
<p>
<span></span><span>                   u Podgorici, a preko ovog suda.</span>
</p>
<p>&nbsp;</p>
<p>&nbsp;</p>
<p>
<span>                                          ZTO. Edina Kraja</span>
</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
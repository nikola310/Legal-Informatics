<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.62430555in 0.76875in 0.49930555in 1.0in;}
.p1{text-align:end;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{margin-bottom:0.083333336in;text-align:center;hyphenate:auto;font-family:Arial;font-size:12pt;}
.p4{text-align:justify;hyphenate:auto;font-family:Arial;font-size:12pt;}
.p5{text-align:center;hyphenate:auto;keep-with-next.within-page:always;font-family:Arial;font-size:12pt;}
.p6{text-align:start;hyphenate:auto;font-family:Times New Roman;font-size:12pt;}
.p7{text-indent:0.5in;text-align:justify;hyphenate:auto;font-family:Arial;font-size:12pt;}
.p8{text-indent:0.49166667in;text-align:justify;hyphenate:auto;font-family:Arial;font-size:12pt;}
.p9{text-align:start;hyphenate:auto;keep-with-next.within-page:always;font-family:Arial;font-size:12pt;}
.p10{text-align:start;hyphenate:auto;font-family:Arial;font-size:12pt;}
.s1{text-decoration:underline;}
</style>
<meta content="ivan.adamovic" name="author">
</head>
<body class="b1 b2">
<p class="p1">
<span>			</span>
</p>
<p class="p1">
<span class="s1">K. br. 	311/11</span>
</p>
<p class="p2">
<!--Image link to '0.jpg' can be here-->
</p>
<p class="p2">
<span>									</span>
</p>
<p class="p3">
<span>U IME CRNE GORE</span>
</p>
<p class="p3"></p>
<p class="p4">
<span>	OSNOVNI SUD U BIJELOM POLJU, po sudiji pojedincu Ivanu Adamoviću, uz učešće namještenika suda Draginje Bošković, kao zapisničara, u krivičnom predmetu protiv okrivljenog L.S.a, iz mjesta L., opština Bijelo Polje, zbog krivičnog djela krađa iz čl. 239 st. 1 Krivičnog zakonika, po optužnom predlogu Osnovnog državnog tužilaštva u Bijelom Polju, KT. br. 180/11 od 22. 06. 2011. godine, nakon održanog glavnog i javnog pretresa, u prisustvu zamjenika ODT-a u Bijelom Polju Tanje Nišavić, okrivljenog L.S.a i njegovog branoca adv. Š.R.a, iz Bijelog Polja a u odsustvu punomoćnika oštećene E. u Bijelom Polju, dana 09. 09. 2011. godine,  donio je i javno objavio, </span>
</p>
<p class="p4"></p>
<p class="p5"></p>
<p class="p5"></p>
<p class="p5">
<span>P R E S U D U</span>
</p>
<p class="p6"></p>
<p class="p4"></p>
<p class="p4">
<span>	Okrivljeni L.S., od oca Dž., majke R., rođene K., rođen .... godine u Bijelom Polju, sa prebivalištem u mjestu K.- L., opština Bijelo Polje, Musliman, drž. CG, poljoprivrednik, oženjen, otac sedmoro djece, završio OŠ, lošeg imovnog stanja, osuđivan presudom Višeg suda u Bijelom Polju, Kž. br. 777/96 od 04. 12. 1996. godine, zbog kriv. djela iz čl. 144 st. 1 KZ RCG, na kaznu zatvora od 3 mjeseca,</span>
</p>
<p class="p4"></p>
<p class="p4"></p>
<p class="p5">
<span>K R I V    J E</span>
</p>
<p class="p6"></p>
<p class="p4"></p>
<p class="p4">
<span>	-Što je:</span>
</p>
<p class="p4">
<span> 	-u periodu od 08. 07. 2010. godine, do  08. 10. 2010. godine, u mjestu L., opština Bijelo Polje, u svom domaćinstvu, neovlašćeno vršio potrošnju električne energije, na način što je svoj stambeni objekat kablom presjeka 2x2,5 mm2, sa uspravnog voda priključio na niskonaponsku mrežu, mimo električnog brojila, tako da se nije registrovala potrošnja električne energije, te je tako oduzeo električnu energiju u vrijednosti od 191,77€, a sve u namjeri da sebi pribavi protivpravnu imovinsku korist na štetu E. u  Bijelom Polju, </span>
</p>
<p class="p4"></p>
<p class="p4">
<span>	-čime je izvršio krivično djelo krađa iz čl. 239 st. 1 Krivičnog zakonika,</span>
</p>
<p class="p4"></p>
<p class="p7">
<span>-pa ga sud primjenom citiranog zakonskog propisa, te čl. 2, 4, 5, 13, 15, 32, 36 i 42, Krivičnog zakonika, i čl. 226 st. 2,  229, 239  i 374 Zakonika o krivičnom postupku,</span>
</p>
<p class="p4"></p>
<p class="p4"></p>
<p class="p2">
<span>O S U Đ U J E</span>
</p>
<p class="p2"></p>
<p class="p4"></p>
<p class="p8">
<span>Na  kaznu zatvora od 30 (trideset) dana.</span>
</p>
<p class="p4"></p>
<p class="p4">
<span>	Okrivljeni se obavezuje da plati ovom sudu na ime paušala iznos od 25,00€, kao i na ime troškova vještačenja, iznos od 44,00€, koje iznose će uplatiti na račun Depozita novčanih kazni, troškova postupka i paušala CG, broj: 832-151-35, u roku od 15 dana, po pravosnažnosti presude, pod prijetnjom prinudnog izvršenja, s tim što je dokaz o uplati istih dužna dostaviti krivičnoj pisarnici ovog suda. </span>
</p>
<p class="p4"></p>
<p class="p7">
<span>Okrivljeni se istovremeno obavezuje da oštećenoj  E.i  u Bijelom Polju, na ime neovlašćeno potrošene električne energije, uplati iznos od 191,77€, u roku od 15 dana, po pravosnažnosti presude.</span>
</p>
<p class="p7"></p>
<p class="p4">
<span>	Oštećena E.a u Bijelom Polju, za ostvarenje preostalog dijela postavljenog imovinsko - pravnog zahtjeva, upućuje se na parnični postupak.</span>
</p>
<p class="p7"></p>
<p class="p7"></p>
<p class="p4"></p>
<p class="p5">
<span>O b r a z l o ž e nj e</span>
</p>
<p class="p4"></p>
<p class="p4"></p>
<p class="p4">
<span>	Optužnim predlogom Osnovnog državnog tužilaštva u Bijelom Polju, Kt. br. 180/11 od 22. 06. 2011. godine, optužen je L.S., iz K., opština Bijelo Polje,  da je izvršio krivično djelo krađa iz čl. 239 st. 1 Krivičnog zakonika, s tim što je sud promijenio činjenični opis, pa je shodno tome sadržano u izreci presude. </span>
</p>
<p class="p4"></p>
<p class="p4">
<span>	Glavni pretres je održan i zaključen u prisustvu zamjenika ODT-a u Bijelom Polju Tanje Nišavić, okrivljenog L.S.a i njegovog branioca adv. Š.R.a, iz Bijelog Polja a u odsustvu, uredno pozvanog, punomoćnika oštećene E. u Bijelom Polju.   </span>
</p>
<p class="p4"></p>
<p class="p4">
<span>	U završnoj riječi zamjenik ODT-a u Bijelom Polju je izjavila  da u svemu ostaje pri podnijetom optužnom predlogu, jer iz iskaza svjedoka N.a i S.a, kao i pisanih dokaza izvedenih tokom postupka, proizilazi da je okrivljeni izvršio krivično djelo koje mu je stavljeno na teret i predložila je sudu da okrivljenog oglasi krivim i osudi na kaznu po zakonu. </span>
</p>
<p class="p4"></p>
<p class="p4">
<span>	Okrivljeni L.S. u svojoj odbrani, tokom istražnog postupka, je izjavio da predmetno kablo koje su pronašli električari nije išlo mimo brojila već je bilo priključeno za osigurače od brojila i nadodato zbog korišćenja sijalice na tavanu. Dalje je naveo da nije neovlašćeno trošio električnu energiju a ranije je bio isključen zbog neplaćanja duga pa se u momentu kontrole uopšte nije trošila električna energija. Napomenuo je da kod njega svake godine električari dolaze u kontrolu mjernog mjesta i nikada do sada nijesu potvrdili da je on, na način kako je opisano u krivičnoj prijavi, neovlašćeno vršio potrošnju električne energije. </span>
</p>
<p class="p4">
<span>	Na glavnom pretresu okrivljeni je ponovio odbranu datu u istražnom postupku i dodao je da u trenutku kontrole od strane S.a i N.a u kući nije bilo električne energije a kablo koje su pronašli je od električnog brojila gdje je bilo priključeno, vodilo  do tavana kuće a na kraju je bio priključen fasung i sijalica u koju takođe nije bilo struje u trenutku kontrole. Od trenutku kada mu je isključena struja na brojilu a prilikom kontrole koja je bila 2007. godine u svom domaćinstvu nije imao električne energije. Na električnom brojilu kabal je pronađen, a bio je postavljen još prije kontrole koju su izvršili radnici E. 2007. godine a to kablo je postavio njegov sin R., koji je u to vrijeme bio u sedmom razredu OŠ, a sada je učenik II-og razreda srednje škole. Dalje je naveo da radnici E. prilikom vršenja kontrole, nijesu vršili ispitivanje električnih uređaja u njegovoj kući, kao ni to da li ima u njegovoj kući električne energije. Zapisnik nije potpisao iz razloga što je smatrao da je unijeta neistina da se struja sa kabla koji je vodio od osigurača od tavana ne registruje. </span>
</p>
<p class="p4"></p>
<p class="p4">
<span>	Okrivljeni je u završnoj riječi izjavio da u svemu prihvata završnu riječ svog branioca, koji je u istoj istakao da nijednim izvedenim dokazom nijesu dokazani navodi optužnog predloga. Svjedok S. tvrdi da je jednom žicom "PVC" kabla presjeka 2,5 mm, dovedena faza do osigurača, a svjedok N. V. tvrdi da je to urađeno "licnastim" kablom, što su tehnički suprotni kablovi. S. je izjavio da je to utvrdio tako što se popeo na sto i pogledao, a da se N. nije peo na tavan. I u jednom i u drugom slučaju, smatra da se prostim gledanjem sa udaljenosti od 3-4 m, ne može utvrditi niti presjek, niti se može utvrditi gdje to kablo ide a da se ono ne proprati time što će se ispeti na tavan i pogledati. Posebno je problematično i sa aspekta tehnike neutvrđeno da li se takvim i tehničkim rješenjem i kablom, može dobiti napon koji je potreban za potrošače kako to tvrde svjedoci. Kako to okrivljeni ističe u svom iskazu radilo se o prespajanju postojećeg kabla i to samo isključivo za potrebe sijalice na tavanu. Inače koliko se može pročitati u zapisniku nije konstatovana činjenica da u kućnim aparatima ima struje, tako da izostavljanjem takve konstatacije nije moglo biti neovlašćenog korišćenja. Predlažio je da sud oslobodi okrivljenog od krivične odgovornosti, a ukoliko nađe da ima elemenata za njegovu odgovornost tražio je što blaže postupanje, s obzirom na okolnosti njegovog materijalnog stanja, da je nezaposlen, da ima sedmoro djece, da ne radi, a da eventualna materijalna šteta ne prelazi neki značajan iznos.</span>
</p>
<p class="p4">
<span>	</span>
</p>
<p class="p7">
<span>Radi utvrđivanja odlučnih činjenica i donošenja pravilne i zakonite odluke, sud je izveo dokaze: saslušao svjedoke N. V.a i S. M.a; pročitao zapisnik o kontroli mjernog mjesta br. 16 od 08. 10. 2010. godine; pročitao obračun neovlašćeno preuzete električne energije br. 183/03/10 od 18. 10. 2010. godine; izvršio uvid u spise predmeta K. br. 36/96 Višeg suda u Bijelom Polju, kao i u presudu; izvršio uvid u presudu Osnovnog suda u Bijelom Polju K. br. 36/96 i presudu Višeg suda u Bijelom Polju Kž. br. 777/96, te dopis pisarnice ovog suda; i izvršio uvid u izvod iz KE na ime okrivljenog.    </span>
</p>
<p class="p7">
<span> </span>
</p>
<p class="p4">
<span>	Cijeneći odbranu okrivljenog i dokaze pojedinačno i u međusobnoj vezi, a shodno čl. 370 st. 3 Zakonika o krivičnom postupku, sud je utvrdio činjenično stanje i na osnovu istog zaključio da je okrivljeni izvršio krivično djelo krađa za koje je kriv, iz sledećih razloga.</span>
</p>
<p class="p4"></p>
<p class="p4">
<span>	Naime, iz saglasnih  iskaza svjedoka S. M.a i N. V.a, datih tokom istražnog postupka, proizilazi da su, dana 28. 10. 2010 godine vršli kontrolu mjernih mjesta u selu L. opština Bijelo Polje. Tokom kontrole domaćinstva okrivljenog L.S.a, kazali su da su utvrdili da se neovlašćeno troši struja, na način što je objekat spojen na uspravni vod mimi brojila, kablom presjeka 2*2,5mm, te da se tako utrošak električne energije nije registrovao. Naveli su još da je potrošač L.a od ranije bio isključen pod poklopcem, zbog duga a da se priključio na način što je kabal doveo i priključio na osigurače, a da su u trenutku kontrole od električnih uređeja, bili priključeni veš mašina i rasvjeta.</span>
</p>
<p class="p4"></p>
<p class="p4">
<span>	Na glavnom pretresu svjedok S. je pojasnio da  su u kući L.S.a, na dan kontrole pronašli da je bilo proguljeno dovodno kablo, koje vodi od konzole do električnog brojila i to na tavanu a on se peo na tavan. Na mjestu  gdje je proguljen dovodni kabal, spojeno je bilo kablo i to jedna žica koja je vodila do osigurača na tabli pored brojila. Na ovaj način okrivljeni je sa usponskog voda doveo fazu do osigurača i na taj način je imao struje u cijeloj kući, bez obzira što je od ranije bio isključen i to ispod poklopca brojila. Pojasnio je da se prilikom isključivanja struje ispod poklopca brojila isključi samo faza, dok se "nula" ne isključuje, pa i nije neophodno spajanje sa dvije žice, tj. faze i nule, kako bi imalo struje. Kazao je još da na dan kontrole nije pronašao nikakvu sijalicu, koja bi se nalazila na kraju kabla a koje je navodno postavljeno od osigurača prema tavanu, već je ponovio da je pronašao samo jednu žicu koja je vodila od usponskog voda prema osiguračima i bila je izolirana a presjek te žice je naveo u zapisniku. Dalje navodi da je na dan kontrole u kući okrivljenog L.S.a bilo je struje a ne bi trebalo da je ima, obzirom da je bio od ranije isključen. Pojasnio je i da je kontrola  vršena dana 08. 10. 2010 godine,  kako je  i upisano u zapisniku, a ne dana 28. 10. 2010 godine.</span>
</p>
<p class="p4"></p>
<p class="p4">
<span>	Svjedok N. na glavnom pretresu ponovio je iskaz dat u istrazi i dodao je da je okrivljeni usponski vod spojio sa osiguračima, kablom i na taj način prespojio samo fazu. Na dan kontrole u kući okrivljenog je bilo struje a ne bi trebalo da ima jer je bio od ranije isključen. Pojasnio je da je žica kojom je spojena faza, presjeka 2,5 mm, a obzirom da "nula" nije bila isključena pod brojilom, to je u istrazi naveo da se radilo o kablu presjeka 2,5 mm, jer je i nula bila presjeka 2,5 mm, kao i žica kojom je prespojena faza. Žica kojom je prespojena faza je bila izolirana i radilo se o "licnastoj" žici. Takođe navodi da je kontrola vršena dana 08. 10. 2010 godine, kako stoji zapisniku,  a ne dana 28. 10. 2010 godine. </span>
</p>
<p class="p7">
<span>Iskaze ovih svjedoka sud je u potpunosti prihvatio kao jasne, određene i objektivne a potvrđene i sadržinom pisanog dokaza, zapisnika "E." B.Polje o kontroli mjernog mjesta br. 16 od 08. 10. 2010. godine. U zapisniku je konstatovano da je kontrola vršena dana 08. 10. 2010 godine, kod potrošača L.S.a, gdje se potrošnja el.energije nije registrovala a ustanvljeno je da je potrošač svoj stambeni objekat mimo električnog brojila priključio kablom presjeka 2*2,5mm, na način što je taj kabal od usponskog voda doveo do razvodne table sa osiguračima. Sadržinu ovog pisanog dokaza sud je u potpunosti prihvatio kao vjerodostojnu. </span>
</p>
<p class="p4"></p>
<p class="p4">
<span>	Sud je cijenio pisani dokaz, obračun neovlašćeno preuzete el.energije sačinjen od E. u B.Polju br. 183/03/10 od 08. 10. 2010. godine iz koga proizilazi da je  okrivljeni  neovlašćeno preuzeo električnu energiju u novčanoj protivvrijednosti od 923,38 eura, s tim što je ovaj obračun sačinjen za period od jedne godine. Sud nije prihvatio, ovaj dokaz jer je iznos novčane protivvrijednost neovlašćeno preuzete el. energije utvrdio iz nalaza i mišljenje vještaka elektro-struke R.G.od 04. 06. 2011. godine. Vještak el.struke je iznos novčane protivvrijednost neovlašćeno preuzete el. energije izračunala za period od 3 mjeseca  i to za period od 08. 07. 2010 do 08. 10. 2010 godine, pa šteta pričinjena "E.i" po osnovu neovlašćene potrošnje električne energije iznosi 191,77 €. Iz nalaza i mišljenja ovog vještaka sud je utvrdio da je neovlašćena potrošnja električne energije na način opisan predmetom tehnički moguća. Nalaz i mišljenje vještaka sud je prihvatio jer je isti dat po osnovu pravila struke i nauke i shodno Pravilima za snabdijevanje električnom energijom (Sl.list CG, br.54/09).</span>
</p>
<p class="p4">
<span>	 Obračun neovlašćeno preuzete el.energije sačinjen od E. u B.Polju br. 183/03/10 od 08. 10. 2010. godine koji je sačinjen za period od godinu dana sud nije prihvatio. Naime, u prelaznim i završnim odredbama Pravila za sanbdijevanja električnom energijom (Sl.List CG, br 54/09), odnosno članom 60 pomenutih Pravila, propisano je da se član 26 Pravila o snabdijevanju  električnom energijom ( Sl.List RCG br. 13/05),  ima primjenjivati do donošenja metodologije obračuna iz člana 59 stav 4 ovih pravila. Kako pomenuta metodologija nije donijeta to se za obračun neovlašćene potrošnje električne energije ima primjenjivati metodologija iz člana 26 Pravila o snabdijevanju  električnom energijom ( Sl.List RCG br. 13/05), dok se  za slučaj da se ne može tačno utvrditi početak neovlašćene potrošnje el. energije, po ocjeni ovog suda ima  primijeniti član 59 st.3 Pravila za snabdijevanje električnom energijom (Sl.list CG, br.54/09), kojim je prpoisano da, za slučaj da se ne može tačno utvrditi početak neovlašćene potrošnje el. energije uzeće se da ona traje od poslednjeg pregleda i ne može biti obračunata za period duži od 3 tri mjeseca. Imajući u vidu normu prema kojoj se obračun neovlašćene potrošnje ne može izvršiti na period duži od tri mjeseca, te kako je tokom postupka utvrđeno da je kontrola u domaćinstvu okrivljenog vršena dana 08. 10. 2010 godine, sud je promijenio činjenični opis iz dispozitiva  optužnog predloga u pogledu vremena izvršenja krivičnog djela i iznosa pričinjene štete i isto je sadržano u izreci presude. </span>
</p>
<p class="p4"></p>
<p class="p4">
<span>	Prema izvodu iz kaznene evidencije br 1197 od 29. 06. 2011 godine, okrivljeni L.S. je osuđivan presudom Višeg suda K br. 36/96 od 06. 12. 1996 godine. Uvidom u spise predmeta i presudu Višeg sud u Bijelom Polju, K br. 36/96 utvrđeno je ovom presudom Višeg suda u Bijelom Polju, nije osuđen L.S. već druga lica. Međutim uvidom u presudu  Osnovnog suda u Bijelom Polju K br. 36/96 od 20. 03. 1995 godine, utvrđeno je da je navedenom presudom L.S. od oca DŽ. rođen .... godine, oglašen krivim i da mu je izrečena uslovna osuda zbog krivičnog djela krađa iz člana 144 st. 1 KZ RCG. U postupku po žalbi Viši sud u Bijelom Polju, presudom Kž br. 777/96 od 04. 12. 1996 godine,  preinačio je presudu Osnovnog suda u Bijelom Polju K br. 36/96 od 20. 03. 1995 godine, i okrivljenog L.S.a, zbog učinjenog krivičnog djela krađa iz člana 144 st. 1 KZ RCG,  osudio na kaznu zatvora od 3 tri mjeseca. Iz dopisa krivične pisarnice Osnovng suda u Bijelom Polju, utvrđeno je i da okrivljeni L.S., izrečenu kaznu  nije izdržao jer je pomilovan odlukom predjednika države br. 01-262/2 od 31. 07. 1997 godine. </span>
</p>
<p class="p4"></p>
<p class="p4">
<span>	Odbrana okrivljenog, obezvrijeđena je izvedenim dokazima, pa njegovo negiranje izvršenja krivičnog djela stavljenog mu na teret, sud ne prihvata već ga cijeni unaprijed smišljeom, radi izbjegavanja sopstvene krivice. Naime okrivljeni predstavlja da kablo koje su pronašli električari nije išlo mimo brojila već je bilo priključeno za osigurače od brojila i nadodato zbog korišćenja sijalice na tavanu. Svjedoci S. i N. takođe navode da je jedan kraj kabla bio spojen na osigurače pa u tom dijelu odbranu okrivljenog sud prihvata. Međutim sporno je gdje je spojen drugi kraj predmetnog kabla, koji je prema iskazima svjedoka S.a i N.a spojen na usponski vod, a okrivljeni se brani da je na kraju tog kabla bio spojen fasung sa sijalicom. Sud prihvata iskaze svjedoka S.a i N.a, da je kabal bio spojen na usponski vod, obzirom da su ovi svjedoci decidno tvrdili da je jedan kraj kabla bio spojen na usponski vod, dok svjedok S. i navodi da na dan kontrole nije pronašao sijalicu, koja bi se nalazila na kraju kabla a koje je navodno postavljeno od osigurača prema tavanu. </span>
</p>
<p class="p4"></p>
<p class="p4">
<span>	 Navodi iz odbrane okrivljenog da nije neovlašćeno trošio električnu energiju obezvrijeđeni su takođe iskazima svjedoka S.a i N.a. Naime okrivljeni ne spori da je dovod električne energije u njegovom domaćinstvu od ranije, još 2007 godine, bio isključen, dok svjedoci N. i S. jasno navode da je na dan kontrole u domaćinstvu okrivljenog bilo struje i jasno su obajsnili na koji je način okrivljeni neovlašćeno preuzimao električnu energiju.    </span>
</p>
<p class="p4"></p>
<p class="p4">
<span>	Na glavnom pretresu okrivljeni je iznio odbranu da je kabal prema tavanu bio postavljen još prije kontrole koju su izvršili radnici E. 2007. godine, a taj kabal je postavio njegov sin R., koji je u to vrijeme bio u sedmom razredu OŠ. Ove navode okrivljenog sud ne prihvata već ih cijeni isključivo smišljenim u cilju izbjegavanja sopstvene krivice, jer ih okrivljeni ne iznosi tokim istražnog postupka, već na glavnom pretresu gdje ih iznosi po ocjeni ovog suda jedino iz razloga, što lice zbog životne dobi u sedmom razredu osnovne škole kod redovnog toka školovanja, nije krivično pravno odgovorno.   </span>
</p>
<p class="p4"></p>
<p class="p7">
<span>Navode koje je u završnoj riječi iznio branilac okrivljenog, kako su sasluašni svjedoci različito opisali kabal kojim je neovlašćeno preuzimana električna energija, po ocjeni ovog sud su neosnovani obzirom da su svjedoci saglasno i dosledno izjavili da se radilo o kablu presjeka 2*2,5 mm, što prihvata i ovaj sud, nalazeći da su svjedoci N. i S. kao radnici E. osposobljeni da prepoznaju presjek kabla, bez obzira na građu kabla. Navodi branioca okrivljenog da je sa aspekta tehnike neutvrđeno da li se prestavljenim  tehničkim rješenjem i kablom, može dobiti napon koji je potreban za potrošače kako to tvrde svjedoci, obezvrijeđeni su nalazom i mišljenjem vještaka elektro struke koja je u svom nalazu i mišljenju upravo jasno navela da je neovlašćena potrošnja električne energije na način opisan predmetom tehnički moguća.</span>
</p>
<p class="p4"></p>
<p class="p4">
<span>	Iz dokaza izvedenih tokom glavnog pretresa, sud utvrdio činjenično stanje koje odgovara činjeničnom opisu iz izreke presude, s obzirom da je na nesumnjiv način utvrdjeno da je okrivljeni, u periodu od 08. 07. 2010. godine, do  08. 10. 2010. godine, u mjestu L., opština Bijelo Polje, u svom domaćinstvu, neovlašćeno vršio potrošnju električne energije, na način što je svoj stambeni objekat kablom presjeka 2x2,5 mm2, sa uspravnog voda priključio na niskonaponsku mrežu, mimo električnog brojila, tako da se nije registrovala potrošnja električne energije, te je tako oduzeo električnu energiju u vrijednosti od 191,77€, a sve u namjeri da sebi pribavi protivpravnu imovinsku korist na štetu E. Bijelo Polje. Okrivljeni je na opisani način izvršio krivično djelo stavljeno mu na teret optužnim predlogom i za isto je kriv. </span>
</p>
<p class="p4"></p>
<p class="p4">
<span>	Prema odredbi čl. 239 st. 1 Krivičnog zakonika, krivično djelo krađe se sastoji u oduzimanju tuđe pokretne stvari u namjeri da se njenim prisvajanjem pribavi, sebi ili drugom, protivpravna imovinska korist. U konkretnom slučaju, električna energija predstavlja pokretnu stvar čijim je prisvajanjem, a u namjeri da sebi pribavi protivpravnu imovinsku korist,  okrivljeni ostvario elemente bića krivičnog djela u pitanju. Naime, umišljaj okrivljenog bio je usmjeren na oduzimanje električne energije na neograničeno vrijeme, odnosno dok bude u mogućnosti da isto čini, konkretno sve do momenta kada je prilikom kontrole zatečen u vršenju neovlašćene potrošnje električne energije. Shodno Pravilima za snabdijevanje električnom energijom (Sl.list CG, br.54/09), utvrđeno je da je okrivljeni u periodu od 08. 07. 2010. godine, do  08. 10. 2010. godine,  vršio neovlašćenu potrošnju električne energije, i na taj način  izvršio krađu iste, u iznosu od 191,77€.</span>
</p>
<p class="p4"></p>
<p class="p4">
<span>	 Za učinioca krivičnog  djela  krađa iz čl. 239 st. 1 Krivičnog zakonika, predvidjena je novčana kazna ili kazna zatvora do 3 godine. </span>
</p>
<p class="p4">
<span> </span>
</p>
<p class="p7">
<span>Odlučujući u pogledu vrste i visine krivične sankcije, sud je cijenio sve okolnosti iz čl. 42 Krivičnog zakonika, pa je na strani okrivljenog od olakšavajućih okolnosti našao da se radi o porodičnoj osobi, ocu sedmoro djece, licu lošeg imovnog stanja. Od otežavajućih okolnosti sud je našao da je okrivljeni ranije osuđivan za istovrsno krivično djelo i istog osudio na kaznu zatvora od 30 dana, smatrajući da će se izrečenom kaznom u okviru opšte svrhe krivičnih sankcija iz čl.4 st.2 Kz, postići posebna svrha kažnjavanja iz čl.32 Kz i uticati kako na samog okrivljenog da ubuduće ne vrši ovo ili druga krivična djela, tako i na druge eventualne izvršioce krivičnog djela u pitanju. </span>
</p>
<p class="p4"></p>
<p class="p4">
<span>	Shodno čl. 226 st. 2 i 229 Zakonika o krivičnom postupku, odlučeno je u pogledu troškova postupka, pa je okrivljeni obavezan da na ime paušala plati sudu  iznos od 25,00 €, pri čemu je sud vodio računa o složenosti i dužini trajanja krivičnog postupka, te imovinskom stanju okrivljenog, kao i da plati troškove vještačenja po vještaku elektro struke isplaćenih iz predračunskih sredstava suda, u iznosu od 44,00€. </span>
</p>
<p class="p4"></p>
<p class="p4">
<span>	Sud je obavezao okrivljenog da na ime neovlašćene potrošnje električne energije, oštećenoj »E.i« u Bijelom Polju isplati  191,77€, obzirom da je iz nalaza i mišljenja vještaka elektro-struke  utvrđeno da je okrivljeni neovlašćeno preuzeo električnu energiju u iznosu od 191,77€. Za preostali iznos postavljenog imovinsko pravnog zahtjeva oštećena »E.a« u Bijelom Polju, upućena je na parnični postupak, shodno čl. 239 Zakonika o krivičnom postupku.</span>
</p>
<p class="p4"></p>
<p class="p4">
<span>	Iz iznijetih razloga shodno čl. 374 Zakonika o krivičnom postupku , odlučeno je kao u izreci presude.</span>
</p>
<p class="p4"></p>
<p class="p4"></p>
<p class="p5">
<span>OSNOVNI SUD U BIJELOM POLJU</span>
</p>
<p class="p2">
<span>dana 09. 09.  2011. godine,</span>
</p>
<p class="p2"></p>
<p class="p2"></p>
<p class="p4">
<span>ZAPISNIČAR,							S U D I J A, </span>
</p>
<p class="p9">
<span>Draginja Bošković s.r				                      Ivan Adamović s.r</span>
</p>
<p class="p4"></p>
<p class="p4"></p>
<p class="p10"></p>
<p class="p6"></p>


</body>
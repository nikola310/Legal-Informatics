<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.5in 0.75in 0.375in 0.75in;}
.s1{font-weight:bold;}
.s2{font-weight:bold;text-decoration:underline;}
.p1{text-align:start;hyphenate:auto;font-family:Arial;font-size:12pt;}
.p2{text-align:start;hyphenate:auto;keep-with-next.within-page:always;font-family:Arial;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{text-align:center;hyphenate:auto;keep-with-next.within-page:always;font-family:Arial;font-size:12pt;}
.p5{text-indent:0.5in;text-align:justify;hyphenate:auto;font-family:Arial;font-size:12pt;}
.p6{margin-left:3.0in;text-align:justify;hyphenate:auto;keep-with-next.within-page:always;font-family:Arial;font-size:12pt;}
.p7{text-indent:0.5in;text-align:center;hyphenate:auto;font-family:Arial;font-size:12pt;}
.p8{text-indent:0.5in;text-align:justify;hyphenate:auto;font-family:Times New Roman;font-size:12pt;}
</style>
<meta content="rahmo.banda" name="author">
</head>
<body class="b1 b2">
<p class="p1">
<span class="s1">OSNOVNI SUD U BIJELOM POLJU </span>
</p>
<p class="p1">
<span class="s1">	</span><span class="s2">K. br.  189/09</span>
</p>
<p class="p1"></p>
<p class="p2">
<span>				                 </span><span class="s1">U IME NARODA </span>
</p>
<p class="p1"></p>
<p class="p3">
<span>	Osnovni sud u B.Polju kao prvostepeni krivični  u vijeću sastavljenom od sudije Rahma Bande kao predsjednika vijeća i sudija porotnika Pešić Miljana i Bećirović Gana kao članova vijeća uz učešće Popović Ljiljane kao zapisničara u krivičnom predmetu protiv  okrivljenih K.S.a i K.I.a oba iz B. Polja, zbog krivičnog djela teška tjelesna povreda iz čl. 151 stav 1 Krivičnog zakonika CG i V.V.a, zbog krivičnog djela laka  tjelesna povreda iz čl. 152 stav 2 u vezi stava 1 Krivičnog zakonika Crne Gore,  postupajući po Optužnici  ODT-a iz Bijelog Polja Kt. br. 566/06 od 05.03.2007. godine nakon dovršenog usmenog, glavnog i javnog pretresa, održanog dana 21.04.2010. godine  u  prisustvu optuženih K.S.a i  K.I.a i njihovog B.B.L.adv. iz B.Polja,   optuženog V.V.a i  njegovog branioca A.V. adv. iz B.Polja, a u odsustvu uredno obaviještenog ODT iz Bijelog Polja, istog dana donio je i javno objavio, </span>
</p>
<p class="p3"></p>
<p class="p4">
<span class="s1">P R E S U D U</span>
</p>
<p class="p3"></p>
<p class="p5"></p>
<p class="p5">
<span class="s1">1. Optuženi</span><span> </span><span class="s1">K.S.</span><span>, JMBG ..., od oca P. i majke M., rodjene T., rodjen ... godine u B. Polju, sa prebivalištem u B. Polju – ul. O..., Srbin, državljanin Crne Gore, po zanimanju vatrogasac, oženjen, otac jednog djeteta, pismen, sa završenom srednjom školom, vojsku služio 1988. godine u Ljubljani, vodi se u vojnoj evidenciji u B. Polju, srednjeg imovnog stanja, ne vodi se drugi krivični postupak, neosudjI.. </span>
</p>
<p class="p3"></p>
<p class="p5">
<span class="s1">2. Optuženi</span><span> </span><span class="s1">K.I.</span><span>, ..., od oca P.i majke M., rodjene T., rodjen ... godine u Bijelom Polju, sa prebivalištem u B. Polju – ul. O..., Srbin, državljanin Crne Gore, po zanimanju radnik, pismen, sa završenom srdnjom školom, oženjen, otac dvoje djece, ugostitelj – privatnik, vojsku služio 1993. godine u Podgorici, vodi se u VE u B. Polju, srednjeg imovnog stanja, ne vodi se drugi krivični postupak, neosudjI.. 	</span>
</p>
<p class="p3"></p>
<p class="p5">
<span class="s1">3. Optuženi</span><span> </span><span class="s1">V.V.</span><span>, JMBG ..., od oca L. i majke Ž., rodjene M., rodjen .... godine u B. Polju, sa prebivalištem u B.Polju – ul. T.,  Srbin, državljanin Crne Gore, po zanimanju trgovac, oženjen, otac jednog djeteta, pismen,  sa završenom srednjom školom, vojsku služio u Kovinu 1989. godine, nije odlikovan, vodi se u VE u B.Polju, lošeg  imovnog stanja, ne vodi se drugi krivični postupak, osudjI.;</span>
</p>
<p class="p3"></p>
<p class="p6">
<span class="s1">K r i v i   s u </span>
</p>
<p class="p3"></p>
<p class="p5">
<span class="s1">Što su:</span>
</p>
<p class="p5"></p>
<p class="p5">
<span class="s1"> Optuženi K.S. i K.I. :</span>
</p>
<p class="p5"></p>
<p class="p5">
<span>- dana  13.09.2006.godine oko 16 h, u Ul. T. u Bijelom Polju, lako tjelesno povrijedili oštećenog V.V.a na način što su ga devenim letvama koja sredstva su podobna da tijelo teško povrijede i zdravlje teško naruše, izudarali po glavi i tijelu kojom prilikom su mu nanijeli povrede u vidu naprsnuća treće metakarpalne kosti lijeve šake, crvenila na bazi nosa prečnika pola centimetra sa okolnim crvenilom, crvenila sa zadnje strane vrata trakastog oblika veličine oko 20 cm, crvenila ispod desne pazušne jame veličine 7 x 3 cm, i linijske oguljotine desno ispod pupka veličine oko 10 cm, sa okolnim crvenilom, </span>
</p>
<p class="p5"></p>
<p class="p5">
<span>- čime su kao saizvršioci izvršili krivično djelo laka tjelesna povreda iz čl. 152. st. 2. u vezi st. 1. Krivičnog Zakonika CG.</span>
</p>
<p class="p5"></p>
<p class="p5">
<span class="s1"> Optuženi V.V.:</span>
</p>
<p class="p5"></p>
<p class="p5">
<span class="s1">- </span><span>u isto vrijeme i na istom mjestu kao pod tačkom 1. izreke presude, lako tjelesno povrijedio oštećenog K.I.a na način što ga je drvenom letvom, sredstvom podobnim da tijelo teško povrijiedi i zdravlje teško naruši, jedanput udario u predjelu glave i dva puta u predjelu sjedalnog dijela, kojom prilikom mu je nanio povrede u vidu čvoruge na čelu lijevo, sa oguljotinom kože dužine 2 cm, i dva krvna podliva trakastog oblika na lijevom sjedalnom dijelu, dužine oko 5 cm,</span>
</p>
<p class="p5"></p>
<p class="p5">
<span>- čime je izvršio krivično djelo laka tjelesna povreda iz čl. 152. st. 2. u vezi st. 1. Krivičnog Zakonika CG. </span>
</p>
<p class="p5"></p>
<p class="p5">
<span>- pa im  sud svakom ponaosob primjenom citiranih zakonskih propisa i čl. 2,4, 5,13,15,23,32,36,42,52,53, i 54 KZ CG, te čl.  199, 202, 212 i 364. ZKP-a, </span><span class="s1">i z r i č e :</span>
</p>
<p class="p5"></p>
<p class="p5"></p>
<p class="p4">
<span class="s1">USLOVNU OSUDU</span>
</p>
<p class="p3"></p>
<p class="p5">
<span>Kojom im utvrdjuje kaznu zatvora u trajanju od po  30. / trideset / dana, i  istovremeno odredjuje da se ista neće izvršiti ukoliko optuženi u roku od 2. / dvije / godine ne izvrše neko novo krivično djelo.</span>
</p>
<p class="p3"></p>
<p class="p5">
<span>Obavezuju se okrivljeni da ovom sudu na ime troškova krivičnog postupka solidarno uplate iznos od 178,50 /stotinusedamdesetosam eura  i pedeset centi/   i na ime troškova paušala iznose od po 100,00 / sto/ eura, sve u roku od 15 dana po pravosnažnosti presude.</span>
</p>
<p class="p3"></p>
<p class="p5">
<span> Optuženi u svojstvu oštećenih K.I. i V.V. se radi ostvarI.ja imovinsko pravnog zahtjeva upućuju na parnični postupak, shodno čl. 212 ZKP-a.   </span>
</p>
<p class="p5"></p>
<p class="p1"></p>
<p class="p4">
<span class="s1">O b r a z l o ž e nj e</span>
</p>
<p class="p3"></p>
<p class="p3">
<span>	Osnovni Državni Tužilac iz B.Polja je pred ovim sudom podigao Optužnicu Kt.br. 566/06 od 05.03.2007.  god. protiv  okrivljenih K.S.a, K.I.a oba iz B. Polja, zbog krivičnog djela teška tjelesna povreda iz čl. 151 stav 1 Krivičnog zakonika CG i V.V.a iz Bijelog Polja, zbog krivičnog djela laka  tjelesna povreda iz čl. 152 stav 2 u vezi stava 1 Krivičnog zakonika Crne Gore. </span>
</p>
<p class="p3"></p>
<p class="p3">
<span>	Presudom ovog suda K.br. 239/07 od 03.12.2007.godine, optuženi K.S. i K.I., oglašeni su krivim da su kao saizvršioci izvršili krivično djelo laka tjelesna povreda iz čl. 152. st. 2. u vezi st. 1. KZ CG i osudjeni na novčanu kaznu u iznosu od po 1.200 eura, a optuženi V.V. oslobodjen od optužbe na osnovu čl. 363. st. 1. tač. 1. ZKP-a, u vezi čl. 10. KZ CG, da je izvršio krivično djelo laka tjelesna povreda iz čl. 152. st. 2. u vezi st. 1. KZ CG. Na navedenu presudu žalbe su izjavili ODT iz B.Polja i branilac optuženih K.S.a i K.I.a, pa je Viši sud u B.Polju, svojim rješenjem Kž.br. 538/08 od 16.12.2008.godine, ukinuo prvostepenu presudu i predmet vratio istom sudu na ponovno sudjenje. </span>
</p>
<p class="p3">
<span>  </span>
</p>
<p class="p3">
<span>	Glavni pretres je održan i zaključen dana 21.04.2010. godine u odsustvu uredno obaviještenog ODT iz Bijelog Polja, shodno čl. 453. ZKP-a. </span>
</p>
<p class="p3">
<span> </span>
</p>
<p class="p3">
<span>	Okrivljeni K.S. je u svojoj odbrani istakao, da se dana 13.09.2006. godine oko 16 h. nalazio ispred dvorišta svog komšije M.M.a u ul. T. i posmatrao kako mu majstori postavljaju stepenice a sa njim su bili još i kolege M.M.i M.M.. Dok je tu stajao prišao mu je komšija V.V. sa kojim ne govori 5 godina i počeo da ga provocira riječima da njegova porodica K. čitav život uzima tudje, našta mu je on odgovorio da će izvesti katastar pa će se vidjeti šta je čije a ovaj mu je onda rekao »kome ćeš ti da izvedeš katastar, pizda ti materina« a onda dohvatio jednu drvenu šipku dužine pola metra i krenuo u njegovom pravcu zbog čega je on pobjegao oko vatrogasnog a V. je trčao za njim. V.V.a su spriječili da ga sustigne njegove kolege M. i M. a on je otišao kući i rekao njegovom bratu I.u i ocu Petru kako je V. htio da ga udari letvom. Njih dvojica su odmah izašli na ulicu gdje se nalazio V.V. i njegov brat V. pa je njegov otac počeo da se raspravlja sa njima a V. je tada dohvatio jednu držalicu i krenuo da ga udari u pravcu njegovog brata I. kojeg su držali M. i M. što i čini i udara ga po glavi i po ramenu. U tom momentu njega je M.R.držao i odV.ao ga skroz do vatrogasnog. Niti on niti njegov brat I. i otac P. kod sebe konkretnom prilikom nijesu imali letve niti je bilo ko od njih udarao V.a niti je ovaj koliko je mogao vidjeti zadobio kakve povrede. Poznato mu je da je februara 2006. godine V. imao povredu desne šake. </span>
</p>
<p class="p3">
<span>	 </span>
</p>
<p class="p5">
<span>Okrivljeni K.I. je u svojoj odbrani izjavio da se dana 13.09.2006. godine oko 16 h . nalazio u svojoj kući kada je u jednom momentu sav prestravljen i izbezumljen uletio njegov brat S. koji je bio na poslu u vatrogasnoj  a na njegovo pitanje šta mu je rekao mu je da V.V. hoće da ga ubije letvom i da ga je jurio. On je odmah izašao napolje a kod sebe nije imao nikakvu drvenu letvu već je došao do svog lokala gdje su ga čekali V.V. i V. V.. V.V. je držao jednu letvu dužine jednog metra a on ga je pokušavajući da mu pridje pitao šta hoće našta je ovaj zamahnuo letvom u njegovom pravcu. U tom momentu sa svih strana su došli neki ljudi medju kojima je primijetio V. V.a  i vatrogasce M.M.a i M.M.a koji su ga V.li sa ledja za majicu i za ruke pa je V. iskoristio taj momenat i udario ga drvenom letvom u predjelu glave od kog udarca mu je došlo teško i posrnuo je prema zemlji da bi ga  tada V.V. još dva puta udario u predjelu ledja. On je i tada pokušavao da se iščupa  iz ruku vatrogasaca i krene prema V.u a u tom momentu V.ov brat V. uzima lopatu i sa njom kreće u njegovom pravcu u čemu je od ljudi koji su bili prisutni bio spriječen. Njegov otac nije bio prisutan kada mu je V. zadao udarac a njegov brat S. se u tom momentu nalazio iza njega ispred njihovog lokala i on ga nije mogao vidjeti i S.a je držao M.R.. Njegov brat S. nije udario V.a drvenom letvom jer istu nije imao kod sebe. </span>
</p>
<p class="p5"></p>
<p class="p5">
<span>Branilac optuženih K.S.a i K.I.a u završnoj riječi je izjavio, da ostaje u svemu pri ranije datoj završnoj riječi stim što bi dodao da sud oslobodi okrivljene od krivične odgovornosti sa razloga što u toku postupka izvedenim dokazima nije utvrdjeno da su okrivljeni izvršili kriv.djelo koje im je stavljeno na teret. Naime, svi saslušani svjedoci u toku postupka a koji su bili očevidvci predmetnog dogadjaja su potvrdili da kod okrivljenog K.I.a i S.a kritičnom  prilikom nijesu primijetili  drvene letve ili pak drugo sredstvo podobno da se tijelo teško povrijedi i zdravlje teško naruši. Samim tim i povrede koje je zadobio okrivljeni V. proizilazi da iste nijesu mogle biti nanijete drvenim letvama ili pak drugim tupo tvrdim predmetima. Posebno je istakao da okrivljeni K.S. nije uopšte učestvovao u predmetnom dogadjaju a što su potvrdili i svjedoci M.R. i M.M., da su istog odmah uhvatili i držali podalje od dogadjaja i da isti nije u istom učestvovao. Samim tim na osnovu izloženog i na osnovu izvedenih dokaza proizilazi da okrivljeni nijesu izvršili krivično djelo i predlaže da ih sud oslobodi. </span>
</p>
<p class="p5"></p>
<p class="p5">
<span>Optuženi K.S. i K.I. u završnoj riječi su izjavili, da  u svemu prihvataju završnu riječ svog branioca i nemaju šta da dodaju.</span>
</p>
<p class="p5"></p>
<p class="p3">
<span>	   Okrivljeni V.V. je u svojoj odbrani istakao, da se dana 13.09.2006. godine oko 16 h. nalazio ispred svog dvorišta u ul. T. opština Bijelo Polje a njegov prvi komšija K.S. se takodje nalazio ispred njegovog dvorišta u vidno pripitom stanju pa ga je počeo vrijedjati govoreći mu da mu je otac bio lopov i da je krao njihovu zemlju uz to mu psujući majku. On ga je opomenuo i krenuo prema svom lokalu ali mu  je S. i dalje psovao majku i upućivao mu  teške riječi tako da se on iznervirao i pošao prema njemu u namjeri da se fizički obračunaju. Tada je S. sišao u dvorište M.a iz kojeg je uzeo jednu letvu dužine 1 m. i krenuo prema njemu a vatrogasci M., M. i M. su u tom momentu dotrčali i spriječili ih da ne dodje do fizičkog kontakta. Kad  je krenuo prema svom lokalu zatekao je ispred lokala S.a, I. i njihovog oca P. K.a a S. i I. su u rukama držali letve. Prema njemu su pošli S. i I. pa ga je prvo udario I. po lijevoj šaci koju je postavio kako bi zaštitio glavu od udara a zatim su obojica nastavili dalje da ga udaraju svuda po tijelu. On je S.u istrgao letvu  iz ruke i jedanput  braneći se udario I. u predjelu vrata od kojeg udarca se letva slomila. U medjuvremenu njegov brat V. je pomjerio I. od njega a nakon toga ga je sledja u predjelu glave stisnutom pesnicom udario K. P. a došli su i vatrogasci koji su se umiješali u namjeri da spriječe dalju tuču. Tada je on pobjegao prema svom dvorištu  a kritičnom prilikom osim što je zadobio povrede svuda po tijelu izgubio je srebreni lančić i dvije narukvice a polomio mu se i mobilni telefon. On se čitavo vrijeme branio odnosno zaštićivao od K.a a da li je tom prilikom nekom nanio udarac ne zna, a primio je dosta udaraca i ne sjeća se koliko je od kojeg primio a pesnicom nije udarao okrivljene K.e a jeste se gurao sa K. Petrom nakon što ga je ovaj udario s ledja više puta.  Na glavnom pretresu od 14.04.2009.godine je dodao, da je mjesto dogadjaja bilo tačno ispred moje kuće u Ul. T. br. 4, a redom prvo ide moja kuća, do moje kuće moj lokal, a pored njegovog lokala dolazi lokal K.a. Ističe da je sačekan od strane K.S.a i I., a kasnije se pridružio i njihov otac P. K., i isti je učesnik tuče, a u ovom predmetu je saslušan u svojstvu svjedoka. Na pitanje zamjenika VDT čime ga je udarao K. P., odgovorio je udarao ga je  rukama sa ledja u predjelu glave i vrata. Na pitanje branioca okrivljenih K.S.a i I., jeli napadnut u dvorištu svoje kuće ili na trotoaru ispred kuće, odgovorio je napadnut je na trotoaru ispred svoje kuće – na samoj kapiji od svoje kuće, a čekao ga je I. sa desne a S. sa lijeve strane sa motkama. Dalje na pitanje da objasni da li je bio na javnoj površini ili u dvorište, odgovorio je stepenice su unutra u dvorištu a napadnut je  tačno ispred kapije na ulazu u njegovo dvorište. Dalje na pitanje koliko je udaljen lokal K.a od mjesta napada, kazao je lokal K.a se nalazi ''tik'' uz njegov lokal i medje  se.Na pitanje branioca V.V.a, da pojasni vremensko dešavanje dogadjaja, odgovorio je dogadjaju je predhodila svadja 5. minuta ranije ispred dvorišta M.a M.a koje se nalazi sa lijeve strane njegove kuće i to je još dalje put Vatrogasne stanice. I na tom mjestu S. u vidno pijanom stanju ga je vrijedjao i govorio mu uvredljive riječi, a nakon toga S. odlazi u dvorište M.a M.a i uzima letvu, a zatim ga zove i on je pošao prema njemu dok je S. bio u dvorištu M.a M.a, a on je bio iznad dvorišta M.a na udaljenosti oko 5 – 6 metara i tada su radnici iz Vatrogasnog društva spriječili kontakt. Tada je S. otišao preko dvorišta M.a, pa preko njegovog dvorišta i otišao u svoj lokal i pozvao brata I. i oca P., a on se od Vatrogasnog vratio trotoarom put svog dvorišta i oni su se već nalazili tu ispred njega i S. i I. su imali letve u rukama,  a P. je došao kasnije. Na pitanje branioca okrivljenih K.S.a i I., šta je radio S. u dvorištu M.a, kazao je gledao je šta rade majstori. Dalje na pitanje jeli se obraćao direktno S.u, odgovorio  je nije se obraćao. Dalje na pitanje da li se obraćao M.u M.u provocirajući S.a, odgovorio je njega je tada M. M. pitao u smislu kao da mu daje savjet kako će postaviti ogradu jer se on sa istim graniči, i on je istom rekao postavi kako ti  misliš da treba. Na pitanje okrivljenog K.S.a da li mi je okrivljeni V.V. toga dana nešto dobacivao vezano za odčepljavanje VC šolje i promjene VC šolje, kazao  je on je pitao M.a, ali nijednom riječju nije pominjao S.a, niti on zna šta je radio S. kod M.a. </span>
</p>
<p class="p3"></p>
<p class="p5">
<span>Branilac optuženog V.V.a u završnoj riječi je izjavio, da provedenim dokazima tokom postupka je nesporno utvrdjeno da se predmetni dogadjaj odvijao u dvije faze.U prvoj fazi kada je došlo do verbalnog konflikta izmedju optuženog V.V.a  i K.S.a. Svi saslušani svjedoci su potvrdili da tom prilikom nije došlo do fizičkog kontakta niti do bilo čije povrede i taj dio dogadjaja se završio odlaskom K.S.a kroz dvorište sa lica mjesta. Nakon prekida kontinuiteta ovog dogadjaja odlaskom K.S.a sa lica mjesta nakon kraćeg vremena pojavili su se zajedno ispred ulaznih stepenica dvorišnog ulaza V.V.a i to optuženi K.S.  i I., zajedno sa svojim ocem Petrom i optuženi su tom prilikom nosili u rukama drvene letve. Vezano za predhodni dogadjaj došli su da se obračunaju sa optuženim V.V.om, istog su napali i tom prilikom jedan od optuženih K.a je tom drvenom letvom udario V.V.a gdje je zadobio predmetnu fisuru. Nakon toga isti oduzima drvenu letvu nekom od napadača i istiom zadaje jedan udarac K.I.u, nakon čega se drvena letva slomila. Ovakvo činjenično stanje potvrdjuju saslušani svjedoci  čak ni okrivljeni K. ne isključuju da su imali letvu a ovo posebno potvrdjuju saslušani svjedoci K. P., T.S.a i M.R., a što  potvrdjuje i svjedok M.M.. Prema tome predmetni dogadjaj se desio samo na opisani način. To što okrivljeni K. negiraju letve pa čak i učešće u tuči K.S.a vodi ka izbjegavanju krivične odgovornosti pa ispada da je V.V. povrijedjen a da se nezna kako jer oni to navodno nijesu uradili. Provedeni dokazi upravo govore obrnuto da su imenovani nanijeli oštećenom V.u predmetnu povredu - tj. više povreda od kojih je jedna po danas saslušanom svjedoku A.P., gdje je isti potvrdio da je u vrijeme nastanka povrede i dijagnistikovanja iste predmetna povreda kvalifikovana sa njegove strane kao teška tjelesna povreda. O ovom pitanju je trebao da se pozabavi tužilac  oko kvalifikacije kao i oko činjenice zašto je iz Optužnice isključio K. P. koji je učestvovao u predmetnoj tuči. Prema istačenom na strani njegovog branjenika ne stoje elementi bića kriv.djela stavljenog mu na teret, da je nanio tjelesne povrede optuženim K.ma, jer je više nego očito s obzirom na način posebno mjesto i vrijeme napada da je bio napadnut od strane K.a pa je isključivo postupao u nužnoj odbrani te njegove radnje u datom momentu ne podliježu krivičnoj sankciji i traži od suda da ga oslobodi od optužbe. </span>
</p>
<p class="p5"></p>
<p class="p5">
<span>Optuženi V.V. u završnoj riječi je izjavio, da  prihvata završnu riječ svog branioca i nema šta da doda.</span>
</p>
<p class="p5"></p>
<p class="p3">
<span>	Radi utvrdjI.ja odlučnih činjenica i krivice optuženih, sud je u dokaznom postupku saslušao vještaka medikcinske struke dr. A. P. u svojstvu svjedoka, na saglasni predlog stranaka pročitao iskaze svjedoka K. P. dat na zapisniku kod istražnog sudije od 24.10.2006.godine i sa zapisnika o glavnom pretresu od 16.10.2007.godine i sa zapisnika o glavnom pretresu od 28.01.2010.godine, M.M.a, dat na zapisniku kod istražnog sudije od 24.10.2006.godine i sa zapisnika o glavnim pretresima od 16.10.2007.godine i 28.01.2010.godine, T.S.e, dat na zapisniku o glavnom pretresu od 28.01.2010.godine, pročitao iskaz vještaka med.struke dr. M.D.a dat na zapisniku o glavnom pretresu od 20.05.2009.godine, pročitao iskaze svjedoka M. M.a, dat na zapisniku kod istražnog sudije od 24.10.2006.godine, i sa zapisnika o glavnim pretresima od 22.11.2007.godine i 20.05.2009.godine, M.R.a, dat na zapisniku kod istražanog sudije od 24.10.2006.godine i na zapisnicima o glavnim pretresima od 16.10.2007.godine i 20.05.2009.godine i V. V.a, dat na zapisniku kod istražnog sudije od 24.10.2006.godine i na zapisnicima o glavnim pretresima od 16.10.2007.godine i 20.05.2009.godine, pročitao Nalaz i mišljenje vještaka medicinske struke dr. M.D.a dat na zapisniku kod istražnog sudije od 25.11.2006. godine, pročitao nalaz i mišljenje vještaka dr. D.B.a dat kod istražnog sudije od 22.02.2007. godine, i sa glavnog pretresa od 22.11.2007.godine, pročitao dopis Opšte bolnice u B. Polju br. 01-1345 od 21.09.2007. godine, pročitao dopis Opšte bolnice u B. Polju br. 01-1487 od 16.10.2007. godine, izvršio uvid u izvod iz kaznene evidencije Uprave policije PJ B. Polje br. 586 od 11.04.2007. god. na ime K.S.a, izvršio uvid u izvod iz kaznene evidencije Uprave policije PJ B. Polje br. 586 od 11.04.2007. godine na ime K.I.a, izvršio uvid u izvod iz kaznene evidencije Uprave policije PJ B. Polje br. 584 od 11.04.2007. god. na i me okrivljenog V.V.a.</span>
</p>
<p class="p5"></p>
<p class="p5">
<span>Cijeneći izvedene dokaze pojedinačno i u medjusobnoj vezi, shodno čl. 360. st. 2. ZKP.-a i dovodeći ih u vezi sa odbranama optuženih, sud je utvrdio činjenično stanje kao u izreci presude. </span>
</p>
<p class="p5"></p>
<p class="p5">
<span>Saslušani svjedok M. M., tokom postupka u bitnom je naveo, da se kritičnom prilikom nalazio u Ul. T. u b.Polju i negdje oko 16 h, kada su K.S. i V.V. vodili neki razgovor koji nije čuo i radilo se o nekoj raspravi. Primijetio je kada je V. nasrnuo na S.a i nakon što su on i R.M. intervenisali, nije došlo do tuče izmedju istih, već je S. pošao svojoj kući. Nakon nekoliko minuta primijetio je gužvu ispred lokala '' V.'', pa je pošao da vidi o čemu se radi i tamo je primijetio K.I.a i S.a i V.V.a. Prvo su se raspravljali a zatim počeli da se medjusobno čupaju i guraju i odjednom se stvorila gužva da jasno nije mogao vidjeti gdje je ko i nije mogao vidjeti ko je koga udarao. </span>
</p>
<p class="p5"></p>
<p class="p5">
<span>Saslušani svjedok M.R., tokom postupka u bitnom je naveo, da kritičnog dana kada je došao u Ul. Tršovu, zatekao je gužvu na ulici ispred lokala '' V.'', odmah je pošao da razdvaja K.e i V.e, a nije vidio ko je koga udarao, obzirom da je bila velika gužva, a i on je držao K.S.a.</span>
</p>
<p class="p5"></p>
<p class="p5">
<span>Saslušani svjedok V. V. tokom postupka u bitnom je naveo, da se kritičnog dana oko 16 h, nalazio u svojoj kući u Ul. T., kada je došla njegova supruga D.a i rekla mu da se napolju svadjaju njegov brat V. sa K.S.om. Izašao je na ulicu i zatekao vatrogasce M.a i M.a i još neke gradjane kako razdvajaju njegovog brata V.a od K.S.a i I..  Zatim je vidio da I. i S. u rukama drže letve dužine oko 50 - 60 cm, i da psuju V.a, ali on tom prilikom nije vidio da I. i S. udaraju V.a, niti on njih. On je uhvatio I. K.a da bi ga zadržao i tom prilikom mu pocijepao trik-majicu, a zna da je tom prilikom njegov brat zadobio povrede. </span>
</p>
<p class="p5"></p>
<p class="p5">
<span>Saslušani svjedok K. P., tokom postupka u bitnom je naveo, da kritičnog dana se nalazio u svojoj kući zajedno sa sinom I.om, kada je oko 16 h, u kuću došao njegov stariji sin S. i rekao da ga je V. V. tjerao sa letvom da ga udari. Tada je njegov sin I. izašao zajedno sa S.om a on nakon par minuta za njima. Kada je došao ispred svog lokala a koji lokal je odmah do lokala V.a, na U.T., vidio je kako se njegov sin I. i V.V. medjusobno čupaju i V.u. U tom trenutku I.u prilaze dvojica vatrogasaca M. i M., koji ga hvataju za ruke i V.u ga prema ulici što dalje od V.V.a i isti su se gurali a nijesu se tukli, a gdje se S. trenutno nalazio nezna.</span>
</p>
<p class="p5"></p>
<p class="p5">
<span>Saslušani svjedok M.M., tokom postupka u bitnom je naveo, da kritičnog dana je radio stepenice ispred svoje kuće koja se nalazi u blizini Vatrogasne stanice u bijelom Polju i negdje oko 16 h, došlo je do svadje izmedju porodice K.a i V.a i to na jednoj strani bili su K.I. i S. a s druge strane V.V.. U jednom trenutku počeli su da se guraju I. i V.. U tom momentu on je sa kolegama M.em i M.om, pokušali da ih razdvoje. Nije vidio da je V. udario I. niti da je S. udarao V.a. Tom prilikom S. je imao letvu - dršku od metle, a istu nije koristio, niti je primijetio da je S. bilo letvom ili bilo čim drugim udario V.a. </span>
</p>
<p class="p5"></p>
<p class="p5">
<span>Saslušani svjedok T.S., tokom postupka u bitnom je naveo, da je kritičnog dana radio stepenice i to ulazne M.M.u. I zna da je kritičnom prilikom došlo do svadje izmedju K.S.a i V.V.a, i bila je žučnija rasprava kada su došli vatrogasci i razdvojili ih, a S. je pošao kući. Kasnije nakon 5 minuta, ispred kuće V.V.a došlo je do udaranja i tuče, a ko je koga udarao nezna, i ponovo su došli vatrogasci i razdvojili ih.  U tuči koja se desila kasnije poznaje K.S.a i V.V.a i S. je imao letvu u rukama, a drugo lice dali je imalo šta u rukama nije vidio.  </span>
</p>
<p class="p5"></p>
<p class="p5">
<span>Saslušani svjedok dr. A. P. u svom iskazu se izjasnio samo o vjerodostojnosti nalaza datog vezano za konkretan slučaj a nije se izjašnjavao o težini tjelesne povrede.</span>
</p>
<p class="p5"></p>
<p class="p5">
<span>Iz izvedenih dokaza,  tačnije iskaza - odbrana optuženih K.S.a, K.I.a i V.V.a, te iskaza svjedoka M. M.a, M.R.a, V. V.a, K. P., M.M.a i T.S.a se utvrdjuje, da je kritičnog dana u Ul. T. u blizini Vatrogasnog u B.Polju oko 16 h, došlo do verbalnog duela - svadje a potom i do guranja izmedju  optuženih K.S.a i V.V.a, kada su vatrogasci M.M.i M.M., nakon što je V. nasrnuo na S.a intervenisali i nije došlo do tuče izmedju istih već je optuženi S. otišao svojoj kući.  Nakon nekoliko minuta optuženi K.S. sa svojim bratom I.om je izašao na ulicu ispred lokala '' V.'' u Ul. T. i tu je bio optuženi V.V., koji je imao letvu i u razgovoru sa K.I.om i S.om koji su takodje imali letve i prilikom prilaska jednih ka drugima, tada I. udara V.a po ruci koju je postavio kako bi glavu zaštitio, i tada su i I. i S., nastavili da ga udaraju svuda po tijelu. Vatrogasci M. i M. i brat optuženog V.a, V., dolaze kako bi iste razdvojili tj., spriječili tuču. U tom trenutku optuženi V.V. udara letvom I. u predjelu glave, od kog udarca je posrnuo prema zemlji, kada ga isti udara u predjelu krsta. Odmah su se vatrogasci M. i M. i brat optuženog V.a, V. i još lica koja su bila prisutna, umiješali - intervenisali i spriječili dalju tuču. Na čemu se ovaj dogadjaj i završio. </span>
</p>
<p class="p5"></p>
<p class="p5">
<span>Predhodno izloženo udopunjeno je medicinskom dokumentacijom i nalazima i mišljenjima vještaka medicinske struke. Tako vještak med.struke dr. M.D.o se u svom nalazu kod istražnog sudije izjasnio, da za K.I.a,  se vidi da je 13.09.2006.godine pregledan u Opštoj Bolnici u B.Polju zbog povreda zadobijenih u tuči i da je imao povrede: otok i manju čvorugu na čelu sa oguljotinom kože dužine 2 cm, zatim više manjih krvnih podliva na lijevoj nadlaktici ispod pazuha sa unutrašanje strane lijevo ispod vrata manju oguljotinu kože dužine 1 cm, te na lijevom sjedalnom dijelu 2 trakasta krvna podliva dužine oko 5 cm. Povreda u predjelu čela, te u sjedalnom dijelu nastale su udarcem tupo tvrdim predmetom, što ne isključuje drvenu držalicu, a sitni podlivi u predjelu lijeve nadlaktice najvjerovatnije su nastale stiskanjem šaka i vučenjem i radi se o lakoj tjelesnoj povredi. A za V.V.a priložena je med.dokumentacija : izvještaj ljekara spec.hirurga od 13.09.2006.godine i izvještaj ljekara spec.ortopeda od istog datuma, te se vidi, da je povrijedjen u tuči a imao je na bazi nosa crvenilo prečnika 0,5 cm, sa okolnim crvenilom, trakasto crvenilo sa zadnje strane vrata, veličine oko 20 cm, crvenilo ispod desne pazušne jame veličine oko 7 x 3 cm, desno ispod pupka linijsku oguljotinu oko 10 cm, sa okolnim crvenilom, te otok lijeve šake. Rengenski snimak je pokazao prelom treće metakarpalne kosti, te je zbog toga postavljena gipsana imobilizacija desne šake. Povreda na bazi nosa nastala je udarcem tupo tvrdim predmetom, obzirom na dimenzije najvjerovatnije zbog udarca pesnicom. Trakasto crvenilo sa zadnje strane vrata te crvenilo ispod desne pazušne jame, kao i linijska oguljotina ispod pupka nastala je udarcem tupo tvrdim predmetom. Što se tiče povrede šake sa prelomom treće metakarpalne kosti mogla je nastati udarcem tupim predmetom po šaci, a postoji mogućnost da se isti samopovrijedio udarcem stisnutom pesnicom u čelo protivnika, što daje mogućnost da povreda K.I.a u predjelu čela je nastala udarcem stisnutom pesnicom u predjelu čela.Povreda šake sa prelomom metakarpalne kosti spada u tešku tjelesnu povredu.</span>
</p>
<p class="p5"></p>
<p class="p5">
<span>A vještak med.struke dr. D.B. na zapisniku kod istražnog sudije od 22.02.2007.godine se izjasnio, da je pregledao snimak i na snimku ne postoji ime i prezime povrijedjenog kao ni datum kada je snimak napravljen. A u med.dokumentaciji koja mu je priložena postoji izvještaj ljekara - hirurga, a izmedju ostalog napominje da postoji sumnja naprsnuća treće metakarpalne kosti lijeve šake. Zatim izvještaj ortopeda gdje on konstatuje da se radi o naprsnuću treće metakarpalne kosti lijeve šake. Kazao je da o snimku lijeve šake, da se radi o snimku u jednom pravcu lijeve šake a ne u dva pravca kao što je i uobičajeno, tako da se nebi mogao sa sigurnošću izjasniti da postoji oštećenje koštanog tkiva, bilo bi potrebno eventualno napraviti novi snimak u dva pravca kako bi se možda eventualno vidjelo o čemu se radi, mada je vremenski prošlo 5.mjeseci, tako da moguće da se i na tom novom snimku nebi vidjela neka promjena koštanih tkiva. U med.dokumentaciji od strane hirurga kaže se da postoji blag otok lijeve šake, izvještaj otropeda oguljotina - otok lijeve šake, neprecizirajući o kom se prstu radi. Što se tiče naprsnuća kosti tj. mehanizam nanošenja može biti udarom pesnice u drugo lice a ne isključuje se mogućnost udara tvrdog predmeta u predjelu šake. Neposredno na glavnom pretresu od 22.11.2007.godine, ovaj vještak se izjasnio da na snimku koji mu je prezentiran sa sigurnošću se ne može izjasniti o promjenama koje se vide na njemu jer je potreban snimak u dva pravca, a može da kaže u predjelu na ovom snimanju treće metakarpalne kosti vidi se lako razredjenje jedva primijetno u predjelu glavice treće metakarpalne kosti, a ono bi po njemu predstavljalo laku tjelesnu povredu. Izvještaj hirurga i ortopeda i promjene na snimku se poklapaju u pogledu dijagnoze povrede a njenu težinu kvalifikuje kao laku tjelesnu povredu. Izvještaj ljekara hirurga piše ( susperktno) sumnja na naprsnuće i šalje ljekaru ortopedu koji to naprsnuće konstatuje. Razlika fisure je lako naprsnuće kosti bez pomjeranja ulomaka, bez pomjeranja čitavom debljinom kosti, a prelom kad se kaže misli se da je došlo do podpunog preloma čitavog obima kosti i sa pomjeranjem ulomaka. </span>
</p>
<p class="p5"></p>
<p class="p5">
<span>Vještak med.struke dr. M.D.o na istom glavnom pretresu se izjasnio da je upoznat sa med.dokumentacijom, rengenskim skimkom i nalazom i mišljenjem vještaka dr. B.a D.a, pa je kazao, da se slaže sa mišljenjem ortopeda dr.B.a D.a, tako da u odnosu na svoj nalaz dat u istražnom postupku za povrede kod V.V.a izjavljuje da na osnovu snimka nije došlo do pomjeranja koštanih fragmenata, pa vrši prekvalifikaciju povreda pa umjesto teške slaže se sa konstatacijom ortopeda koji je kvalifikovaniji da se radi o lakoj tjelesnoj povredi dok u pogledu ostalih povreda ostaje pri kvalifikaciji kako u odnosu na mehanizme nastanka tako i na težinu povreda, pa povrede kako pojedinačno tako i zbirno spadaju u lake tjelesne povrede.  Na glavnom pretresu od 20.05.2009.godine, ovaj vještak je razjasnio sva sporna pitanja vezano za nastanak povreda kod optuženih, pa i na pitanje što se tiče crvenila ispod desne pazušne jame ono je moglo nastati pritiskom na tijelo blagog intenziteta, što znači da je moglo nastati blagim udarcem a nije isključeno da je crvenilo moglo nastati jačim vučenjem pri zahvatu povrijedjenog oko grudnog koša što ne isključuje mogućnost da je ta povreda nastala pri aktu razvadjanja od drugih lica, dok oguljotina ispod pupka mišljenja je da nije nastala prilikom razvadjanja.  Dalje na pitanje povreda u vidu crvenila sa zadnje strane vrata trakastog oblika veličine oko 20 cm, kako je mogla nastati i lice koje je nanijelo povredu dali je bilo sa prednje ili zadnje strane oštećenog, tj. dali je mogla nastati licem u lice, vještak odgovara mišljenja je da je povreda sa zadnje strane vrata mogla nastati zahvatom šakom i grebanjem prstom ili pak guranjem povrijedjenog i padom na neku tvrdu podlogu uskih ivica. Dalje na pitanje povreda koja je nastala u vidu crvenila sa zadnje strane vrata trakastog oblika veličine oko 20 cm, ukoliko V. nije bio povijen sa koje strane je mogla biti nanešena, odgovor je ukoliko nije bio povijen mogla je biti nanešena samo sa zadnje strane. Na pitanje branioca okrivljenog V.a, da li je povreda u predjelu vrata i na stomaku, mogla nastati od udarca letve, vještak je odgovorio, da povrede su mogle nastati i udarcem letve, u vidu trakastog crvenila i oguljotine mogle su nastati kao što sam rekao udarom od tvrdi predmet uskih ivica ili pak udarcem tupim predmetom užih ivica ali manjeg intenziteta. Dalje na pitanje da li položaj lica jedan prema drugom u slučaju saginjanja dozvoljava udarac na tom mjestu, vještak odgovara  mogla je nastati povreda pri saginjanju lica udarcem letvom u predjelu zadnje strane vrata, ali je udarac u predjelu trbuha ukoliko je nanesena letvom mogao nastati u nekom predhodnom položaju te medjusobne tuče. Dalje na pitanje kako je nastao prelom šake, vještak odgovara povreda šake u vidu fisure ( naprsnuće ) treće ručne kosti mogla je nastati udarcem po ruci ili pak udarcem stisnutom rukom o nešto, stim što u nalazu nije opisana oguljotina ili crvenilo šake, jedino je opisan blag otok šake, što bi navodilo da je povreda nastala udarcem o tvrdi predmet stisnutom šakom. Dalje na pitanje da li je vještak imao izvještaj kod sebe prilikom davanja ranijeg nalaza kod istražnog sudije i kvalifikovali povrede kao teške, odgovor je imao sam taj izvještaj i tada sam izvještačio kao teška tjelesna povreda, smatrajući da je potrebno nositi gipsanu mobilizaciju  3. nedjelje, zbog zarastanja tog naprsnuća, medjutim, kako se ortopedi bave liječenjem datih povreda i kako se ortoped izjasnio da je to laka tjelesna povreda mišljenja sam da je on kompetentniji za vještačenje date povrede. Na pitanje, obzirom na širinu ove povrede ispod desne pazušne jame, da li je ista mogla nastati djelovanjem ruku, vještak odgovara da je veća vjerovatnoća da je nastala poveda tupo tvrdim predmetom, ali ne može da isključi da je mogla nastati povlačenjem i vučenjem pri jačem zahvatu u medjusobnom vučenju.</span><span class="s1"> </span><span>Inače sud je predhodne nalaze prihvatio kao objektivne i stručno date.</span>
</p>
<p class="p5"></p>
<p class="p5">
<span>Ovaj Sud nije prihvatio odbranu optuženog K.S.a u dijelu u kojem tvrdi da kritičnom prilikom ni on ni njegov brat I. nijesu imali letve, niti je bilo ko od njih udarao V.V.a, niti je isti imao povrede. A optuženog K.I.a u dijelu u kojem tvrdi da nije imao nikakvu drvenu letvu a takodje ni njegov brat S. nije udarao V.a drvenom letvom jer istu nije ni imao kod sebe, jer su ovakve njihove odbrane usmjerene u cilju izbjegavanja krivice a iste su demantovane i iskazom optuženog V.V.a koji je izmedju ostalog kazao, da dana 13.09.2006.godine oko 16 h, nalazio se ispred svog dvorišta u Ul. T., a ispred svog dvorišta se nalazio njegov prvi komšija optuženi K.S. i počeo ga vrijedjati a on se od upućI.ja teških riječi iznervirao i pošao prema njemu u namjeri da se fizički obračunaju i vatrogasci su dotrčali i spriječili da ne dodje do fizičkog kontakta. A nešto kasnije je krenuo ka svom lokalu i zatekao optužene S.a i I. i u ruke su držali letve. A u pogledu povreda nalazom i mišljenjem vještaka medicinske struke datih tokom postupka.  </span>
</p>
<p class="p5"></p>
<p class="p5">
<span>Takodje, sud nije prihvatio odbranu optuženog V.V.a u dijelu u kojem tvrdi da je pokušavao da se brani te je u jednom trenutku istrgao S.u letvu iz ruke i istom jedanput udario I. u predjelu vrata, te da se čitavo vrijeme branio odnosno zaštićivao od K.a tj., postupao u nužnoj odbrani. Jer je ovakva njegova odbrana usmjerena u izbjegavanju sopstvene krivice a i opovrgnuta je iskazima optuženih K.S.a i I.. Naime, K.S. je izmedju ostalog kazao da je dana 13.09.2006.godine oko 16 h, nalazio se ispred dvorišta M.M.a u Ul. T., kada ga je optuženi V.V. počeo da provocira i kada su vatrogasci M. i M. spriječili fizički kontakt, a on je pošao kući i kazao bratu i ocu, te su odmah izašli napolje i vidjeli V.a i njegovog brata V.a i raspravljali se, a V. je sa jednom držalicom krenuo prema njegovom bratu I.u. A I. je izmedju ostalog kazao da je kritičnom prilikom u kuću ušao S. i rekao, da ga V. tjera i da hoće da ga bije i on je odmah izašao napolje ispred svog lokala na ulicu i vidio V.V.a i V.a i V. je tada imao jednu letvu u ruci a on je pokušao da mu pridje, ali je V. zamahivao letvom u njegovom pravcu, a tu su tada bili vatrogasci M. i M. i ostala lica, koji pokušavaju da ga odmaknu od V.V.a, a tada ga V.V. udara drvenom letvom u predjelu glave, što ukazuje - znači da je V. prihvatio tuču i svadju.  A onaj ko prihvati svadju i tuču ne može se pozivati na nužnu odbranu. U konkretnom slučaju svadju i tuču su htjeli svi optuženi. </span>
</p>
<p class="p5"></p>
<p class="p5">
<span>Isto tako ovaj sud nije prihvatio iskaze svjedoka K. P. u dijelu u kojem ističe da je kritičnom prilikom bio ispred svoje kuće gdje su se optuženi gurali, a nijesu se tukli, a optuženog I. su držali vatrogasci a gdje je S. bio nije mu poznato. A takodje nije prihvaćen ni iskaz svjedoka V. V.a u dijelu u kojem ističe da nakon što mu je supruga rekla da se napolje svadja njegov brat V. sa S.om K.om. On je izašao na ulicu i zatekao vatrogasce M.a i M.a kao i još neka lica kako razdvajaju njegovog brata V.a od K.I.a i S.a, i vidio da I. i S. drže drvene letve. Naime, ovi svjedoci su i to K. P. otac optuženih S.a i I., a V. brat optuženog V.V.a, te je jasno da su na ovaj način ( tj. ovakvim svjedočenjem)  željeli  da pomognu - olakšaju krivici optuženih.</span>
</p>
<p class="p5"></p>
<p class="p5">
<span>Kod ovakvog stanja stvari od strane ovog suda je utvrdjeno da su optuženi i to K.S. i K.I., dana  13.09.2006.godine oko 16 h, u Ul. T. u Bijelom Polju, lako tjelesno povrijedili oštećenog V.V.a na način što su ga devenim letvama koja sredstva su podobna da tijelo teško povrijede i zdravlje teško naruše, izudarali po glavi i tijelu kojom prilikom su mu nanijeli povrede u vidu naprsnuća treće metakarpalne kosti lijeve šake, crvenila na bazi nosa prečnika pola centimetra sa okolnim crvenilom, crvenila sa zadnje strane vrata trakastog oblika veličine oko 20 cm, crvenila ispod desne pazušne jame veličine 7 x 3 cm, i linijske oguljotine desno ispod pupka veličine oko 10 cm, sa okolnim crvenilom, a što znači da su u radnjama optuženih sadržani svi elementi bića krivičnog djela laka tjelesna povreda iz čl. 152. st. 2. u vezi st. 1. Krivičnog Zakonika CG, koje su izvršili kao saizvršioci, za koje su oglašeni krivim. Okrivljeni su postupali s umišljajem, obzirom da su bili svjesni da njihovim zajedničkim djelovanjem mogu izvršiti krivično djelo i htjeli su njegovo izvršenje. A da je optuženi V.V., u isto vrijeme i na istom mjestu kao pod tačkom 1. izreke presude, lako tjelesno povrijedio oštećenog K.I.a na način što ga je drvenom letvom, sredstvom podobnim da tijelo teško povrijiedi i zdravlje teško naruši, jedanput udario u predjelu glave i dva puta u predjelu sjedalnog dijela, kojom prilikom mu je nanio povrede u vidu čvoruge na čelu lijevo, sa oguljotinom kože dužine 2 cm, i dva krvna podliva trakastog oblika na lijevom sjedalnom dijelu, dužine oko 5 cm, a što znači da su u radnjama optuženog sadržani svi elementi bića krivičnog djela laka tjelesna povreda iz čl. 152. st. 2. u vezi st. 1. Krivičnog Zakonika CG, za koje je i oglašen krivim. Okrivljeni je djelo izvršio sumišljajem, isti je bio svjestan svog djela i htio je njegovo izvršenja.</span>
</p>
<p class="p5"></p>
<p class="p5">
<span>Za konkretno krivično djelo u Krivičnom Zakoniku CG, propisano je da će se učinilac kazniti kaznom zatvora do 3.godine. </span>
</p>
<p class="p5"></p>
<p class="p5">
<span>Prilikom odlučI.ja o vrsti i visini kazne za okrivljene K.S.a i K.I.a  sud je imao u vidu sve okolnosti koje su od uticaja da kazna bude veća ili manja u smislu odredbi čl. 42. Krivičnog zakonika Crne Gore, pa je  u odsustvu otežavajućih okolnosti, od olakšavajućih okolnosti na strani okrivljenih cijenio da se radi o porodičnim ljudima, da je optuženi K.S., otac jednog djeteta, a K.I., otac dvoje djece, do sada neosudjI.ima, što ukazuje na činjenicu da nijesu skloni vršenju krivičnih djela. A za optuženog V.V.a od olakšavajućih okolnosti našao da je isti porodičan, otac jednog maloljetnog djeteta, da je lošeg imovnog stanja, te njegovo korektno držanje tokom postupka, dok mu je kao otežavajuću okolnost cijenio da je isti ranije osudjI.. Imajući u vidu navedene olakšavajuće okolnosti Sud je svim optuženima utvrdio kaznu zatvora u trajanju od po 30.dana, i istovremeno odredio da se ista neće izvršiti pod uslovom da optuženi u roku od 2. godine ne izvrše neko novo krivično djelo. Ovaj Sud je mišljenja da u konkretnom slučaju prema svim optuženima nije nužno primijeniti kaznu i da se može osnovano očekivati da će se i samim upozorenjem uz prijetnju kazne ( uslovnom osudom) dovoljno uticati na optužene da više ne vrše krivična djela, odnosno da će se postići svrha izricanja uslovne osude iz čl. 52, u vezi čl. 4. st. 2. KZ CG, a imajući u vidu kako se kritični dogadjaj dogodio, kao i protek od izvršenja krivičnog djela.  </span>
</p>
<p class="p5"></p>
<p class="p5">
<span>Ovaj sud je cijenio i iskaz svjedoka dr. A. P., pa je našao da je isti bez uticaja na drugačije odlučI.je u ovoj krivičnoj stvari. Naime, ovaj svjedok se u svom svjedočkom iskazu izjasnio samo o vjerodostojnosti svog nalaza datog u konkretnom slučaju, a nije očevidac kritičnog dogadjaja.</span>
</p>
<p class="p5"></p>
<p class="p3">
<span>	Sud je u smislu odredbi čl.199 ZKP-a  obavezao optužene  da na ime troškova krivičnog postupka solidarno uplate iznos od  178,50 eura,  koji iznos se odnosi na ime davanja nalaza i mišljenja vještaka medicinske struke dr. M.a i dr. D.a a  koji iznos je unaprijed isplaćen iz budžetskih sredstava, kao  i da na ime paušala uplate iznos od po 100,00 eura,  koji iznos je odmjeren u odnosu na trajanje i složenost krivičnog postupka i imovno stanje optuženih.</span>
</p>
<p class="p3"></p>
<p class="p3">
<span>	 Sud je optužene K.I.a i V.V.a u svojstvu oštećenih, shodno čl. 212 stav 2.  ZKP-a uputio da imovinsko pravni zahtjev ostvaruju u parničnom postupku.</span>
</p>
<p class="p3">
<span>     </span>
</p>
<p class="p3">
<span>	Sa iznijetih razloga odlučeno je kao u izreci presude shodno čl. 364. ZKP-a.</span>
</p>
<p class="p3"></p>
<p class="p3"></p>
<p class="p7">
<span class="s1">OSNOVNI SUD U BIJELOM POLJU</span>
</p>
<p class="p7">
<span class="s1">                 Dana,  21.04.2010.  godine</span><span>		</span>
</p>
<p class="p7">
<span class="s1">	 </span>
</p>
<p class="p3">
<span class="s1">	Zapisničar 						         Predsjednik vijeća-sudija, </span>
</p>
<p class="p3">
<span class="s1">      Ljiljana Popović s.r.                                                                 Rahmo Banda s.r.</span>
</p>
<p class="p5"></p>
<p class="p5">
<span class="s1">		</span>
</p>
<p class="p8"></p>


</body>
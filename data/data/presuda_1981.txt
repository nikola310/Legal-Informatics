<div style="text-align: right;">
	K.br.69/2011</div>
<div style="text-align: center;">
	U IME NARODA</div>
<br>
VIŠI SUD U PODGORICI, u vijeću sastavljenom od sudije Tabaš Predraga, kao predsjednika vijeća i&nbsp; sudija porotinika Dulović Jovana i Bulatović Raca kao članova vijeća, uz učešće namještenika Novčić Slobodanke kao zapisničara, u krivičnom predmetu protiv optuženog P. I. zbog krivičnog djela neovlašćena proizvodnja, držanje i stavljanje u promet opojnih droga iz čl.300 st.1 Krivičnog zakonika, odlučujući po optužnici Višeg državnog tužilaštva u Podgorici&nbsp; Kt.br.42/11 od 29.03.2011.godine, koju je na glavnom pretresu zastupala Lakić Ljiljana, zamjenik VDT-a u Podgorici, nakon održanog usmenog, glavnog i javnog pretresa dana 06.07.2011.godine u prisustvu zastupnika optužbe, optuženog i njegovog branioca po službenoj dužnosti, adv. S. D. iz Podgorice, nakon tajnog vijećanja i glasanja, dana 11.07.2011. godine,&nbsp; donio je&nbsp; i istog dana&nbsp; javno objavio<br>
<div style="text-align: center;">
	P R E S U D U</div>
<br>
Optuženi P.I. rodjen ....... godine u K., sa prebivalištem u K., naselje P., državljan Crne Gore, nezaposlen, neoženjen, pismen, lošeg imovnog stanja, osudjivan i to presudom Višeg suda u Podgorici, K.br. 104/2008 od 10.02.2010. godine, zbog krivičnog djela neovlašćena proizvodnja, držanje i stavljanje u promet opojnih droga iz čl. 300. st. 1. KZ Crne Gore i osudjen na kaznu zatvora u trajanju od 2 (dvije) godine i presudom Višeg suda u Podgorici K.br. 232/2009 od 09.09.2010. godine, zbog krivičnog djela iz čl. 300. st. 1. KZ Crne Gore i osudjen na kaznu zatvora u trajanju od 6 (šest) mjeseci u pritvoru od 15.03.2011. godine od 20,30 časova.<br>
<div style="text-align: center;">
	KRIV JE</div>
I. Zato što je:<br>
<br>
Dana 14.03.2011. godine u Podgorici, neovlašćeno radi dalje prodaje kupio i držao opojnu droge heroin-supstancu proglašenu za opojnu drogu Rješenjem o utvrdjivanju opojnih droga (Sl. list SRJ” br. 44/02), na način što je prethodno od izvjesnog A.B, za novčani iznos od 400 eura, kupio opojnu drogu heroin u količini od 49,41 gram zapakovanu u jedan veći PVC zamotuljak i sakrio je u lijevom džepu jakne, a koju opojnu drogu su prilikom kontrole lica pronašli i oduzeli ovlašćeni policijski službenici Uprave policije Područne jedinice Podgorica, a koja droga je od strane okrivljenog bila namijenjena neovlašćenoj prodaji,<br>
<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; - čime je izvršio krivično djelo neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika.<br>
<br>
Pa ga sud primjenom citiranih zakonskih odredbi, te odredbi čl. 4,5,6,7,8,14,15,32,36,42. i 51. Krivičnog zakonika, te odredbi čl. 199, 202. i 364. Zakonika o krivičnom postupku<br>
<div style="text-align: center;">
	O S U Đ U J E</div>
<br>
Na kaznu zatvora u trajanju od 3 (tri) godine, u koju kaznu mu se uračunava vrijeme provedeno u pritvoru počev od 15.03.2011. godine, pa nadalje dok pritvor bude trajao.<br>
<br>
Dužan je optuženi da na ime krivičnog postupka-sudskog paušala ovom sudu, plati novčani iznos od 50,00 eura, te da i na ime troškova medicinskog vještačenja, novčani iznos od 82,5 eura, te da na ime troškova postavljenog mu branioca po službenoj dužnosti u pretkrivičnom postupku adv. V. D. plati novčani iznos od 350,00 eura sve u roku od 15 dana po pravosnažnosti presude, pod prijetnjom prinudne naplate.<br>
<br>
II. Na osnovu čl. 75. u vezi čl. 300 st. 7. Krivičnog zakonika, sud optuženom&nbsp; i z r i č e:<br>
<div style="text-align: center;">
	MJERU BEZBJEDNOSTI<br>
	ODUZIMANJE PREDMETA</div>
<br>
Od optuženog P.I. oduzima se 49,41 grama opojne droge heroin, koja se ima uništiti, nakon pravosnažnosti presude.<br>
<br>
III. Na osnovu čl. 71. Krivičnog zakonika, sud optuženom izriče:<br>
<div style="text-align: center;">
	MJERU BEZBJEDNOSTI OBAVEZNOG LIJEČENJA NARKOMANA</div>
<br>
Mjera bezbjednosti obaveznog liječenja narkomana izvršiće se u Specijalnoj bolnici za psihijatriju u Kotoru i trajaće dok postoji potreba za liječenjem, ali ne duže od tri godine.<br>
<br>
Vrijeme provedeno u ustanovi za liječenje uračunava se u izrečenu kaznu zatvora.<br>
<div style="text-align: center;">
	O b r a z l o ž e nj e</div>
<br>
Optužnicom VDT-a u Podgorici Kt.br. 42/11 od 29.03.2011.godine, optuženom P.I stavljeno je na teret da je izvršio krivično djelo neovlašćena proizvodnja, držanje i stavljanje u promet opojnih droga iz člana 300.stav 1 Krivičnog zakonika, pri kojoj optuženici je njen zastupnik u cjelosti ostao do završetka glavnog pretresa, predlažući sudu u završnoj riječi da optuženog oglasi krivim i osudi po zakonu.<br>
<br>
Optuženi P.I u svojoj odbrani u predhodnom postupku na zapisniku o saslušanju okrivljenog Ki.br.36/11 od 21.03.2011.godine, navodi, da heroin koristi 6 godina i da je kritičnog dana krenuo u Podgoricu, kako bi od B.A kupio Heroin za svoje potrebe, da je u Podgoricu otputovao autobusom sa svojim drugom J. N., koji nije znao razlog zbog koga on putuje u Podgoricu, niti mu je to saopštavao tokom puta, da su dolaskom na raskrsnicu, koja se nalazi na ulasku u Podgoricu izašli iz autobusa i pješice se uputili ka centru grada, da bi dolaskom u centar on rekao N. da sjedne u neki lokal i popije kafu, dok je on otišao i sastao se sa B. A., predao mu 400 eura, za 20 grama heroina, ali mu je B. tom prilikom predao 50 grama heroina, stim što je novac za preostalih 30 grama trebao da donese naknadno, odnosno B. A.&nbsp; je rekao da je heroin lošeg kvaliteta, pa mu je zbog toga za 400 eura, umjesto 20 grama predao 50 grama. Dalje je naveo, da je po preuzimanju heroina krenuo da se nadje sa N.i tom prilikom heroin sakiro u džep, kako ga navodno N. ne bi vidio, a potom se zajedno sa N. uputio ka autobuskom stajalištu, na kome su prethodno izašli iz autobusa, kako bi se vratili za Kotor, gdje ih je “startovala” policija, kojom prilikom se on sapleo, pao i zadobio povrede i kada je policijia kod njega u džepu pronašla heroin. Optuženi je dalje naveo, da je droga bila isključivo namijenjena za njegove potrebe, da nije imao namjeru da je bilo kome prodaje, niti daje na uživanje, da je veću količinu kupio iz razloga da nebi stalno dolazio u Podgoricu, jer je zavisnik oheroinu 6 godina, te da se poslednjih 6 mjeseci nalazio i na metadonskoj terapiji.<br>
<br>
Na glavnom pretresu optuženi je negirao izvršenje krivičnog djela stavljenog mu na teret optužnicom i u svojoj odbrani naveo, da je dana 15.03.2011.godine, krenuo iz Kotora za Podgoricu autobusom, zajedno sa svojim drugom J. N., kako bi kupio heroin kod A.B, da su autobusom došli do raskrsnice Nikšić-Cetinje, u Podgorici i odatle pošli pješice do centra Podgorice, gdje je N. rekao da ga sačeka, jer on mora da pođe da se vidi sa jednim prijateljem, nakon čega se sastao se sa B. A., koji mu je predao zamotuljak sa heroinom, a od koga je trebao da kupi 30 grama heroina, odnosno B. mu je predao prvo 30 grama heroina, a kasnije ga je častio još 20 grama heroina, odnosno B. mu je rekao da ga sleduje 30 grama heroina, ali mu je dodao još 30 grama i tom prilikom mu rekao da će&nbsp; tih 30 grama, platiti kada sledeći put dođe, da se nakon toga sastao sa N., kada su krenuli zajedno ka raskrnici Cetinje-Nikšić, kako bi sačekali autobus za Kotor, gdje im je prišao jedan čovjek u civilu i uhvatio ga za ruku. Kako nije znao o kome se radi, otrgao se tom čovjeku i krenuo da bježi, kada se spotakao, pao i tom prilikom se malo povrijedio. Optuženi je dalje naveo, da je dnevno koristio od 3,5 do 4 grama heroina, nekada i manje, da sada koristi metadonsku terapiju, koju prima u ZIKS-u, da je metadon, takođe heroin ali medecinski, da nije zaposlen, da živi zajedno sa ocem i majkom, da mu je otac zaposlen kao pomorac i da mu majka radi. Heroin je počeo da koristi 2006 godine, od kada je i pokušavao da se liječi, ali mu nikako nije uspijevalo. Od kada se nalazi u pritvoru otpočeo je sa metadonskom terapijom, koju je ranije koristio i na slobodi, ali u zadnje vrijeme je prestao sa tom terapijom i u pritvoru mu daju neke tablete kao zamjenu metadonu, kako bi se odvikao od heroina. Dnevno je primao po 25 miligrama metadona. Heroin je koristio ušmrkavanjem, a nikada ga nije koristi intervenozno. Javljao se Centru za mentalno zdravlje, koji radi u okviru opšte bolnice u Kotoru i gdje je primao metadonsku terapiju 4-5 mjeseci prije nego što je pritvoren. Naveo je da je kada se uzima metadon smanjena potreba za heroinom i da heroin tada nebi trebalo uzimati, ali da je on i tada uzimao heroin u količinama od 3,5-4 grama dnevno. U to vrijeme gram heroina je koštao 20 eura, a za novac koji bi kupovao heroin se snalazio tako što bi prodavao stvari iz kuće, prodavao bi nakit, zlato, pozajmljivao novac, uglavnom snalazio se za novac.<br>
<br>
Upitan na razlike u kazivanju na glavnom pretresu, u odnosu na navode odbrane koje je dao pred istražnim sudijom, optuženi P.I je nave, da je onih 30 grama heroina koje mu je A. dao trebalo da mu plati sledeći put kada dođe da kupi heroin kod njega, odnosno da se nije radilo o heroinu slabog kvaliteta, kako je to rekao i da ga B. tom prilikom nije častio heroin.<br>
<br>
U završnoj riječi optuženi je ostao pri svojoj odbrani i u cjelosti prihvatio završnu riječ svoga branioca.<br>
<br>
Branilac optuženog je stava da provedenim dokazima na glavnom pretresu nijesu potvrđeni navodi optužbe da je njegov branjenik počinio krivično djelo koje mu je optužnicom stavljeno na teret, te predložio sudu da optuženog P.I oslobodi od optužbe.<br>
<br>
U dokaznom postupku sud je pročitao Zapisnik o pretresanju lica Uprave policije PJ Podgorica Ku.br. 271/11, od 17.03.2011.godine na ime optuženog P.I, pročitao potvrdu o privremeno oduzetim predmetima Uprave policije PJ Podgorica Ku.br.272/11 od 17.03.2011.godine, na ime optuženog P.I, Izvještaj Forenzičkog centra Danilovgrad br.1062/11 od 16.03.2011.godine i izvršio uvid u fotodokumentaciju koja je sastavni dio nalaza, pročitao službenu zabilješku Uprave policije PJ Podgorica Ku.br.272/11 od 17.03.2011.godine, izvršio uvid u fotodokumentaciju Uprave policije PJ Podgorica br.17-28-244-504/759 od 16.03.2011.godine,Izvršio uvid i pročitao medicinsku dokumentaciju na ime optuženog P.I i to zdravstveni karton ZIKS-a Podgorica od 18.08.2011.godine, Izvještaj ljekara specijaliste psihijatra od 19.04.2011.godine i 22.03.2011.godine, Izvještas&nbsp; Doma zdravlja Kotor, Centar za mentalno zdravlje od 23.04.23011.godine, saslušao stalnog sudskog vještaka neuropsihijatra dr. S. M., pročitao izvod iz KE na ime optuženog P.I Uprave policije Ispostava Kotor br.245/11-1607 od 11.04.2011.godine.<br>
<br>
Iz zapisnika o pretresanju lica Uprave policije PJ Podgorica Ku.br. 271/11, od 17.03.2011.godine na ime optuženog P.I, utvrđuje se, da su ovlašćeni policijski službenici PJ Podgorica, dana 15.03.2011.godine, izvršili lični pretres optuženog P.I, kojom prilikom su kod njega u lijevom džepu od jakne pronašli jedan veći PVC zamotuljak, u kome se nalazila svijetlo braon supstanca NN porijekla za koju se pretpostavljalo da je opojna droga “heroin” u obliku tzv. “grumena”, koji zamotuljak je od optuženog oduzet, a što je sud utvrdio iz potvrde o privremeno oduzetim predmetima Uprave policije PJ Podgorica Ku.br.272/11 od 17.03.2011.godine, na ime optuženog P.I, uredno potpisanu od strane optuženog.<br>
<br>
Iz Izvještaj o vještačenju Forenzičkog centra Danilovgrad br.1062/11 od 16.03.2011.godine, utvrđuje se, da je tom centru na vještačenje dostavljena jedna plastićna kesa, u kojoj se nalazila praškasta supstanca svijetlo braon boje, u obliku grumena, neto mase m=49,41 grama, oduzet od optuženog P.I, te da je detaljnom hemijskom analizom dostavljenog uzorka utvrdjeno, da isti sadrži diacetilmorfin-heroin, supstancu koja djeluje na centralni nervni sistem, izaziva stanje zavisnosti i nalazi se na listi opojnih droga (Službeni list SRJ , br.44/2002). Izgled zamotuljka koji je bio predmet vještačenja prikazan je u fotodokumentaciji koja je sastavni dio izvještaja, a u koji je sud izvršio uvid na glavnom pretresu.<br>
<br>
Iz službene zabilješke Uprave policije PJ Podgorica Ku.br.272/11 od 17.03.2011.godine, sud je utvrdio da su ovlašćeni policijski službenici Ekspoziture za borbu protiv droge i krijumčarenja, dana 15.03.2011.godine, bili u saznanju da će P.I toga dana doći iz Kotora u Podgoricu kako bi od NN lica kupio veću količinu opojne droge i da će biti u društvu sa J. N.. Sa tim u vezi su kada su uočili P.I i J. N.&nbsp; na tzv. “stoper stajalištu”, koje se nalazi u blizini semafora od Podgorice prema Cetinju, prišli im sa namjerom da izvrše njihovu kontrolu, pri čemu su imali vidna obilježja policije. Kada je P.I uočio ovlašćene policijske službenike, dao se u bjekstvo, kada ga je službenik policije koji se nalazio u njegovoj neposrednoj blizini, a kako bi ga spriječio da pobjegne, hvata za ruku, pa kako nije uspio u tome P.I se oglušujući o naređenja policije nastavio kretati, kad se prilikom bjekstva i izbjegavanja kontrole od strane policije sapliće i gubi ravnotežu i u trku pada na asfaltnu površinu magistralnog puta, teturajući se i pokušavajući da ustane kako bi nastavio da bježi u čemu su ga policajci spriječili, te istom stavili sredstva za vezivanje ruku, prilikom čijeg stavljanja je P.I takođe pružao otpor, na način što je pravio jake pokrete rukama. Dalje se navodi da je prilikom ličnog pretresa nad P. I. kod istog pronađen u lijevom džepu od jakne jedan veći PVC zamotuljak u kome se nalazila nepoznata svijetlo braon supstanca, za koju se pretpostavilo da se radi o opojnoj drogi heroinu, neto mase oko 50 grama, te da je P.I od strane policijskih službenika odveden u Urgentni blok KCCG, kako bi mu ljekari sanirali oguljotine na licu koje je zadobio padom na magistralni put.<br>
<br>
U fotodokumentaciji Uprave policije PJ Podgorica br.17-28-244-504/759 od 16.03.2011.godine je vidljiv izgled zamotuljka koji je pronađen kod optuženog P.I i od istog oduzet, izgled lične karte optuženog, izgled mobilnog telefona, te izgled sim kartice koja se nalazila u istom, vlasništvo optuženog P.I.<br>
<br>
Iz sadržine medicinske dokumentacije na ime optuženog, u koju je sud izvrši uvid na glavnom pretresu, a koja je bila predmet vještačenja od strane stalnog sudskog vještaka medicinske struke-neuropsihijatar dr. S.M, koji je nakon uvida u spise predmeta i neposrednog pregleda optuženog dao nalaz i mišljenje, utvrdjuje se, da je optuženi P.I osoba prosječnih intelektualnih sposobnosti, koja ne boluje od trajnog duševnog oboljenja, niti težeg duševnog poremećaja, te osoba koja ispunjava standarde psihomanske zavisnosti o heroinu, odnosno metadoličke i psihičke zavisnosti o heroinu, a da se iz medicinske dokumentacije na ime optuženog P.I, može zaključiti, da ispunjava standarde adikcije, odnosno da stalno konzumira drogu sa prisutnim simptomima zavisnosti, žudnje, povećanjem doze i apstinencijalnim sindromom, da se u vrijeme izvršenja krivičnog djela optuženi P.I nije nalazio u stanju težeg stepena intoksikacije heroinom, a isto tako nijesu bili prisutni manifestni simptomi apstinencijalne krize, i ako je bio zavisnik o heroinu. Vještak je dalje naveo, da lice koje se nalazi na metadonskoj terapiji, može da koristi heroin, ali u malim dozama, te ukoliko se smanjuje doza metadona, koji je inače jedna vrsta heroina, može se uvećavati doza heroina, ali to sve zavisi od čistoće heroina na tržištu, odnosno od toga zavisi količina heroina koja se uživa. Uobičajena doza heroina je 1-2 grama dnevno, ali sve to zavisi od čistoće heroina, dok je dnevna doza heroina od 3-4 grama, uz metadon predstavlja preveliku dozu, koja nebi dovela do fatalnog ishoda, ali bi&nbsp; stvorila posledice na motoričkom i psihičkom planu, u vidu usporenosti, pospanosti, otežane komunikacije i td. Vještak je dalje naveo, da se metadonska terapija daje u zdravstvenim ustanovama i to u količinama koje&nbsp; ljekar propisuje, s tim što ljekar nikada nebi propisao dozu metadona kako bi se povećala količina heroina, već&nbsp; to može samo pacijent na sopstveni rizik i bez znanja ljekara.<br>
Vještak je mišljenja da je optuženi mogao shvatiti značaj svoga djela i upravljati svojim postupcima u vrijeme izvršenja krivičnog djela, dakle , bio je uračunljiv. Kako se radi o osobi koja ispunjava standarde zavisnosti o heroinu, vještak je mišljenja da je sa medicinske strane potrebno primijeniti mjeru bezbjednosti obaveznog psihijatrijskog liječenja u bolničkim uslovima u Specijalnoj bolnici za psihijatriju u Kotoru.<br>
<br>
Sud je nalaz i mišljenje vještaka medicinske struke-psihijatra dr. S.M. u cjelosti prihvatio kao objetivan, stručan i zasnovan na pravilima struke i nauke.<br>
<br>
Iz izvoda iz KE na ime optuženog P.I Uprave policije Ispostava Kotor br.245/11-1607 od 11.04.2011.godine, se utvrđuje da je optuženi P.I osuđivan presudom Višeg suda u Podgorici K.br.104/2008 od 10.02.2010.godine, zbog krivičnog djela iz člana 300.stav 1 Krivičnog zakonika CG na kaznu zatvora u trajanju od 2 godine i presudom Višeg suda u Podgorici K.br.232/2009 od 09.09.2010.godine, zbog krivičnog djela iz člana 300.stav 1 Krivičnog zakonika CG, na kaznu zatvora u trajanju od 1(jedne) godine i 6(šest) mjeseci zatvora.<br>
<br>
Cijeneći navode optužbe, odbranu optuženog, te sve provedene dokaze kako pojedinačno, tako i u njihovoj medjusobnoj vezi, ovaj sud nalazi, da je optuženi P.I&nbsp; izvršio krivično djelo neovlašćena proizvodnja, držanje i stavljanje u promet opojnih droga iz čl.300 st.1. Krivičnog zakonika,&nbsp; na način, u vrijeme i na mjestu kako je to predstavljeno u izreci presude.<br>
<br>
Naime, u postupku je nesumnjivo utvrđeno, da je optuženi P.I dana 15.03.2011 godine u Podgorici, od izvjesnog B.A, kupio 49,41 grama opojne droge heroin,&nbsp; za iznos od 400 eura, koji heroin je bio namijenjen daljoj prodaji od strane optuženog, a koji heroin su ovlašćeni policijski službenici Uprave policije PJ Podgorica, prilikom kontrole optuženog i pokušaja njegovog bijega, na autobuskom stajalištu, na raskrsnici puta Cetinje-Nikšić, pronašli kod optuženog sakrivenu u lijevom džepu od jakne i oduzeli.<br>
<br>
Naprijed utvrđeno činjenično stanje ovaj sud je nesumnjivo utvrdio, kako iz odbrane optuženog, koji nije sporio činjenicu da je dana 15.03.2011. godine, došao iz Kotora u Podgoricu, kako bi kod A.B kupio opojnu drogu heroin, da je A.B dao novac u iznosu od 400 eura, a ovaj njemu 50 grama heroina, te da je nakon toga pošao na autobusku stanicu, koja se nalazila kod semafora na raskrsnici Cetinje-Nikšić, kako bi se vratio za Kotor, kada mu je prišla policija i njegovim pretresom pronašla heroin, a koji navodi odbrane se potvrdjuju i sadržinom službene zabilješke Uprave policije PJ Podgorica, Zapisnikom o pretresanju optuženog Uprave policije PJ Podgorica, te potvrdom o privremeno oduzetim predmetima od optuženog P.I, koju potvrdu je optuženi uredno potpisao, a iz kojih materijalnih dokaza nesumnjivo proizilazi da su ovlašćeni policijski službenici Uprave policije PJ Podgorica, dana 15.03.2011. godine prilikom pretresa optuženog, u Podgorici, kod semafora, na raskrsnici Cetinje-Nikšić, kod istog, u lijevom džepu od jakne pronašli i oduzeli jedan veći PVC zamotuljak u kome se nalazila praškasta supstanca svijetlo braon boje, a kojom prilikom je optuženi&nbsp; pokušao da pobjegne. Da se u PVC zamotuljku koji su ovlašćeni policijski službenici oduzeli od optuženog&nbsp; nalazila opojna droga heroin, u količini od 49,41 grama, sud je nesumnjivo utvrdio iz&nbsp; Izvještaja o vještačenju Forenzičkog centra Danilovgrad br.1062/11 od 16.03.2011.godine, a koji izvještaj je sud u cjelosti prihvatio kao objektivan, stručan i baziran na pravilima struke i nauke, iz koga nesumnjivo proizilazi, da je hemijskom analizom u dostavljenom uzorku utvrdjeno prisustvo dijacetil morfina-heroina, supstance koja djeluje na centralni nervni sistem izaziva stanje zavisnosti i nalazi se na listi opojnih droga (Sl. list SRJ broj 44/2002).<br>
<br>
Da je optuženi opojnu drogu heroin, kupio i držao kod sebe radi dalje prodaje nesumnjivo proizilazi iz same količine opojne droge od 49,41 grama, te nelogičnih i neubjedljivih navoda odbrane optuženog, da je opojnu drogu heroin kupio za svoje lične potrebe, a kod činjenica koje je optuženi saopštio u svojoj odbrani, da je 6 godina zavisnik o heroinu, da je nezaposlen, lošeg imovnog stanja i da dnevno koristi od 3,5 do 4 grama heroina, pa se postavlja logično pitanje odakle optuženom novčana sredstva radi zadovoljavanja svojih potreba za heroinom, ako je nezaposlen i lošeg imovnog stanja, a kod činjenice, da jedan gram heroina košta 20 eura, kako to optuženi navodi u svojoj odbrani, što znači da je optuženom potrebo 70 do 80 eura dnevno za heroin ili preko 2000 eura mjesečno, što po ocjeni suda nije mala suma novca, kada se imaju u vidu konkretne životne okolnosti optuženog, odnosno loše imovinske prilike, pa je za sud nelogično da osoba koja je nezaposlena i koja konzumira heroin u količinama kako to optuženi navodi u svojoj odbrani, ima materijalnih sredstava za zadovoljavanje svojih potreba za heroinom. Optuženi je u svojoj odbrani pokušao da opravda način na koji dolazi do novca za heroin, navodeći da prodaje stvari iz kuće, nakit, zlato, pozajmljuje novac, što bi po mišljenju suda možda moglo podmiriti potrebe za kupovinu heroina za neko kraće vrijeme, ali imajući u vidu da sam optuženi u svojoj odbrani navodi, da heroin koristi 6 godina, to odbrana optuženog djeluje nelogično i neubjedljivo, pa se nameće jedini mogući zaključak, da optuženi kao zavisnik o heroinu, što je i potvrđeno nalazom i mišljenjem vještaka neuropsihijatra, bavio i prodajom droge, kako bi sebi obezbijedio novčana sredstva za zadovoljavanje svojih potreba za heroinom i da je upravo količina opojne droge heroin od 49,41 grama, koju je optuženi dana 15.03.2011.godine, kupio u Podgorici i koju su ovlašćeni policijski službenici kod njega pronašli i oduzeli, bila namijenjena daljoj prodaji.<br>
<br>
Imajući u vidu ovako utvrdjeno činjenično stanje, sud je odbranu optuženog da nije počinio krivično djelo koje mu se optužnicom stavlja na teret, te da je drogu&nbsp; kupio i držao za svoje potrebe cijenio kao neosnovanu, nelogičnu i neubjedljivu, te time sračunatu na izbjegavanje krivice.<br>
<br>
Cijeneći naprijed utvrdjeno činjenično stanje, ovaj sud nalazi, da su se u radnjama optuženog P.I stekli svi bitni elementi bića krivičnog djela neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika, obzirom da je u postupku nesumnjivo utvrdjeno, da je optuženi P.I dana 15.03.2011. godine, u Podgorici, neovlašćeno radi dalje prodaje kupio i držao 49,41 gram opojne droge heroin-supstance proglašene za opojnu drogu Rješenjem o utvrdjivanju opojnih droga (S. list SRJ br. 44/02).<br>
<br>
Sve činjenice utvrdjene u postupku, okolnosti konkretnog slučaja doveli su ovaj sud do zaključka, da je optuženi P.I predmetno krivično djelo izvršio sa direktnim umišljajem. Optuženi je bio u potpunosti svjestan da radi dalje prodaje kupuje i drži opojnu drogu heroin, te da za to nema potrebna ovlašćenja, a što predstavlja bitno obilježje ovog krivičnog djela, a koja okolnost je optuženom morala biti poznata, a posebno imajući u vidu činjenicu&nbsp; da je optuženi ranije dva puta pravosnažno osudjivan za istovrsno krivično djelo, što sve znači da je kod optuženog postojala svijest o svim obilježjima predmetnog krivičnog djela i htjenje njegovog izvršenja.<br>
<br>
Krivično djelo za koje je optuženi oglašen krivim je krivično djelo sa blanketnom dispozicijom, pa je kod ovih krivičnih djela, pored navodjenja činjenica i okolnosti koje čine bitna obilježja ovog krivičnog djela, a o kojima se sud već izjasnio, bilo nužno navesti materijalno pravni propis, od kojeg zavisi postojanje ovog krivičnog djela. Naime, Rješenjem o utvrdjivanju opojnih droga (Službeni list SRJ br. 44/02) heroin je proglašen za opojnu drogu i nalazi se na spisku opojnih droga.<br>
<br>
Odlučujući o kazni za optuženog, sud je najprije u smislu čl.42 Krivičnog zakonika, cijenio sve okolnosti od kojih zavisi da kazna bude manja ili veća (olakšavajuće i otežavajuće okolnosti), pa je od olakšavajućih okolnosti na strani optuženog cijenio njegove lične prilike, da se radi o relativno mladjoj osobi, koji je u vrijeme izvršenja krivičnih djela imao navršenih 25 godina života, njegovo loše imovno stanje, dok je kao otežavajuću okolnost cijenio njegov raniji život, tj. činjenicu da je optuženi ranije dva puta pravosnažno osudjivan za istovrsno krivično djelo, a što je sud utvrdio iz izvoda iz KE za optuženo, pa je cijeneći naprijed navedene olakšavajuće i otežavajuću okolnost na strani optuženog, istog za izvršeno krivično djelo osudio na kaznu zatvora u trajanju od 3 (tri) godine, nalazeći da je tako odmjerena kazna adekvatna stepenu krivice optuženog za izvršeno krivično djelo, te da će se istom ostvariti svrha kažnjavanja iz čl.32 Krivičnog zakonika, da optuženi ubuduće ne vrši krivična djela, u okviru opšte svrhe propisivanja i izricanja krivičnih sankcija iz čl.4 st.2 Krivičnog zakonika.<br>
<br>
Sud je optuženom P.I, shodno čl.51 Krivičnog zakonika, u kaznu zatvora uračunao vrijeme provedeno u pritvoru počev od 15.03.2011.godine, pa nadalje, dok pritvor bude trajao.<br>
<br>
Shodno čl.300 st.7. u vezi čl. 75. Krivičnog zakonika, izrečena mjera bezbjednosti oduzimanje 49,41 grama opojne droge heroin, kao predmeta izvršenja krivičnog djela, koja se ima uništiti nakon pravosnažnosti presude i za koje predmete zakon predviđa obavezno oduzimanje.<br>
<br>
Kako je sudsko-psihijatrijskim vještačenjem od strane stalnog sudskog vještaka medicinske struke dr. S.M. i uvidom u medicinsku dokumentaciju na ime optuženog, nesumnjivo utvrdjeno, da optuženi P.I ispunjava standarde psihomanske zavisnosti o heroinu, te da je u postupku nesumnjivo utvrdjeno da motivacija za izvršenje krivičnih djela upravo proizilazi iz te zavisnosti, sud je optuženom shodno čl. 71. Krivičnog zakonika, izrekao i mjeru bezbjednosti obaveznog liječenja narkomana i odredio da će se ta mjera izvršiti u Specijalnoj bolnici za psihijatriju, Dobrota-Kotor, dok bude trajala potreba za liječenjem, ali ne duže od tri godine, s tim što će se vrijeme provedeno u ustanovi za liječenje uračunati u izrečenu kaznu zatvora, sve kako bi se otklonili stanja i uslovi, da optuženi ubuduće vrši krivična djela u okviru opšte svrhe izricanja mjera bezbjednosti iz čl. 66. Krivičnog zakonika.<br>
<br>
Kako je optuženi oglašen krivim to ga je sud shodno čl. 199 i čl. 202 Zakonika o krivičnom postupku, obavezao na plaćanje troškova krivičnog postupka-sudskog paušala u iznosu od 50,00 eura, koji iznos je odredjen shodno složenosti postupka, dužini njegovog trajanja i imovinskih prilika optuženog, te da na ime troškova koje je sud imao po osnovu medicinskog vještačenja dr. S.M, plati novčani iznos od 82,50 eura, kao i da na ime nagrade i&nbsp; nužnih izdataka postavljenog mu branioca po službenoj dužnosti u pretkrivičnom postupku, adv. V. D., plati novčani iznos od 350,00 eura, sve u roku od 15 dana po pravosnažnosti presude.<br>
<br>
Sa izloženog, odlučeno je kao u izreci.<br>
<br>
<div style="text-align: center;">
	VIŠI SUD U PODGORICI<br>
	Dana 11.07.2011. godin<br>
	&nbsp;</div>
<br>
Zapisničar&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp; PREDSJEDNIK VIJEĆA-SUDIJA<br>
Novčić Slobodanka&nbsp;s.r.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Tabaš Predrag s.r.<br>
&nbsp;<br>
<br>
<strong>PRAVNA POUKA</strong>: Protiv ove presude dozvoljena je žalba&nbsp;&nbsp; Apelacionom sudu Crne Gore u roku od 15 dana od dana prijema prepisa iste, a preko Višeg suda u Podgorici&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
<div style="text-align: center;">
	Za tačnost otpravka tvrdi<br>
	i ovjerava<br>
	namještenik suda<br>
	_____________________<br>
	&nbsp;<br>
	<br>
	<br>
	&nbsp;</div>
<br>
<br>
<br>
<br>

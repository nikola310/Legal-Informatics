<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:11pt;font-weight:800}
.span2{;font-size:11pt}
.span3{;font-size:14pt;font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p>
<span></span>
</p>
<p>
<span class="span1">CRNA GORA</span>
</p>
<p>
<span class="span1">OSNOVNI SUD U NIKŠIĆU</span>
</p>
<p>
<span class="span2">K.br. 281/2013</span>
</p>
<p>
<span class="span2">Dana  10.10.2013.godine</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span2"></span><span class="span1">OSNOVNI SUD U NIKŠIĆU</span><span class="span2">, sudija pojedinac Djuričković Igor, uz sudjelovanje Papović Budimirke kao zapisničara, rješavajući u krivičnom predmetu okrivljene Ramaj Ane i maloljetnog Ramaj Iljira iz Nikšića, zbog produženog krivičnog djela teška kradja iz člana 240 stav 1 tačka 1 KZ u vezi člana 49 KZ, postupajući po optužnici ODT Nikšić Kt.br.39/10 od 28.05.2013.godine, nakon glavnog pretresa održanog bez prisustava javnosti dana 07.10.2013.godine, u prisustvu zamjenika ODT-a iz Nikšića Krivokapić Vesne, okrivljene Ramaj Ane, maloljetnog Ramaj Iljira i njegovog branioca postavljenog po službenoj dužnosti Kovačević Predraga advokata iz Nikšića, donio je i dana 10.10.2013.godine javno objavio </span>
</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p style="text-align:center;">
<span class="span3">-I-</span>
</p>
<p>&nbsp;</p>
<p>
<span class="span1">Okrivljena</span><span class="span2">: </span>
</p>
<p>
<span class="span1">Ramaj Ana</span><span class="span2">, od oca Selima i majke Sanije rodjene Jakupi, rodjena 1985. godine u Nikšiću, sa prebivalištem u Nikšiću-Naselje Buda Tomovića br.15, udata, majka četvoro djece, lošeg imovnog stanja, ranije osudjivana presudom Osnovnog suda u Nikšiću K.br. 577/09 od 25.12.2009. godine, zbog krivičnog djela iz člana 240 stav 1 tačka 2 KZ uslovnom osudom – tri mjeseca zatvora uslovno na dvije godine i presudom Osnovnog suda u Nikšiću Klbr. 511/12 od 09.08.2013. godine, zbog krivičnog djela iz člana 246 stav 1 KZ na kaznu zatvora u trajanju od 30 dana </span>
</p>
<p>&nbsp;</p>
<p style="text-align:center;">
<span class="span1">K r i v a   j e</span>
</p>
<p>&nbsp;</p>
<p>
<span class="span1">Što je:</span>
</p>
<p>&nbsp;</p>
<p>
<span class="span2">1. U noći 09/10.11.2009.godine u Nikšiću, zajedno sa maloljetnim Ramaj Iljirom, u namjeri da sebi pribavi protivpravnu imovinsku korist, svjesna svog djela čije je izvršenje htjela,  po prethodnom dogovoru, zajedno sa imenovanim maloljetnikom obila radionicu vlasništvo Nikolić Velibora koja se nalazi u ulici Vuka Karadžića, na način što je Ramaj Ana šrafcigerom odvalila ulazna vrata radionice,  nakon čega je  zajedno sa maloljetnim Ramaj Iljirom ušla u radionicu i iz iste oduzeli tri polovna akumulatora i jedan aparat za varenje marke Končar, vlasništvo Nikolić Velibora u ukupnoj vrijednosti od 175,00 eura,</span>
</p>
<p>
<span class="span2"> </span>
</p>
<p>
<span class="span2">2. Dana 06.12.2009.godine u Nikšiću, zajedno sa maloljetnim Ramaj Iljirom, u namjeri da sebi pribavi protivpravnu imovinsku korist, svjesna svog djela čije je izvršenje htjela, po prethodnom dogovoru, iz kuće u izgradnji  na kojoj su vrata bila otključana , koja se nalazi u Šavničkoj ulici, vlasništvo Kankaraš Darka, oduzela 70 metara bakarnih cijevi za podno grijanje, u ukupnoj vrijednosti od 350,00 eura  vlasništvo Kankaraš Darka, na način što su presjekli bakarne cijevi prethodno postavljene na podu,   nakon čega su iste prebacili na kolica, odvezli i prodali,</span>
</p>
<p>&nbsp;</p>
<p>
<span class="span2">3. U noći 24./25.12.2009.godine u Nikšiću, zajedno sa maloljetnim Ramaj Iljirom, u namjeri da sebi pribavi protivpravnu imovinsku korist, svjesna svog djela čije je izvršenje htjela, po prethodnom </span><span class="span2">dogovoru, obila kuću Petrović Ivana, koja se nalazi u Relejskoj ulici, na način što je okrivljena Ramaj Ana kamenom slomila prozorsko staklo na prizemlju kuće i kroz tako napravljeni otvor provukla ruku, otvorila prozor kroz koji je zajedno sa maloljetnim Ramaj Iljirom ušla u unutrašnjost i oduzeli: jedan produžni kabal sa motalicom dužine 50 metara, dva produžna kabla bez motalice dužine od po 20 metara , dvije torbe u kojoj su se nalazile jedna bušilica sa priključkom za miješanje boja, jedna brusilica marke Iskra i veća količina sitnog alata, jedna komplet šolja za izvlačenje rupa na keramici i jedna nova motorna testera marke Stihl, sve u ukupnoj vrijednosti od 348,00 eura,  vlasništvo Petrović Ivana, koje stvari su stavili na kolica a zatim odvezli i prodali, </span>
</p>
<p>&nbsp;</p>
<p>
<span class="span2">- čime je kao saizvršilac sa imenovanim maloljetnikom počinila produženo krivično djelo teška kradja iz člana 240 stav 1 tačka 1 Krivičnog zakonika u vezi člana 49 Krivičnog zakonika u vezi člana 23 Krivičnog zakonika,</span>
</p>
<p>&nbsp;</p>
<p>
<span class="span2">- pa sud okrivljenu zbog izvršenja navedenog krivičnog djela primjenom citiranih zakonskih odredbi, odredbi iz člana 4 stav 2, člana 32, 36, 42, 45 i 46 KZ, kao i odredbi iz člana 226, 229 i 374 ZKP-a</span>
</p>
<p>&nbsp;</p>
<p style="text-align:center;">
<span class="span1">O S U DJ U J E</span>
</p>
<p>&nbsp;</p>
<p>
<span class="span2"></span><span class="span1">Na kaznu zatvora u trajanju od 3 (slovima: tri) mjeseca</span><span class="span2">, koju kaznu je okrivljena dužna izdržati nakon pravosnažnosti presude. </span>
</p>
<p>&nbsp;</p>
<p>
<span class="span2">Obavezuje se okrivljena da na ime troškova krivičnog postupka plati novčani iznos od 162,00, u roku od 15 dana od dana pravosnažosti presude, pod prijetnjom prinudnog izvršenja na na žiro račun Osnovnog suda u Nikšiću broj 832-152-32 i da sudu dostavi dokaz o izvršenoj uplati.</span>
</p>
<p>&nbsp;</p>
<p style="text-align:center;">
<span class="span3">-II-</span>
</p>
<p>&nbsp;</p>
<p>
<span class="span1">Maloljetnom:</span>
</p>
<p>
<span class="span1">Ramaj Iljiru</span><span class="span2">, </span><span class="span2">od oca Selima</span><span class="span2"> i majke Senije rodjene Jakupi, rodjenom 1994. godine, u Nikšiću sa prebivalištem u Nikšiću-naselje Buda Tomovića, lošeg imovnog stanja, ranije neosudjivanom. </span>
</p>
<p>&nbsp;</p>
<p>
<span class="span2">- zbog izvršenja produženog krivičnog djela teška kradja iz člana 240 stav 1 tačka 1 KZ u vezi člana 49 KZ, primjenom citiranih zakonskih odredbi i odredbi iz člana 15, 16 i člana 19 stav 1 tačka 6 Zakona o postupanju prema malojetnicima u krivičnom postupku i z r i č e  s e </span>
</p>
<p>&nbsp;</p>
<p style="text-align:center;">
<span class="span1">VASPITNA MJERA POSEBNE OBAVEZE</span>
</p>
<p>&nbsp;</p>
<p style="text-align:center;">
<span class="span1">OBAVLJANJE DRUŠTVENO KORISNOG ILI HUMANITARNOG RADA</span>
</p>
<p>&nbsp;</p>
<p>
<span class="span2">Navedena mjera prema imenovanom maloljetniku ima trajati u periodu od jedne godine od dana pravosnažnosti ove presude, pri čemu maloljetnik na radu može provesti najduže 120 časova u periodu od 6 mjeseci, a ista će biti izvršena od strane stručne službe</span>
</p>
<p>&nbsp;</p>
<p>
<span class="span2">Ovu mjeru će izvršiti Centar za socijalni rad za Opštine Nikšić, Šavnik i Plužine, nakon što budu stvorene zakonske pretpostavke za izvršenje iste. </span>
</p>
<p>&nbsp;</p>
<p>
<span class="span2">Troškovi krivičnog postupka koji se odnose na ime nagrade braniocu maloljetnika postavljenog po službenoj dužnosti padaju na teret budžetskih sredstava ovoga suda.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>
<span class="span2"></span><span class="span1">Osnovni državni tužilac u Nikšiću</span><span class="span2"> svojom optužnicom Kt.br.39/10 od  28.05.2013.godine, stavio je na teret okrivljenoj Ramaj Ani i maloljetnom Ramaj Iljiru izvršenje produženog krivičnog djela teška kradja iz člana 240 stav 1 tačka 1 KZ u vezi člana 49 KZ. Zamjenik ODT-a Krivokapić Vesna, koja je zastupala optužni akt na glavnom pretresu, u svojoj završnoj riječi ostajući pri navodima podnijete optužnice, predložila je sudu da okrivljenu Ramaj Anu oglasi krivom i osudi po zakonu, a da maloljetnom Ramaj Iljiru izrekne vaspitnu mjeru posebne obaveze obaveznog rada u javnom interesu iz člana 19 stav 1 tačka 6 Zakona o postupanju prema maloljetnicima u krivičnom postupku. </span>
</p>
<p>&nbsp;</p>
<p>
<span class="span2"></span><span class="span1">Okrivljena Ramaj Ana </span><span class="span2">u svojoj odbrani datoj u postupku istrage i na glavnom pretresu, negirajući izvršenje produženog krivičnog djela koje joj je stavljeno na teret navela je da nema nikakve veze sa obijanjem radionice koja je vlasništvo Nikolić Velibora koja se nalazi u ulici Vuka Karadžića i kradjom predmeta iz iste, da nema nikakve veze sa kradjom bakarnih cijevi iz kuće u izgradnji koja je vlasništvo Kankaraš Darka, a koja se nalazi u naselju Klučevo, u Šavničkoj ulici i da nema nikakve veze sa obijanjem kuće oštećenog Petrović Ivana koja je locirana u Relejskoj ulici u Nikšiću i kradjom nekih stvari iz iste, a da je njen brat maloljetni Ramaj Iljir izmislio da je ona učestvovala u tim kradjama kako bi prikrio lica koja su sa njim počinila te kradje.</span>
</p>
<p>&nbsp;</p>
<p>
<span class="span2">U svojoj završnoj riječi okrivljena Ramaj Ana je, ostajući pri svojoj odbrani predložila, sudu da je oslobodi od optužbe. </span>
</p>
<p>&nbsp;</p>
<p>
<span class="span2"></span><span class="span1">Maloljetni Ramaj Iljir </span><span class="span2">na glavnom pretresu priznao je izvršenje produženog krivičnog djela koje mu je stavljeno na teret optužbom i u tom pravcu objasnio da je jednog dana krajem 2009. godine, sa svojom sestrom okrivljenom Ramaj Anom prolazio ulicom u kojoj se nalazi stanica policije i da mu je okrivljena u jednom momentu rekla da je prethodnog dana vidjela kroz otovrena vrata garaže koja se nalazi u dvorištu jedne kuće locirane preko puta stanice policije, da se u toj garaži nalaze akumulatori i tada su on i okrivljena motor sa prikolicom kojim su došli do tog mjesta ostavili na ulici, prišli vratima garaže koja su bila zaključana, kada je okrivljena Ramaj Ana šrafcigerom obila bravu na vratima te garaže, nakon čega su njih dvoje ušli u unutrašnjost garaže i iz iste oduzeli tri akumulatora i jedan aparat za varenje, dok su jedan akumulator koji je bio priključen na uredjaj za punjenje ostavili u garaži, nakon čega su oduzete akumulatore i aparat za varenje stavili u prikolicu motora i odvezli u naselje Željezara, gdje su aparat za varenje razmontirali i iz istog uzeli bakar nakon čega su taj bakar i akumulatore odnijeli kući i dali ih suprugu okrivljene Ramaj Ane Hajruši Džavidu, koji je te predmete kasnije prodao na otpadu koji je vlasništvo porodice Vojinović, nakon čega mu je Hajruši Džavid dao iznos od 10 eura. Istakao je i da je jednog dana krajem decembra mjeseca 2009.godine, sa svojom sestrom okrivljenom Ramaj Anom otišao u naselje Kličevo, gdje su pored jedne kuće u izgradnji vidjeli dosta predmeta od bakra, nakon čega su ušli u dvorište te kuće kroz kapiju koja je bila otključana i ušli u unutrašnjost kuće i iz iste sa poda počupali neke bakarne cijevi koje su bile postavljene na podu, zatim oduzete cijevi kolicima odvezli i prodali na otpadu porodice Vojinović za iznos od 6 eura. Naveo je i da je jednog dana krajem decembra mjeseca 2009. godine, sa svojom sestrom okrivljenom Ramaj Anom prolazio kroz naselje Dragova Luka, pored gradskog stadiona, u blizini kojeg su vidjeli jednu kuću u izgradnji, s tim što se u prizemju kuće nalazila garaža na kojoj nije bilo vrata, nakon čega su prišli toj kući, gdje je okrivljena Ramaj Ana kamenom polomila prozor, zatim kroz polomljeno staklo provukla ruku i otvorila taj prozor, kroz koji su zatim obadvoje ušli u kuću i vidjeli da se u istoj nalazio kotur sa kablom crne boje, nakon čega su sa sjekirom koju su pronašli u kući iskidali taj kabal, isti oduzeli i odnijeli u kolica i udaljili se od te kuće i da su dok su išli iz kuće primijetili službeno kombi vozilo policije, ali ih policajci iz tog vozila nijesu zaustavili, već su prošli pored njih, tako da su se on i okrivljena udaljila nesemtano udaljili i kasnije otišli na otpad koji je vlasništvo porodice Vojinović i te oduzete kablove prodali za iznos od 8,50 eura. Dalje je objasnio i da je dana 01.12.2009. godine, oko 01 čas iz dvorišta jedne kuće koja se nalazi u ulici Žarka Zrenjanina oduzeo neki polovni vodovodni materijal odnosno vodomjere, ventile, spojnice i mesingane </span><span class="span2">cijevi i da je to učinio tako što je preskočio ogradu dvorišta te kuće koja je bila visoka 1,50 metara i zatim iz dvorišta izbacio taj vodovodni materijal preko ograde, a zatim isti pokupio i stavio u svoja kolica, nakon čega je te predmete prodao na jednom otpadu sekundarnih sirovina. Takodje je istakao da je jednog dana krajem decembra mjeseca 2009. godine obio jednu kuću koja se nalazi u Rudom Polju, tako što je kamenom polomio vakumsko staklo na prozoru u prizemlju kuće, zatim kroz polomljeno staklo provukao ruku i otvorio taj prozor, ušao u unutrašnjost kuće i iz iste oduzeo veću količinu elektro-instalacionih kablova, koju je nakon toga odvezao i prodao na otpadu sekundarnih sirovina. Odgovarajući na pitanja postavljena na glavnom pretresu, nakon što je upoznat sa odbranom okrivljene Ramaj Ane, imenovani maloljetnik je odredjeno istakaoda je okrivljena Ramaj Ana sa njim učestovala u izvršenju radnjama predmetnog produženog krivičnog djela na način kako je on to opisao u svom kazivanju i da nije tačno da je on izmislio da je okrivljena to učinila zajedno sa njim kako bi prikrio neka lica koje su sa njim izvršila te kradje</span>
</p>
<p>&nbsp;</p>
<p>
<span class="span2">U svojoj završnoj riječi okrivljeni maloljetni Ramaj Iljir je, ostajući pri datom priznanju, izrazio kajanje zbog učinjeniog krivičnog djela i lično i preko svog branioca predložio sudu da mu izrekne vaspitnu mjeru predloženu optužnicom ODT Nikšić. </span>
</p>
<p>&nbsp;</p>
<p>
<span class="span2">Sud je na glavnom pretresu u dokaznom postupku pročitao zapisnike o uvidjaju Uprave policije CG PJ Nikšić Ku.br. 983 od 25.12.2009. godine, Ku.br. 982 od 10.12.2009. godine, i Ku.br. 972 od 21.12.2009. godine, izvršio uvid u otkupne listove izdate od strane DOO Luminiscencija broj 086466 od 25.12.2009. godine i 086436 od11.12.2009. godine, na ime Hajruši Džavida , na saglasan predlog stranaka pročitao iskaze oštećenih Nikolić Velibora, Kankaraš Darka, Petrović Ivana, Vujović Spasoja, Vujadinović Tihomira i iskaz svjedoka Vujović Baja i nalaz i mišljenje i dopunu nalaza i mišljenja stalnog sudskog vještaka i ovlašćenog aktuara Šljivančanin ing. Milana date u postupku istrage, pročitao izvještaj Centra za socijalni rad za Opštinu Nikšić Šavnik i Plužine o porodičnim prilikama maloljetnog Ramaj Iljira i pročitao izvode iz kaznene evidencije za okrivljene date od Uprave policije CG PJ Nikšić, dok je sud odustao od neposrednog saslušanja svjedoka Hajruši Džavida smatrajući da je kazivanjem maloljetnog Iljir Ramaja i provdenim dokazima utvrdjeno činjenično stanje tako da bi saslušanje imenovanog svjedoka vodilo bespotrebnom odugovlačenju predmetnog krivičnog postupka.</span>
</p>
<p>&nbsp;</p>
<p>
<span class="span2">Analizirajući provedene dokaze pojedinačno i u njihovoj povezanosti, dovodeći ih u vezu sa navodima optužbe i priznanjem okrivljenih, sud je na nesumnjiv način utvrdio da su okrivljena Ramaj Ana i maloljetni Ramaj Iljir saizvršioci počinili krivična djela koja su im stavljena na teret optužbom iz sljedećih razloga: </span>
</p>
<p>&nbsp;</p>
<p>
<span class="span1">Oštećeni Nikolić Velibor </span><span class="span2">u svom iskazu naveo je da je vlasnik kuće koja se nalazi u ulici Vuka Karadžića, da u neposrednoj blizini te kuće posjeduje staru kuću koju je pretvorio u radionicu i da je dana 10.11.2009. godine, u jutarnjim časovima primijetio da su ulazna vrata od te kuće odnosno radionice nekim podesnim sredstvom odvaljena, nakon toga ušao u radionicu i utvrdio da mu iz iste nedostaju tri akumulatora koja su bila potpuno ispravna od kojih je jedan bio snage 75 ampera, star tri mjeseca, drugi jačie 55 ampera, star šest mjeseci, a treći jačine 44 amperastar oko jednu godinu, s tim što se ne sjeća koje su marke bili ti akumulatori, i da mu iz radionice nedostaje jedan aparat za varenje marke Končar, koji je bio polovan ali vrlo malo upotrebljavan i čija je vrijednost bila 120,00 eura, i da je o toj kradji odmah obavijestio službenike policiej koji su ubrzo došli na lice mjesta i obavili uvidjaj. U konačnom je naveo da se kao oštećeni pridružuje krivičnom gonjenju protiv okrivljenih a da će pravo na naknadu štete ostvariti u parničnom postupku.</span>
</p>
<p>&nbsp;</p>
<p>
<span class="span2">Ovakvo kazivanje oštećenog Nikolić Velibora potvrdjeno je zapisnikom o uvidjaju Uprave policije CG PJ Nikšić, Ku.br. 982 sačinjenog dana 10.11.2009. godine, u kojem je navedeno da su službenici Uprave policije CG PJ Nikšić, postupajući po prijavi oštećenog Nikolić Velibora obavili uvidjaj u radionici oštećenog lociranoj na adresi ulica Vuka Karadžića broj 24 i prilikom vršenja uvidjaja utvrdili </span><span class="span2">da se ta radionica nalazi na udaljenosti od oko 8 metara od ulice, da su ulazna vrata na radionici drvena i okrenuta prema ulici, da su ta vrata bila otvorena pri čemu se uložak brave na vratima nalazio u položaju zaključano, i da im je tom prilikom oštećeni prijavio da mu je iz te radonice otudjeno tri polovna akumulatora, jačine 75, 55 i 45 ampera i jedan aparat za varenje marke Končar. </span>
</p>
<p>&nbsp;</p>
<p>
<span class="span1">Oštećeni  Kankaraš Darko</span><span class="span2">, u svom iskazu naveo je da posjeduje kuću u izgradnju koja se nalazi u naselju Kličevo u ulici Šavničkoj, da se sjeća da je dana 05.12.2009. godine, završeno malterisanje unutrašnjih zidova u toj kući i da je zbog toga ostavio otvorena vrata i prozore kuće radi provjetravanja i sušenja maltera i da je dana 06.12.2009. godine, došao do te svoje kuće i vidio da je neko poskidao bakarne cijevi sa izolacijom od parnog grijanja koje su bile postavljene u dnevnom boravku trpezariji i kuhinji, tako što su bile zašarafljene za pod, jer je trebalo da se pokriju podlogom, a kasnije keramičkim pločicama, parketom i slično. Naveo je i da mu je tom prilikom ukupno otudjeno oko 70 metara tih bakarnih cijevi i da je o toj kradji odmah obavijetio službenike policije. U konačnom je naveo da se kao oštećeni ne pridružuje krivičnom gonjenju protiv okrivljenih i da ne ispostavlja imovinsko pravni zahtjev.</span>
</p>
<p>&nbsp;</p>
<p>
<span class="span1">Oštećeni Petrović Ivan </span><span class="span2">u svom svjedočkom iskazu naveo je da u naselju Dragova Luka u ulici Relejskoj u Nikšiću posjeduje porodičnu kuću u kojoj stanuje i da u blizini te kuće gradi drugu kuću i da je u toj kući u izgradnji držao gradjevinski materijal i alat, da je dana 25.12.2009. godine u ranim jutarnjim časovima otišao do te kuće u izgradnji i primijetio da je na istoj polomljeno staklo od prozora na dnevnoj sobi dimenzija 120x120cm, zatim otključao ulazna vrata i ušao u unutrašnjost kuće i ustanovio da mu iz kuće nedostaje jedan produžni kabal promjera 3x1,5mm2, dužine 50 metara sa motalicom, dva produžna kabla istog presjeka od kojih je jedan dužine 20m, a drugi dužine 50m, jedna bušilica marke Iskra snage 800W, sa priključkom za miješanje boja koja je bila u jednoj torbi, jedna manja brusilica marke Iskra, koja bušilica i brusilica su bile potpuno nove, da mu je iz kuće nedostajala i jedna torba u kojoj je bilo sitnog alata medju kojima je bio liver, dva ili tri metra za mjerenje i komplet šolja za izvlačenje rupa na keramici i jedna amaterska testera marke Stihl koja je bila potpuno nova, i da je o toj kradji odmah obavijestio službenike policije. U konačnom je naveo da se kao oštećeni pridružuje krivičnom gonjenju protiv okrivljenih.</span>
</p>
<p>&nbsp;</p>
<p>
<span class="span2">Ovako kazivanje oštećenog Petrović Ivana potvrdjeno je zapisnikom o uvidjaju Uprave policije Nikšić Ku.br. 983, sačinjenim dana 25.12.2009. godine, u kojem je konstatovano da su službenici Uprave policiej CG PJ NIkšić postupajući po prijavi oštećenog Petrović Ivana obavili uvidjaj u kući u izgradnji oštećenog koja se nalazi u ulici Relejskoj, u naselju Dragova Luka, i tom prilikom konstatovali da je na prizemlju te kuće u izgradnji sa zapadne strane polomljeno jedno duplo vakumsko prozorsko staklo dimenzija 85x36cm, i da je na podu prostorije na kojoj se nalazi taj prozor pronadjena jedna kamenica veličine 10x8 cm, i da je tom prilikom oštećeni prijavio da su mu iz kuće nestali predmeti koje je naveo u svom svjedočkom iskazu.</span>
</p>
<p>&nbsp;</p>
<p>
<span class="span1">Oštećeni Vujović Spasoje </span><span class="span2">u svom iskazu naveo je da živi sa svojim bratom Bajom u porodičnoj kući koja se nalazi u ulici Žarka Zrenjanina broj 2 i pošto je po zanimanju vodoinstalater, u garaži koja se nalazi u neposrednoj blizini te kuće drži vodovodni materijal, da tu garažu uvijek zaključava i da ga je dana 01.12.2009. godine, njegov brat Bajo obavijestio da je vidio nekog roma kako sa kolicima odvozi vodovodni materijal iz njihovog dvorišta, nakon čega je otišao do te garaže u kojoj drži vodovodni materijal i vidi oda je prozor na toj garaži koji se nalazi u visini trotoara obijen tako što je polomljeno staklo na tom prozoru i nakon toga utvrdio da mu je iz te garaže otudjeno dva polovna i četiri nova vodomjera od kojih je tri bilo promjera ¾ cola a tri promjera ½ cola , 50 mesinganih spojnica, profila od ½ do 3 cola , oko 30 komada ventila promjera od ½ i ¾ cola i da su svi ti predmeti osim dva polovma vodomjera bili novi. Istakao je i da nije tačno da je ikada pa ni u vrijeme dešavanja kritičnog dogadjaja bilo kakav vodovodni materijal držao u dvorištu kuće, već je uvijek taj materijal držao u garaži koju je zaključavao. U konačnom je da se kao oštećeni ne pridružuje krivičnom gonjenju protiv okrivljenih.</span><span class="span1"> </span>
</p>
<p>&nbsp;</p>
<p>
<span class="span1">Svjedok Vujović Bajo </span><span class="span2">u svom iskazu naveo je da živi sa svojim bratom oštećenim Vujović Spasojem u porodičnoj kući koja se nalazi u ulici Žarka Zrenjanina, da mu je poznato da je njegov brat u dvorištu kuće držao neki vodovodni materijal i da ga je dana 01.12.009. godine, oko 01 sat neko iz komšiluka obavijestio da neko krade taj vodovodni materijal iz dvorišta kuće, nakon čega je on odmah istričao iz kuće i na ulici vidio jedno lice romske nacionalnosti koje je sa prikolicom prikačenom za svoj moped odvozio oduzete predmete, prišao tom licu i zaustavio ga, zatim to lice poveo u policiju pri čemu su oduzete stvari i moped sa prikolicom ostali na toj ulici, zatim se sa tim licem vratio do mjesta gdje su bili ostavili moped sa stvarima ali na tom mjestu nije bilo ni mopeda sa prikolicom niti vodovodnog materijala koji je bio utovaren na prikolicu i da njemu nije poznato ko je taj moped sa prikolicom i vodovodni materijal koji je bio natovaren u prikolicu odvezao sa tog mjesta.</span>
</p>
<p>&nbsp;</p>
<p>
<span class="span1">Oštećeni Vujadinović Tihomir </span><span class="span2">u svom svjedočkom iskazu naveo je da posjeduje kuću u naselju Rudo Polje koja je tokom 2009. godine bila u izgradnji, da se sjeća da su tokom decembra mjeseca 2009.godine u toj kući majstori bili razveli oko 30 metara dužnih kabla za trofazne utičnice promjera 5x2,5 mm2, blizu 200 metara kabla za utičnice promjera 3x2,5mm2 i oko 150 metara kabla za rasvjetu promjera 3x1,5mm2, da je sav taj kabal bio fiksiran i da se sjeća da je dana 20.12.2009. godine došao da obidje tu svoju kuću u izgradnji i tom prilikom vidio da je polomljeno vakumsko staklo na jednom prozoru koji je postavljen na visini od 1,50m, da je taj prozor bio otvoren, zatim ušao u unutrašnjost kuće i ustanovio da su svi kablovi od elektroinstalacije koje su majstori bili razveli i fiksirali po kući skinut sa zidova i otudjen i o tome odmah obavijestio službenike policije. U konačnom je naveo da se kao oštećeni ne pridružuje krivičnom gonjenju protiv okrivljenih i da ne ispostavlja imovinsko pravni zahtjev. </span>
</p>
<p>&nbsp;</p>
<p>
<span class="span2">Ovakvo kazivanje oštećenog Vujadinović Tihomira potvrdjeno je zapisnikom o uvidjaju Uprave policiej CG PJ Nikšić Ku.br. 972, sačinjenim dana 21.12.2009. godine, u kojem je konstatovano da su službenici policije postupajući po prijavi oštećenog Vujadinović Tihomira obavili uvidjaj u kući u izgradnji oštećenog koja se nalazi u naselju Rudo Polje i tom prilikom ustanovili da je sa svjeverne strane kuće polomljeno jedno vakumsko prozorsko staklo dimenzija 85x45 cm, da je taj prozor bio otvoren i da je u unutrašnjosti kuće naspram tog prozora pronadjena jedna kamenica i da je po kazivanju oštećenog iz kuće otudjena veća količina elektro instalacionih kablova koju je oštećeni Vujadinović naveo u svom svjedočkom iskazu.</span>
</p>
<p>
<span class="span1">  </span>
</p>
<p>
<span class="span2">Nalazom i mišljenjem i dopunom nalaza i mišljenja stalnog sudskog vještaka i ovlašćenog aktuara Šljivančanin Milana utvrdjena je vrijednost otudjenih predmeta na dan izvršenja radnji predmetnog produžnog krivičnog djela, koje vrijednosti su navedene u izreci presude.</span>
</p>
<p>&nbsp;</p>
<p>
<span class="span2">Na osnovu kazivanja maloljetnog Ramaj Iljira koje je sud cijenio kao istinito jer je isto u pogledu načina vremena i mjesta izvršenja radnji predmetnog produženog krivičnog djela koje je imenovanom maloljetniku stavljeno na teret da je počinio sa okrivljenom Ramaj Anom, potvrdjeno iskazima oštećenih i materijalnim dokazima u vidu navedenih zapisnika o uvidjaju, a u kojem iskazu je maloljetni Ramaj Iljir naveo da je okrivljena Ramaj Ana učestvovala zajedno sa njim u obijanju i oduzimanju predmeta iz radionice Nikolić Velibora, u ulici Vuka Karadžića u noći 9/10. 11. 2009. godine, u oduzimanju predmeta iz kuće u izgradnji Kankaraš Darka dana 06.12.2009. godine, i obijanju i oduzimanju predmeta iz kuće u izgradnji oštećenog Petrović Ivana locirane u ulici Relejskoj u noći 24/25.12.2009. godine, koje kazivanje maloljetnog Ramaj Iljira je sud cijenio kao istinito jer po mišljenju suda imenovani maloljetnik s obzirom na činjenicu da mu je okrivljena Ramaj Ana rodjena sestra nije imao ni jednog razloga da lažno prikaže da je okrivljena učestvovala u navedenim dogadjajima i na taj način okrivljenu neosnovano izloži krivičnoj odgovornosti lažnim prerdstavljanjem činjenica, sud je na nesumnjiv način utvrdio da je okrivljena Ramaj Ana </span><span class="span2">u noći</span><span> </span><span class="span2">09/10.11.2009.godine u Nikšiću, zajedno sa maloljetnim Ramaj Iljirom, u namjeri da sebi pribavi protivpravnu imovinsku korist, svjesna svog djela čije je izvršenje htjela,  po prethodnom dogovoru, zajedno sa imenovanim maloljetnikom obila radionicu vlasništvo Nikolić Velibora koja se nalazi u ulici Vuka Karadžića, na način što je Ramaj Ana šrafcigerom odvalila ulazna vrata radionice,  </span><span class="span2">nakon čega je  zajedno sa maloljetnim Ramaj Iljirom ušla u radionicu i iz iste oduzeli tri polovna akumulatora i jedan aparat za varenje marke Končar, vlasništvo Nikolić Velibora u ukupnoj vrijednosti od 175,00 eura; dana 06.12.2009.godine u Nikšiću, zajedno sa maloljetnim Ramaj Iljirom, u namjeri da sebi pribavi protivpravnu imovinsku korist, svjesna svog djela čije je izvršenje htjela, po prethodnom dogovoru, iz kuće u izgradnji  na kojoj su vrata bila otključana , koja se nalazi u Šavničkoj ulici, vlasništvo Kankaraš Darka, oduzela 70 metara bakarnih cijevi za podno grijanje, u ukupnoj vrijednosti od 350,00 eura  vlasništvo Kankaraš Darka, na način što su presjekli bakarne cijevi prethodno postavljene na podu,   nakon čega su iste prebacili na kolica, odvezli i prodali i u noći 24./25.12.2009.godine u Nikšiću, zajedno sa maloljetnim Ramaj Iljirom, u namjeri da sebi pribavi protivpravnu imovinsku korist, svjesna svog djela čije je izvršenje htjela, po prethodnom dogovoru, obila kuću Petrović Ivana, koja se nalazi u Relejskoj ulici, na način što je okrivljena Ramaj Ana kamenom slomila prozorsko staklo na prizemlju kuće i kroz tako napravljeni otvor provukla ruku, otvorila prozor kroz koji je zajedno sa maloljetnim Ramaj Iljirom ušla u unutrašnjost i oduzeli: jedan produžni kabal sa motalicom dužine 50 metara, dva produžna kabla bez motalice dužine od po 20 metara , dvije torbe u kojoj su se nalazile jedna bušilica sa priključkom za miješanje boja, jedna brusilica marke Iskra i veća količina sitnog alata, jedna komplet šolja za izvlačenje rupa na keramici i jedna nova motorna testera marke Stihl, sve u ukupnoj vrijednosti od 348,00 eura,  vlasništvo Petrović Ivana, koje stvari su stavili na kolica a zatim odvezli i prodali</span><span>, </span><span class="span2">kojim radnjama je okrivljena Ramaj Ana kao sa izvršilac sa maloljetnim Ramaj Iljirom počinila produženo krivično djelo teška kradja iz člana 240. Stav 1 tačka 1 KZ u vezi člana 49 KZ  u vezi člana 23 KZ.Naime, iz utvrdjenog činjeničnog stanja proizilazi da je okrivljena počinila dvije radnje izvršenja krivičnog djela teška kradja iz člana 240. Stav 1 tačka 1 KZ , i jednu radnju izvršenja krivičnog djela kradja iz člana 239 KZ u vremenskoj povezanosti koje radnje predstavljaju cjelinu zbog jedinstva mjesta izvršenja – činjenice da su sve radnje počinjene na teritoriji Opštine Nikšić, i  jedinstvenog umišljaja učinioca jer je sud cijeneći subjektivni odnos okrivljene prema počinjenom krivičnom djelu utvrdio da je okrivljena Ramaj Ana preduzimajući radnje izvršenja predmetnog produženog krivičnog djela bliže opisane u izreci presude postupala sa očiglednom namjerom da obijanjem zatvorenih prostorija i oduzimanjem tudjih pokretnih stvri sebi pribavi protiv pravnu imovinsku korist u vrijednosti većoj od 150,00 eura odakle nedvosmisleno proizilazi da je okrivljena Ramaj Ana preduzimajući radnje opisane u izreci presude bila svjesna da na taj način čini krivično djelo i htjela njegovo izvršenje. </span>
</p>
<p>&nbsp;</p>
<p>
<span class="span2">U tom pravcu sud je cijeneći odbranu okrivljene Ramaj Ane našao da je ista neosnovana i usmjerena na izbjegavanje krivično pravne odgovornosti, jer je po ocjeni suda odbrana okrivljene u potpunosti opovrgnuta kazivanjem maloljetnog Ramaj Iljira, kojem je sud iz već navedenih razloga poklonio povjerenje i na istom zasnovao odluku o krivici okrivljene Ramaj Ane u predmetnom postupku.</span>
</p>
<p>&nbsp;</p>
<p>
<span class="span2">Prilikom donošenja odluke o vrsti i visini kazne okrivljenoj Ramaj Ani, sud je u smislu člana 42 stav 1 KZ kao olakšavajuće okolnosti na strani okrivljene našao loše materijalne prilike i porodične prilike – činjenicu da je okrivljena udata i majke četvoro djece, dok je raniju osudjivanost okrivljene utvrdjenu uvidom u izvod iz kaznene evidencije za okrivljenu sud istioj cijenio kao otežavajuću okolnost u sklopu ličnosti okrivljene, jer je očigledno da krivične sankcije koje su okrivljenioj izricane prilikom ranije osudjivanosti na nju nijesu u dovoljnoj mjeri uticale da ne čini nova krivična djela. Cijeneći navedene navedene olakšavajuće okolnosti kao osobito olakšavajuće okolnosti, sud je primjenom člana 36 KZ okrivljenu osudio na kaznu zatvora u trajanju od tri mjeseca, koja kazna je okrivljenoj na osnovu člana 45 i 46 KZ ublažena ispod zakonskog minimuma predvidjenog za predmetno krivično djelo, smatrajući da je ovakva kazne primjerena težini izvršenog krivičnog djela i okrivljenoj kao učiniocu istog i da će se sa ovakvom kaznom na okrivljenu u dovoljnoj mjeri uticati da ne čine nova krivična djela i da će se na taj način u ovom konkretnom slučaju ostvariti svrha kažnjavanja iz člana 32 KZ, u okviru opšte svrhe izricanja krivičnih sankcija iz člana 4 stav 2 KZ.</span>
</p>
<p>
<span class="span2"> </span>
</p>
<p>
<span class="span2">Odluku o troškovima krivičnog postupka sud je donio primjenom odredbi člana 226 i člana 229 ZKP-a i istom obavezao okrivljenu Ramaj Anu da na ime troškova krivičnog postupka plati iznos od </span><span class="span2">168,00 eura ,od čega se iznos od 128,00 eura odnosi na ime nagradu vještaku i ovlašćenom aktuaru Šljivančanin ing. Milanu za dati nalaz i mišljenje i dopunu istog, dok se iznos od 30,00 eura odnosi na ime paušala kao dijela troškova krivičnog postupka koji iznos je odredjen imajući u vidu složenost predmeta, trajanje postupka i imovne prilike okrivljene.</span>
</p>
<p>&nbsp;</p>
<p>
<span class="span2">Prilikom donošenja odluke o odgovornosti malojetnog Ramaj Iljira sud je prihvatajući kazivanje imenovanog maloljetnika kao istinito u pogledu izvršenja provalne kradje u kući u izgranji Vujadinović Tihomira locirane u naselju RudoPolje i prihvatajući iskaz oštećenog Vujović Spasoja u pogledu provalne kradje izvršene u garaži porodične kuće Vukotić Spasoja i Baja locirane u ulici Žarka Zrenjanina br.2, pored toga što je utvrdio da je maloljetni Ramaj Iljir sa okrivljenom Ramaj Anom počinio radnje izvršenja produženog krivičnog djela teška kradja iz člana 240 stav 1 tačka 1 KZ u vezi člana 49 KZ opisane u izreci presude utvrdio i da je okrivljeni Ramaj Iljir d</span><span class="span2">ana 1.12.2009.godine oko 01,00 časova u Nikšiću, u namjeri da sebi pribavi protivpravnu imovinsku korist, iz garaže koja se nalazi u dvorištu porodične kuće vlasništvo Vujović  Spasoja i Vujović Baja koja se nalazi u ulici Žarka Zrenjanina br.2, oduzeo vodovodni materijal i to: 6 vodomjera od kojih  2 polovna  i 4 nova od ¾ cola i  ½ cola,   50 komada  mesinganih  spojnica od ½ do 3 cola, kao i 3 spojnice od ½ cola i od ¾ cola, 30 komada novih ventila od ½ cola i od ¾ cola,  vlasništvo Vujović Spasoja u vrijednosti od 445,00 eura, na način što je podesnim predmetom slomio prozor na garaži i kroz tako napravljeni otvor provukao ruku, otvorio isti i ušao u garažu  i  oduzeo navedene stvari, koje  je utovario na prikolicu kada je bio primijećen i spriječen u daljoj radnji izvršenja krivičnog djela od strane Vujović Baja i neutvrdjenog dana u drugoj polovini decembra mjeseca 2009.godine u Nikšiću, u namjeri da sebi pribavi protivpravnu imovinsku korist, svjestan svog djela čije je izvršenje htio, obio kuću  u izgradnji vlasništvo Vujadinović Tihomira, koja se nalazi u Rudom Polju bb, na način što je kamenom slomio vakumsko staklo na prozoru i kroz tako napravljeni otvor provukao ruku, sa unutrašnje strane otvorio prozor a potom ušao u unutrašnjost kuće i oduzeo: kabal za trofaznu utičnicu promjera 5 x 2,5 mm u dužini od 200 metara i kabal za utučnice promjera 3 x 25mm u dužini od 150 metara,  u ukupnoj vrjednosti od 212,00 eura,  vlasništvo Vujadinović Tihomira, jer je kazivanje okrivljenog u pogledu izvršenja opisanih radnji predmetnog produženog krivičnog djela u cjelosti potvrdjeno iskazima oštećenih Vujović Spasoja, i Vujadinović Tihomira, pa je sud imajući u vidu navedeno činjenično utvrdjenje nesumnjivo utvrdio da je okrivljeni Ramaj Iljir počinio produženo krivično djelo teška kradja iz člana 240 stav 1 tačka 1 KZ u vezi člana 49 KZ, na način što je djelujući sa okrivljenom Ramaj Anom preduzeo dvije radnje izvršenja krivičnogdjela teška kradja iz člana 240 stav 1 tačka 1 KZ i jednu radnju izvršenja krivičnog djela kradja iz člana 239 stav 1 KZ , koje radnje su činjenično opisane u izreci presude, a samostalno preduzeo dvije radnje izvršenja krivičnog djela teška kradja iz člana 240 stav 1 tačka 1 KZ od kojih jednu dana 01.12.2009. godine, oko 01 sat tako što je obio garažu koja se nalazi u dvorištu porodične kuće Vujović Spasoja i Vujović Baja locirane u ulici Žarka Zrenjanina broj 2 i iz iste oduzeo veću količinu vodovodnog materijala i tako što je neutvrdjenog dana u drugoj polovini decembra mjeseca 2009 .godine, obio kuću u izgradnji koja je vlasništvo Vujadinović Tihomira a koja se nalazi u naselu Rudo Polje i iz iste oduzeo veću količinu elektro instalacionih kablova, pri čemu sve navedene radnje koje je preduzeo okrivljeni predstavljaju cjelinu zbog jedinstva mjesta izvršenja, činjenice da su sve radnje preduzete na teritoriji Opštine Nikšić, i jedinstvenog umišljaja učinioca jer je po ocjeni suda maloljetni Ramaj Iljir preduzimajući sve opisane radnje izvršenja predmetnog krivičnog djela postupao sa očiglednom namjerom da obijanjem zatvorenih prostorija i oduzimanjem tudjih pokretnih stvari sebi pribavi protiv pravnu imovinsku korist u vrijednosti većoj od 150,00 eura odakle proizilazi da je okrivljeni preduzimajući opisane radnje bio svjestan da na taj način čini krivično djelo i htio njegovo izvršenje. </span>
</p>
<p>&nbsp;</p>
<p>
<span></span><span class="span2">Izvještajem Centra za socijalni rad za Opštine Nikšić Šavnik i Plužine o porodičnim i vaspitno obrazovnim svojstvima maloljetnog Ramaj Iljira utvrdjeno je da imenovani maloljetnik potiče iz nepotpune višečlane porodice koju čine otac Selim, brat Gzim, sestre Centresa i Arnesa, da sa njima u kućnoj zajednici žive i dvije kćerke maloljetnikovog brata, a da je maloljetnikova majka poginula u saobraćajnoj nesreći koja se desila 2008. godine, da porodica živi u objektu koji je neuslovan za </span><span class="span2">stanovanje i da nemaju stalnih prihoda te da se radi o porodici koja je u stanju socijalne potrebe, ali da nijedan član porodice nema ličnih dokumenata niti je upisan u matične knjige rodjenih, zbog čega ne mogu ostvariti materijalno obezbjedjenje porodice preko Centra za socijalni rad. Navedenim izvještajem utvrdjeno je da je maloljetni Ramaj Iljir četvrto dijete po rodjenju u porodici, da nikada nije pohadjao pred školsku ustanovu niti školu, da boluje od hroničnog bronhitisa koji je u stalnom pogoršanju.</span>
</p>
<p>&nbsp;</p>
<p>
<span class="span2">Imajući u vidu činjenicu da je nesumnjivo utvrdjeno da je maloljetni Ramaj Iljir počinio produženo krivično djelo teška kradja iz člana 240 stav 1 tačka 1 KZ u vezi člana 49 KZ cijeneći pri tom činjenice utvrdjene izvještajem Centra za socijalni rad za Opštine Nikšić Šavnik i Plužine o porodičnim i vaspitno obrazovnim prilikama imenovanog maloljetnika sud je maloljetnom Ramaj Iljiru izrekao mjeru posebnih obaveza obavljanja društveno korisnog ili humanitarnog rada iz člana 19 stav 1 tačka 6 Zakona o postupanju prema maloljetnicima u krivičnom postupku , smatrajući pri tom da će se sa ovakvom mjerom na imenovanog maloljetnika uticati da u buduće ne vrši krivična djela i da će se na taj način u ovom konkretnom slučaju ostvariti svrha izricanja krivičnih sankcija maloljetnicima propisana članom 15 Zakona o postupanju prerma maloljetnicima u krivičnom postupku.  </span>
</p>
<p>&nbsp;</p>
<p>
<span class="span2">Na osnovu svega izloženog, primjenom odredbi člana 374 ZKP-a odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U NIKŠIĆU</span><span class="span2">, dana 10.10.2013. godine.</span>
</p>
<p>
<span class="span1">Zapisničar                                                                                                                </span><span class="span1"></span><span class="span1">S U D I J A</span>
</p>
<p>
<span class="span1">Papović Budimirka s.r.                                                                                           Djuričković Igor s.r. </span>
</p>
<p>&nbsp;</p>
<p>
<span class="span1">                                            Za tačnost otpravki tvrdi i ovjerava: Službenik suda</span>
</p>
<p>&nbsp;</p>
<p>
<span class="span1">PRAVNA POUKA: </span><span class="span2">Protiv ove presude dozvoljena je žalba u roku od 8 dana od dana prijema </span>
</p>
<p>
<span class="span2">                                   iste preko ovog suda Višem sudu Podgorica </span>
</p>
<p>&nbsp;</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.9840278in 0.9840278in 0.9840278in 0.9840278in;}
.p1{text-align:center;hyphenate:auto;font-family:Calibri;font-size:11pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:end;hyphenate:auto;font-family:Arial;font-size:12pt;}
.p4{text-align:justify;hyphenate:auto;font-family:Arial;font-size:12pt;}
.p5{text-indent:-0.25in;margin-left:0.7395833in;text-align:justify;hyphenate:auto;font-family:Arial;font-size:12pt;}
.p6{margin-left:0.48958334in;text-align:justify;hyphenate:auto;font-family:Arial;font-size:12pt;}
.p7{text-indent:0.49166667in;text-align:justify;hyphenate:auto;font-family:Arial;font-size:12pt;}
.p8{text-indent:0.49166667in;text-align:center;hyphenate:auto;font-family:Arial;font-size:12pt;}
.p9{text-align:start;hyphenate:auto;font-family:Times New Roman;font-size:12pt;}
.p10{margin-bottom:0.1388889in;text-align:start;hyphenate:auto;font-family:Calibri;font-size:11pt;}
</style>
<meta content="lidija.maros" name="author">
</head>
<body class="b1 b2">
<p class="p1">
<!--Image link to '0.png' can be here-->
</p>
<p class="p2">
<span>U IME CRNE GORE</span>
</p>
<p class="p3">
<span>K. 370/12/12</span>
</p>
<p class="p4">
<span>	OSNOVNI SUD U KOTORU, kao nadležni prvostepeni krivični sud, po sudiji Momirki Marović, uz učešće zapisničara Ana Marije Petković, u krivičnom predmetu protiv optuženog pravnog lica S.P.DOO P. i optuženog R. D., zbog krivičnog djela građenje objekta bez građevinske dozvole iz člana 326 a Zakona o izmjenama i dopunama Krivičnog zakonika, koji se vodi po optužnom predlogu ODT Kotor Kt I. broj 7/12 od 28.09.2012. godine, nakon održanog glavnog i javnog pretresa dana 21.12.2012. godine, u prisustvu zamjenika ODT Kotor Danke Živković, ovlaštenog zastupnika optuženog pravnog lica D. N. i optuženog R. D. istoga dana donio i javno objavio sledeću</span>
</p>
<p class="p4"></p>
<p class="p2">
<span>P R E S U D U</span>
</p>
<p class="p4">
<span>	OPTUŽENI:</span>
</p>
<p class="p4">
<span>                 1.    S.P.DOO       razvoj projekata o </span>
</p>
<p class="p5">
<span>	nekretninama P. sa sjedištem u P m.br... upisan u Centralni registar Privrednog suda pod brojem registracije ... koje pravno lice predstavlja ovlašćeni zastupnik i osnivač D.N. iz B.</span>
</p>
<p class="p6"></p>
<p class="p5">
<span>2.	R. D.JMBG ... od oca S.i majke B. rođene N. rođen ... godine u C. stalno nastanjen u B. državljanin CG, privatnik, oženjen, otac troje djece, sa završenom SSS, srednjeg imovnog stanja, protiv kojeg se ne vodi postupak za drugo krivično djelo, </span>
</p>
<p class="p4"></p>
<p class="p2">
<span>K r i v i    s u</span>
</p>
<p class="p4"></p>
<p class="p7">
<span>Što su u periodu od februara 2012 godine do 15.5.2012  godine u B.na UP br. 20.2. u okviru bloka br. 20A koji čine k.p. 2072, dio k.p.2068/2 i dio k. p. 2071 K.O. B. i to prvookrivljeno pravno lice S.P. DOO P. u okviru obavljanja djelatnosti, a drugookrivljeni R.D. kao odgovorno lice u pravnom licu - izvršni direktor djelujući u ime pravnog lica i u okviru svojih ovlaštenja, protivno čl. 69 Zakona o uredjenju  prostora i izgradnji objekata, odnosno suprotno izdatom rješenju Skeretarijata za prostorno planiranje i održivi razvoj Opštine B. br. 06-U-752/101 od 18.10. 2011 godine kojim se odobrava izgradnja stambeno - poslovnog objekta spratnosti PO garaže +P+5+PK, izgradili u grubim gradjevinskim radovima stambeni objekat PO+P+7+PK, pri čemu su optuženi postupali sa  umišljajem, </span>
</p>
<p class="p4"></p>
<p class="p7">
<span>- čime su učinili krivično djelo građenja objekta bez građevinske dozvole iz člana 326 a Zakona o izmjenama i dopunama krivičnog zakonika.</span>
</p>
<p class="p4"></p>
<p class="p7">
<span>Pa sud optuženom S.P.DOO P. na osnovu naprijed navedene krivičnopravne odredbe i člana 3, 5, 6, 12, 13, 14, 15, i 16 i 24. Zakona o odgovornosti pravnih lica za krivična djela i člana 2, 4, 5, 15, 24, 32, 33, 36, 42, 52, 53, i 54 KZ i člana 374 ZKP izriče </span>
</p>
<p class="p4"></p>
<p class="p2">
<span>USLOVNU OSUDU</span>
</p>
<p class="p4"></p>
<p class="p7">
<span>Kojom mu prethodno utvrđuje NOVČANU KAZNU u iznosu od 20.000,00 eura i istovremeno određuje da se kazna neće izvršiti ukoliko okrivljeni za vrijeme od dvije godine od dana pravosnažnosti presude ne učini novo krivično djelo.</span>
</p>
<p class="p4"></p>
<p class="p7">
<span>Sud je optuženom R.D. na osnovu naprijed navedne krivičnopravne odredbe i čl. 2, 4, 5, 8, 15, 36, 42, 45, 46, 52, 53 i 54 Krivičnog zakonika i člana 374 ZKP izriče</span>
</p>
<p class="p4"></p>
<p class="p2">
<span>USLOVNU OSUDU</span>
</p>
<p class="p4"></p>
<p class="p7">
<span>Kojom utvrđuje kaznu zatvora u trajanju od 4 mjeseca i istovremeno određuje da se kazna neće izvrštii ukoliko okrivljeni za vrijeme od jedne godine od dana pravosnažnosti presude ne učini novo krivično djelo.</span>
</p>
<p class="p4"></p>
<p class="p7">
<span>Dužni su optuženi  na ime troškova sudskog paušala uplatiti iznos od po 70,00 eura u roku od 15 dana od dana pravosnažnosti presude na žiro račun Osnovnog suda u Kotoru br. 832-16-52 i dokaz o uplati dostaviti ovom sudu s pozivom na br. K. 370/12/12.</span>
</p>
<p class="p2">
<span>O b r a z l o ž e n j e</span>
</p>
<p class="p2"></p>
<p class="p4">
<span>	ODT Kotor aktom Kt I. broj 7/12 od 28.09.2012. optužilo je S.P.DOO P. i R. D. zbog izvršenja krivičnog djela građenje objekta bez građevinske dozvole iz člana 326 a Zakona o izmjenama i dopunama Krivičnog zakonika.</span>
</p>
<p class="p4"></p>
<p class="p4">
<span>	U svojoj odbrani ovlašćeni predstavnik optuženog pravnog lica N. D. je naveo da ne priznaje izvršenje  djela koje mu se stavlja na teret, jer smatra da je do svega došlo zbog greške u administraciji Opštine B.On je suvlasnik S.P. iz P. sa 33%, dok su druga dva suvlasnika R.D.sa 34% i R.R. sa 33% vlasništva. Djelatnost njihovog DOO je izvođenje građevinskih radova i u okviru svoje djelatnosti zaključili su ugovor sa M. L. koja je vlasnica djela urb.parc. na kojoj smo započeli gradnju višespratnog objekta. Zna da ona nije jedini vlasnik, već je dio ovog zemljišta vlasništvo Opštine sa kojom su takođe zaključili ugovor i tako otkupili kompletno zemljište koju čini ovu UP. Ugovor sa M. L. sastojao se u tome da ona ustupa zemlju, a oni njoj određeni dio izgrađenog objekta. Martinović Lidija nema nikakve veze sa projektom izgrađenog objekta, ni sa samom izgradnjom ili postupkom pribavljanja dokumentacije. Ona se samo tehnički pojavljuje u spisima, jer ih je ovlastila da u njeno ime vade tehničku dokumentaciju i građ. dozvolu, ali je ugovorom riješeno da ona samo ustupa zemlju. Radi se o pravnim razlozima zbog čega je tehnički bilo neizvodljivo da se oni uknjiže kao vlasnici parcele, jer će kasnije ona biti takođe uknjižena na dio zgrade, pa im je jednostavnije bilo da preduzimaju radnje na osnovu punomoćja, nego da vrše više preknjižbi. Oni su kao građevinska firma imali interes da ovo zemljište maksimalno iskoriste odnosno da izgrade onoliko spratova koliko DUP dozvoljava, kao i da maksimalno iskoriste koeficijent iskorištenja i ostale parametre koje DUP predviđa. Zbog toga su napravili projekt koji je predviđao spratnost P+5 i krenuli u proceduru za dobijanje građ. dozvole. U momentu kad su predavali ovu dokumtnaciju DUP je već bio promjenjen tako da je uz povećavanje ostalih parametara ispratnost bila moguća do P+7 međutim oni nisu mogli tako da reaguju i predali su projekt sa manjom spratnošću da bi dobili građ.dozvolu i počeli gradnju, računajući da će „u hodu“ izdejstvovati izmjenu građ.dozvole. Ovu dozvolu su dobili negdje u oktobru 2011.godine a radovi su odmah i počeli. Odmah su bili svjesni da im treba dodatna dokumentacija, u Opštini im je prezentirano da treba da izvrše dokup zemljišta od otprilike 68m2 da ne bi prekoračili koeficijent iskorišćenosti, oni su odmah tu proceduru i započeli. Sjeća se da su bili pripremljeni za sjednicu Skupštine opštine u decembru ili januaru, međutim opštinske službe su napravila neku grešku u kvadraturi pa ugovor nije mogao biti usvojen tada, već je procedura kupovine zemljište odložena do daljnjeg. Znači isključivo zbog problema sa ovom kupovinom zemljišta oni nisu mogli da dobiju dozvolu za dodatne spratove. Kako je radnja tekla i zaustavljanje radova bi uzrokovalo velike troškove, oni su praktično bez dozvole nastavili sa izvođenjem grubih radova i zgradu praktično u grubim radovima završili i stavili krov. Zna da je na objekt dolazila inspekcija za građevinarstvo, da su konstatovali sve ovo što je rekao, odnosno da je građ.dozvola prekoračena za ova 2 sprata. Ne sjeća se da su donosili bilo kakvo rješenje o zabrani gradnje, ali ne iskljujuje takvu mogućnost s tim što navodi da su do maja 2012. godine grubi građ.radovi već bili završeni tako da nakon toga nisu vršili dalje radove. U međuvrermenu su dobili građevinsku dozvolu i za predmetne građevinske radove koje su izvršili mimo prethodno izdate građevinske dozvole.</span>
</p>
<p class="p4"></p>
<p class="p4">
<span>	U svojoj odbrani optuženi R.D. je naveo  da  priznaje izvršenje krivičnog djela i krivicu za isto. On je izvršni direktor preduzeća S.P. iz P. koje se bavi izvođenjem građ. radova. Između ostalih vršio je izgradnju stambeno poslovnog objekta na urb. parc. 20.2 na kat. parc. 2072, dijelu 2068/2 i dijelu 2071 KO B. Radi se o zgradi koja se fizički nalazi na bulevaru koji prolazi kroz Budvu, odmah iza tzv. k. raskrsnice prema baru sa desne strane. Objekat je podignut na zemlji M.Lidije iz P., a prema zaključenom ugovoru njegovo preduzeće se obavezalo da joj ustupi dio objekta srazmjerno vrijednosti zemljišta. Inače, preduzeće čiji je on izvršni direktor je vlasništvo njega, njegovog brata R.R. i D.N. On je građ.dozvolu za ovaj objekat dobio 18.10.2011. godine i tada su počeli sa izgradnjom prema građ. dozvoli radi se o objektu sa 7 nadzemnih etaža i podzemnim garažama. U građ. dozvoli je označeno kao nadzemno P+5+PK. Radovi su obavljeni normalnom dinamikom, a prema glavnom projektu. Inspekcijski pregledi su vršeni 03.11.2011.godine i nakon toga 07.11.2011.godine i inspekcije nisu našle nekih problema, odnosno odstupanja od projekta. Nakon toga, misli negdje tokom novembra 2011.godine došlo je do izmjene DUP-a za ovo područje kojim se dozvoljava maksimalna spratnost P+7. Odmah je reagovao podnoseći zahtjev za izmjenu, odnosno dopunu građ.dozvole u smislu da mu se dozvoli nadogradnja u visini koju dozvoljava DUP, a obzirom da za to nije bilo nikakvih konstrukcionih problema. Taj zahtjev je podnijet negdje u februaru i zna da se odmah susreo sa sporošću administracije Sekretarijata za urbanizam u B. Praktično nije bilo nikakvih tehničkih problema međutim da bi se ispoštovao koeficijent izgrađenosti on je morao da uveća površinu parcele time što bi od Opštine dokupio 68m2 opštinskog zemljišta. To je naravno prihvatio, međutim kada je ovaj predlog bio pripremljen za Skupštinu opštine greškom samog Urbanizma navedeno je da se radi o 168m2. Greška je uočena prije nego što se Skupština o zahtjevu izjasnila, međutim, predlog je morao biti povučen i ostavljen za naredno skupštinsko zasjedanje. Imajući u vidu ove okolnosti on je nastavio sa izgradnjom i završio je objekat u grubim građ. radovima za površinu koja je izvjesna i koju će dobiti DUP-om. Sve je to završeno na sledećem skuopštinskom zajedanju u junu, on je otkupio navedenu kvadraturu i sada je objekat praktično za 80m2 manji nego što je po koeficijentu izgrađenosti mogao biti. On je svjestan da je nastavio sa gradnjom objekta prije nego što je dobio ovu dopunsku dozvolu međutim treba imati u vidu da je objekat već bio u gradnji, da je ispunio sve tehnčke preduslove za dobijanje dopunske dozvole i da bi se praktično zbog sporosti lokalne administracije i njihove tehničke greške izložio velikim materijalnim gubicima da je zaustavio gradnju i čekao dozvolu. Takođe primicala se ljetnja sezona, kada nije dozvoljena gradnja, pa je praktično došao u situaciju da je morao da okončagrube građ.radove, naravno, građ. inspekcija je bila u toku sa svim ovim, vršili su kontrolu 27.04.2012.godine, 14.05.2012. godine i 15.05.2012. godine o čemu su sačinili zapisnike koje je on u potpunosti prihvatio. Nakon toga je 15.05.2012.godine dobio Rješenje kojim mi se zabranjuje dalje izvođenje radova. U tom momentu grubi građ. radovi su već bili okončani, tako da nije imao nikakvih troškova zbog obustave radova po zabrani. Na glavnom pretresu dana 21.12.2012. godine dodao da su u međuvremenu dobili građevinsku dozvolu kojom su obuhvaćeni predmetni radovi koji su predmet ovog postupka.</span>
</p>
<p class="p4"></p>
<p class="p4">
<span>	U dokaznom postupku koji je sproveden radi utvrđenja činjeničnog stanja sud je proveo sledeće dokaze: izvršio uvid u rješenje Sekretarijata za prostorno planiranje i održivi razvoj opštine Budva br. 06-U-752/101 od 18.10.2011. godine, uvid u izvod iz Centralnog registra Privrednog suda u P. za S.P.DOO P. uvid u zapisnike o inspekcijskom pregledu Ministarstva održivog razvoja i turizma br. 1004/11 od 03.11.2011 godine, od 07.11.2011 godine, od 27.04.2012 godine, od 14.05.2012.godine i od 15.05.2012.godine, uvid u rješenje Ministarstva održivog razvoja i turizma od 15.05.2012. godine i u rješenje od 21.09.2012. godine.</span>
</p>
<p class="p4"></p>
<p class="p4"></p>
<p class="p4">
<span>	Uvidom u rješenje Sekretarijata za prostorno planiranje i održivi razvoj opštine Budva br. 06-U-752/101 od 18.10.2011. godine utvrđeno je da je M.L. i S.P.DOO iz P. odobrena rekonstrukcija u cilju dogradnje i nadogradnje stambeno-poslovnog objekta, na urbanističkoj parceli broj 20.2, u okviru bloka broj 20A, koju čine katastarske parcele 2072, dio katastarske parcele 2068/2 i dio katastarske parcele 2071 KO B. te da je spratnost postojećeg objekta: Po-G+P+5+Pk, a ukupna spratnost objekta je: Po-G+P+7. </span>
</p>
<p class="p4"></p>
<p class="p7">
<span>Uvidom u izvod iz Centralnog registra Privrednog suda u P. za DOO S.P.P. utvrđeno je da je optuženo pravno lice registrovano kao društvo za razvoj projekata o nekretninama, sa sjedištem u P. te da je D. R.izvršni direktor društva, a D. N. je ovlašćeni zastupnik društva.</span>
</p>
<p class="p7"></p>
<p class="p7">
<span>Uvidom u zapisnik o inspekcijskom pregledu Ministarstva održivog razvoja i turizma br. 1004/11 od 03.11.2011 godine od 07.11.2011 godine, od 27.04.2012 godine, od 14.05.2012.godine i od 15.05.2012.godine, utvrđeno je da je inspektor za građevinarstvo N. M. upoređivanjem radovi koji su izvedeni na objektu sa onim predviđenim građevinskom dozvolom i ovjerenim glavnim projektom utvrdila da je od istog odstupljeno na način što je umjesto potkrovlja urađen šesti sprat i nad njime sedmi sprat osnovnih gabarita kao i niže etaže objekta, te da je zbog uočenog odstupanja od izdate građevinske dozvole investitorima zabranjeno dalje izvođenje radova na izgradnji šestog i sedmog sprata- sedme i osme nadzemne etaže.</span>
</p>
<p class="p4"></p>
<p class="p7">
<span> Uvidom u rješenje Ministarstva održivog razvoja i turizma od 15.05.2012. godine i u rješenje od 21.09.2012. godine utvrđeno je da je M.L. iz P. i S.P. DOO P. zabranjeno dalje izvođenje radova na izgradnji šestog i sedmog sprata-sedme i osme nadzemne etaže stambeno-poslovnog objekta na u.p. broj 20.2 u okviru bloka broj 20A, koju čine kat. parcele 2072, dio 2068/2 i dio 2071 KO B.</span>
</p>
<p class="p4"></p>
<p class="p7">
<span>Nije bilo predloga za dopunu dokaznog postupka niti prigovora na izvedene dokaze.</span>
</p>
<p class="p7"></p>
<p class="p7">
<span>Cijeneći sve provedene dokaze pojedinačno i u uzajamnoj povezanosti shodno članu 370. stav 3. Zakonika o krivičnom postupku, a u odnosu na odbrane optuženih, sud je utvrdio činjenično stanje navedeno u izreci presude.</span>
</p>
<p class="p7"></p>
<p class="p7">
<span>Činjenično stanje sud je utvrdio na osnovu odbrana ovlašćenog predstavnika optuženog pravnog lica i optuženog R.D. te provedenih materijalnih dokaza. </span>
</p>
<p class="p7"></p>
<p class="p7">
<span>Naime, optuženi R.D. je u svojoj odbrani priznao izvršenje krivičnog djela navodeći da je izvršni direktor preduzeća S.P. iz P. koje se bavi izvođenjem građevinskih radova i koje je vršilo izgradnju stambeno poslovnog objekta na zemljištu M.L. na urbanističkoj parceli 20.2 na katastarskim parcelama 2072, dijelu 2068/2 i dijelu 2071 KO B. prema građevinskoj dozvoli koju je dobio 18.10.2011. godine i prema kojoj je bilo predviđena izgradnja 7 nadžemnih etaža u dozvoli označenih nadzemno P+5+PK, te da je negdje u novembru 2011. godine došlo do izmjene DUP-a za ovo područje, kojim se dozvoljava maksimalna spratnost P+7, zbog čega je podnio zahtjev za dopunu građevinske dozvole u smislu da mu se dozvoli nadogradnja u visini koju dozvoljava DUP, pa je nastavio sa izgradnjom i završio objekat za površinu koja je bila izvjesna, jer bi se u suprotnom izložio velikim maretijalnim gubicima da je zaustavio gradnju i čekao dozvolu, čije priznanje je sud prihvatio jer je isto u skladu sa rješenjem Sekretarijata za prostorno planiranje i održivi razvoj Opštine B. broj 06-U-752/101 od 18.10.2011. godine iz kojeg je utvrđeno da je M.L. i optuženom pravnom licu S.P. DOO iz P. odobrena rekonstrukcija u cilju dogradnje i nadogradnje stambeno-poslovnog objekta, na urbanističkoj parceli broj 20.2, u okviru bloka broj 20A, koju čine katastarske parcele 2072, dio katastarske parcele 2068/2 i dio katastarske parcele 2071 KO Budva, te da je spratnost postojećeg objekta: Po-G+P+5+Pk, a ukupna spratnost objekta je: Po-G+P+7, zatim u skladu sa izvodom CRPS-a za DOO S.T. iz kojeg je utvrđeno da je optuženi R.D. izvršni direktor preduzeća i zapisnicima o inspekcijskom pregledu iz kojih je utvrđeno da je upoređivanjem radova koji su izvedeni na objektu sa onim predviđenim građevinskom dozvolom i ovjerenim glavnim projektom, utvrđeno da je od istog odstupljeno na način što je umjesto potkrovlja urađen šesti sprat i nad njime sedmi sprat.</span>
</p>
<p class="p7"></p>
<p class="p7">
<span>Odbranu ovlašćenog predstavnika optuženog pravnog lica N.D. u kojoj negira izvršenje krivičnog djela sud je cijenio kao priznanje, imajući u vidu da je isti u odbrani naveo da su napravili projekat koji je predviđao spratnost P+5, na osnovu koga su u oktobru 2011. godine dobili građevinsku dozvolu i počeli izgradnju, da bi u međuvremenu DUP bio promjenjen, tako da je uz povećavanje ostalih parametara i spratnost bila moguća do P+7, ali da zbog problema sa kupovinom opštinskog zemljišta nisu mogli da dobiju dozvolu za dodatne spratove, pa su zbog toga, a imajući u vidu da bi zaustavljanje radova izazvalo velike troškove, bez dozvole nastavili sa izvođenjem grubih radova i zgradu završili, što je konstatovala i građevinska inspekcija koja je konstatovala da je građevinska dozvola prekoračena za dva sprata, čiju odbranu je sud u ovom dijelu prihvatio jer je ista potvrđena zapisnicima o inspekcijskom pregledu i odbranom optuženog R.D.čije priznanje je sud takođe prihvatio, a koji se na identičan način, kao i ovlašćeni predstavnik optuženog pravnog lica, izjasnio o svim okolnostima bitnim za ovu krivično pravnu stvar.</span>
</p>
<p class="p7"></p>
<p class="p7">
<span>Sud nije prihvatio dio odbrane ovlašćenog predstavnika optuženog pravnog lica i optuženog R.D. u kojoj su naveli da je do svega došlo zbog greške u administraciji Opštine Budva, jer su opštinske službe napravile grešku u kvadraturi prilikom otkupa zemljišta od Opštine, pa je došlo do odlaganja otkupa zemljišta, zbog čega nisu mogli da dobiju dozvolu za dodatne spratove, jer je ovakav navod po mišljenju suda usmjeren na izbjegavanje krivične odgovornosti i ne može predstavljati opravdanje za građenje mimo građevinske dozvole, jer kako su optuženi i sami naveli u svojim odbranama, mogli su sačekati sa radovima do dobijanja dopune građevinske dozvole, ali to nisu htjeli kako bi izbjegli dodatne troškove. </span>
</p>
<p class="p7"></p>
<p class="p7">
<span>Odredbom člana 69. Zakona o uređenju prostora i izgradnji objekta je propisano da je objekat može graditi na osnovu građevinske dozvole i tehničke dokumentacije. Imajući u vidu utvrđeno činjenično stanje, sud je našao da su se u radnjama optuženo pravnog S.P.i optuženog odgovornog lica pravnog lica Radunović Duška, bliže opisanim u izreci odluke, ostvarili svi bitni elementi bića krivičnog djela građenje objekta bez građevinske dozvole iz člana 326 a Zakona o izmjenama i dopunama krivičnog zakonika, pa ih je sud oglasio krivim za isto, obzirom da je optuženo pravno lice u okviru obavljanja djelatnosti, a drugo optuženi kao odgovorno lice-izvršni direktor djelujući u ime pravnog lica u okviru svojih ovlašćenja, postupao sa umišljajem, odnosno da je bio svjestan da postupa suprotno propisima o izgradnji objekta i to člana 69. Zakona o uređenju prostora i izgradnji objekata, koja svijest je obuhvatala saznanje da suprotno pribavljenoj građevinskoj dozvoli vrši gradnju šestog i sedmog sprata objekta, imajući u vidu da je i sam optuženi R.D. u svojoj odbrani naveo da je ,,svjestan da je nastavio sa gradnjom objekta prije nego što je dobio dopunsku dozvolu'', iz čega je sud zaključio da je optuženi bio svjestan da njegove radnje predstavljaju izvršenje krivičnog djela stavljenog mu na teret, čije je izvršenje i htio, u namjeri da za optuženo pravno lice ostvari imovinsku korist.</span>
</p>
<p class="p7"></p>
<p class="p7">
<span>Kako je u smislu člana 5. Zakona o odgovornosti pravnih lica za krivična djela propisano da je pravno lice odgovorno za krivično djelo odgovornog lica, koje je djelujući u ime pravnog lica u okviru svojih ovlašćenja učinilo krivično djelo u namjeri da za to pravno lice ostvari kakvu korist, to je u konkretnom slučaju i pravno lice odgovorno za počinjeno krivično djelo. Prema odredbi člana 6. stava 3. navedenog zakona, subjektivna obilježja krivičnog djela koja postoje samo kod odgovornog lica cijenit će se i u odnosu na pravno lice, ukoliko je ostvaren osnov odgovornosti iz člana 5 ovog zakona, pa je i optuženo pravno lice predmetno djelo izvršilo sa umišljajem. </span>
</p>
<p class="p7"></p>
<p class="p7">
<span>Prilikom odluke o vrsti i visini krivične sankcije koju optuženima treba izreći, sud je pošao od toga da je za predmetno krivično djelo zakonom propisana kazna zatvora u trajanju od šest mjeseci do pet godina. U konkretnom slučaju sud je optuženom pravnom licu S.P. izrekao uslovnu osudu shodno članu 24. Zakona o odgovornosti pravnih lica za krivična djela, na način što mu je sud prethodno utvrdio novčanu kaznu u iznosu od 20.000,00 eura i istovremeno odredio da se kazna neće izvršiti ukoliko optuženo pravno lice za vrijeme od dvije godine od dana pravosnažnosti presude ne učini novo krivično djelo. </span>
</p>
<p class="p7"></p>
<p class="p7">
<span>Sud je optuženom R.D. izrekao uslovnu osudu, kojom mu je utvrdio kaznu zatvora u trajanju od 4 mjeseca i istovremeno odredio da se kazna neće izvršiti ukoliko optuženi za vrijeme od jedne godine od dana pravosnažnosti presude ne učini novo krivično djelo. Sud je u smislu člana 42. KZ na strani optuženog R.D. kao olakšavajuće okolnosti cijenio njegove porodične prilike, da je isti otac troje djece, koje okolnosti je cijenio kao naročito olakšavajuće, dok otežavajućih okolnosti na strani optuženog sud nije našao.</span>
</p>
<p class="p7"></p>
<p class="p7">
<span>Sud smatra da će se ovom krivičnom sankcijama, (upozorenjima uz prijetnju kaznom) dovoljno uticati na optužene da ubuduće ne vrše krivična djela, te da su uslovne osude adekvatne težini učinjenog krivičnog djela i stepenu krivice optuženih. </span>
</p>
<p class="p7"></p>
<p class="p7">
<span>Sud je na osnovu naprijed navedenih krivičnopravnih odredbi, te člana 3, 5, 6, 12, 13, 14, 15, i 16 i 24. Zakona o odgovornosti pravnih lica za krivična djela i člana 2, 4, 5, 15, 24, 32, 33, 36, 42, 52, 53, i 54 KZ i člana 374 ZKP, u odnosu na prvooptuženo pravno lice, kao i člana 2, 4, 5, 8, 15, 36, 42, 45, 46, 52, 53 i 54 Krivičnog zakonika i člana 374 ZKP, u odnosu na drugooptuženog, odlučio kao u izreci presude.</span>
</p>
<p class="p4"></p>
<p class="p7">
<span>Sud je obavezao  optužene da  na ime troškova sudskog paušala uplate iznos od po 70,00 eura u roku od 15 dana od dana pravosnažnosti presude na žiro račun Osnovnog suda u Kotoru br. 832-16-52 i dokaz o uplati dostaviti ovom sudu s pozivom na broj K. 370/12/12.</span>
</p>
<p class="p7"></p>
<p class="p2">
<span>OSNOVNI SUD U KOTORU</span>
</p>
<p class="p2">
<span>Dana, 21.12.2012. godine</span>
</p>
<p class="p8"></p>
<p class="p2">
<span>Zapisničar,                                                                         Sudija,</span>
</p>
<p class="p2">
<span>Ana-Marija Petković				                       Momirka Marović</span>
</p>
<p class="p8"></p>
<p class="p8"></p>
<p class="p7">
<span>PRAVNA POUKA: Protiv ove presude se ima pravo žalbe u roku od 8 dana od dana prijema iste Višem sudu u Podgorici, a preko ovog suda.        </span>
</p>
<p class="p9"></p>
<p class="p10"></p>
<p class="p9"></p>


</body>
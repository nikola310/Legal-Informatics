<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt}
.span2{color:#000000;font-size:12pt}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span></span>
</p>
<p>&nbsp;</p>
<p style="text-align:right">
<span class="span1">K  br. 700/15</span>
</p>
<p>&nbsp;</p>
<p>&nbsp;</p>
<p>
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">Osnovni sud u Podgorici, sudija pojedinac Rade Ćetković, uz učešće Edine Kraje, kao zapisničara, u krivičnom postupku protiv okrivljenog A. M., zbog krivičnog djela uništenje i oštećenje tuđe stvari iz čl. 253 st. 1 Krivičnog zakonika Crne Gore u vezi čl. 23 st. 2 Krivičnog zakonika Crne Gore, nakon održanog javnog glavnog pretresa od </span><span class="span2">15.04.2016. godine</span><span class="span1">, u prisustvu zastupnice optužbe državne tužiteljke Snežane Šišević, a u odsustvu okrivljenog, dana 18.04.2016. godine izrekao je i objavio, </span>
</p>
<p>&nbsp;</p>
<p>&nbsp;</p>
<p>
<span class="span1">P R E S U D U</span>
</p>
<p>&nbsp;</p>
<p>&nbsp;</p>
<p>
<span class="span1">Okrivljeni: A. M., JMB ............., od oca H. i majke R., rođen ....... godine u R., sa prebivalištem u P. - Ul. V. R. bb, državljanin Crne Gore, neoženjen, bez djece, završio osnovnu školu, lošeg imovnog stanja.</span>
</p>
<p>&nbsp;</p>
<p>&nbsp;</p>
<p>
<span class="span1">Kriv je</span>
</p>
<p>&nbsp;</p>
<p>&nbsp;</p>
<p>
<span class="span1">Što je:</span>
</p>
<p>
<span class="span1">Dana 05.07.2014. godine, oko 18:00 časova, u P., svjestan svog djela, čije je izvršenje htio i znajući da je njegovo djelo zabranjeno, po prethodnom dogovoru i zajedno sa za sada NN licima ušli u halu AD "R. D." i oštetili tuđu pokretnu stvar, na način što su pokidali električne kablove koji su povezivali radne mašine sa električnom energijom, vlasništvo oštećenog AD "R. D.".</span>
</p>
<p>&nbsp;</p>
<p>
<span class="span1">- čime je kao saizvršilac izvršio krivično djelo uništenje i oštećenje tuđe stvari iz čl. 253 st. 1 u vezi čl. 23 st. 2 Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Pa mu sud za navedeno krivično djelo primjenom čl. 4 st. 2, čl. 42 st. 1, čl. 52 st. 2 i čl. 53 i 54 Krivičnog zakonika Crne Gore i čl. 226, 229 i 374 Zakonika o krivičnom postupku, izriče</span>
</p>
<p>&nbsp;</p>
<p>
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">Kojom mu utvrđuje kaznu zatvora u trajanju od 30 (trideset) dana i istovremeno određuje da se ona neće izvršiti, ako okrivljeni u roku od 1 (jedne) godine po pravosnažnosti presude ne učini novo krivično djelo.</span>
</p>
<p>&nbsp;</p>
<p>
<span class="span1">Obavezuje se okrivljeni da plati na ime troškova krivičnog postupka iznos od 30,00 €, u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p>
<span class="span1">O b r a z l o ž e nj e</span>
</p>
<p>&nbsp;</p>
<p>&nbsp;</p>
<p>
<span class="span1">Optužnim predlogom Osnovnog državnog tužilaštva Podgorica Kt. br. 739/14 od 22.10.2015. godine, okrivljenom A. M. stavljeno je na teret da je kao saizvršilac izvršio krivično djelo uništenje i oštećenje tuđe stvari iz čl. 253 st. 1 Krivičnog zakonika Crne Gore u vezi čl. 23 st. 2 Krivičnog zakonika Crne Gore. Državna tužiteljka je u završnoj riječi u cjelosti ostala pri podnijetom optužnom predlogu i predložila sudu da okrivljenog oglasi krivim i osudi po zakonu.</span>
</p>
<p>
<span class="span1">Okrivljeni A. M. u odbrani u prethodnom postupku navodi da je kritičnog dana, oko 13:00 časova, u svom naselju, na ulici sreo jednu grupu mlađih Roma, koje inače ne poznaje, te da su mu nakon kratkog razgovora predložili da sa njima pođe u fabriku R. D.. Prihvatio je njihovu ponudu i sa njima došao do fabrike R. D., odnosno do jednog hangara. Vidjeli su da je jedan prozor polomljen i kroz taj prozor su ušli u halu. Vidio je da se tu nalaze razne mašine, a po podu su bili kablovi za struju, za koje pretpostavlja da su služili za rad mašina, odnosno da su se preko tih kablova mašine napajale strujom. Romi su znali da u hali nema struje, pa su počeli da kidaju kablove, koji inače nisu bili puno debeli, uz pomoć kliješta, a potom su ih pakovali u kese i stavljali pored prozora. Tačnije, on i dvojica Roma su imali kliješta uz pomoć kojih su kidali kablove, a ostali su ih pakovali u kese. Tada su naišli stražari koji rade u fabrici i svi su se razbježali osim njega, pa su ga stražari zadržali i pozvali policiju. Imajući u vidu da je glavni pretres održan u smislu čl. 457 Zakonika o krivičnom postupku u odsustvu okrivljenog, to je izostala njegova završna riječ.</span>
</p>
<p>
<span class="span1">Sud je u dokaznom postupku saslušao ovlašćenog predstavnika oštećenog preduzeća AD R. D. N. S., saslušao svjedoke G. P. i V. V., pročitao zapisnik o uviđaju Uprave policije Ku. br. 578/14 od 05.07.2014. godine, pročitao izvještaj sa sajta Montenegro berze AD Podgorica o vlasničkoj listi za preduzeće AD R. D. i pročitao izvod iz registra kaznenih evidencija Ministarstva pravde KE 1440/2015 od 14.12.2015. godine.</span>
</p>
<p>
<span class="span1">Ovlašćeni predstavnik oštećenog preduzeća, N.S. je na glavnom pretresu naveo da su kritičnom prilikom oštećene numeričke mašine koje su se nalazile u hali mašinske obrade 2, a oštećenje ovih mašina se ogleda u tome što je pokidan veliki broj kablova koji služe za numeričko upravljanje mašinama i na taj način je poremećen program i normalno funkcionisanje istih. Pridružio se krivičnom gonjenju, a imovinsko pravni zahtjev nije postavio.</span>
</p>
<p>
<span class="span1">Svjedok G. P.je na glavnom pretresu naveo da je kritičnog dana sa kolegom čistio oko mašinske hale i primijetili su određeni broj lica koji je ušao u halu. On i njegov kolega su ušli za njima i uspjeli su da uhvate jedno lice, sa kojim je bio i jedan maloljetnik, zadržali su to lice do dolaska policije, dok su se ostala lica razbježala. Primijetili su da su ova lica ušla u halu i iskidala kliještima veliki broj kablova koji su bili spojeni sa mašinama.</span>
</p>
<p>
<span class="span1">Svjedok V. V. je na glavnom pretresu naveo da je kritičnog dana bio u smjeni sa kolegom G.P. i da su kosili travu. U jednom trenutku su u hali primjetili neka lica, pa su ušli da vide o čemu se radi. Jedno lice je ostalo na mjestu, dok su se ostali razbježali. Vidio je da su ova lica iskidala veliki broj kablova i na taj način su oštetili mašine koje su se nalazile u hali. Pozvali su policiju i predali im lice koje su zatekli u hali.</span>
</p>
<p>
<span class="span1">Iz zapisnika o uviđaju Uprave policije Ku. br. 578/14 od 05.07.2014. godine utvrđeno je da je dana 05.07.2014. godine obaviještena Stanica za dežurstvo CB P. od strane stražara G. P. da su uhvatili lica koja su u hali za mašinsku obradu vlasništvo AD "R. D.", u vremenu od 18:00 časova podesnim tvrdim predmetom polomili staklo sa južne strane hale dimenzija 40x50 cm, potom kroz otvor ušli u halu i pripremili električne </span><span class="span1">kablove da iste prisvoje, ali su primijećeni od strane stražara G. P. i V. V. koji su ih zadržali.</span>
</p>
<p>
<span class="span1">Iz izvještaja sa sajta Montenegro berze AD P. o vlasničkoj listi za preduzeće AD R. D.proizilazi da je dio akcijskog kapitala oštećenog preduzeća u vlasništvu države (11,96%), Vlade Crne Gore (18,69%), Republičkog fonda penzijskog i invalidskog osiguranja (14,94%) i Zavoda za zapošljavanje CG (4,98%), te da se samim tim ne radi o privatnoj svojini.</span>
</p>
<p>
<span class="span1">Nakon savjesne ocjene svakog dokaza pojedninačno i svih dokaza zajedno, dovodeći ih u vezu sa odbranom okrivljenog, sud je na nesumnjiv način utvrdio da je okrivljeni A. M. dana 05.07.2014. godine, oko 18:00 časova, u P., po prethodnom dogovoru i zajedno sa za sada NN licima ušao u halu AD "R. D.", gdje su oštetili tuđu pokretnu stvar, na način što su pokidali električne kablove koji su povezivali radne mašine sa električnom energijom, vlasništvo oštećenog AD "R. D.".</span>
</p>
<p>
<span class="span1">Činjenično stanje sud je utvrdio iz međusobno saglasnih iskaza svjedoka G.P. i V. V.koji su naveli da su kritičnog dana, dok su čistili oko mašinske hale primijetili nekoliko nepoznatih lica koja su ušla u halu, te da su ušli za njima i uspjeli da uhvate samo jedno lice, koje su zadržali do dolaska policije, dok su se ostala lica razbježala, a vidjeli su da su ta lica iskidala veliki broj kablova koji su bili spojeni sa mašinama i na taj način su oštetili mašine koje su se nalazile u hali. Takođe, iz iskaza ovlašćenog predstavnika oštećenog preduzeća - Novaka Sokića sud je utvrdio da su kritičnom prilikom oštećene numeričke mašine koje su se nalazile u hali mašinske obrade 2, i to na način što je pokidan veliki broj kablova koji služe za numeričko upravljanje mašinama čime je poremećen program i normalno funkionisanje istih. Sud je iskaze navedenih svjedoka cijenio kao istinite i kao takve ih je u cjelosti prihvatio, a ovo kod činjenice da su isti međusobno saglasni po pitanju bitnih činjenica, kao i da su u saglasnosti sa zapisnikom o uviđaju u kom je konstatovano da je dana 05.07.2014. godine u vremenu od 18:00 časova počinilac ili više njih podesnim tvrdim predmetom polomili staklo dimenzija 40x50 cm sa južne strane hale za mašinsku obradu vlasništvo AD "R. D.", te da su primijećeni od strane stražara G. P. i V. V. koji su ih zateklli kako kidaju električne kablove, nakon čega su ih zadržali i pozvali službenike policije koji su ih lišili slobode. Ni okrivljeni u odbrani nije sporio da je kritičnog dana, nakon kraćeg dogovora, sa grupom mlađih Roma, pošao u fabriku R. D., te da su ušli kroz polomljen prozor u jedan hangar u kom su se nalazile razne mašine, a po podu su bili kablovi za struju, za koje pretpostavlja da su služili za rad mašina, odnosno da su se preko tih kablova mašine napajale strujom, nakon čega su on i dvojica Roma uz pomoć kliješta počeli da kidaju kablove, ali su u jednom trenutku naišli stražari koji rade u fabrici i svi su se razbježali osim njega, pa su ga stražari zadržali i pozvali policiju. Da u konkretnom slučaju nije oštećena stvar u privatnoj svojini, već da se radi o imovini koja je dijelom i u vlasništvu države Crne Gore, sud je utvrdio iz izvještaja sa sajta Montenegro berze AD Podgorica o vlasničkoj listi za preduzeće AD "R. D.". </span>
</p>
<p>
<span class="span1">Cijeneći subjektivni odnos okrivljenog prema izvršenom krivičnom djelu, sud nalazi da je okrivljeni bio svjestan da zajedno sa, za sada nepoznatim licima i po prethodnom dogovoru, oštećuje tuđu pokretnu stvar kidanjem električnih kablova koji su povezivali radne mašine sa električnom energijom, a što je i htio, pri čemu je svaki od njih preduzeo radnje u okviru tog dogovora, manifestujući time da djelo hoće kao zajedničko, a samim tim i kao svoje, u kojim radnjama okrivljenog su se pored objektivnih, stekli i subjektivni elementi bića krivičnog djela uništenje ili oštećenje tuđe stvari iz čl. 253 st. 1 u vezi čl. 23 st. 2 Krivičnog zakonika Crne Gore, za koje su krivično pravno odgovorni kao saizvršioci. </span>
</p>
<p>
<span class="span1">Sud u dokaznom postupku nije pročitao nalaz i mišljenje vještaka komercijalne struke D. Đ. od 04.10.2015. godine, imajući u vidu da je zastupnica optužbe odustala od predloga za izvođenje navedenog dokaza, a po nalaženju suda isti nije sadržao odlučne činjenice neophodne za donošenje odluke u predmetnoj pravnoj stvari.</span>
</p>
<p>
<span class="span1">Imajući u vidu utvrđeno činjenično stanje, odnosno da iz zapisnika o uviđaju proizilazi da je predmetno krivično djelo izvršeno dana 05.07.2014. godine oko 18 časova, to je sud u tom dijelu precizirao činjenični opis dat u izreci presude, nalazeći da na taj način ne remeti identitet presude i optužbe u smislu čl. 369 st. 1 Zakonika o krivičnom postupku.</span>
</p>
<p>
<span class="span1">P</span><span class="span1">rilikom odlučivanja o krivičnoj sankciji, sud je u smislu čl. 42 st. 1 Krivičnog zakonika Crne Gore cijenio sve okolnosti koje utiču da kazna bude manja ili veća, pa je od olakšavajućih okolnosti na strani okrivljenog cijenio, njegove lične prilike, odnosno da je lošeg imovnog stanja, njegov raniji život i s tim u vezi raniju neosuđivanost, koja je utvrđena iz Izvoda iz registra kaznenih evidencija Ministarstva pravde KE 1440/2015 od 14.12.2015. godine, pa je u odsustvu otežavajućih okolnosti, sud okrivljenom shodno čl. 53 i 54 Krivičnog zakonika Crne Gore izrekao uslovnu osudu, kao u izreci presude, nalazeći da prema okrivljenom nije nužno primjeniti kaznu radi krivično pravne zaštite, jer se može očekivati da će se i sa upozorenjem uz prijetnju kazne zatvora u trajanju od 30 (trideset) dana i vremenom provjeravanja u periodu od 1 (jedne) godine, na okrivljenog u dovoljnoj mjeri uticati da ubuduće ne vrši krivična djela, čime će se sa uspjehom ostvariti svrha uslovne osude iz čl. 52 st. 2 Krivičnog zakonika Crne Gore, a u okviru opšte svrhe krivičnih sankcija u smislu čl. 4 st. 2 Krivičnog zakonika Crne Gore.</span>
</p>
<p>
<span class="span1">Na osnovu čl. 226 i 229 Zakonika o krivičnom postupku sud je obavezao okrivljenog da na ime troškova krivičnog postupka plati iznos od 30,00 eura na ime sudskog paušala, koji iznos je odmjeren shodno dužini trajanja postupka, složenosti predmeta i imovinskim prilikama okrivljenog.</span>
</p>
<p>
<span class="span1">Sa svega izloženog, na osnovu čl. 374 Zakonika o krivičnom postupku, odlučeno je kao u izreci presude.</span>
</p>
<p>&nbsp;</p>
<p>
<span class="span1">OSNOVNI SUD U PODGORICI</span>
</p>
<p>
<span class="span1">Dana, 18.04.2016. godine</span>
</p>
<p>&nbsp;</p>
<p>
<span class="span1">ZAPISNIČAR          </span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">       S U D I J A </span>
</p>
<p>
<span class="span1"> Edina Kraja,s.r.</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">           Rade Ćetković,s.r.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA: Protiv ove presude dozvoljena je</span>
</p>
<p>
<span class="span1">                             žalba  u  roku od 8 dana od dana </span>
</p>
<p>
<span class="span1">                             prijema prepisa iste, Višem sudu</span>
</p>
<p>
<span class="span1">                            u Podgorici, a preko ovog suda.</span>
</p>
<p>&nbsp;</p>
<p>
<span class="span1">  ZTO. Edina Kraja</span>
</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-style:italic;}
.s2{font-weight:bold;}
.s3{font-weight:bold;font-style:italic;}
.s4{font-size:14pt;}
.p1{text-align:end;hyphenate:auto;font-family:Arial;font-size:14pt;}
.p2{text-align:center;hyphenate:auto;font-family:Arial;font-size:14pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:justify;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Arial;font-size:12pt;}
.p6{text-indent:0.5in;margin-left:0.5in;text-align:start;hyphenate:auto;font-family:Arial;font-size:12pt;}
.p7{text-indent:0.5in;text-align:start;hyphenate:auto;font-family:Arial;font-size:12pt;}
.p8{text-indent:0.5in;text-align:justify;hyphenate:auto;font-family:Arial;font-size:12pt;}
.p9{margin-left:2.0in;text-align:start;hyphenate:auto;font-family:Arial;font-size:12pt;}
.p10{text-align:justify;hyphenate:auto;font-family:Arial;font-size:14pt;}
.p11{text-indent:0.5in;text-align:center;hyphenate:auto;font-family:Arial;font-size:12pt;}
</style>
<meta content="marija.cupic" name="author">
</head>
<body class="b1 b2">
<p class="p1">
<span class="s1">Posl.br. K. 186/12</span>
</p>
<p class="p2">
<!--Image link to '0.jpg' can be here-->
</p>
<p class="p2"></p>
<p class="p2"></p>
<p class="p3">
<span>U  I M E  CRNE GORE</span>
</p>
<p class="p4"></p>
<p class="p4"></p>
<p class="p4">
<span>OSNOVNI SUD U CETINJU, kao prvostepeni krivični, po sudiji Mariji Ćupić, kao sudiji pojedincu, uz sudjelovanje sudskog namještenika Маrtinović Aleksandre, kao zapisničara, u krivičnom predmetu optuženih R.R.i J.B.oba iz Podgorice,kao saizvršilaca, zbog  krivičnog djela teška kradja u produženom trajanju iz čl. 240. st. 1. tačka 1.  u vezi čl. 49. st.1. i člana 23. stav 2. Krivičnog zakonika, a po optužnici Osnovnog državnog tužilaštva u Cetinju Kt.br.109/12 od 01. 08. 2012. godine, nakon održanog glavnog i javnog pretresa dana 25.12. 2012. godine, u prisustvu zamjenika ODT-a Cetinje M. D. optuženih R.R. i J.B. branioca po službenoj dužnosti S. B. adv. iz Cetinja, i V. V. adv. iz Cetinja,po priloženom zamjeničkom punomoćju donio je i dana   26.12.2012.godine javno objavio </span>
</p>
<p class="p4"></p>
<p class="p4"></p>
<p class="p3">
<span>P  R  E  S  U  D  U</span>
</p>
<p class="p5"></p>
<p class="p5"></p>
<p class="p4">
<span>1. Optuženi R. R. zv. „R.“, od oca S. i majke Š. rođen 21. 02. 19.. godine u Gnjilanima, - Kosovo, sa prebivalištem u Podgorici, osnovnom školom, lošeg imovnog stanja.</span>
</p>
<p class="p4"></p>
<p class="p4">
<span>2. Optuženi J.B. od oca R. i majke Š. rođene M. rođen 01. 05. 19.. godine u Dečanima, - Kosovo, sa prebivališem u Podgorici, Konik, državljanin Kosova – Srbije, neoženjen, pismen, sa završenim jednim razredom Osnovne škole, lošeg imovnog stanja.</span>
</p>
<p class="p4"></p>
<p class="p6">
<span>			</span><span class="s2">K  r  i  v i    su :</span>
</p>
<p class="p6"></p>
<p class="p5">
<span class="s3">Što su :</span>
</p>
<p class="p7"></p>
<p class="p7"></p>
<p class="p4">
<span>1.Dana 02. jula 2012. godine, u jutarnjim časovima, u selu “Dujeva” zaseok “Trnovi do”, Opština Cetinje, u namjeri da obijanjem u tuđu zatvorenu zgradu sebi pribave protivpravnu imovinsku korist oduzimanjem i prisvajanjem tuđih pokretnih stvari u iznosu od preko 150,00 eura, svjesno i voljno obili porodičnu kuću vlasništvo oštećenog R.Ž. na način što su upotrebom fizičke sile i uz pomoć podesnog sredstva, otvorili zaključana ulazna metalna vrata od prizemlja kuće vrijednosti 100,00 eura, koja su odvojili od postolja I protivpravno oduzeli I prisvojili nakon čega su ušli u unutrašnjost kuće, gdje su upotrebom fizičke sile I uz pomoć podesnog sredstva, otvorili zaključana unutrašnja vrata na spratu kuće, kojom prilikom su iz tog dijela kuće protivpravno oduzeli I prisvojili nekoliko slika- goblena neutvrđene vrijednosti, dok su uspred kuće otkinuli i oduzeli metalnu konstrukciju – odar loze dužine 25 m neutvrđene vrijednosti, kao I metalnu ogradu dužine 8 metara ,vrijednosti 160,00 eura.</span>
</p>
<p class="p8"></p>
<p class="p4">
<span>2.U vremenu i mjestu kao pod tačkom 1 izreke presude u namjeri da obijanjem u tuđu zatvorenu zgradu sebi pribave protivpravnu imovinsku korist oduzimanjem i prisvajanjem tuđih pokretnih stvari u iznosu od preko 150,00 eura, svjesno i voljno obili porodičnu kuću vlasništvo oštećenog R. S. na način što su upotrebom fizičke sile i uz pomoć podesnog sredstva otvorili zaključana ulazna metalna vrata od kuće vrijednosti 100,00 eura koja su zatim fizičkom silom odvojili od postolja i protivpravno oduzeli i prisvojili, nakon čega su ušli u unutrašnjost kuće iz koje su protivpravno oduzeli i prisvojili ogledalo vrijednosti 19,99 eura, metalnu posudu za pranje ruku sa slavinom vrijednosti 39,99 eura, sliku-goblen (djevojka sa knjigom) vrijednosti 100,00 eura, petrolejku vrijednosti 20,00 eura, a iz podruma kuće kotur od 10 kg bodljikave žice vrijednosti 1,66 eura, da bi zatim sa spoljašnjeg djela prozorskog okna kuće upotrebom fizičke sile odvalili od zida 2 metalne zaštitne šipke dužine oko 60 cm, profila O16 vrijednosti 1,60 eura koje su protivpravno oduzeli i prisvojili, dok su ispred kuće protivpravno oduzeli i prisvojili armaturne šipke dužine 4 m, profila 0-12, vrijednosti 3,62 eura i 12 ankera dužine 1 m, profila 0-12mm vrijednosti 10,86 eura, koje su otkinuli upotrebom podesnog sredstva iz temelja novozapočete kuće oštećenog u istom mjestu.</span>
</p>
<p class="p8"></p>
<p class="p4">
<span>3. U vremenu i mjestu kao pod tačkom 1 i 2 izreke presude u namjeri da obijanjem u tuđu zatvorenu zgradu sebi pribave protivpravnu imovinsku korist oduzimanjem i prisvajanjem tuđih pokretnih stvari u iznosu od preko 150,00 eura, svjesno i voljno obili porodičnu kuću pok. P. D. na način što su upotrebom fizičke sile uz pomoć podesnog sredstva otvorili zaključana ulazna drvena vrata od kuće i ušli u unutrašnjost iste iz koje su protivpravno oduzeli i prisvojili sliku-goblen neutvrđene vrijednosti, obzirom da u kući nijesu pronašli stvari veće vrijednosti.</span>
</p>
<p class="p8"></p>
<p class="p4">
<span>- čime su kao saizvršioci, izvršili produženo krivično djelo teška krađa iz člana 240. stav 1. tačka 1. a u vezi člana 49. stav 1. i člana 23. stav 2. Krivičnog zakonika. </span>
</p>
<p class="p8"></p>
<p class="p4">
<span>- pa ih Sud shodno čl. 4, 5, 13,14,15, 32, 33, 36, 42,45,46,51,KZ -a i čl. 226 – 229, i čl. 374 ZKP-a </span>
</p>
<p class="p4"></p>
<p class="p9">
<span class="s3">          O  S  U  Đ  U  J  E</span>
</p>
<p class="p8"></p>
<p class="p4">
<span>na</span><span class="s2"> </span><span>kaznu zatvora u trajanju od po 5 mjeseci i 23 dana </span><span class="s3"> </span><span> u koju im  se ima uračunati vrijeme provedeno u pritvoru od 02.07.2012. godine do 25.12.2012.godine.</span>
</p>
<p class="p8"></p>
<p class="p4">
<span>Obavezuju  se optuženi da na ime troškova krivičnog postupka uplate iznos od po 2.723,20 eura , te  na ime paušala iznos od  po 30,00 eura na blagajni Suda  u roku od 15 dana po pravosnažnosti presude pod  prijetnjom prinudnog izvršenja.</span>
</p>
<p class="p4">
<span> </span>
</p>
<p class="p4"></p>
<p class="p3">
<span class="s3">O b r a z l o ž e nj e</span>
</p>
<p class="p4"></p>
<p class="p4">
<span>Osnovno državno tužilaštvo u Cetinju podignutom  optužnicom Kt.br. 109/12 od 01. 08. 2012. godine, stavilo je na teret optuženima R. R. i J.B. da su kao saizvršioci počinili  produženo krivično djelo teška krađa iz člana 240. stav 1. tačka 1. a u vezi člana 49. stav 1. i člana 23. stav 2. Krivičnog zakonika. </span>
</p>
<p class="p4">
<span>Zastupnik optužbe je u završnoj riječi na glavnom pretresu uz manje činjenične izmjene  ostao pri podignutoj optužnici predlažući sudu da optužene oglasi krivim i osudi po zakonu.</span>
</p>
<p class="p4"></p>
<p class="p4"></p>
<p class="p4">
<span>Optuženi R. R.</span><span class="s3"> </span><span> je u svojoj odbrani naveo da živi u Crnog Gori već četiri godine u naselju Konik u Podgorici. Živi sa ženom R. B. u barakama u romskom naselju. On nema ni jedan lični dokument pri sebi, a takođe nije imao nikada dok je boravio u Crnoj Gori, jer takve dokumente nije mogao dobiti. Međutim, ima prijavljeno boravište u Subotici, gdje je i ranije imao ličnu kartu. Što se tiče krivičnog djela stavljenog mu na teret ne priznaje ga. Istina je da su on i njegov prijatelj J.B. i I. A. koji takođe žive u istom naselju Konik se dogovorili da obiđu sela koja se nalaze oko Skadarskog jezera nebi li pronašli starog željeza, a koje željezo bi nakon toga prodali kao sekundarnu sirovinu jer od nečega moraju da žive ,a time se i bave. Vozilo marke “Pežo 309” reg. oznaka PG GB ... kojim su se dovezli u selo Dujeva je njihovo zajedničko vlasništvo. Vozilom je upravljao I. A. Kada su stigli u selo Dujeva šetali su se kroz selo nebi li pronašli kakvo bačeno željezo. Vidjeli su jednu napuštenu kuću kojoj je krov propao, a na istoj nijesu bila postavljena ulazna vrata. Mislili su da pitaju nekoga da li mogu da uđu u kuću, ali kako tu nije bilo mještana oni su odlučili da sami uđu. Izijeli su neki metalni sto i dvije stolice, kao i kante i nekoliko slika. Njih su utovarili na prikolicu od vozila. Na razdaljini od pedeset metara od ove kuće vidjeli su takođe napuštenu kuću i na njoj nije bilo vrata i prozora, ali nijesu ušli u ovu kuću već su ponijeli metalni sto i dvije stolice za koje su smatrali da su napuštene. Kada su utovarili te stvari na prikolicu sjeli su u vozilo i tu ih je zatekao neki stariji čovjek koji ih je pitao odakle su to uzeli. Ismet je tada slagao i rekao ovom čovjeku da im je vlasnik kuće to dao. Zatim je po zahtjevu ovog čovjeka B. pošao sa njim da mu kaže odakle su uzeli stvari dok su se on i I. odvozili vozilom kroz selo kako bi pobjegli. Međutim, ovaj čovjek ih je zvao na telefon i rekao da se vrate i oni su odlučiti da ga poslušaju, a kada su se vratili Ismeta koji je upravljao vozilom ovaj čovjek i još jedan čovjek sa njim izvukli iz vozila i počeli da ga udaraju pesnicama po glavi i tijelu, zbog čega je Ismet pobjegao. Njega su takođe tukli po tijelu s tim što nije zadobio povrede.Pojasnio je da su iz  prve napuštene kuće uzeli  kante, eksere, željezo , žice i male slike. Stvari koje su pronadjene u gepeku od auta mu je dao čovjek, takodje iz sela Dujeva, ali nezna kako se isti zove.U te kuće su  ušli jer su smatrali da su napuštene ,odn.nijesu smatrali da je to kradja U  tim kućama sem onog što su odnijeli nije bilo ništa drugo, nije bilo ni vrata, ni prozora Nije zaposlen i nema redovne prihode.Stvari koje im je dao taj čovjek su bile sitne, zapaljene stvari – metal.Tamo su se zadržali 15 do 20 minuta. Ušli su u dvije kuće,treću kuću nijesu ni vidjeli.Vrata nije ni bilo na prvoj kući, kao ni prozora, jer se radi o kući staroj 100 godina ,dok na drugoj kući su postojala vrata i prozori ,ali su bili polomljeni tako da ih nijesu obijali.</span>
</p>
<p class="p4"></p>
<p class="p5">
<span>Branilac optuženog, S. B. adv.iz Cetinja je u završnoj riječi navela da predlaže sudu da prilikom odlučivanja o vrsti i visini kazne koju će izreći okrivljenom R. R. uzme u obzir olakšavajuće okolnosti ,te da iste cijeni kao osobito olakšavajuće okolnosti budući da je okrivljeni R. R.  nezaposlen, lošeg imovnog stanja, bez ikakve mogućnosti pronalaženja zaposlenja, te da je u cilju obezbjeđenja svoje egzistencije i egzistencije svoje porodice budući da je oženjen prinuđen da se bavi sakupljanjem i prodajom sekundarnih sirovina, što je uradio i dana  02. 07. 2012. godine. Takođe treba uzeti u obzir njegovo korektno držanje pred sudom, te izraženo kajanje zbog počinjenog krivičnog djela. </span>
</p>
<p class="p4"></p>
<p class="p4">
<span>Optuženi J.B. je u svojoj odbrani naveo da je sa Kosova došao  otprilike prije tri mjeseca i da stanuje kod zeta  A. Z. u naselju Konik u Podgorici. Tamo posjeduje i lična dokumenta koja su mu izdata na Kosovu. On  R. R. i I. A.  odlučili su da pođu po selima oko Skadarskog jezera kako bi po smeću pronašli staro željezo, koje su željeli da prodaju i da nešto zarade. Oni su se u selu Dujeva dovezli vozilom marke “Pežo 309” koje je imalo prikolicu otpozadi, a vlasništvo je R. R.. Vozilom je upravljao I.A. U selu Dujeva su pronašli neku napuštenu kuću koja je bila porušenog krova bez vrata i prozora. Iz iste su ponijeli neke kante, neke stare metalne stolice i metalni sto. Iz te kuće je Ismet odnio i neke stare slike. Sve su to utovarili na prikolicu i sjeli u vozilo sa namjerom da napušte selo. Tada ih je zaustavo neki stari čovjek koji je zahtijevao da mu pokažu odakle su  uzeli te stvari. On je izašao iz vozila i pošao sa ovim čovjekom da mu pokaže kuću iz koje su uzeli te stvari, dok su za to vrijeme R. i I. pobjegli vozilom. On ih je pozvao telefonom i rekao im da se vrate što su oni i učinili. Kada su se vratili ovaj čovjek je pozvao još trojicu mještana i oni su rukama i nogama istukli Ismeta i R. Tada je I. pobjegao, dok je R. ostao. Ubrzo je došla policija koja ih je lišila slobode. Njega nije niko udarao. Pojasnio je da se nikada u životu nije bavio krađama i sigurno ne bi ušao u ovu kuću da je znao da nije napuštena.Pojasnio je da su navedenog dana bili u dva objekta, da su iz jednog oduzeli neke kante, i metalne lopate, a iz druge kuće metalne stolice i sto i dvije slike koje je uzeo I. A. Na  kućama nije bilo ni  vrata ni prozora ,kao ni vrijednih stvari .	Nije zaposlen i nema bilo kakvih prihoda.</span>
</p>
<p class="p4"></p>
<p class="p4">
<span>Branilac optuženog V. V. po priloženom zamjeničkom punomoćju je istakao da u konačnom predlaže da se okrivljeni J.B. oslobodi od optužbe,obzirom da je odbrana mišljenja da se u konkretnom slučaju optuženima ne može staviti na teret izvršenje ovog krivičnog djela jer su se stvari koje su se sakupile nalazile van objekta ili u ruševinama objekta koji nijesu imali vrata ,te nije bilo potrebno obijati objekte,a posebno kod činjenice da su oštećeni isticali da su njihovi objekti ranije bili obijeni i pokradeni.</span>
</p>
<p class="p4"></p>
<p class="p4">
<span>Radi razrješenja ove krivičnopravne stvari Sud je u dokaznom postupku na glavnom pretresu proveo dokaze: saslušao oštećene R. S. Ž. S. na saglasan predlog stranaka umjesto neposrednog saslušanja pročitao iskaz ošt. R. Ž. saslušao svjedoka S. J. i R. N. saslušao stalnog sudskog vještaka ekonomsko finansijske struke M. S. iz Podgorice, pročitao službene zabilješke – zapisnike o uviđaju Uprave policije – Ispostave Cetinje Ku.br. 74/12, Ku. br. 75/12, i Ku. br. 76/12 sve od 02. 07. 2012. godie, pročitao potvrdu Uprave policije – Ispostave Cetinje, o privremeno oduzeim predmetima od 02. 07. 2012. godine od optuženog R. R. pročitao nalaz i mišljenje sudskog vještaka ekonomsko finansijske struke M. S. dipl. ecc iz Podgorice od 31. 07. 2012. godine, izvršio uvid u ličnu kartu broj 002272638 izdatu u Subotici-Republika Srbija, dana 29. 10. 2010.l godine za optuženog R. R. i ličnu kartu optuženog J.B. izdatu u Dečanima-Kosovo, izvršio uvid u fotodokumentaciju Uprave policije Ispostave Cetinje broj 89/12 i broj 90/12 obje od 02. 07. 2012. godine</span>
</p>
<p class="p4"></p>
<p class="p4">
<span>Oštećeni R. Ž. je u svom iskazu naveo da ga je dana 02. jula 2012. godine negdje oko 13,00 časova obavijestio njegov rođak S. J. da mu je obijena porodična kuća u selu Dujeva. Kada je stigao na lice mjesta zatekao je J. a pored njega je sjedio neki Rom koji nije ništa pričao, niti ga je on što pitao, sem što mu je J. rekao da je on obio kuću. Ubrzo je došla policija i oni su ovog Roma priveli u stanicu policije zajedno sa još jednim Romom, koji je u međuvremenu došao u Dujevu. On je nakon toga pogledao kuću, s tim što je naveo da je krovna konstrukcija od njegove kuće propala za vrijeme sniježnih padavina u februaru mjesecu 2012. godine. Kuća se sastoji od prizemnog dijela gdje je smještena konoba i ostava, i spratnog dijela kuće koji je uslovan za življenje. Oko kuće je postavljena metalna ograda, a vrata od nje su zaključana. Takođe su zaključana i ulazna vrata od kuće i konobe. Kada je obišao kuću vidio je da ograde bukvalno nema, odnosno da je ukradena, a bila je dužine oko 8 metara. Što se tiče vrata kuće na prizemlju ona su bila metalna i bila su zaključana, i njih više nije bilo na kući ,a da li su ovom prilikom ukradena ili ranije to se nije mogao izjasniti, jer mu je kuća obijena i prije mjesec dana, ali taj slučaj nije prijavio i nije obilazio kuću. Kada se popeo na sprat kuće vidio je da su razbijena unutrašnja vrata koja su bila zaključana i da je iz tog dijela kuće ukradeno nekoliko slika-goblena. Ispred kuće mu je ukraden odar od loze, dužine 25 m2. Dio ovih stvari je policija zaplijenila od Roma koji su izvršili krađu i on ih je prepoznao. Istina je da je pao krov na njegovoj kući, ali se u nju nije moglo ući bez kako je već i naveo razbijanjem vrata ili eventualno kroz uskakanja preko krova. Nije se pridružio krivičnom gonjenju protiv optuženih i nije postavio imovinsko pravni zahtjev.</span>
</p>
<p class="p4"></p>
<p class="p4">
<span>Oštećeni  R. S. je u svom iskazu naveo da je od policijskog službenika K. B. upoznat da je obijena njegova kuća u selu Dujeva, zaseok Trnovi do. Nakon dva dana otišao je do navedene kuće i vidio je da su obijena ulazna metalna vrata koja su bila zaključana i da su ujedno ista i ukradena, tako da je kuća ostala otvorena. U kući je nedostajalo dosta pokućstva, a u stanici policije na Cetinju je prepoznao neke od tih stvari koje su privremeno oduzete od optuženih, a to su 1 ogledalo, 1 metalna posuda za pranje ruku sa slavinom, 1 slika-goblen (djevojka sa knjigom), petrolejka i još neke stvari, ali nije suguran da su iste sa sigurnošću iz njegove kuće, jer su to stvari koje posjeduje svaka kuća na selu. Sa prozora sa spoljašnjeg dijela kuće iza zida su odvaljene 2 metalne šipke dužine oko 60 cm, a profila F-16 mm, koje su služile za zaštitu kuće od spoljnih ulaza. Iz podruma mu je ukraden kotur bodljikave žice u kilaži ,otprilike 10 kg. Ispred kuće su mu ukradene armaturne šipke dužine 4 m, debljine F-12 mm, a takođe su otkinuti ankeri od temelja nove kuće, čiju je gradnju započeo u neposrednoj blizini stare kuće, a ovi ankeri su dužine 1 m, dok je bilo ukupo 12 šipki, profila F-12 mm. U ovoj kući je bio otprilike prije dvije godine, s tim što ga njegov brat od ujaka R. Ž obavještava o stanju kuće. Napomenuo je i to da je obijena kuća pok. P. D. iz Podgorice i obavijestio je tužilaštvo da je živa supruga pok. P. D. koja se zove K. i stanuje u Podgorici u ul 13. jula, ali nezna broj, a dao je broj njene kćerke Ž. S. Ispred stanice policije nije među oduzetim stvarima vidio njegova ulazna vrata, šipke od prozora i armaturne šipke. Negdje oko nove godine R. N. majka R. Ž. ga je obavijestila da je njihova kuća obijena, kao i da joj se čini i da je njegova kuća tom prilikom obijena, ali nije bila sigurna. Pridružio se krivičnom gonjenju protiv optuženih, a nije postavio imovinsko pravni zahtjev.</span>
</p>
<p class="p4"></p>
<p class="p4">
<span>Oštećena Ž. S. je u svoma iskazu navela da je njen otac P. D. preminuo 19.. godine. Iza njega su ostale ona i njena majka S. P. sestra D. Đ. Nakon razgovora sa njenom majkom i sestrom usmeno je ovlašćena od njihove strane da u ime njihove porodice da izjavu pred tužilaštvom, a povodom krađe koja se dogodila u njihovoj kući u selu Dujeva, dana 02. 07. 2012 godine. Prije nego što je došla da da izjavu bila je ispred stanice policije u Cetinju i tom prilikom je među oduzetim stvarima od optuženih kako su joj rekli R.R  i  J.B. prepoznala goblen koji su ona i njena sestra prije više od četrdeset godina same uradile. Bilo je tu još nekih stvari za koje nije mogla pouzdano da tvrdi da su njihove jer ih ima svako seosko domaćinstvo. Inače nije obilazila njihovu porodičnu kuću u selu Dujeva nekoliko godina, a takođe nijesu toliko bile tamo ni njena majka niti sestra.Ključ od vrata koja su bila zaključana posjeduju. Pridružila se krivičnom gonjenju protiv optuženih, a nije postavila imovinsko pravni zahtjev.</span>
</p>
<p class="p4"></p>
<p class="p4">
<span>Svjedok S. J. u svom iskazu je naveo</span><span class="s4"> </span><span>da se dana 02. 07. 2012. godine, negdje oko 13,00 časova, uputio  prema selu Čukojevići, iz sela Dujeva, gdje ima porodičnu kuću. Na putu koji vodi prema selu Čukojevići, vidio je vozilo marke „Pežo 309“ reg. oznaka PG, u kojem su se nalazila tri Roma, a na ovom vozilu bila je prikačena i prikolica koja je bila u tom trenutku prazna. U Čukojevićima-Donjim selima se kod nekih prijatelja zadržao nekih dva sata i kada se vraćao prema Dujevi, u selu Trnavi Do, vidio je da se prema njegovom vozilu kreće isto vozilo „Pežo 309“, u kojem su bila ista ona tri Roma, koja je prethodno sreo,  stm što je sada prikolica bila potpuno natovarena raznim metalnim predmetima, a takođe je i u vozilu bilo tih metalnih predmeta. On je odmah posumnjao da je u pitanju neka krađa, radi čega je zaustvio ovo vozilo i pitao Rome odakle im te stvari Oni su mu na to odgovorili da su im dali neki baba i đed. Njemu je to bilo sumnjivo, pa je jednome od njih rekao da pođe sa njim i da mu pokaže ljudi koji su mu to dali, odnosno iz koje kuće oni potiču, dok su ostala dvojica Roma ostali kod vozila, s tim što su se dogovorili da ih tu sačekaju. Ovaj Rom ga je poveo kod kuće R.Ž., R. S. i pok. P. D. i tom prilikom mu je priznao da su oni izvršili krađu obijanjem iz sve tri kuće. Ušao je sa njim u te kuće i vidio je da su sve stvari u njima porazbacane. Istovremeno je obavijestio cetinjsku policiju za ovaj događaj. On ranije nije obilazio ove kućer, jer su one malo udaljene od pua, a i nije imao potrebe za tim. Kada su se on i ovaj Rom vratili, ostala dvojica Roma su pobjegli sa lica mjesta, tako što su se odvezli vozilom i prilikocom sa stvarima prema Virpazaru. On je uzeo broj od ovog Roma koji je bio sa njim i pozvao jednog od te dvojice Roma koji su pobjegli, kojom prilikom mu je rekao da je put prema Virpazaru blokiran od strane policije i da se vrate. Oni su se kroz jedno sat vremena vratili i čim su parkirali vozilo sa prikolicom, jeda od njih je pobjegao. Napomenuo je i to da je prikolica bila manje natovarena nego kad ih je on uhvatio, tako da pretpostavlja da su u međuvremenu neke stvari izbacili iz prikolice, a moguće i iz vozila. Jedan od Roma koji je upravo bio sa njim u obilazak kuća decidno mu je priznao da su te kuće oni obili. Što se tiče prikolice ona je dovoljno velika da u njoj mogu stati metalna vrata, ali ih oni nije vidio u prikolici, s tim što ističe da ih možda nije vidio, ukoliko su bila smještena na dnu prikolice. To je četvrta krađa koja se dogodila u njihovom selu, i on je lično učestvovao sva četiri puta u hvatanju počinioca djela. Nijesu uviek bili Romi, a slučajevi su procesuirani u policiji. Ove Rome je prvi put vidio tada i oni nijesu učestvovali u ranijim krađama. Na jednu od obijenih kuća nije bilo vrata, pretpostavlja da su ih oni ukrali, a cijelo stanje je kasnije konstatovao zapisnički i fotografisao službenik policije koji je bio na licu mjesta. Oko kuća nije zatekao ograde i njima se slobodno moglo prići. Ovaj Rom što je bio sa njim mu je rekao da je on prvi put došao u krađu, a da su ova dvojica sa njim i ranije bila. Nakon što mu je na uvid stavljena lična karta optuženih J.B. i R. R. svjedok je potvrdio da je u oblilazak kuća sa njim bio J.B. i to sa sigurnošću od 100%.</span>
</p>
<p class="p4">
<span>Pojasnio je da kuće nijesu napuštene,tj.da su kuće vlasnik  R.Ž. V. S. i Ž. S.</span>
</p>
<p class="p4"></p>
<p class="p4">
<span>Svjedok R. N. u svom iskazu je navela da nije bila neposredni očevidac predmetnih događaja, te da nikada u poslednjih sedam godina nije išla u selo Dujeva, a od svog sina R. Ž. je upoznata da je u selo Dujeva u kuću kod sina njene zaove uporedo bilo razbijeno kao i kod njih sa kojih razloga je samo obavijestila R. S. da se nešto dešava u selu Dujeva i da treba da pođe da to vidi. Nije se mogla sjetiti ni u kojem mjesecu, ni dana kada je to bilo.</span>
</p>
<p class="p4"></p>
<p class="p4">
<span>Stalni sudski vještak ekonomsko finansijske struke M. S. neposredno se izjašnjavajući na sudu je naveo da ostaje  pri datom nalazu i mišljenju obzirom da je isti urađen u skladu sa pravilima struke. Obračun metalne kontrukcije – odar loze nije  mogao da izvještači jer treba da se navedu dimenzije i materijal od kojeg je rađen. </span>
</p>
<p class="p4"></p>
<p class="p4"></p>
<p class="p4">
<span>Iz potvrde Uprave policije – Ispostave Cetinje, o privremeno oduzeim predmetima od 02. 07. 2012. godine od optuženog R. R. proizilazi da je dana 02. 07. 2012. godine u 18.00 časova od strane službenika Uprave policije – Ispostave Cetinje od lica R. R. oduzeto: 4-veće slike – goblena sa drvenim ramovima, 1 manja slika – goblen sa drvenim ramom, veći namotaj metalne bodljikave žice, metalni sto, metalna stolica, više komada alata za obradu zemlje (ašovi, motike, vile), veći namotaj čelične žice, dva metalna dijela od kreveta, više komada metalnog posuđa i drugi metalni predmeti.</span>
</p>
<p class="p4"></p>
<p class="p4">
<span>Iz nalaza i mišljenje sudskog vještaka finansijske struke M. S. dipl. ecc iz Podgorice od 31. 07. 2012. godine proizilazi da obračun vrijednosti stvari -  namotaj bodljikave žice, veći, metalni sto - 1 komad, metalna stolica jedan komad, više komada alata za obradu zemlje, veći namotaj čelične žice, dva metalna dijela od kreveta i više komada metalnog posuđa i drugih metalnih predmeta iskazanih po vrsti jedinci mjere količini i pojedinačnoj cijeni je izvršen po tržišnim cijenama istih u maloprodajnim objektima  registrovanim za promet ovih proizvoda, je ukupne novčane vrijednosti 44, 96 eura, s tim što je naglasio da nije dao vrijednost četiri goblena veća sa drvenim ramom, i jedan goblen manji sa drvenim ramom.Obračun vrijednost stvari ogledala, metalne posude za pranje ruku sa slavinom, goblen - djevojka sa knjigom i petrolejka iskazanih po vrsti, jedinici mjere i pojedinačnoj cijeni je izvršen po tržišnim cijenama istih u maloprodajnim objektima registrovanim za promet ovih proizvoda i iznosi ukupno 179,98 eura.                                                                                                                                                                                                                                                                       </span>
</p>
<p class="p4">
<span>Obračun vrijednosti stvari - metalne ograde, metalnih vrata i nekoliko slika - goblena iskazanih po vrsti jedinici mjere količini i pojedinačnoj cijeni je izvršen po tržišnim cijenama istih u maloprodajnim objektima registrovanim za promet ovih proizvoda i iznosi ukupno 280,00 eura. Što se tiče obračuna vrijednosti goblena vještak je naveo da je potrebno navesti naziv goblena i njegove dimenzije. </span>
</p>
<p class="p4">
<span>Iz dopune nalaza vještaka ekonomsko-finansijske struke M. S. od 10. 12. 2012. godine proizilazi da je procjena vrijednosti dvije metalne zaštite šipke dužine 60 cm, profila Fi 16 mm, armaturne šipke dužine 4 metra, profila Fi 12 mm, 12 ankera dužine 1 m, profila Fi 12 mm i kotur bodljikave žice 10 kg, iskazanih po vrsti jedinici mjere, količini i pojedinačnoj cijeni izvršena po tržišnim cijenama istih u D.O.O. "Đ." - Podgorica u ukupnom iznosu od 33,04 eura. Vještak  nije mogao izvršiti obračun vrijednosti-stvari  jednog goblena i odra loze dužine 25 metra jer su potrebne dimenzije, i vrsta i profil metalnih cijevi. </span>
</p>
<p class="p4"></p>
<p class="p4">
<span>Uvidom u ličnu kartu broj 002272638 izdatu u Subotici-Republika Srbija, dana 29. 10. 2010. godine proizilazi da ista glasi na ime R. R. </span>
</p>
<p class="p4"></p>
<p class="p4">
<span>Uvidom u ličnu kartu optuženog J.B. vidi se da je izdata u Dečanima-Kosovo.</span>
</p>
<p class="p4"></p>
<p class="p4">
<span>Iz službene zabilješke-zapisnika o uviđaju Ku. br. 74/12 od 02. 07. 2012. godine proizilazi da je dana 02. 07. 2012. godine oko 13,05 časova obaviještena dežurna služba Ispostave Cetinje od strane S. J. da su u selu Dujeva obijene neke kuće i da su to uradila tri lica koja su pobjegla sa lica mjesta. Postupajući po navedenoj prijavi zajedno sa krim tehničarom M. D. ovlašćeni policijski službenik K.B. izašao je na lice mjesta, te nakon preduzetih uviđajnih aktivnosti, pregleda lica mjesta i okruženja istog, te obavljenom razgovoru sa oštećenim R. Ž. i mještaninom S. J. utvrdili su da se lice mjesta nalazi u porodičnoj kući R. Ž. koja je locirana u selu Dujeva, zaseok Trnovi do, Opština Cetinje. Kuća je izrađena od tvrdog materijala i sastoji se od prizemlja-podruma i sprata s tim što se sprat kuće sastoji iz dvije prostorije. Krov na kući je urušen i kretanje u unutrašnjosti kuće je otežano. Kuća se nalazi sa lijeve strane lokalnog puta Virpazar-Rijeka Crnojevića gledano u pravcu Rijeke Crnojevića i do iste je moguće doći makadamskim putem i udaljena je od lokalnog asvaltnog puta oko 100 metara. Pregledom lica i užeg okruženja istog, pronašli su i uočili sledeće tragove i predmete - otvorena vrata na prizemlju kuće - podrumu sa prednje strane koja su po izjavi oštećenog bila zabravljena metalnim katancem i metalnim lancem. Takođe su zatekli izvaljena iz ležišta drvena vrata koja su se nalazila na spratu kuće sa prednje strane. Na zidu kuće u unutrašnjosti sprata kuće uočeni su tragovi gdje su bile okačene slike -gobleni, a koji su po izjavi oštećenog otuđeni. Na metalnim vratima koja se nalaze na spratu kuće sa zadnje južne strane, uočeni su tragovi obijanja. U travi nekoliko metara ispred kuće oštećenog pronađena je slika - goblen dječaka sa drvenim ramom. Neposredno ispred kuće u dvorišnom dijelu kuće oštećenog pronađeni su plastični predmeti crvene boje ,a koji su najvjerovatnije od strane NN izvršioca uklonjeni sa metalnih stolica. Ispred kuće, tačnije ispred terase pronađene su metalne žice, a koje su po izjavi oštećenog bile pričvršćene na metalnu konstrukciju -odar loze. Krim. Tehničar je fotografisao lice mjesta o čemu je i sačinjena fotodokumentacija. Konstatovano je da je  NN izvršilac ili više njih u neutvrđenom vremenskom periodu, neopaženo došao do porodične kuće R. Ž. u selu Dujeva, zaseok Trnovi do, a potom najvjerovatnije uz pomoć fizičke snage i podesnog sredstva najprije provalio u podrum navedne kuće i iz unutrašnjosti otuđio metalna vrata. Zatim je takođe uz pomoć fizičke sile i podesnog sredstva otvorio vrata na spratu kuće i iz unutrašnjosti iste otuđio više slika-goblena. Ovom prilikom NN izvršilac je odnio i metalni sto i stoličice koje su se nalazile na terasi sa prednje-sjeverne strane kuće. Isti je ovom prilikom uz pomoć podesnog sredstva otuđio i metalnu konstrukciju - odar loze, kao i metalnu ogradu koja se nalazila na terasama sa prednje i zadnje strane kuće u dužini od 3 - 5 metara, nakon čega se udaljio u nepoznatom pravcu.</span>
</p>
<p class="p10"></p>
<p class="p4">
<span>Iz službene zabilješke Ku. br. 75/12 od 02. 07. 2012. godine proizilazi da je dana 02. 07. 2012. godine, oko 13.05. časova obaviještena dežurna služba Ispostave Cetinje od strane S. J. da su u selu Dujeva obijene neke kuće i da su to uradila tri lica koja su pobjegla sa lica mjesta. Postupajući po navedenoj prijavi zajedno sa krim. tehničarom M. D. ovlašćeni policijski službenik K. B. je izašao na lice mjesta, te nakon preduzetih uviđajnih aktivnosti, pregleda lica mejsta i okruženja istog, te obavljenog razgovora sa mještanima R. Ž. i S. J. konstatovali su da se lice mjesta nalazi u porodičnoj kući R. S. koja je locirana u selu Dujeva, zaseok Trnovi do- Opština Cetinje. Kuća je prizemna i izrađena je od tvrdog meterijala i sastoji se iz dvije prostorije. Krov na kući je urušen i kretanje u unutrašnjosti kuće je otežano. Kuća se nalazi sa lijeve strane lokalnog puta Virpazar-Rijeka Crnojevića gledano u pravcu Rijeke Crnojevića i do iste je moguće doći makadamskim putem i udaljena je od lokalnog puta, oko 50 metara.Pregledom lica mjesta i užeg okruženja istog uočili su da nedostaju ulazna vrata, a koja su najvjerovatnije bila metalna obzirom da se na ulazu kuće nalazi metalni okvir od vrata. Obziom da je krov na kući urušen i da se otežano kreće u unutrašnjost kuće teško je bilo uočiti da li se neko kretao i vršio premetačinu po kući. Pregledom lica mjesta nijesu pronađeni u uočeni drugi tragovi i predmeti koji bi ukazivali na mogućeg izvršioca ovog djela. Krim tehničar je fotografisao lice mjesta o čemu je i sačinjena fotodokumentacija. Imajući u vidu gore navedeno NN izvršilac ili više njih je u netvrđenom vremenskom periodu, neopaženo došao do porodične kuće R. S. u selu Dujeva ,zaseok Trnovi do, a potom najvjerovatnije uz pomoć fizičke snage i podesnog sredstva najprije provalio vrata navedene kuće koja je najvjerovatnije otuđio, a potom se udaljio u nepoznatom pravcu. U razgovoru sa mještanima isti su im kazali da samo znaju da je kuća vlasništvo R. S. i da su se na istoj nalazila vrata. Njima nije poznato da li je iz njegove kuće nešto otuđeno niti su im poznati bliži podaci vlasnika kuće. </span>
</p>
<p class="p4"></p>
<p class="p4">
<span>Iz službene zabilješke - zapisnika o uviđaju Uprave policije - Ispostave Cetinje Ku. br. 76/12 od 02. 07. 2012. godine proizilazi da je dana 02. 07. 2012. godine oko 13.05. časova obaviještena dežurna služba Ispostave Cetinje od strane S. J. da su u selu Dujeva obijene neke kuće i da su to uradila tri lica koja su pobjeglna sa lica mjesta. Postupajući po navedenoj prijavi zajedno sa krim tehničarom M. D. ovlašćeni policijski službenik K. B. je izašao na lice mjesta, te nakon preduzetih uviđajnih aktivnosti, pregleda lica mjesta i okruženja istog, te nakon obavljenog razgovora sa mještanima R. Ž. i S. J. konstatovano je da se lice mjesta nalazi u porodičnoj kući P. D. koja je locirana u selu Dujeva zaseok Trnovi do, Opština Cetinje. Kuća je jednospratna i izrađena je od tvrdog materijala ,a sastoji se iz jedne prostorije na prizemlju i jedne prostorije na spratu. Kuća se nalazi sa lijeve strane lokalnog puta Virpazar-Rijeka Crnojevića gledano u pravcu Rijeke Crnojevića i do iste je moguće doći makadamskim putem ,a udaljena je od lokalnog asfaltnog navedenog puta oko 120 metra. Kuća se nalazi iza kuće R. Ž. gledano iz pravca makadamskog puta i do iste se dolazi pješačkom stazom koja je obrasla rastinjem. Pregledom lica mjesta i užeg okružanja istog uočili su da su ulazna drvena vrata na spratu kuće obijena. Takođe su uočili da je izvršena premetačina stvari u prostoriji. Pregledom lica mejsta nijesu pronađeni i uočeni drugi tragovi i predmeti koji bi ukazivali na mogućeg izvršioca ovog djela. Krim tehničar je fotografisao lice mjesta o čemu je i sačinjena fotodokumentacija. Imajući u vidu gore navedeno NN izvršilac ili više njih je u netvrđenom vremenskom periodu, neopaženo došao do porodične kuće P. D. u selu Dujeva zaseok Trnovi do, a potom najvjerovatnije uz pomoć fizičke snage i podesnog sredstva najprije provalio ulazna vrata i ušao u unutrašnjost kuće gdje je izvršio premetačinu, nakon čega se NN izvršilac udaljio u nepoznatom pravcu. U razgovoru sa mještanima isti su im kazali da samo znaju da je kuća vlasništvo P. D. Njima nije poznato da li je iz njegove kuće nešto otuđeno, niti su im poznati bliži podaci vlasnika kuće. </span>
</p>
<p class="p4"></p>
<p class="p4">
<span>Iz fotodokumentacije Uprave policije Ispostave Cetinje broj 89/12 i broj 90/12 obije od 02. 07. 2012. godine proizilazi su ovlašćeni policijski službenici fotografisali lice mjesta dana 02. 07. 2012. godine povodom krivičnog djela krađa iz člana 240. počinjenog na štetu porodičnih kuća R.Ž. (19..) iz Cetinja, R. S. i P. D. oba iz Podgorice, lociranih u mjestu Trnov Do-Dujeva od strane J.B.(19..) i R.R.(19..) godine oba iz Podgorice, kao i I. A. koji se nalazi u bjekstvu,kao i da je fotografisano putničko motorno vozilo marke „Peugeot“ reg. oznaka PG GB ... zatečeno na lokalnom putu Rijeka Crnojevića – Dujeva i to iz pravca Rijeke Crnojevića,prikazan je izgled bočne strane vozila, izgled zadnjeg dijela vozila, izgled unutrašnjosti kase istog vozila u kojoj se nalazi sekundarni i drugi materijal, izgled umjetničkih djela-goblena pronađenih na zadnjem sjedištu vozila marke „Peugeot“, kao i izgled 5 umjetničkih djela-goblena pronađenih na zadnjem sjedištu vozila marke „Peugeot“, izgled prikolice prikačene za putničko motorno vozilo marke „Peugeot“ na kojoj se nalazio sekundarni i drugi materijal.</span>
</p>
<p class="p4"></p>
<p class="p4">
<span>Analazirajući rezultate provedenog dokaznog postupka,te na osnovu savjesne i brižljive ocjene svakog provedenog dokaza pojedinačno i u njihovoj ukupnosti, sud je utvrdio da su rezultati dokaznog postupka podkrijepili navode optužbe da su optuženi R. R. i J. B. kao saizvršioci izvršili produženo krivično djelo teška krađa iz člana 240. stav 1. tačka 1., a u vezi člana 49 st.1. i čl. 23.st.2.  Krivičnog zakonika, činjenično i pravno opisano u dispozitivu ove presude,a ovo iz sledećih razloga:</span>
</p>
<p class="p4"></p>
<p class="p4">
<span>Naime, utvrđujući činjenice radi pravilnog određenja materijalnopravnog odnosa u predmetnoj pravnoj stvari sud je nesumnivo utvrdio da su optuženi dana 02. jula 2012. godine, u jutarnjim časovima, u selu “Dujeva” zaseok “Trnovi do”, Opština Cetinje, u namjeri da obijanjem u tuđu zatvorenu zgradu sebi pribave protivpravnu imovinsku korist oduzimanjem i prisvajanjem tuđih pokretnih stvari u iznosu od preko 150,00 eura, svjesno i voljno obili porodičnu kuću vlasništvo oštećenog R.Ž. na način što su upotrebom fizičke sile i uz pomoć podesnog sredstva, otvorili zaključana ulazna metalna vrata od prizemlja kuće vrijednosti 100,00 eura, koja su odvojili od postolja I protivpravno oduzeli I prisvojili nakon čega su ušli u unutrašnjost kuće, gdje su upotrebom fizičke sile I uz pomoć podesnog sredstva, otvorili zaključana unutrašnja vrata na spratu kuće, kojom prilikom su iz tog dijela kuće protivpravno oduzeli I prisvojili nekoliko slika- goblena neutvrđene vrijednosti, dok su uspred kuće otkinuli I oduzeli metalnu konstrukciju – odar loze dužine 25 m neutvrđene vrijednosti, kao I metalnu ogradu dužine 8 metara ,vrijednosti 160,00 eura,odn.u vremenu i mjestu kao pod tačkom 1 izreke presude u namjeri da obijanjem u tuđu zatvorenu zgradu sebi pribave protivpravnu imovinsku korist oduzimanjem i prisvajanjem tuđih pokretnih stvari u iznosu od preko 150,00 eura, svjesno i voljno obili porodičnu kuću vlasništvo oštećenog R. S. na način što su upotrebom fizičke sile i uz pomoć podesnog sredstva otvorili zaključana ulazna metalna vrata od kuće vrijednosti 100,00 eura koja su zatim fizičkom silom odvojili od postolja i protivpravno oduzeli i prisvojili, nakon čega su ušli u unutrašnjost kuće iz koje su protivpravno oduzeli i prisvojili ogledalo vrijednosti 19,99 eura, metalnu posudu za pranje ruku sa slavinom vrijednosti 39,99 eura, sliu-goblen (djevojka sa knjigom) vrijednosti 100,00 eura, petrolejku vrijednosti 20,00 eura, a iz podruma kuće kotur od 10 kg bodljikave žice vrijednosti 1,66 eura, da bi zatim sa spoljašnjeg djela prozorskog okna kuće upotrebom fizičke sile odvalili od zida 2 metalne zaštitne šipke dužine oko 60 cm, profila O16 vrijednosti 1,60 eura koje su protivpravno oduzeli i prisvojili, dok su ispred kuće protivpravno oduzeli i prisvojili armaturne šipke dužine 4 m, profila 0-12, vrijednosti 3,62 eura i 12 ankera dužine 1 m, profila 0-12mm vrijednosti 10,86 eura, koje su otkinuli upotrebom podesnog sredstva iz temelja novozapočete kuće oštećenog u istom mjestu,te u vremenu i mjestu kao pod tačkom 1 i 2 izreke presude u namjeri da obijanjem u tuđu zatvorenu zgradu sebi pribave protivpravnu imovinsku korist oduzimanjem i prisvajanjem tuđih pokretnih stvari u iznosu od preko 150,00 eura, svjesno i voljno obili porodičnu kuću pok. P. D. na način što su upotrebom fizičke sile uz pomoć podesnog sredstva otvorili zaključana ulazna drvena vrata od kuće i ušli u unutrašnjost iste iz koje su protivpravno oduzeli i prisvojili sliku-goblen neutvrđene vrijednosti, obzirom da u kući nijesu pronašli stvari veće vrijednosti.</span>
</p>
<p class="p8"></p>
<p class="p4">
<span>U ovakvim se radnjama optuženih koje se sastoje u obijanju porodičnih kuća oštećenih ,sa jasnom i očiglednom namjerom da ovim inkriminisanim radnjama pribave protivpravnu imovinsku korist, preko 150,00 eura,te u nastupjelim posledicama koje se ogledaju u činjenici da su nad oduzetim stvarima zasnovali državinu stiču sva subjektivna i objektivna obilježja bića krivičnog djela u pitanju pri čemu je Sud odredjujući subjektivni odnos optuženih prema izvršenom krivičnom djelu utvrdio umišljaj, jer su bili svjesni svog djela  i svih njegovih obilježja i htjeli su njegovo izvršenje.</span>
</p>
<p class="p4"></p>
<p class="p4">
<span>Sud je našao da se radi o konstrukciji produženog krivičnog djela, jer je u konkretnom slučaju više istih krivičnih djela počinjeno u vremenskoj povezanosti od strane optuženih ,a koja predstavljaju cjelinu zbog korišćenja iste situacije, jedinstvenog mjesta izvršenja, kao i jedinstvenog umišljaja u odnosu na preduzete radnje.</span>
</p>
<p class="p4"></p>
<p class="p4">
<span>Kako su optuženi R. R. i J.B.  uzeli neposredno učešće u samoj radnji izvršenja krivičnog djela u pitanju , kojom prilikom su postupali  umišljajno po izričitom sporazumu koji je prethodio samom dogadjaju, da se zaključiti da su optuženi djelovali kao saizvršioci (saglasno čl.23.st.2.Krivičnog zakonika).</span>
</p>
<p class="p8"></p>
<p class="p4">
<span>Sud je pri ocjeni pravno relevantih dokaza u predmetnoj krivično-pravnoj stvari,punu vjeru poklonio iskazu svjedoka S. J. koji je po mišljenju suda objektivno svjedočio o onome što je vidio konkretnom prilikom,kao i što mu je tom prilikom saopštio okrivljeni J.B.,jasno pritom navodeći da ono što je vidio na vozilu i u prikolici prilikom prvog susreta sa optuženim ne odgovara onome što su imali kada su se vratili nakom sat vremena po njegovom pozivu.Isto tako ovaj svjedok je objektivno svjedočio i o stanju kuća i vlasnicima istih.Ovakav iskaz svjedoka je potkrijepljen objektivnim svjedočenjem  oštećenih koji su sudu prenjeli ono što im je poznato o konkretnom dogadjaju, a koja objektivnost se ogleda i u činjenici da niti jedan od oštećenih iako su prepoznali stvari iz svog pokućstva nijesu željeli navesti da pripadaju njima obzirom da ih može imati svako pokućstvo,odn.isti iako su tvrdili da su im kuće bile uredno zaključane nijesu željeli optužene naznačiti kao izvršioce obzirom da nijesu bili prisutni prilikom izvršenja krivičnog djela od strane istih.</span>
</p>
<p class="p8"></p>
<p class="p4">
<span>Sud je prihvatio sačinjenu fotodokumentaciju,kao i službene zabilješke -zapisnike o uviđaju jer predstavljaju zatečeno stanje na licu mjesta,te potvrdu o privremeno oduzetim predmetima od optuženih.</span>
</p>
<p class="p8"></p>
<p class="p4">
<span>Sud je poklonio vjeru i datom nalazu i mišljenju sudskog vještaka ekonomsko-finansijske struke sa dopunama istih i neposrednim izjašnjenjem o vrijednosti protivpravno oduzetih stvari.</span>
</p>
<p class="p8"></p>
<p class="p4">
<span>Iskaz svjedoka R. N.  nije od osobite krivičnopravne relevancije u konkretnom slučaju, obzirom da ista ima samo posredna saznanja vezana za konkretna dešavanja, tako da se nije mogla precizno izjasniti o okolnostima dogadjaja.</span>
</p>
<p class="p8"></p>
<p class="p4">
<span>Kod ovako utvrđenog činjeničnog stanja Sud nije mogao prihvatiti ovakvu odbranu optuženih  kojom negiraju izvršenje krivičnog djela koje im je stavljeno na teret, obzirom da je očigledno da je prvenstveno usmjerena na umanjenje njihove krivičnopravne odgovornosti za počinjeno krivično djelo kako bi olakšali svoj krivičnopravni položaj,tj.kako bi izbjegli odgovornost za počinjeno krivično djelo,a iste su u potpunoj suprotnosti sa izvedenim dokazima kojima je sud sa iznijetih razloga poklonio punu vjeru,a stanovište odbrane da su smatrali da se radi o napuštenim kućama neprihvatljivo.</span>
</p>
<p class="p4"></p>
<p class="p4">
<span>Dakle, u nedostatku elemenata koji bi umanjili ili isključili sposobnost optuženih  da shvate značaj svojih postupaka i da njima upravljaju , sud ih  nalazi krivično odgovornim i oglašava krivim.</span>
</p>
<p class="p4"></p>
<p class="p4">
<span>Za napomenuti je da je sud odustao od provođenja dokaza -pribavljanja izvoda iz kaznene evidencije za optužene obzirom da bi pribavljanje istih vodilo odugovlačenju postupka,a nebi uticalo na donošenje drugačije odluke.</span>
</p>
<p class="p8"></p>
<p class="p4">
<span>Prilikom utvrdjivanja vrste i visine kazne koju će sud izreći optuženom R. R.  cijenjene su okolnosti iz čl. 42. KZ -a, pa je Sud od olakšavajućih okolnosti na strani optuženog našao da se radi o porodičnoj osobi,-oženjen, mladoj osobi, da je nezaposlen,da je dio oduzetih stvari vraćen oštećenim, dok otežavajućih okolnosti van bitnih obilježja krivičnog djela u pitanju na njegovoj strani nije bilo,a od olakšavajućih okolnosti na strani opt. J.B. sud je našao da se radi o mladoj osobi ,da je dio oduzetih stvari vraćen oštećenim, dok otežavajućih okolnosti van bitnih obilježja krivičnog djela u pitanju na njegovoj strani nije bilo</span>
</p>
<p class="p8"></p>
<p class="p4">
<span>Sud je smatrajući ove olakšavajuće okolnosti kao naročito olakšavajuće na strani i jednog i drugog optuženog primijenio institut ublažavanja kazne propisan čl. 45 st.1. tačka 3. KZ-a i 46 st.1. tačka 4 KZ-a i istim izrekao kaznu  zatvora u trajanju od  po 5 mjeseci i 23 dana  ispod zakonskog minimuma od jedne godine.</span>
</p>
<p class="p4"></p>
<p class="p4">
<span>Dakle,  Sud je uvjerenja da će se u konkretnom slučaju i sa ovako ublaženom kaznom kao u izreci presude postići svrha kažnjavanja predvidjena čl. 32. KZ -a. </span>
</p>
<p class="p8"></p>
<p class="p4">
<span>Shodno čl.51.KZ-a optuženima se ima u izrečenu kaznu uračunati vrijeme provedeno u pritvoru od 02.07.2012. godine do 25.12.2012.godine.</span>
</p>
<p class="p4"></p>
<p class="p4"></p>
<p class="p4">
<span>Optuženi su obavezani  shodno čl.226-229 ZKP-a da na ime troškova krivičnog postupka na blagajni ovog suda u roku od 15 dana po pravosnažnosti presude, uplate u korist budžeta Crne Gore iznos od po 2.723,20 eura,a koji se odnosi na angažovanje branilaca po službenoj dužnosti L. I. i S. B. adv.iz Cetinja (po 2600,00 eura), te na ime angažovanja sudskog vještaka ekonomsko finansijske struke u iznosu od 246,40 eura.</span>
</p>
<p class="p8"></p>
<p class="p4">
<span>    Sa izloženog ,a shodno  čl.374.ZKP-a,odlučeno je kao u izreci.</span>
</p>
<p class="p8"></p>
<p class="p8">
<span> </span>
</p>
<p class="p11">
<span class="s2">OSNOVNI SUD U CETINJU</span>
</p>
<p class="p8">
<span>		                Dana 26.12.2012.godine  </span>
</p>
<p class="p4"></p>
<p class="p4"></p>
<p class="p4">
<span class="s2">Zapisničar, 					                                  S u d i j a</span>
</p>
<p class="p4">
<span class="s3">Aleksandra Martinović 					          Marija Ćupić </span>
</p>
<p class="p4"></p>
<p class="p4"></p>
<p class="p4"></p>
<p class="p4">
<span class="s2">PRAVNA POUKA</span><span>:</span>
</p>
<p class="p4">
<span>Protiv ove presude može se izjaviti žalba u </span>
</p>
<p class="p4">
<span>roku od 15 dana  od dana prijema Višem sudu </span>
</p>
<p class="p4">
<span>u Podgorici a preko ovog Suda.</span>
</p>


</body>
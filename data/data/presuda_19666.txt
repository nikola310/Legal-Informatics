<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.s1{font-family:Arial;}
.p1{text-indent:0.41666666in;margin-right:0.03125in;text-align:end;hyphenate:auto;font-family:Times New Roman;font-size:12pt;}
.p2{text-indent:0.41666666in;text-align:justify;hyphenate:auto;font-family:Times New Roman;font-size:12pt;}
.p3{text-indent:0.41666666in;text-align:justify;hyphenate:auto;font-family:Arial;font-size:12pt;}
.p4{text-indent:0.41666666in;text-align:center;hyphenate:auto;font-family:Arial;font-size:12pt;}
.p5{text-align:center;hyphenate:auto;font-family:Arial;font-size:12pt;}
.p6{text-indent:0.5in;text-align:justify;hyphenate:auto;font-family:Arial;font-size:12pt;}
.p7{text-align:start;hyphenate:auto;font-family:Arial;font-size:12pt;}
.p8{text-align:justify;hyphenate:auto;font-family:Arial;font-size:12pt;}
.p9{text-align:end;hyphenate:auto;font-family:Arial;font-size:12pt;}
.p10{margin-left:0.5in;text-align:justify;hyphenate:auto;font-family:Arial;font-size:12pt;}
.p11{text-indent:0.41666666in;text-align:end;hyphenate:auto;font-family:Arial;font-size:12pt;}
.p12{text-indent:0.41666666in;text-align:start;hyphenate:auto;font-family:Times New Roman;font-size:12pt;}
.p13{text-align:start;hyphenate:auto;font-family:Times New Roman;font-size:12pt;}
.td1{width:2.7in;padding-start:0.075in;padding-end:0.075in;}
.td2{width:3.75in;padding-start:0.075in;padding-end:0.075in;}
.td3{width:1.95in;padding-start:0.075in;padding-end:0.075in;}
.td4{width:3.5in;padding-start:0.075in;padding-end:0.075in;}
.r1{keep-together:always;}
.t1{table-layout:fixed;border-collapse:collapse;border-spacing:0;}
</style>
<title>K</title>
<meta content="dragisa.baletic" name="author">
</head>
<body class="b1 b2">
<p class="p1">
<span> HYPERLINK "http://sr.wikipedia.org/wiki/%D0%A1%D0%BB%D0%B8%D0%BA%D0%B0:Coat_of_arms_of_Montenegro.svg" </span><span class="s1">K.br.1445/12</span>
</p>
<p class="p2"></p>
<p class="p3"></p>
<p class="p3"></p>
<p class="p4">
<span>U IME CRNE GORE</span>
</p>
<p class="p4"></p>
<p class="p3">
<span>OSNOVNI SUD U PODGORICI, po sudiji Jovović Željki, uz učešće Rajković Danijele, kao zapisničara, u krivičnom predmetu protiv okrivljenog B.R., zbog krivičnog djela gradjenje objekta bez gradjevinske dozvole iz čl. 326a Krivičnog zakonika, rješavajući po optužnom predlogu ODT-a Podgorica Kt.br.1490/12 od 18.12.2012. godine, nakon održanog glavnog i javnog pretresa, u prisustvu zastupnika optužbe P.B. i okrivljenog, dana 17.04.2013. godine donio je, i istog dana javno objavio</span>
</p>
<p class="p3"></p>
<p class="p3"></p>
<p class="p4">
<span>P R E S U D U</span>
</p>
<p class="p3"></p>
<p class="p3"></p>
<p class="p3">
<span>Okrivljeni</span>
</p>
<p class="p3">
<span>B. R., od oca N. i majke S., rodjene V., rođen xx.xx.xxxx. godine u Mojkovcu, sa prebivalištem u mjestu rodjenja s. Žari bb, oženjen, otac troje djece, penzioner, lošeg imovnog stanja, neosuđivan.</span>
</p>
<p class="p3"></p>
<p class="p4"></p>
<p class="p4">
<span>Kriv je</span>
</p>
<p class="p3"></p>
<p class="p3">
<span>Što je:</span>
</p>
<p class="p3">
<span>U septembru 2012. godine u Podgorici, u naselju Zagorič - Park Šume postupajući protivno odredbi čl. 69 Zakona o uređenju prostora i izgradnji objekata, započeo građenje objekta bez prethodno pribavljene građevinske dozvole, na način što je vršio rekonstrukciju postojećeg prizemnog objekta tako što je započeo građenje etaže  sprata bez pribavljene građevinske dozvole, pri čemu je bio svjestan svog djela čije je  izvršenje htio, znajući da je njegovo djelo zabranjeno,</span>
</p>
<p class="p3">
<span>- čime je izvršio krivično djelo građenje objekta bez građevinske dozvole iz čl. 326a Krivičnog zakonika.</span>
</p>
<p class="p3"></p>
<p class="p3">
<span>Pa mu Sud za navedeno krivično djelo primjenom  čl. 4 st. 2, čl. 42 st. 1, čl. 52 st. 2, čl. 53 i 54 Krivičnog zakonika i čl. 226, 229 i 374 Zakonika o krivičnom postupku, izriče </span>
</p>
<p class="p3"></p>
<p class="p4"></p>
<p class="p4">
<span>USLOVNU OSUDU</span>
</p>
<p class="p3"></p>
<p class="p3">
<span>Kojom mu predhodno utvrđuje kaznu zatvora u trajanju od 6 (šest) mjeseci i istovremeno određuje da se ista neće izvršiti, ako okrivljeni u roku od 1 (jedne) godine po pravosnažnosti presude ne izvrši novo krivično djelo. </span>
</p>
<p class="p3"></p>
<p class="p3">
<span>Obavezuje se okrivljeni da plati na ime troškova krivičnog postupka iznos od 30,00€, u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p class="p3"></p>
<p class="p4"></p>
<p class="p4"></p>
<p class="p4">
<span>O b r a z l o ž e nj e </span>
</p>
<p class="p3">
<span>	</span>
</p>
<p class="p3">
<span>Optužnim predlogom ODT-a u Podgorici Kt.br.1490/12 od 18.12.2012. godine, okrivljenom B. R. stavljeno je na teret da je izvršio krivično djelo gradjenje objekta bez gradjevinske dozvole iz čl. 326a Krivičnog zakonika. </span>
</p>
<p class="p3">
<span>Zastupnik optužbe je u završnoj riječi izjavio, da u cjelosti ostaje pri podnijetom optužnom predlogu i predložio je sudu da okrivljenog za krivično djelo stavljeno mu na teret oglasi krivim i osudi po zakonu. </span>
</p>
<p class="p3">
<span>Okrivljeni B. R. je u svojoj odbrani izjavio da priznaje izvršenje krivičnog djela za koje je optužen i da priznaje krivicu. Tačno je da je u septembru mjesecu na kući koja je bila započeta, koju je gradio 2000. godine i koja je imala samo prizemlje i ploču u septembru 2012. godine započeo dogradnju. To je uradio na način što je na postojeću ploču ozidao zidove sprata blok opekom i to devet redova, ošalovao, i izarmirao vertikalni serklaž koji su se u vrijeme kada je došla kontrola betonirali. Izjavio je da je on investirao gradnju, na kući koju nije mogao da izgradi više od 10 godina. Naveo je, da je teško bolestan i da nije mogao na drugi način obezbjediti stambeni prostor i da su u tom naselju svi gradili i da je hiljadu objekata u naselju Park šuma bespravno sagradjeno. Znao je da mu je za gradjenje potrebna gradjevinska dozvola, ali su svi gradili, pa je gradio i on. Na kraju je izjavio da je preko televizije čuo da će se dozvoliti legalizacija postojećih objekata i kada započne taj projekat odmah će legalizovati svoj objekat. U završnoj riječi je izjavio da mu je žao što je izvršio krivično djelo i da je to uradio da bi obezbjedio stambeni prostor za svoju porodicu.</span>
</p>
<p class="p3">
<span>Imajući u vidu potpuno  i jasno priznanje okrivljenog, koje u toku postupka nije dovedeno u sumnju, i cijeneći isto kao dokaz, to sud primjenom čl. 458 st. 2 Zakonika o krivičnom postupku, nije izvodio druge dokaze predložene optužnim predlogom, osim izvod iz kaznene evidencije izdat od strane Uprave policije PJ Bijelo Polje - Ispostava Mojkovac broj 02-245/13-182/2 od 16.01.2013 godine, od koga zavisi vrsta i mjera krivične sankcije. </span>
</p>
<p class="p3">
<span>Dakle, u postupku je nesumnjivo utvrdjeno da je okrivljeni B. R. u Podgorici, u naselju Zagorič - Park šume, postupajući protivno odredbi čl.69 Zakona o uredjenju prostora i izgradnji objekata započeo gradjenje objekta bez predhodno pribavljene gradjevinske dozvole, na način što je vršio rekonstrukciju postojećeg prizemnog objekta, tako što je započeo gradjenje etaže sprata, bez predhodno pribavljene  gradjevinske dozvole.</span>
</p>
<p class="p3">
<span>Ovakvo činjenično stanje, sud je utvrdio iz nedvosmislenog i jasnog priznanja okrivljenog B. R. datog tokom cijelog postupka, u kojem je na detaljan način opisao, kad, gdje i na koji način je vršio rekonstrukciju postojećeg prizmenog objekta, tj. gradjenje etaže sprata, a da prethodno nije pribavio gradjevinsku dozvolu, ne sporeći ni činjenicu da je  bio svjestan da mu je gradjevinska dozvola za započetu gradnju bila potrebna, ali da si svi u naselju gradili pa je i on gradio, iz razloga kako bi obezbijedio stambeni prostor za svoju porodicu, ističući da mu je žao što je izvršio predmetno krivično djelo.</span>
</p>
<p class="p3">
<span>Cijeneći naprijed utvrdjeno činjenično stanje, ovaj sud nalazi da su se u radnjama okrivljenog stekli svi subjektivni i objektivni elementi bića krivičnog djela gradjenje objekta bez gradjevinske dozvole iz čl.326a Krivičnog zakonika.</span>
</p>
<p class="p3">
<span>Članom 69 Zakona o uredjenju prostora i izgradnji objekata propisano je da se objekat može graditi na osnovu gradjevinske dozvole i tehničke dokumentacije.Takodje je istim zakonom odredjen i pojam gradjenja objekta kao izvodjenje radova radi gradjenja novog objekta, rekonstrukcije ili radi promjene stanja u prostoru. U konkretnom slučaju okrivljeni  je u Podgorici u naselju Zagorič - Park Šume započeo gradjenje objekta, bez predhodno pribavljene građevinske dozvole, na način što je vršio rekonstrukciju postojećeg prizemnog objekta, tako što je započeo gradjenje etaže sprata, iako za to nije imao gradjevinsku dozvolu.</span>
</p>
<p class="p3">
<span>Cijeneći psihički odnos okrivljenog B. R. prema izvršenom krivičnom djelu, sud je našao da je okrivljeni postupajući na prethodno opisani način, bio svjesan da svojom djelatnošću čini krivično djelo, odnosno da je vršio rekonstrukciju postojećeg prizemnog objekta, tako što je započeo gradjenje etaže sprata, a da za to nije imao gradjevinsku dozvolu, pa je to i htio, postupajući sa direktnim umišljajem. </span>
</p>
<p class="p3">
<span>Odlučujući o krivičnoj sankciji za okrivljenog, sud je najprije u smislu čl. 42 Krivičnog zakonika cijenio sve okolnosti od kojih zavisi izbor i visina krivične sankcije (olakšavajuće i otežavajuće okolnosti), u okviru zakonom propisanog minimuma i maksimuma za predmetno krivično djelo, pa je od olakšavajućih okolnosti na strani okrivljenog cijenio njegove porodične i materijalne prilike u kojima živi, da je oženjen, otac troje djece, da je penzioner, njegovo  bezrezervno priznanje krivičnog djela i njegovu raniju neosudjivanost a što je utvrdjeno iz izvoda iz kaznene evidencije izdat od strane Uprave policije PJ Bijelo Polje - Ispostava Mojkovac, na ime okrivljenog, dok otežavajućih okolnosti nije bilo, pa je okrivljenom prethodno utvrdio kaznu zatvora u trajanju od šest mjeseci  i istovremeno odredio da se ista neće izvršiti ukoliko okrivljeni u roku od 1 (jedne) godine od dana pravosnažnosti presude ne učini novo krivično djelo, nalazeći da će se u konkretnom slučaju i uslovnom osudom kao mjerom upozorenja uz prijetnju kaznom zatvora, na uspješan način uticati na okrivljenog da ubuduće ne vrši ni ovo ni druga krivična djela, pri čemu bi se u svemu ostvarila svrha izricanja uslovne osude propisana čl. 52 Krivičnog zakonika, u okviru opšte svrhe izricanja krivičnih sankcija propisane čl. 4 Krivičnog zakonika. </span>
</p>
<p class="p3">
<span>Kako je okrivljeni oglašen krivim, sud ga je shodno odredbi čl. 229 Zakonika o krivičnom postupku obavezao na plaćanje troškova krivičnog postupka, sudskog paušala, u iznosu od 30,00 eura, koji iznos je odredjen shodno trajanju i složenosti postupka, kao i imovinskom stanju okrivljenog. </span>
</p>
<p class="p3">
<span>Na osnovu izloženog, shodno čl. 374 Zakonika o krivičnom postupku odlučeno je kao u izreci presude.</span>
</p>
<p class="p3"></p>
<p class="p5">
<span>OSNOVNI SUD U PODGORICI, dana 17. 04. 2013. godine</span>
</p>
<p class="p6"></p>
<table class="t1">
<tbody>
<tr class="r1">
<td class="td1">
<p class="p7">
<span>             ZAPISNIČAR:</span>
</p>
</td><td class="td2">
<p class="p5">
<span>S U D I J A:</span>
</p>
</td>
</tr>
<tr class="r1">
<td class="td1">
<p class="p5">
<span>Danijela Rajković,s.r.</span>
</p>
<p class="p7"></p>
</td><td class="td2">
<p class="p5">
<span>Željka Jovović,s.r.</span>
</p>
<p class="p7"></p>
</td>
</tr>
</tbody>
</table>
<p class="p8"></p>
<table class="t1">
<tbody>
<tr class="r1">
<td class="td3">
<p class="p9">
<span>PRAVNA POUKA:</span>
</p>
</td><td class="td4">
<p class="p7">
<span>Protiv ove presude dozvoljena je žalba u roku od 8 dana od dana prijema pismenog otpravka iste, preko ovog suda Višem sudu u Podgorici. </span>
</p>
<p class="p5"></p>
</td>
</tr>
</tbody>
</table>
<p class="p5">
<span>ZTO Danijela Rajković</span>
</p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<table class="t1">
<tbody>
<tr class="r1">
<td class="td1">
<p class="p7">
<span>             ZAPISNIČAR:</span>
</p>
</td><td class="td2">
<p class="p5">
<span>S U D I J A:</span>
</p>
</td>
</tr>
<tr class="r1">
<td class="td1">
<p class="p7">
<span>          Danijela Rajković</span>
</p>
<p class="p7"></p>
</td><td class="td2">
<p class="p5">
<span>Željka Jovović</span>
</p>
<p class="p7"></p>
</td>
</tr>
</tbody>
</table>
<p class="p8">
<span>           DN-a: Po primjerak presude dostaviti:</span>
</p>
<p class="p10">
<span>- ODT Podgorica,</span>
</p>
<p class="p10">
<span>- Okrivljenom</span>
</p>
<p class="p10">
<span>- A/a.</span>
</p>
<p class="p6">
<span>Postupljeno dana ______________</span>
</p>
<p class="p6">
<span>Radnik suda __________________</span>
</p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p2"></p>
<p class="p11"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p12"></p>
<p class="p12"></p>
<p class="p13"></p>
<p class="p13"></p>
<p class="p13"></p>


</body>
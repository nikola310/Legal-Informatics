<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{color:#auto}
.span2{color:#000000}
.span3{;font-family:'Arial'}
.span4{color:#auto;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<li style="text-align:right">
<span></span><span>K. br. 353/17</span>
</li>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<li style="text-align:center;">
<span>U IME CRNE GORE</span>
</li>
<p>&nbsp;</p>
<li>
<span>OSNOVNI SUD U PODGORICI, kao prvostepeni, krivični, po sutkinji Željki Jovović, </span><span>uz učešće samostalnog referenta Danijele Rajković kao zapisničarke</span><span>, u krivičnom predmetu protiv okrivljene </span><span>M. B.</span><span>, zbog krivičnog djela ugrožavanje javnog saobraćaja iz čl. 339 st. 3 u vezi st. 1</span><span> </span><span>Krivičnog zakonika Crne Gore, odlučujući po optužnom predlogu ODT-a Podgorica Kt. br. 1169/16 od 10. 05. 2017. godine, nakon glavnog i javnog pretresa održanog dana 30. 03. 2018. godine, u prisustvu zastupnice optužbe Anđe Radovanović, okrivljene i njenog branioca, adv. V</span><span>.</span><span> D</span><span>.</span><span>, po zamjeničkom punomoćju adv. N</span><span>.</span><span> K</span><span>.</span><span> iz Podgorice, izrekao je i dana 02. 04. 2018. godine javno objavio</span>
</li>
<p>&nbsp;</p>
<li style="text-align:center;">
<span>P R E S U D U</span>
</li>
<p>&nbsp;</p>
<li>
<span>Okrivljena: </span>
</li>
<p>&nbsp;</p>
<li>
<span>M. B.</span><span>, JMB </span><span>xxxxxxxxxxxxx</span><span>, od oca M</span><span>.</span><span> i majke N</span><span>.</span><span>, rođene M</span><span>.</span><span>, rođena </span><span>xx</span><span>. </span><span>xx</span><span>. 19</span><span>xx</span><span>. godine u P</span><span>.</span><span>, sa prebivalištem u </span><span>mjestu rođenja</span><span>, državljanka Crne Gore, govori crnogorski jezik, završila srednju školu, po zanimanju tehničar prodaje, udata, bez djece, lošeg imovnog stanja, osuđivana presudama Osnovnog suda u Podgorici K. br. 310/2016 od 03. 03. 2017. godine, zbog krivičnog djela nasilničko ponašanje iz čl. 399 KZCG - 30 (trideset) dana zatvora i Osnovnog suda u Plavu K. br. 8/2013 od 20. 02. 2014. godine zbog krivičnog djela teška krađa u pokušaju iz čl. 240 st. 1 tač. 1 i t. 2 KZCG - 3 (tri) mjeseca zatvora</span>
</li>
<p>&nbsp;</p>
<li style="text-align:center;">
<span>Kriva je</span>
</li>
<p>&nbsp;</p>
<li>
<span>Što se:</span>
</li>
<p>&nbsp;</p>
<li>
<span>Dana 7. novembra 2015. godine, oko 00:30 časova u Podgorici, u mjestu Šipčanik, na magistralnom putu Podgorica - Tuzi, svjesna da svojom radnjom može učiniti djelo i njegove zabranjenosti, ali je olako držala da do toga neće doći, kao učesnik u saobraćaju nije pridržavala saobraćajnog propisa i time je tako ugrozila saobraćaj da je dovela u opasnost život i tijelo ljudi, pa je usljed toga kod drugog nastupila laka tjelesna povreda, jer se, kao vozač putničkog vozila marke "Opel Korsa", registarskih oznaka PG AC </span><span>xxx</span><span>, suprotno saobraćajnom propisu iz čl. 29 st. 1 Zakona o bezbjednosti saobraćaja na putevima, nije kretala desnom stranom kolovoza u smjeru kretanja, već je vozilom prešla na saobraćajnu traku namijenjenu za kretanje vozila iz suprotnog smjera, a potom izašla na zemljanu površinu van i ispod nivoa kolovoza, usljed čega je putnica u vozilu, oštećena </span><span>T. V. </span><span>zadobila laku tjelesnu povredu u vidu krvnog podliva u predjelu desne potkoljenice sa nagnječenjem mekog tkiva desnog koljena </span>
</li>
<li>
<span>- čime je izvršila krivično djelo ugrožavanje javnog saobraćaja iz čl. 339 st. 3 u vezi st. 1 Krivičnog zakonika Crne Gore.</span>
</li>
<p>&nbsp;</p>
<li>
<span class="span1">Pa sud okrivljenu na osnovu čl. 4. st. 2, 32, 36, 42 st. 1 Krivičnog zakonika Crne Gore, te čl. 226, 229, 239 i 374 Zakonika o krivičnom postupku, </span>
</li>
<p>&nbsp;</p>
<p>&nbsp;</p>
<li style="text-align:center;">
<span class="span1">O S U Đ U J E</span>
</li>
<p>&nbsp;</p>
<li>
<span class="span1">Na kaznu zatvora u trajanju od 2 (dva) mjeseca, koju kaznu je dužna izdržati nakon pravosnažnosti presude.</span>
</li>
<p>&nbsp;</p>
<li>
<span class="span2">Na osnovu člana 71 Krivičnog zakonika Crne Gore prema okrivljenoj se izriče:</span>
</li>
<p>&nbsp;</p>
<li style="text-align:center;">
<span class="span2">MJERA BEZBJEDNOSTI</span>
</li>
<li style="text-align:center;">
<span class="span2">OBAVEZNO LIJEČENJE NARKOMANA   </span>
</li>
<p>&nbsp;</p>
<li>
<span class="span2">Koja će se izvršiti u ustanovi za izvršenje kazne - Zavodu za izvršenje krivičnih sankcija, s tim što se vrijeme provedeno u ovoj ustanovi uračunava u izrečenu kaznu zatvora. Navedena mjera će trajati dok postoji potreba za liječenjem, ali ne duže od tri godine. </span>
</li>
<p>&nbsp;</p>
<li>
<span class="span2">Oštećena </span><span class="span2">T. V. </span><span class="span2">se radi ostvarivanja imovinskopravnog zahtjeva upućuje na parnični postupak.</span>
</li>
<p>&nbsp;</p>
<li>
<span class="span2">Obavezuje se okrivljena da na ime troškova krivičnog postupka plati iznos od 354,50 eura u roku od 15 dana po pravosnažnosti presude, pod prijetnjom prinudnog izvršenja. </span>
</li>
<p>&nbsp;</p>
<li style="text-align:center;">
<span class="span2">O b r a z l o ž e nj e</span>
</li>
<p>&nbsp;</p>
<li>
<span>Optužnim predlogom ODT-a Podgorica Kt. br. 1169/16 od 10. 05. 2017. godine stavljeno je na teret okrivljenoj M</span><span>.</span><span> B</span><span>.</span><span> izvršenje krivičnog djela ugrožavanje javnog saobraćaja iz čl. 339 st. 3 u vezi st. 1 Krivičnog zakonika Crne Gore. Zastupnica optužbe je u završnoj riječi izmijenila činjenični opis optužnog akta na način što je u posljednjem redu činjeničnog opisa poslije riječi "zadobila" stavila riječi "laku tjelesnu povredu u vidu krvnog podliva", dok su u preostalom dijelu </span><span>činjenični opis, kao i pravna kvalifikacija ostali nepromijenjeni.</span><span> U završnoj riječi navela je da ostaje u cjelosti pri izmijenjenom optužnom predlogu, imajući u vidu da iz svih provedenih dokaza nesporno proizilazi da je okrivljena </span><span>M. B.</span><span> izvršila krivično djelo stavljeno joj na teret, pa je predložila sudu da istu oglasi krivom i kazni u granicama propisanim zakonom. Takođe, imajući u vidu nalaz i mišljenje vještaka medicinske struke prof. dr S</span><span>.</span><span> M</span><span>.</span><span>, koji je naveo da je okrivljena u vrijeme izvršenja krivičnog djela bila bitno smanjeno uračunljiva, a i da je zavisnica od više psihoaktivnih supstanci, pa bi, ukoliko se ne bi liječila, postojala mogućnost ponavljanja krivičnog djela, nalazi da je shodno čl. 71 st. 1 Krivičnog zakonika Crne Gore, potrebno primijeniti mjeru bezbjednosti obavezno liječenje narkomana. </span>
</li>
<li>
<span>Okrivljena </span><span>M. B.</span><span> je u svojoj odbrani u prethodnom postupku navela da se ne sjeća predmetne saobraćajne nezgode. Jedino čega se sjeća tog dana je da se negdje uveče našla sa drugom D</span><span>.</span><span> M</span><span>.</span><span>, koji je kod nje, u stan koji je tada koristila u Ulici N</span><span>. j.</span><span>, došao sa dvije cure, A</span><span>.</span><span> i T</span><span>.</span><span>, čija prezimena ne zna. Tokom noći su pili "Ksalol", popila je baš dosta ovih tableta, jer je u tom periodu bila u apstinenciji, obzirom da je prethodno bila zavisnik od opojnih droga, a nije ništa koristila, već je pokušavala da se izliječi, pri čemu je krize ublažavala koristeći tablete i pušeći marihuanu. Vjerovatno se zbog toga što je uzela dosta pomenutih tableta ne sjeća daljeg slijeda događaja od te noći, osim što joj je nakon nezgode D</span><span>.</span><span> pričao kako je preživjela, te da je T</span><span>.</span><span> bila sa njom, pa joj je objasnio T</span><span>.</span><span> porodičnu situaciju, odnosno okolnost da je nekoliko noći ranije pobjegla od kuće, a bila je maloljetna i policija je tražila. Do dana saslušanja nije znala da je T</span><span>.</span><span> zadobila povrede u nezgodi, jer je nakon predmetne noći više nije gledala, niti su u kontaktu, a upoznao ih je D</span><span>.</span><span> kada je doveo kod nje u stan i sjeća se da su joj rekli da su prethodno bili negdje da piju. Ni ona ni njena porodica ne posjeduju vozilo "Opel Corsa", moguće da je vozilo D</span><span>.</span><span>, svi su oni došli tim autom sive boje, ali se ne sjeća kako je uopšte došla u situaciju da pomenutim autom upravlja, iako zna da je bilo ostavljeno na parkingu, nakon što je drug došao kod nje. </span><span>Sjutradan ujutro su se svi probudili u stanu koji je koristila i tada joj je D</span><span>.</span><span> pričao šta se desilo, jer se ničeg nije sjećala, nakon čega su se rastali. A</span><span>.</span><span> je gledala u prolazu, a T</span><span>.</span><span> nije uopšte, pri čemu ne zna gdje živi D</span><span>.</span><span>, nema njegov broj telefona, a na njega se naljutila posle predmetnog događaja upravo zbog toga što joj je doveo maloljetno lice koje je policija tražila, a tu djevojku svakako ne bi ni prepoznala. Od bolesti zavisnosti se liječi kod doktorke I</span><span>.</span><span>, a u nezgodi nije povrijeđena. Na glavnom pretresu je navela da se od 2015. godine liječi kod psihijatra, mada ne redovno. Boravila je u bolnici u Kotoru, gdje joj je bilo predloženo da se zadrži na liječenju, ali nije htjela, jer je tada imala tek napunjenih 18 godina, a u zadnje dvije godine redovno posjećuje psihijatra i pije terapiju. Pojasnila je da je kritičnom prilikom bila na tretmanu odvikavanja i pila je tablete samo toliko da se umiri, u pitanju su bile tablete protiv bolova i za smirenje, pri čemu iste nije pila šakačke, niti je dozvoljavala da je obeznane. Nije pila alkohol, dok su D</span><span>.</span><span> i T</span><span>.</span><span> kod nje došli potpuno pijani. Nakon ukazanih razlika u kazivanju navela je da kritičnom prilikom nije pila tablete, zna da su i D</span><span>.</span><span> i pomenuta djevojka imali tablete kod sebe i oni su iste konzumirali. Niti je davala tablete, niti je od njih uzimala njihove, i to je ono čega se sjeća. Kritične noći, prije nego su došli imala je krizu, a poslije se osjećala zamireno i to je osjećanje kada je kriza podnošljiva. Bilo joj je neprijatno što su došli, ali oni su navaljivali da uđu, pa im nije mogla zabraniti. Osjetila je paniku kada je saznala da je ova djevojka maloljetna, što je saznala kroz priču. U završnoj riječi nije imala ništa da izjavi.         </span>
</li>
<li>
<span>Branilac okrivljene adv. V</span><span>.</span><span> D</span><span>.</span><span> je u završnoj riječi naveo da se ocjenom svih provedenih dokaza pojedinačno i skupa, jasno i nedvosmisleno može doći do zaključka da se u radnjama okrivljene </span><span>M. B.</span><span> nisu stekli elementi krivičnog djela koje joj je optužnim predlogom stavljeno na teret. Predložio je da sud donese odluku kojom se okrivljena oslobađa od optužbe. Opreza radi, ukoliko sud nađe da u radnjama okrivljene ima elemenata bića predmetnog krivičnog djela, ukazao je sudu da ima u vidu olakšavajuće okolnosti koje stoje na strani okrivljene, u vidu njenih teških ličnih okolnosti, kao i činjenicu da je u vrijeme izvršenja djela bila bitno smanjeno uračunljiva, saglasno nalazu i mišljenju vještaka prof. dr S</span><span>.</span><span> M</span><span>.</span><span>. Što se tiče mjere obaveznog liječenja narkomana predložio je da se ista sprovede u Psihijatrijskoj klinici u Podgorici, jer bi takvo liječenje bilo cjelishodnije, budući da bi porodica </span><span>M. B.</span><span> mogla da prati tok liječenja i pruži joj svaku vrstu pomoći.</span>
</li>
<li>
<span>Sud je u dokaznom postupku na saglasan predlog stranaka pročitao iskaz svjedokinje oštećene T</span><span>.</span><span> V</span><span>.</span><span>, pročitao zapisnik o uviđaju saobraćajne nezgode Uprave policije - Centar bezbjednosti Podgorica broj 1455/2015 od 07. novembra 2015. godine, izvršio uvid u medicinsku dokumentaciju na ime oštećene iz Zavoda za hitnu medicinsku pomoć i Kliničkog centra Crne Gore, po saglasnom predlogu stranaka pročitao nalaz i mišljenje sudskog vještaka medicinske struke prof. dr D</span><span>.</span><span> Č</span><span>.</span><span> od 20. 03. 2016. godine, nalaz i mišljenje sudskog vještaka medicinske struke prof. dr M</span><span>.</span><span> Š</span><span>.</span><span> od 22. 10. 2016. godine, nalaz i mišljenje sudskog vještaka saobraćajne struke doc. dr G</span><span>.</span><span> Č</span><span>.</span><span> od 19. 09. 2016. godine, izvršio uvid u medicinsku dokumentaciju na ime okrivljene dostavljene od strane Doma zdravlja Podgorica, po saglasnom predlogu stranaka pročitao nalaz i mišljenje vještaka neuropsihijatra prof. dr S</span><span>.</span><span> M</span><span>.</span><span> od 05. 03. 2018. godine i pročitao Uvjerenje iz kaznene evidencije na ime okrivljene </span><span>M. B.</span><span> KE br. 828/17 od 19. 05. 2017. godine. </span>
</li>
<li>
<span>Svjedokinja oštećena </span><span>T. V.</span><span>je u svom iskazu navela da se sjeća da se kritični događaj desio u novembru 2015. godine, kada su ona i momak sa kojim se tada intenzivno družila, a koga je znala samo po nadimku Ć</span><span>.</span><span>, došli kući kod </span><span>M. B.</span><span> kako bi izgubili vrijeme. Kako im je bilo dosadno, M</span><span>.</span><span> joj je predložila da od Ć</span><span>.</span><span> uzmu kola, marke "Opel Corsa" i idu da se voze, za koje vrijeme je on spavao. Nije znala gdje su ključevi od kola, a ni M</span><span>.</span><span> ih nije uspjela pronaći, ali joj je ona isto tako rekla da umije da ih upali na "žice", tako da su izašle, a M</span><span>.</span><span> je upalila vozilo na opisani način i vozila ih, pri čemu je ona sjedila na mjestu suvozača. Najprije su se vozili po gradu, a zatim su krenuli magistralnim putem prema Tuzima. Ne sjeća se kojom brzinom su se kretali, zna da su na pojedinim djelovima puta dolazili i do 100 km/h. U jednom trenutku M</span><span>.</span><span> je započela da se "trka" sa drugim vozilom, marke "Mercedes", koje je bilo ispred njih, odnosno pokušavala je da ga prestigne, pri čemu ne </span><span>zna kojom se brzinom kretala, kada je iznenada izgubila kontrolu nad vozilom, auto je počelo nekontrolisano da se kreće po kolovozu i odjednom su izašli van kolovoza, sa lijeve strane, na zemljanu površinu pored puta, koja nije u istoj ravni sa kolovozom, već je malo ispod i tu su se zaustavili, dok je auto počelo da gori. U nezgodi je zadobila povrede lijeve noge i glave, obzirom da je glavom udarila o vrata suvozača. Zbog tih povreda je pregledana najprije u Hitnoj medicinskoj pomoći, a zatim i u Kliničkom centru Crne Gore. Dok su boravili u stanu kod M</span><span>.</span><span>, u kome je osim nje, M</span><span>.</span><span> i Ć</span><span>.</span><span> bilo još dvoje-troje ljudi, konzumirali su alkohol, drogu sigurno nisu, a ne zna da li je neko od prisutnih uzimao kakve tablete. Auto koje su M</span><span>.</span><span> i ona uzele bilo je parkirano ispred objekta u kojem je M</span><span>.</span><span> tada živjela, sa kojom se inače više ne druži, jer je o njoj čula neke ružne stvari. Pridružila se krivičnom gonjenju protiv okrivljene i postavila je imovinskopravni zahtjev.</span>
</li>
<li>
<span>Iz zapisnika o uviđaju saobraćajne nezgode Uprave policije - Centar bezbjednosti Podgorica broj 1455/2015 od 07. novembra 2015. godine proizilazi da se predmetna saobraćajna nezgoda dogodila dana 07. 11. 2015. godine, oko 01:00 čas, na magistralnom putu Podgorica-Tuzi, u mjestu Šipčanik, naspram groblja. Kolovozni zastor magistralnog puta je asfaltni, uzdužnom isprekidanom linijom podijeljen na dvije kolovozne trake. Sa lijeve i desne strane kolovoza nalazi se zemljana površina ispod nivoa kolovoza. Vozilo PG AC </span><span>xxx</span><span> su zatekli sa lijeve strane kolovoza, na zemljanoj površini, iskošeno u desnu stranu, prednjim dijelom okrenuto u pravcu magistralnog puta, gledano iz pravca Podgorice. Od materijalnih tragova na licu mjesta zatečen je trag izlijetanja vozila PG AC </span><span>xxx</span><span> sa kolovoza na zemljanu površinu.  </span>
</li>
<li>
<span>Iz medicinske dokumentacije na ime oštećene iz Zavoda za hitnu medicinsku pomoć i Kliničkog centra Crne Gore, te nalaza i mišljenja sudskog vještaka medicinske struke prof. dr D</span><span>.</span><span> Č</span><span>.</span><span> od 20. 03. 2016. godine proizilazi da je oštećena u predmetnoj saobraćajnoj nezgodi zadobila laku tjelesnu povredu u vidu krvnog podliva u predjelu desne potkoljenice sa nagnječenjem mekog tkiva desnog koljena, koja povreda je nastala djelovanjem tupine mehaničkog oruđa, najvjerovatnije dok se </span><span>T. V. </span><span>nalazila u svojstvu suvozača u vozilu, kada je ono "sletjelo sa puta".</span>
</li>
<li>
<span>Iz nalaza i mišljenja sudskog vještaka medicinske struke prof. dr M</span><span>.</span><span> Š</span><span>.</span><span> od 22. 10. 2016. godine proizilazi da je u predmetnoj saobraćajnoj nezgodi </span><span>T. V.</span><span> </span><span>zadobila krvni podliv u predjelu (desne) potkoljenice, koja povreda je posljedica dejstva tupog, teškog i zamahnutog mehaničkog oruđa, a ista u vrijeme odigravanja predmetne saobraćajne nezgode, predstavlja laku tjelesnu povredu. </span>
</li>
<li>
<span>Iz nalaza i mišljenja sudskog vještaka saobraćajne struke doc. dr G</span><span>.</span><span> Č</span><span>.</span><span> od 19. 09. 2016. godine utvrđeno je da je nastala saobraćajna nezgoda uzrokovana propustom vozača vozila "Opel", čiji se postupak može objasniti nepažnjom, dekoncentracijom vozača za upravljačem, greškom u upravljanju vozilom ili drugim subjektivnim faktorom, koji ne bi bio predmet saobraćajno tehničkog vještačenja.</span>
</li>
<li>
<span>Iz medicinske dokumentacije na ime okrivljene </span><span>M. B.</span><span> dostavljene od strane Doma zdravlja Podgorica, te nalaza i mišljenja vještaka neuropsihijatra prof. dr S</span><span>. </span><span>M</span><span>.</span><span> od 05. 03. 2018. godine utvrđeno je da je optužena </span><span>M. B.</span><span> osoba prosječnih intelektualnih sposobnosti, bez evidentnih simptoma trajnog duševnog oboljenja, koja ne ispoljava simptome težih duševnih poremećaja. Prisutno je dugogodišnje konzumiranje više psihoaktivnih supstanci, dominantno heroina i marihuane, tako da ona ispunjava standarde politoksikomanske zavisnosti - zavisnosti od više psihoaktivnih supstanci (psihička i fizička zavisnost). U vrijeme izvršenja krivičnog djela bila je zavisnik od psihoaktivnih supstanci i postoji uzročna veza između zavisnosti optužene od opojnih droga i učinjenog krivičnog djela. </span><span class="span1">U vrijeme izvršenja krivičnog djela ispoljavala je početne simptome apstinencijalne krize, a zbog intoksikacije ksalolom (sedativa i anksilitika) i konzumacije marihuane prisutni su bili simptomi kvantitativnog poremećaja svijesti na nivou pospanosti i konfuznog stanja, što potvrđuje neadekvatno ponašanje u saobraćaju prelaskom na suprotnu stranu vozila uz naknadnu amneziju (nesjećanje). Prisustvo amnezije - nesjećanja okolnosti krivičnog djela može se tumačiti navedenom intoksikacijom. </span><span>Vještak je mišljenja da je u vrijeme izvršenja </span><span>krivičnog djela sposobnost shvatanja značaja djela i mogućnost upravljanja svojim postupcima bila bitno smanjena. Obzirom da je okrivljena zavisnik o više psihoaktivnih supstanci, dominantno o heroinu i marihuani i ukoliko se ne bi liječila, postoji mogućnost ponavljanja krivičnih djela, to je mišljenja da je potrebno primijeniti mjere obaveznog liječenja od narkomanije koja se može provesti u Specijalnoj bolnici za psihijatriju Dobrota ili Psihijatrijskoj klinici u Podgorici.  </span>
</li>
<li>
<span>Ocjenom provedenih dokaza, kako pojedinačno, tako i u njihovoj međusobnoj vezi i dovodeći ih u vezu sa odbranom okrivljene sud je na nesumnjiv način utvrdio da je okrivljena dana </span><span>7. novembra 2015. godine, oko 00:30 časova u Podgorici, u mjestu Šipčanik, na magistralnom putu Podgorica - Tuzi, svjesna da svojom radnjom može učiniti djelo i njegove zabranjenosti, ali je olako držala da do toga neće doći, kao učesnik u saobraćaju nije pridržavala saobraćajnog propisa i time je tako ugrozila saobraćaj da je dovela u opasnost život i tijelo ljudi, pa je usled toga kod drugog nastupila laka tjelesna povreda, jer se, kao vozač putničkog vozila marke "Opel Korsa", registarskih oznaka PG AC </span><span>xxx</span><span>, suprotno saobraćajnom propisu iz čl. 29 st. 1 Zakona o bezbjednosti saobraćaja na putevima, nije kretala desnom stranom kolovoza u smjeru kretanja, već je vozilom prešla na saobraćajnu traku namijenjenu za kretanje vozila iz suprotnog smjera, a potom izašla na zemljanu površinu van i ispod nivoa kolovoza, usljed čega je putnica u vozilu, oštećena </span><span>T. V.</span><span>zadobila laku tjelesnu povredu u vidu krvnog podliva u predjelu desne potkoljenice sa nagnječenjem mekog tkiva desnog koljena</span><span>, čime su ostvareni svi bitni elementi  krivičnog djela </span><span>ugrožavanje javnog saobraćaja iz čl. 339 st. 3 u vezi st. 1 Krivičnog zakonika Crne Gore.</span>
</li>
<li>
<span>Činjenično stanje sud je utvrdio iz dokaza provedenih na glavnom pretresu, odnosno iz zapisnika o uviđaju saobraćajne nezgode Uprave policije - Centar bezbjednosti Podgorica broj 1455/2015, iz kojeg proizilazi da se predmetna saobraćajna nezgoda dogodila na magistralnom putu Podgorica - Tuzi, u mjestu Šipčanik, naspram groblja. Svjedokinja oštećena T</span><span>.</span><span> V</span><span>.</span><span>, precizno, jasno i detaljno opisuje da je predmetnog dana sa mladićem po imenu Ć</span><span>.</span><span> došla kod </span><span>M. B.</span><span> kući, kako bi izgubili vrijeme. Obzirom da im je bilo dosadno, okrivljena je predložila da od Ćina uzmu automobil, marke "Opel Corsa" i idu da se voze, za koje vrijeme je on spavao. </span><span class="span1">Obzirom da nisu mogle pronaći ključ, okrivljena je vozilo upalila "na žice" i isto stavila u pogon, </span><span>a ona je sjedjela na mjestu suvozača. Najprije su se vozili po gradu, a zatim su krenuli magistralnim putem prema Tuzima, pri čemu zna da su na pojedinim djelovima puta dolazili i do 100 km/h. U trenutku kada je M</span><span>.</span><span> započela da se "trka" sa drugim vozilom marke "Mercedes", koje je bilo ispred njih, pokušavajući da ih prestigne, okrivljena je odjednom izgubila kontrolu nad vozilom i ono je počelo nekontrolisano da se kreće po kolovozu. Usljed toga su izašli van kolovoza, sa lijeve strane na zemljanu površinu pored puta, koja nije u istoj ravni sa kolovozom, već malo ispod i tu se zaustavili, a auto je počelo da gori. Nadalje, iz nalaza i mišljenja sudskog vještaka saobraćajne struke doc. dr G</span><span>.</span><span> Č</span><span>.</span><span> od 19. 09. 2016. godine utvrđeno je da je predmetna saobraćajna nezgoda uzrokovana propustom vozača vozila "Opel", čiji se postupak može objasniti nepažnjom, dekoncentracijom vozača za upravljačem, greškom u upravljanju vozilom ili drugim subjektivnim faktorom koji ne bi bio predmet saobraćajno tehničkog vještačenja. Konačno, vrstu i mehanizam nastanka lake tjelesne povrede koju je oštećena zadobila u predmetnom prilikom sud je utvrdio iz medicinske dokumentacije na njeno ime iz Zavoda za hitnu medicinsku pomoć i Kliničkog centra Crne Gore, nalaza i mišljenja sudske vještakinje medicinske struke prof. dr D</span><span>.</span><span> Č</span><span>.</span><span> od 20. 03. 2016. godine i nalaza i mišljenja sudskog vještaka medicinske struke prof. dr M</span><span>.</span><span> Š</span><span>.</span><span> od 22. 10. 2016. godine. U tom pravcu, za ukazati je da je u nalazu i mišljenju vještakinje prof. dr D</span><span>.</span><span> Č</span><span>.</span><span>, osim povrede u vidu krvnog podliva u predjelu desne potkoljenice, koja figurira i u nalazu i mišljenju vještaka prof. dr M</span><span>.</span><span> Š</span><span>.</span><span>, opisano da je navedena povreda praćena i nagnječenjem mekog tkiva desnog koljena. Dakle, očigledno je da su navedena dva nalaza i mišljenja međusobno saglasna, pri čemu sud nalazi da je u pitanju samo konkretizacija i preciznije određenje povrede vještakinje Č</span><span>.</span><span>, zbog čega je sud oba citirana nalaza i mišljenja cijenio jasne i tačne, te date u skladu sa </span><span>pravilima struke i kao takvima im poklonio vjeru. </span>
</li>
<li>
<span>Cijeneći subjektivni odnos okrivljene prema izvršenom krivičnom djelu, sud je imao u vidu rezultate cjelokupnog krivičnog postupka, a naročito medicinsku dokumentaciju na ime okrivljene dostavljene od strane Doma zdravlja Podgorica i nalaz i mišljenje vještaka neuropsihijatra dr S</span><span>.</span><span> M</span><span>.</span><span> od 05. 03. 2018. godine, iz kojeg je utvrđeno da je okrivljena u vrijeme izvršenja krivičnog djela bila zavisnik od psihoaktivnih supstanci, te da postoji uzročna veza između zavisnosti okrivljene od opojnih droga i učinjenog krivičnog djela. Prema citiranom nalazu, okrivljena je u vrijeme izvršenja krivičnog djela ispoljavala početne simptome apstinencijalne krize, a zbog intoksikacije ksalolom (sedativa i anksilitika) i konzumacije marihuane bili su prisutni i simptomi kvantitativnog poremećaja svijesti na nivou pospanosti i konfuznog stanja, tako da je sposobnost shvatanja značaja djela i mogućnosti upravljanja postupcima okrivljene u vrijeme izvršenja krivičnog djela bila bitno smanjena. Dakle, uračunljivost okrivljene u vrijeme izvršenja djela nije bila isključena, što znači da se ne može isključiti njena vinost, pri čemu se</span><span class="span1"> okrivljena kritičnom prilikom nije pridržavala </span><span>propisa iz člana 29 stav 1 Zakona o bezbjednosti saobraćaja na putevima, kojim je obavezana da se kreće desnom stranom kolovoza u smjeru kretanja. Sud nalazi da je, </span><span class="span1">upravljajući svojim vozilom protivno navedenoj zabrani, </span><span>okrivljena</span><span class="span1"> bila svjesna da je tako ugrozila saobraćaj da je dovela u opsanost život i tijelo ljudi, ali je olako držala da do toga neće doći, u čemu se ogledaju elementi svjesnog nehata kao oblika vinosti, usljed čega je oštećena </span><span class="span1">T. V.</span><span class="span1"> </span><span class="span1">zadobila laku tjelesnu povredu, čime je ostvaren objektivni uslov inkriminacije za predmetno krivično djelo.</span>
</li>
<p>
<span class="span3">Sud je cijenio odbranu okrivljene, koja i u prethodnom postupku i na glavnom pretresu navodi da se okolnosti predmetne saobraćajne nezgode uopšte ne sjeća. Okrivljena u prethodnom postupku pojašnjava da je tokom noći popila dosta tableta "Ksalol", a u tom periodu je bila u apstinenciji, obzirom da je prethodno bila zavisnik od opojnih droga, tako da je pokušavala da se izliječi, a krize je ublažavala koristeći navedene tablete i pušeći marihuanu, pa se vjerovatno zbog toga i ne sjeća slijeda događaja od kritične noći. Okrivljena na glavnom pretresu djelimično odstupa od svoje odbrane, navodeći da je kritičnom prilikom navedene tablete za smirenje pila samo toliko da se umiri, pri čemu iste nije pila "šakačke", da bi, nakon ukazanih razlika u kazivanju, navela da predmetne noći uopšte i nije pila tablete. U tom pravcu, sud je navode okrivljene u dijelu u kome najprije ističe da je kritičnom prilikom tablete pila u prihvatljivoj mjeri, da bi na ukazane razlike u kazivanju na kraju negirala da je uopšte i konzumirala tablete, cijenio kao neobjektivne i date sa tendencijom da svoje ponašanje od kritične večeri eventualno predstavi prihvatljivijim. Navedeno tim prije što su njene tvrdnje o upotrebi velikog broja tableta, koje je sud prihvatio, u cjelosti saglasne sa</span><span class="span1"> </span><span class="span4">medicinskom dokumenatacijom na njeno ime i citiranim nalazom i mišljenjem vještaka neuropsihijatra prof. dr S</span><span class="span4">.</span><span class="span4"> M</span><span class="span4">.</span><span class="span4"> od 05. 03. 2018. godine, iz kojih je utvrđeno da je ona u vrijeme izvršenja krivičnog djela bila zavisnik od psihoaktivnih supstanci, pri čemu je u vrijeme izvršenja djela ispoljavala i početne simptome apstinencijalne krize, na koje okolnosti i sama okrivljena tokom postupka ukazuje, pri čemu se na njene navode o upotrebi tableta "Ksalol" kritične večeri, kao i da se kritičnog događaja uopšte ne sjeća, nadovezuje nalaženje vještaka da su usljed intoksikacije tim tabletama (sedativima i anksiliticima) bili prisutni simptomi kvantitativnog poremećaja svijesti na nivou pospanosti i konfuznog stanja, čime se upravo može objasniti njeno neadekvatno ponašanje u saobraćaju, kritičnom prilikom. </span>
</p>
<p>
<span class="span4">Imajući u vidu nesumnjivo utvrđeno činjenično stanje, odnosno da je svim provedenim dokazima nedvosmisleno utvrđeno da je okrivljena kritičnom prilikom izvršila krivično djelo upravo na način kako joj je to optužnim aktom i stavljeno na teret, to je sud navode branioca okrivljene iz završne riječi da se u konkretnom slučaju u radnjama okrivljene nisu stekli elementi predmetnog krivičnog djela, cijenio kao neutemeljene i paušalne, zbog čega iste nije prihvatio.</span>
</p>
<li>
<span>Odlučujući o krivičnog sankciji, sud je cijenio sve okolnosti od uticaja na njen izbor i visinu, pa je u smislu čl. 42 st. 1 Krivičnog zakonika Crne Gore, kao olakšavajuće okolnosti </span><span>na strani okrivljene cijenio njenu mladost u vrijeme izvršenja krivičnog djela (22 godine), porodične prilike, odnosno činjenicu da je udata, loše imovno stanje, dok je sud kao otežavajuću okolnost cijenio njenu raniju osuđivanost, što je utvrđeno iz Uvjerenja iz kaznene evidencije na ime okrivljene br. 828/17 od 19. 05. 2017. godine, pa je sud okrivljenu, primjenom čl. 36 Krivičnog zakonika Crne Gore, osudio na kaznu zatvora u trajanju od 2 (dva) mjeseca, nalazeći da će se ovakvom kaznom na nju u dovoljnoj mjeri uticati da ubuduće ne vrši krivična djela, čime će se sa uspjehom postići svrha kažnjavanja iz čl. 32 Krivičnog zakonika Crne Gore, u okviru opšte svrhe propisivanja i izricanja krivičnih sankcija iz čl. 4 st. 2 Krivičnog zakonika Crne Gore.</span>
</li>
<li>
<span>Imajući u vidu da je iz nalaza i mišljenja vještaka neuropsihijatra utvrđeno da između zavisnosti okrivljene o više psihoaktivnih supstanci, dominantno o heroinu i marihuani, i učinjenog krivičnog djela postoji uzročna veza, te da, ukoliko se ne bi liječila, postoji mogućnost ponavljanja krivičnih djela, sud je našao da su se stekli uslovi propisani čl. 71 Krivičnog zakonika Crne Gore, pa je okrivljenoj izrekao mjeru bezbjednosti obavezno liječenje narkomana, koja će se izvršiti u ustanovi za izvršenje kazne - Zavodu za izvršenje krivičnih sankcija, s tim što se vrijeme provedeno u toj ustanovi uračunava u izrečenu kaznu zatvora. Sud je odredio i da će navedena mjera trajati dok postoji potreba za liječenjem, ali ne duže od tri godine.</span>
</li>
<li>
<span>Na osnovu čl. 239 Zakonika o krivičnom postupku, sud je </span><span class="span1">oštećenu T</span><span class="span1">.</span><span class="span1"> V</span><span class="span1">.</span><span class="span1"> uputio da svoj imovinskopravni zahtjev </span><span class="span2">ostvari u</span><span class="span1"> parničnom postupku, </span><span>obzirom da podaci iz ovog postupka ne pružaju pouzdan osnov ni za potpuno ni djelimično presuđenje, a njihovo utvrđivanje bi vodilo znatnom odugovlačenju postupka</span><span class="span1">.</span>
</li>
<li>
<span class="span1">Kako je okrivljena oglašena krivom, sud je, shodno čl. 226 i 229 Zakonika o krivičnom postupku, obavezao da na ime troškova krivičnog postupka plati iznos od  354,50 eura, koji se odnose na troškove saobraćajnog vještačenja u iznosu od 82,50 eura, troškove medicinskog vještačenja u iznosu od 60,50 eura, troškove vještačenja neuropsihijatra u iznosu od 181,50 eura, dok je paušal u iznosu od 30,00 eura određen shodno dužini trajanja postupka, složenosti predmeta i imovinskim prilikama okrivljenog.</span>
</li>
<li>
<span class="span1">Na osnovu izloženog u smislu čl 374 Zakonika o krivičnom postupku, odlučeno je kao u izreci presude.</span>
</li>
<p>&nbsp;</p>
<li style="text-align:center;">
<span>OSNOVNI SUD U PODGORICI, dana 02. 04. 2018. godine.</span>
</li>
<p>&nbsp;</p>
<p>
</p><table border="1" cellpadding="3" cellspacing="0" style="border-collapse: collapse;">
<tbody><tr style="">
<td style="width:2.7in;vertical-align:top">
<li style="list-style:none">
<span class="span1">  ZAPISNIČARKA:</span>
</li>
</td><td style="width:3.75in;vertical-align:top">
<li style="list-style:none">
<span class="span1">                      SUTKINJA:</span>
</li>
</td>
</tr>
<tr style="">
<td style="width:2.7in;vertical-align:top">
<li style="list-style:none">
<span class="span1">Danijela Rajković,s.r.</span>
</li>
<p>&nbsp;</p>
</td><td style="width:3.75in;vertical-align:top">
<li style="list-style:none">
<span class="span1">                 Željka Jovović,s.r.</span>
</li>
<p>&nbsp;</p>
</td>
</tr>
<tr style="">
<td style="width:1.95in;vertical-align:top">
<li style="list-style:none">
<span class="span1">PRAVNA POUKA:</span>
</li>
</td><td style="width:3.5in;vertical-align:top">
<li style="list-style:none">
<span class="span1">Protiv ove presude dozvoljena je žalba u roku od 8 (osam) dana od dana prijema pismenog otpravka iste, preko ovog suda Višem sudu u Podgorici. </span>
</li>
<p>&nbsp;</p>
</td>
</tr>
</tbody></table>
<p></p>
<li style="text-align:center;">
<span class="span1">ZTO Danijela Rajković</span>
</li>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
</p><table border="1" cellpadding="3" cellspacing="0" style="border-collapse: collapse;">
<tbody><tr style="">
<td style="width:2.7in;text-align:center;vertical-align:top">
<li style="list-style:none;text-align:center;">
<span class="span1">ZAPISNIČARKA:</span>
</li>
</td><td style="width:3.75in;text-align:center;vertical-align:top">
<li style="list-style:none;text-align:center;">
<span class="span1">SUTKINJA:</span>
</li>
</td>
</tr>
<tr style="">
<td style="width:2.7in;text-align:center;vertical-align:top">
<li style="list-style:none;text-align:center;">
<span class="span1">Danijela Rajković</span>
</li>
<p>&nbsp;</p>
</td><td style="width:3.75in;text-align:center;vertical-align:top">
<li style="list-style:none;text-align:center;">
<span class="span1">Željka Jovović</span>
</li>
<p>&nbsp;</p>
</td>
</tr>
</tbody></table>
<p></p>
<li>
<span class="span1">DN-a: Po primjerak presude dostaviti:</span>
</li>
<li>
<span class="span1">- ODT-u Podgorica;</span>
</li>
<li>
<span class="span1">- Okrivljenoj i njenoj braniteljki, adv. N</span><span class="span1">.</span><span class="span1"> K</span><span class="span1">.</span><span class="span1">;</span>
</li>
<li>
<span class="span1">- Oštećenoj po pravosnažnosti;</span>
</li>
<li>
<span class="span1">- A/a.</span>
</li>
<li>
<span class="span1">Postupljeno dana ______________</span>
</li>
<li>
<span class="span1">Radnik suda ________________</span>
</li>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
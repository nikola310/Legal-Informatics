<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
.span2{;font-family:'Arial'}
.span3{;font-family:'Arial';font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<li style="text-align:right">
<span class="span1">Posl. br. K. 223/13</span>
</li>
<p>&nbsp;</p>
<li style="text-align:center;">
<span class="span1">.</span><span class="span1"></span>
</li>
<p>&nbsp;</p>
<li style="text-align:center;">
<span class="span1">U IME CRNE GORE</span>
</li>
<p>&nbsp;</p>
<li>
<span class="span1">OSNOVNI SUD U CETINJU, kao prvostepeni krivični, po sudiji Mariji Ćupić, kao sudiji pojedincu, uz sudjelovanje sudskog namještenika Martinović Aleksandre, kao zapisničara, u krivičnom predmetu protiv okrivljenog Đ. D. iz Nikšića, zbog krivičnog djela izazivanje opšte opasnosti iz člana 327 stav 4, u vezi stava 1 Krivičnog zakonika, postupajući po Optužnom predlogu Osnovnog državnog tužilaštva u Cetinju Kt. br. 611/08 od 05. 12. 2013. godine, nakon održanog glavnog i javnog pretresa dana 14.11.2014. godine, u prisustvu Zamjenika ODT-a  u Cetinju R. S. i u odsustvu okrivljenog, istog dana  donio je i  javno objavio </span>
</li>
<p>&nbsp;</p>
<li style="text-align:center;">
<span class="span1">P R E S U D U</span>
</li>
<p>&nbsp;</p>
<li>
<span class="span1">Okr. Đ. D. od oca R. i majke N. rođene M. rođen 13.11.19... godine u Prijedoru, sa prebivalištem u Nikšiću, rudarskog inženera, oženjen, pismen, sa završenim Rudarskim fakultetom, srednjeg imovnog stanja, neosuđivan</span>
</li>
<p>&nbsp;</p>
<li style="text-align:center;">
<span class="span1">K r i v    j e:</span>
</li>
<p>&nbsp;</p>
<li>
<span class="span1">Zato  što je:</span>
</li>
<p>&nbsp;</p>
<li>
<span class="span1">Dana 07. 12. 2008.godine, oko 15,00 časova, na raskršću magistralnih puteva Podgorica – Cetinje – Budva, u Cetinju, u svojstvu rukovodioca izvodjenjem minersko – bušačkih radova, iako svjestan da miniranjem, kao opšteopasnom radnjom, može izazvati opasnost za život ili tijelo ljudi, kao i za imovinu čija vrijednost prelazi iznos od dvadeset hiljada eura, olako držeći da do toga neće doći ili da će to moći spriječiti, preduzeo radnju miniranja na naznačenom lokalitetu, na način što je veću količinu privrednog eksploziva od  dozvoljene, umetnuo u prethodno pripremljene bušotine stijenske kamene mase, nakon čega je postavljena električna mreža sa elektro-detonatorskim inicijalnim kapislama, te potom aktivirao eksploziv u bušotinama, a da prethodno nije preduzeo  potrebne mjere bezbjednosti, postavljanjem zaštitnog pokrivača u cilju sprječavanja rasipanja usitnjenog materijala iz bušotine nakon aktiviranja eksploziva, kao ni upozorenje na opasnost putem zvučnog signala prije aktiviranja eksploziva, usled čega je došlo do jačeg seizmičkog dejstva na okolnom prostoru i razbacivanja usitnjenog materijala na većem odstojanju, kojom prilikom je oštećena V. N. iz Cetinja, dok je stajala na stepeništu ispred stambenog objekta, koji se nalazi naspram mjesta izvodjenja radova, od udara rasutog materijala, zadobila lake tjelesne povrede u vidu rane oguljotine na lijevoj strani čela veličine 0,5 cm i otekline u predjelu lijeve strane čela i tjemenog dijela glave, dok je na putničkom motornom vozilu marke “Fiat uno” , reg.oznake BD AB ... vlasništvo oštećene V. M. iz Cetinja i na putničkom motornom  vozilu marke “Golf II” reg.oznake PG 309-...</span><span class="span1"> </span><span class="span1">vlasništvo oštećenog R. D. iz Cetinja, koja su bila parkirana sa desne strane van kolovoza, iz pravca Cetinja u pravcu Budve, kao i na obližnjim stambenim objektima, koji se nalaze naspram mjesta izvodjenja radova, vlasništvo oštećenih Č. I. R. N. R. M. i V. V. svih iz Cetinja, prouzrokovana šteta i to: na putničkom motornom vozilu marke “Fiat uno” reg.oznake BD AB ... čija vrijednost iznosi 952,76 eura, prouzrokovana šteta u iznosu od 100,00 eura, na putničkom motornom vozilu  marke “Golf II”, reg.oznake PG 309-... čija vrijednost iznosi 1.205,37 eura, prouzrokovana šteta u iznosu od 150,00 eura, te na objektu vlasništvo oštećene Č. I.  prouzrokovana šteta u iznosu od 1.392,00 eura, na objektu vlasništvo oštećene R. N. u iznosu od 928,00 eura, na objektu vlasništvo oštećene R. M. u iznosu od 1.060,00 eura i na objektu vlasništvo oštećenog V. V. u iznosu od 1.326,00 eura.   </span>
</li>
<p>&nbsp;</p>
<li>
<span class="span1">- čime je izvršio krivično djelo izazivanje opšte opasnosti iz člana 327 stav 4, u vezi stava 1 Krivičnog zakonika,</span>
</li>
<p>&nbsp;</p>
<li>
<span class="span1">Pa mu Sud primjenom citiranog zakonskog propisa, te čl.4, 5, 13, 16, 42, 52, 53 i 54 Krivičnog zakonika, te čl. ...-229 ,239 i 374 Zakonika o krivičnom postupku izriče, </span>
</li>
<p>&nbsp;</p>
<p style="text-align:center;">
<span class="span2">USLOVNU OSUDU</span>
</p>
<p>&nbsp;</p>
<p>
<span class="span2">Kojom okrivljenom utvrđuje kaznu zatvora u trajanju od 60 dana, i istovremeno određuje da se navedena kazna neće izvršiti ukoliko okrivljeni u vremenskom periodu od 1 (jedne) godine, od dana pravosnažnosti presude, ne počini novo krivično djelo.</span>
</p>
<p>&nbsp;</p>
<p>
<span class="span2">Obavezuje se okrivljeni da na ime troškova krivičnog postupka uplati iznos od 539,00 eura, te na ime paušala iznos od 30,00 eura, a sve prednje u roku od 15 dana po pravosnažnosti presude, u korist Budžeta Crne Gore, pod prijetnjom prinudne naplate.</span>
</p>
<p>&nbsp;</p>
<p>
<span class="span2">Oštećena V. N. i zakonski naslednici pok. Č. I.  se radi ostvarenja svog imovinskopravnog zahtjeva upućuju na redovnu parnicu.</span>
</p>
<p>&nbsp;</p>
<p>&nbsp;</p>
<li style="text-align:center;">
<span class="span1">O b r a z l o ž e nj e</span>
</li>
<p>&nbsp;</p>
<p>&nbsp;</p>
<li>
<span class="span1">Osnovno državno tužilaštvo u Cetinju je podnijetim Optužnim predlogom  Kt.br. 611/08 od 05.12.2013.godine, okr. Đ. D. stavilo na teret izvršenje krivičnog djela</span><span class="span1"> </span><span class="span1">izazivanje opšte opasnosti iz člana 327 stav 4, u vezi stava 1 </span><span class="span1"> </span><span class="span1">Krivičnog zakonika, pri kom optužnom aktu je zastupnik optužbe ostao i u završnoj riječi, istovremeno predlažući </span><span class="span1">sudu da okrivljenog oglasi krivim za krivično djelo</span><span class="span1"> </span><span class="span1">izazivanje opšte opasnosti iz člana 327 stav 4, u vezi stava 1 </span><span class="span1">Krivičnog zakonika</span><span class="span1"> i  osudi po zakonu.</span>
</li>
<p>&nbsp;</p>
<li>
<span class="span1">Okrivljeni Đ. D. je u svojoj odbrani naveo da je u novembru mjesecu 2008.godine, sa suprugom Đ. O. osnovao firmu „M.“ koja se bavi bušačko minerskim radovima. Dana 07.12.2008.godine, angažovan je, odnosno, angažovana je njegova firma od strane D. Ž. iz Cetinja, za izvodjenje nekih bušačko minerskih radova na raskršću puteva Cetinje - Budva - Podgorica. Ima sklopljen ugovor sa firmom „B.“ iz </span><span class="span1">Nikšića, koja je i inače proizvodjač eksploziva sa kojom on radi, te mu ista firma po njegovom nalogu dostavlja eksploziv, a kako ta firma zna kako će i kad taj eksploziv da upotrijebi, smatrao je da imaju obavezu da oni obavijeste nadležne organe o izvodjenju njegovih radova. Iz tog razloga on nije obavijestio nadležne organe da će pomenutog dana izvoditi  minerske radove. Telefonskim putem  je obavijestio nadležnog iz firme „B.“ te su isti znali i vrijeme kada će izvesti pomenute radove. Dana 07.12.2008.godine, oko 15,00 časova opalio je šest mina na navedenom mjestu, a prije opaljenja je rasporedio svoje radnike,  na putnom pravcu Budva –Podgorica, kao i na raskrsnici prema Cetinju, a radi zaustavljanja saobraćaja za vrijeme dok se izvode minerski radovi. Neposredno nakon ispaljenja mina došli su neki gradjani koji su se požalili da im je kamenje prštalo oko kuće, kao i da su im neka vozila oštećena, a ubrzo su došli i službenici policije. Prije opaljenja, takodje je primijetio parkirana dva putnička motorna vozila na asfaltu putnog pravca Cetinje-Budva, u blizini pomenute raskrsnice,  ali kako je i prije izvodio bušaćko minerske radove to je smatrao da su ova putnička vozila dovoljno udaljena od mjesta ispaljenja, ta da ne postoji mogućnost da ista budu oštećena. Nakon ispaljenja je primijetio da na tim vozilima ima oštećenja na šoferšajbni i na blatobranu i kao izvodjač bušačkih radova smatrao se odgovornim, te je istima nadoknadio štetu, to jeste isplatio im je novac u iznosu od 100,00 i 150,00 eura. Smatra da oštećenja koja su nastala na kućama ispod magistralnog puta nijesu mogla nastati od radova koje je tog dana izvodio jer punjenje mina nije bilo jako ,već izvedeno po propisu i to 250 grama po bušotini, odnosno po kubiku 0,125 kilograma eksploziva po metru kubnom u šest bušotina, tako da od količine tog eksploziva nijesu mogla nastati oštećenja na kućama. Kao rudarski inženjer bušačko minerskim radovima bavi se već skoro 20 godina, te da do navedenog dana nije bilo nikakvih problema. Svoj posao vrši po propisu, te po pravilima struke i žao mu je što je došlo do oštećenja na tim vozilima iako je vlasnicima štetu nadoknadio, još jedanput napomenuvši da, po njegovoj ličnoj procjeni, u profesionalnom smislu, nije moglo doći do oštećenja na pomenutim kućama, pa se u tom smislu i ne osjeća odgovornim. </span>
</li>
<li>
<span class="span1">U svojoj odbrani datoj na glavnom pretresu dodao je da je dva dana prije miniranja bilo planirano miniranje i evidentno je da je u bušotini bila voda. Prilikom punjenja, voda je istisnuta, i navjerovatnije je u bušotini broj 2 ostala količina vode, a samim tim je možda i pomoglo da minska bušotina ne bude adekvatno začepljena. Sama inicijacija je postavljena tako da je izvršenje opaljenja minskih bušotina vršeno u dva navrata po šest bušotina. Inicijacija je rađena sa šest brojeva ili sekundnih uspoređenja od po 34 mili sekunde, iz razloga da svaka bušotina bude pojedinačno aktivirana, da ne bi došlo do nadodavanja talasa jednog na drugi i prouzrokovanja vibracija. Prilikom inicijacije, prvog minskog polja, ne zna na koji način je došlo do prskanja – izbacivanja, a napomenuo je da je čep urađen od inertnog materijala – drobljeni kamen od  0 do 4 mm. Došlo je do prskanja materijala po putu i po autima, i to ne kamenja nego blata, tog sitnog materijala. U međuvremenu je došla policija i u prisustvu policije su izvršili aktiviranje drugog minskog polja i to bez problema. Napomenuo je i to da se po njegovom mišljenju desila nelogična stvar, obzirom na dubinu bušotine i malu količinu eksploziva, a pojasnio je da je sav eksploziv stavio u jednu bušotinu, i nije trebalo da dođe do razlijetanja komada, te da nije stavljeno u šest bušotina. Naveo je da nije bio postavljen zaštitni pokrivač prilikom miniranja, a po proceduri je predviđeno postavljanje zaštitnog prekrivača prilikom miniranja, premda da je bio postavljen zaštitni prekrivač, u svakom slučaju bi se izbjegla posljedica,  s tim što je i on stajao na putu,  jer je smatrao da do posljedica neće doći.</span>
</li>
<p>&nbsp;</p>
<li>
<span class="span1">Sud je radi razjašnjenja ove krivično – pravne stvari u dokaznom postupku sproveo dokaze i to: saslušanjem oštećenih V. M. R. M. R. D. na saglasan predlog stranaka čitanjem iskaza ošećene V. N., svjedoka pok. Č. I.  čitanjem </span><span class="span1">zapisnika o uvidjaju Uprave policije- Ispostave Cetinje, Ku.br. 322/08 od 08.12.2008.godine, nalaza i mišljenja sudskog vještaka iz oblasti zaštite od požara P. R. od 28.01.2010. godine, nalaza i mišljenja sudskog vještaka ekonomsko finansijske struke M. S. dipl.ecc. iz Podgorice, od 18.05.2009.godine, sa dopunom nalaza i mišljenja istog vještaka od 22.06.2010.godine, nalaza i mišljenja sudskog vještaka medicinske struke R. dr. S. posl.br. Kri. 404/08 od 09.07.2010.godine, </span><span class="span1"> </span><span class="span1">nalaza i mišljenja sudskog vještaka gradjevinske struke M. O. Kri. br. 404/08 od 05.11.2013.godine,</span><span class="span1"> </span><span class="span1">izvoda iz matičnog registra umrlih MUP-a Filijale za upravne unutrašnje poslove Cetinje broj 11-UPI-20614/598/2 od 06.02.2014. godine za Ikoniju Č. </span><span class="span1">potvrde o registraciji reg.br. 5-0442...3/001, sa izvodom iz centralnog registra Privrednog suda u Podgorici za privredno društvo „M.“ D.o.o. Nikšić, rješenja o registraciji Poreske uprave Područne jednice Nikšić broj 40-01-01515-5 od 31.03.2008.godine, za privredno društvo „M.“ D.o.o. Nikšić, ovlašćenja za rukovodjenje gradjenjem reg.broj 08274 0004 od 16.12.2004.godine, izdatog na ime okrivljenog Đ. D. </span><span class="span1">dopisa MUP-a Centra javne bezbjednosti Prijedor broj 13-02/4-230.1-30/14 od 17.10.2014.godine iz Kaznene evidencije za okrivljenog Đ. D. te uvidom u </span><span class="span1">fotodokumentaciju MUP-a Odjeljenja bezbjednosti Cetinje, broj 198/2008 od 07.12.2008.godine.</span>
</li>
<p>&nbsp;</p>
<li>
<span class="span1">Oštećena V. N. je u svom iskazu navela da je dana 07.12.2008. godine, oko 15,00 časova, dok se nalazila na stepeništu ispred kuće u kojoj stanuje u naselju Podgranicom  br. .. u jednom momentu začula eksploziju, negdje u blizini i vjerovatno usled aktiviranja eksplozivnih sredstava, prštalo je eruptivno kamenje, tako da je od tog kamenja zadobila povredu u predjelu glave. To je trajalo otprilike minut, dva, a onda je i saznala da je na gradjevinskom placu koji se nalazi na raskrsnici puteva Cetinje - Podgorica se vršilo opaljenje tih eksplozivnih naprava, odnosno mina, a kuća u kojoj stanuje se nalazi neposredno ispod magistralnog puta. Odmah je pošla do Hitne službe, gdje su joj ukazali pomoć. Nije se pridružila krivičnom gonjenju, ali je postavila imovinsko – pravni zahtjev.</span>
</li>
<p>&nbsp;</p>
<li>
<span class="span1">Oštećena V. M. je u svom iskazu navela, da se dana 07.12.2008.  godine oko 15,00 časova,  nalazila u kući u kojoj stanuje ,u naselju Podgranicom br... dok se njena majka nalazila na stepeništu ispred kuće. U jednom momentu začula je jaku eksploziju i kada je izašla iz kuće primijetila je da je njena majka povrijedjena, a kako se njeno vozilo marke „Fiat uno“, reg.oznaka BD AB ... nalazilo parkirano izviše kuće u kojoj stanuje, tačnije pored magistralnog puta Cetinje-Budva, istrčala je do mjesta gdje je parkirano njeno vozilo i tom prilikom primijetila, da je vjerovatno od eksplozije nastupilo oštećenje na njenom vozilu i to lom prednjeg vjetrobranskog stakla, ogrebotine na poklopcu motora i ogrebotine na krovu vozila. Tada je i vidjela da je neko vršio miniranje na gradilištu koje se nalazi na raskršću puteva Cetinje – Budva – Podgorica. Čovjek koji je vršio to miniranje je platio štetu  nastalu na vozilu, tj., dao joj je iznos od 100,00 eura, za koji novac je izvršila popravku vozila, pa se stoga ne pridružuje krivičnom gonjenju, niti postavlja imovinskopravni zahtjev.</span>
</li>
<p>&nbsp;</p>
<li>
<span class="span1">Oštećena, sada pok. Č. I. je u svom iskazu navela, da je dana 07.12.2008. godine oko 15,00 časova, dok se nalazila u kući u kojoj stanuje u naselju Podgranicom br. ... u jednom momentu začula eksploziju, negdje u blizini i nastalo je prštanje eruptivnog kamenja koje je trajalo otprilike nekih minut - dva. Od te </span><span class="span1">eksplozije nastala su oštećenja na njenoj kući, pukao je zidani komin, tri -četiri tigle  su bile uništene, a na fasadi kuće su nastale pukotine, a i stradao je plafon u hodniku, kuhinji i spavaćoj sobi. Kasnije je saznala da su se na gradilištu magistralnog puta Cetinje-Budva-Podgorica izvodili minerski radovi, te da je radove izvodio Đ. D. iz Nikšića. Medjutim, taj čovjek je nije nikada posjetio, niti se interesovao da li su nastala oštećenje  na njenoj kući, iako je to morao znati, s obzirom da se kuća nalazi neposredno ispod magistralnog puta, pa  je s toga postavilaa odštetni zahtjev, ali se nije pridružila krivičnom gonjenju. </span>
</li>
<p>&nbsp;</p>
<li>
<span class="span1">Oštećeni R. D. je u svom iskazu naveo da se dana 07.12.2008. godine, sa svojom porodicom nalazio u Podgorici, kada  je njegovu suprugu putem mobilnog telefona pozvao njen brat od strica, i tom prilikom joj saopštio da je usled miniranja na lokalitetu u blizini porodične kuće njegove supruge došlo do nekih oštećenja, pa i do oštećenja njegovog vozila, koje je bilo parkirano na parking prostoru pored magistrale, a izviše kuće njegove supruge, u naselju Podgranica. Na njegovom vozilu marke “Golf II“, 1989. godište, reg.oznaka PG 309-... bila je oštećena šoferšajbna i dio iznad zadnjeg lijevog točka, tj., bile su ogrebotine , vjerovatno od kamena. Đ. D. je sa njim stupio u kontakt i isplatio mu sav iznos na ime naknade štete i to 150,00 eura, a što je bilo dovoljno da izvrši opravku na vozilu. Nije se pridružio krivičnom gonjenju protiv okrivljenog i nije postavio imovinsko pravni zahtjev. </span>
</li>
<p>&nbsp;</p>
<li>
<span class="span1">Oštećena R. N. je u svom iskazu navela da se dana 07.12.2008. godine, oko 15,00 časova, nalazila u unutrašnjost porodične kuće u naselju Podgranicom br. ... U jednom momentu začula je jaku eksploziju u blizini, a kako se njena porodična kuća nalazi u blizini ponora,  od eksplozije došlo je do podrhtavanja tla, kada se u jednom momentu zatresla i kuća, tako da je uplašena uzela svoju unučad i izašla napolje. Kad je izašla ispred kuće, primijetila je svuda oko kuće kamenje, i u tom momentu je shvatila da je bilo miniranje na gradilištu, koje se nalazi u blizini magistralnog puta Cetinje –Podgorica, na udaljenosti nekih 100 metara od njene kuće. Tog dana nije bilo nekih većih oštećenja na kući, odnosno bile su oštećene nekolike tigle na krovu, kao i betonski dimnjak. Medjutim, takve eksplozije su se dešavale  nekoliko puta prije navedenog dana, ali su posledica miniranja nekih ranijih minera, a kojim prilikama su nastala oštećenja u njenoj kući, u vidu naprsnuća na plafonu kuhinje, dnevnog boravka i spavaće sobe ,na obadva sprata kuće. Sve to je i ranije prijavljivala Ispostavi Cetinje. Navedenog dana Đ. je došao kod nje u kuću, izvinjavao se, bilo mu je jako žao i teško zbog svega, što se desilo kao posledica miniranja i rekao da je tu za sve što joj bude trebalo. Nije se pridružila krivičnom gonjenju protiv okrivljenog i nije postavila imovinsko pravni zahtjev. </span>
</li>
<p>&nbsp;</p>
<li>
<span class="span1">Oštećena R. M. je u svom iskazu navela da se dana 07.12.2008.  godine, sa svojom porodicom nalazila u Podgorici, kada ju je putem mobilnog telefona pozvao  brat od strica R. Đ. i tom prilikom joj saopštio da je izvršeno miniranje na lokalitetu u blizini njene porodične kuće, a kako se putničko motorno vozilo vlasništvo njenog supruga nalazilo ispred porodične kuće,  brat joj je rekao da su nastala neka oštećenja na vozilu. Ubrzo su stigli na Cetinje, ali na kući nije bilo nikakvih oštećenja, dok je na vozilu marke „Golf II“ ,reg.oznaka PG 309-... bila oštećena šoferšajbna i dio iznad lijevog zadnjeg točka, ali je Đ. D. kontaktirao njenog supruga  i isplatio mu, ne zna koliki iznos novca, ali je njen suprug uspio da izvrši opravku na vozilu. Budući da na njenoj kući ni na spoljašnjosti ,ni u unutrašnjosti kuće, nije bilo oštećenja nije se </span><span class="span1">pridružila krivičnom gonjenju protiv okrivljenog, niti je postavila imovinsko – pravni zahtjev. </span>
</li>
<p>&nbsp;</p>
<p>
<span class="span2">Sud je odustao od sprovođenja dokaza saslušanjem oštećenog V. V. obzirom da i pored upićenih poziva nije pristupio sudu</span><span class="span3">,</span><span class="span2"> niti je dostavio dokaze koje bi eventualno opravdali njegovo nepristupanje,</span><span class="span2">obzirom  da bi insistiranje na njegovom saslušanju dovelo do nepotrebnog odugovlačenja postupka , budući da je ova krivičnopravna stvar u cjelosti rasvjetljena za donošenje meritorne odluke.Sa istih razloga sud nije odlučivao o imovinskopravnom zahtjevu oštećenog.</span>
</p>
<p>&nbsp;</p>
<p>
<span class="span2">Iz zapisnika o uvidjaju Uprave policije- Ispostave Cetinje, Ku.br. 322/08 od 08.12.2008.godine, proizilazi da se lice mjesta nalazi na raskršću Cetinje – Budva – Podgorica, sa desne strane gledano iz pravca Budve, a gdje su se izvodili minerski radovi  na gradilištu investitora D. Ž. iz Cetinja. Dolaskom na lice mjesta pored kolovozne površine, nalazila su se dva putnička motorna vozila, i to vozilo marke „Fiat uno“ reg.oznaka BD AB ... vlasništvo V. M. na kojem vozilu su konstatovana oštećenja i to: naprsnuće – lom prednjeg vjetrobranskog stakla, ogrebotine na poklopcu motora i ogrebotine na krovu vozila. Na vozilu marke „Golf II“, reg.oznaka PG 309 ... vlasništvo R. D. konstatovana su oštećenja i to: ogrebotine na prednjem vjetrobranskom staklu, ogrebotine na poklopcu motora, ogrebotine na krovu vozila, kao i oštećenje zadnjeg lijevog blatobrana u vidu ogrebotine i ulupljenja. Na stambenim objektima, koji su se nalazili, ispod magistralnog puta, konstatovana su sljedeća oštećenja: na stambenom objektu, vlasništvo Č. I. na spratu kuće konstatovana su oštećenja na bočnoj strani kuće – listri, na betonskoj terasi zatečeno je više komada kamenica različite veličine, nepravilnog oblika koji potiču od aktiviranja mina na pomenutom radilištu, dalje prema ulaznim vratima sa lijeve strane konstatovana je  pukotina na visini od 2 m od tla vertikalnog procjepa u odnosu na vrata i prozor. Ulaskom u prostorije stambenog objekta na spratu konstatovana su naprsnuća plafona u hodniku, kuhinji i spavaćoj sobi. U momentu aktiviranja eksplozivnihi sredstava ispred navedenog stambenog objekta na stepeništu nalazila se podstanar u navedenom objektu V. N. koja je uslijed aktiviranja eksplozivnih sredstava na radilištu od eruptivnih kamenica zadobila povrede u predjelu glave, o čemu je priložila izvještaj ljekara Hitne pomoći. Na stambenom objektu, vlasništvo R. N. konstatovane su povrede na krovnoj konstrukciji, budući  da je došlo do pomjeranja crijepa i više oštećenja na krovnoj konstrukciji, dok se pored kuće sa zadnje strane nalazio otpali komad betona od sagrađenog dimnjaka na porodičnoj kući. Pregledom unutrašnjosti objekta, uočena su oštećenja u vidu naprsnuća na plafonu kuhinje, dnevnog boravka i spavaće sobe. Na stambenom objektu, vlasništvo R. – R. M.</span><span class="span2"> </span><span class="span2">( na čijem su vozilu takođe konstatovana oštećenja) postoje oštećenja  ispred kuće :na betonskoj terasi zatečeno je razbacano više kamenica različite veličine, nepravilnog oblika, dok na fasadi kuće nijesu uočena oštećenja, kao ni na krovu stambenog objekta. Kuća je bila zaključana, tako unutrašnji pregled iste nije uređen. Na stambenom objektu, vlasništvo V. V. konstatovana su oštećenja u unutrašnjosti objekta i to pukotine na plafonu dnevnog boravka i spavaće sobe ,na sastavu plafona i zida. Na krovnoj konstrukciji nijesu uočena oštećenja.</span>
</p>
<p>&nbsp;</p>
<li>
<span class="span1">Iz nalaza i mišljenja sudskog vještaka iz oblasti zaštite od požara P. R. od 28.01.2010. godine proizilazi da minerski radovi u cilju izgradnje platoa na lokalitetu raskrsnica putnih pravica Cetinje – Budva – Podgorica, u Cetinju, izvođeni dana 07.12.2008.godine od strane Đ. D. iz Nikšića,</span><span class="span1"> </span><span class="span1">izvođeni su uz upotrebu privrednog eksploziva. Eksploziv je,</span><span class="span1"> </span><span class="span1">kako se navodi, u spisima umetnut, u prethodno pripremljene bušotine stijenske – kamene mase, nakon čega je postavljena električna mreža sa elektro – detonatorskim inicijalnim kapislama, a nakon toga je izvršeno </span><span class="span1">aktiviranje eksploziva u bušotinama. Nakon aktiviranja eksploziva, kako stoji u spisima, došlo je do jačeg seizmičkog dejstva i razbacivanja rasutog – razorenog materijala, po okolnom prostoru, što je prouzrokovalo, oštećenja na više stambenih objekata, dva putnička vozila, kao i povredu V. N. iz Cetinja. U spisima nije navedeno, da su primijenje mjere predostrožnosti – bezbjednosti, kao što je korišćenje zaštitnog pokrivača, u cilju sprječavanja rasipanja usitnjenog materijala iz bušotina, nakon aktiviranja eksploziva, upozorenje na opasnost putem zvučnog signala prije aktiviranja eksploziva i sl. Uzimajući u obzir nastale posledice nakon aktiviranja eksploziva u bušotinama stijenske – kamene mase dana 07.12.2008.godine na lokalitetu raskrsnica putnih pravaca Cetinje-Budva-Podgorica, može se zaključiti da je upotrijebljena, to jest aktivirana veća količina eksploziva nego što je dozvoljena, a da prethodno nijesu preduzete potrebne mjere bezbjednosti, što je dovelo do stvaranja jačeg seizmičkog dejstva na okolnom prostoru i razbacivanja usitnjenog materijala na većem odstojanju, koji materijal je padao  po okolnom prostoru i izazvao oštećenja na dva PMV, više stambenih objekata, kao i povredu jednog lica, zaključujući  s tim da miniranje nije uradjeno u skladu sa tehničkim propisima čime je stvorena konkretna opasnost za život ljudi i imovinu. </span>
</li>
<p>&nbsp;</p>
<li>
<span class="span1">Iz nalaza i mišljenja sudskog vještaka ekonomsko finansijske struke M. S. dipl.ecc. iz Podgorice, od 18.05.2009.godine, sa dopunom nalaza i mišljenja istog vještaka od 22.06.2010.godine, proizilazi da shodno navedenom nalazu, a na osnovu prezentirane dokumentacije iz spisa predmeta može se konstatovati sledeće: novčana vrijednost materijalne štete na putničkom motornom vozilu marke „Fiat uno“, reg.oznaka BD AB ... vlasništvo oštećene V. M. iz Cetinja iznosi 100,00 eura ,novčana vrijednost materijalne štete na putničkom motornom vozilu marke „VW GOLF II“ reg.oznaka PG 309 - ... vlasništvo oštećenog R. D. iz Podgorice iznosi 250,00 eura. Što se tiče utvrdjivanja visine novčane vrijednosti materijalne štete na porodičnim kućama vlasništvo oštećenih: Č. I. R. – R. M. i V. V. potrebno je angažovati sudskog vještaka gradjevinske struke. </span>
</li>
<p>
<span class="span2">Iz dopune nalaza i mišljenja od 22.06.2010.godine, proizilazi da je procjena vrijednosti vozila marke „Fiat Uno“ 1.1 IE, vlasništvo M. V. iz Cetinja, na dan 07.12.2008.godine, iznosi 952, 76 eura. Procjena vrijednosti vozila marke „VW Golf II“ 1.3 / 55, vlasništvo D. R. na dan 07.12.2008.godine iznosi 1.205,37 eura. Ukupna procjena vrijednosti naprijed navedenih vozila, na dan 07.12.2008.godine iznosi 2.158,13 eura. </span>
</p>
<p>&nbsp;</p>
<p>&nbsp;</p>
<li>
<span class="span1">Iz nalaza i mišljenja sudskog vještaka medicinske struke R. dr. S. posl.br. Kri. 404/08 od 09.07.2010.godine, sa pratećeom medicinskom dokumentacijom u spisima predmeta o vrsti i težini zadobijenih  tjelesnih povreda za oštećenu V. N. (1965)  proizilazi,a  uvidom u izvještaj od ljekara specijaliste JZU Dom zdravlja Cetinju, br. protokola 9806 od 07.12.2008.godine, se vidi da je dana 07.12.2008.godine, u 16,30 časova pregledana V. N. kojoj su  konstatovane povrede pod sljeldećom DG: oguljotina na lijevoj strani čela dužine 0,5 cm. ,oteklina u predjelu lijeve strane čela i oteklina u predjelu tjemena glave. Povrede su nastale prilikom eksplozije na putu iznad kuće oštećene i padom sitnih komada kamena, kojom prilikom je dobila oguljotine na lijevoj strani čela i oteklinu u  predjelu tjemena glave. Povrede su nanijete tupom zamahnutom silom. Na osnovu medicinske dokumentacije, vještak je mišljenja da se radi o lakim tjelesnim povredama. </span>
</li>
<p>&nbsp;</p>
<li>
<span class="span1">Iz nalaza i mišljenja sudskog vještaka gradjevinske struke M. O. Kri. br. 404/08 od 05.11.2013.godine, proizilazi da je procjena vrijednosti oštećenja izvršena na osnovu podataka o oštećenjima iz spisa predmeta, izjava iz spisa predmeta, podataka Monstat-a o cijeni građenja stambenog prostora po metru kvadratnom, na teritorije opštine (saopštenje br. 32 od 22.02.2013.godine), koja iznosi 663,00 eura po metru kvadratnom, tipologije zidanih objekata sa armirano – betonskim elementima, vertikalnih i horizontalnih serklaža, sa učešćem radova na konstrukciji ovakvih objekata u ukupnoj cijeni građenja, koja kod ove tipologije iznosi 40%, i raspoloživih podataka o površinama objekata iz katastra nepokretnosti (vebsajt Uprave za nekretnine). Napomenuo je da predmetna procjena predstavlja aproksimaciju, obzirom da prilikom izrade nalaza nije raspolagao početnim stanjem objekata i detaljnim podacima o oštećenjima za koja se pouzdano može utvrditi da su rezultati uticaja miniranja. </span>
</li>
<p>
<span class="span2">Izjašnjavajući se pojedinačno o materijalnoj šteti nastaloj na objektima oštećenih, naveo je da je materijalna šteta na objektu oštećene Č. I. iznosila 1.392,00 eura, na objektu oštećene R. N. 928,00 eura, na objektu oštećene R. – R. M. 1.060,00 eura i na objektu oštećenog V. V. iznosila 1.326,00 eura. U konačnom navodeći da procjena ukupne vrijednosti materijalne štete na objektima oštećenih iznosi 4.706,00 eura.</span>
</p>
<p>&nbsp;</p>
<p>
<span class="span2">Iz izvoda iz matičnog registra umrlih MUP-a Filijale za upravne unutrašnje poslove Cetinje broj 11-UPI-20614/598/2 od 06.02.2014.godine za I. Č. koja se vodi u matičnom registru umrlih za Opštinu Podgorica pod tekućem brojem 1284 za godinu 2011, proizilazi da je oštećena preminula dana 17.08.2011.godine u 06,44 časova.</span>
</p>
<p>&nbsp;</p>
<p>
<span class="span2">Iz potvrde o registraciji reg.br. 5-0442...3/001, sa izvodom iz centralnog registra Privrednog suda u Podgorici za privredno društvo „M.“ D.o.o. Nikšić proizilazi da je Društvo za proizvodnju, promet i usluge, export – import „M.“ DOO – Nikšić, registrovano dana 04.02.2008.godine u 14.00 časova, u skladu sa odredbama Zakona o privrednim društvima, kao Društvo sa ograničenom odgovornošću. Iz podataka o registraciji društva, proizilazi da je D. Đ. osnivač društva, da je O. Đ. izvršni direktor Društva i da je ista ovlašćeni zastupnik.</span>
</p>
<p>&nbsp;</p>
<p>&nbsp;</p>
<li>
<span class="span1">Iz rješenja o registraciji Poreske uprave Područne jednice Nikšić broj 40-01-01515-5 od 31.03.2008.godine, za privredno društvo „M.“ D.o.o. Nikšić, proizilazi da </span><span class="span1">je navedeno privredno društvo upisano u registar poreskih obveznika i istom je dodijeljen PIB 026973.. sa šifrom područne jedinice poreskog organa ....</span>
</li>
<p>&nbsp;</p>
<li>
<span class="span1">Iz ovlašćenja za rukovodjenje gradjenjem, reg.broj 08274 0004 od 16.12.2004.godine, izdatog na ime okrivljenog Đ. D. od strane Inženjerske komore Crne Gore, proizilazi da se okrivljeni ovlašćuje za rukovođenje izvođenjem radova na izgradnji tunela.</span>
</li>
<p>&nbsp;</p>
<li>
<span class="span1">Iz fotodokumentacije MUP-a odjeljenja bezbjednosti Cetinje, broj 198/2008 od 07.12.2008.godine, vidljivo je mjesto na kojem su se izvodili minerski radovi, pijesak i kamenje na magistralnom putu. Vozila oštećenih nalazila su se pored kolovozne površine. Na vozilu marke  „Fiat Uno“ ,</span><span class="span1"> </span><span class="span1">reg.oznaka BD AB ... vlasništvo V. M.  vidljivi su ostaci zemlje i pijeska na krovu auta, kao i na prednjem vjetrobranskom staklu i poklopcu motora. Na poklopcu motora, uočljivo je nekoliko oštećenja. Na vozilu marke „Golf II“, reg.oznaka PG 309 ... vlasništvo R. D</span><span class="span1">.</span><span class="span1"> uočljiva su oštećenja i to: ogrebotine na prednjem vjetrobranskom staklu, ogrebotine na poklopcu motora, ogrebotine na krovu vozila, kao i oštećenje zadnjeg lijevog blatobrana u vidu ogrebotine i ulupljenja. Na stambenom objektu, vlasništvo Č. I. uočljivo  je da se na terasi nalazi više komada kamenica različite veličine, zatim oštećenja unutar stambenog objekta i to naprsnuće na ulaznim vratima, oštećenje na plafonu u hodniku, oštećenja u dnevnoj sobi i u kuhinji. Na stambenom objektu, vlasništvo R. N. uočljiva je nekoliko oštećenja na krovnoj konstrukciji, dimnjaka na porodičnoj kući, kao i izgled kamena većih dimenzija, iza kuće koji je otpao sa dimnjaka. U unutrašnjosti objekta, uočena su oštećenja u spavaćoj sobi, te nekoliko oštećenja na plafonu dnevnog boravka. Ispred stambenog objekta, vlasništvo R. – R. M. uočljive su kamenice različitih veličina. U kući, vlasništvo V. V. vidljiva su oštećenja u dnevnom boravku, zatim oštećenje na sastavu zida i plafona. </span>
</li>
<p>&nbsp;</p>
<li>
<span class="span1">Iz dopisa MUP-a Centra javne bezbjednosti Prijedor broj 13-02/4-230.1-30/14 od 17.10.2014.godine iz Kaznene evidencije za okrivljenog Đ. D. proizilazi da isti nije osuđivan.</span>
</li>
<p>&nbsp;</p>
<li>
<span class="span1">Na osnovu rezultata cjelokupnog postupka i ocjene svih izvedenih dokaza, sud nalazi da su u radnjama okrivljenog Đ. D. ostvarena sva bitna obilježja   krivičnog djela stavljenog mu na teret, sa onim činjeničnim opisom iz kojeg su proizašla zakonska obilježja krivičnog djela, kako je to opisano izrekom presude. Naime, iz sadržine provedenih dokaza ovaj sud je nesumnjivo utvrdio da je okrivljeni dana</span><span class="span2"> </span><span class="span1">07. 12. 2008.godine, oko 15,00 časova, na raskršću magistralnih puteva Podgorica – Cetinje – Budva, u Cetinju, u svojstvu rukovodioca izvodjenjem minersko – bušačkih radova, iako svjestan da miniranjem, kao opšteopasnom radnjom, može izazvati opasnost za život ili tijelo ljudi, kao i za imovinu čija vrijednost prelazi iznos od dvadeset hiljada eura, olako držeći da do toga neće doći ili da će to moći spriječiti, preduzeo radnju miniranja na naznačenom lokalitetu, na način što je veću količinu privrednog eksploziva od  dozvoljene, umetnuo u prethodno pripremljene bušotine stijenske kamene mase, nakon čega je postavjena električna mreža sa elektro-detonatorskim inicijalnim kapislama, te potom aktivirao eksploziv u bušotinama, a da prethodno nije preduzeo  potrebne mjere bezbjednosti, postavljanjem zaštitnog pokrivača u cilju sprječavanja rasipanja usitnjenog materijala iz bušotine nakon aktiviranja eksploziva, kao ni upozorenje na opasnost putem zvučnog signala prije aktiviranja eksploziva, usled čega je došlo do jačeg seizmičkog dejsta na okolnom </span><span class="span1">prostoru i razbacivanja usitnjenog materijala na većem odstojanju, kojom prilikom je oštećena V. N. iz Cetinja, dok je stajala na stepeništu ispred stambenog objekta, koji se nalazi naspram mjesta izvodjenja radova, od udara rasutog materijala, zadobila lake tjelesne povrede u vidu rane oguljotine na lijevoj strani čela veličine 0,5 cm i otekline u predjelu lijeve strane čela i tjemenog dijela glave, dok je na putničkom motornom vozilu marke “Fiat uno” reg.oznake BD AB ... vlasništvo V. M. iz Cetinja i na putničkom motornom  vozilu marke “Golf II” reg.oznake PG 309-... vlasništvo oštećenog R. D. iz Cetinja, koja su bila parkirana sa desne strane van kolovoza, iz pravca Cetinja u pravcu Budve, kao i na obližnjim stambenim objektima, koji se nalaze naspram mjesta izvodjenja radova, vlasništvo oštećenih Č. I. R. N. R. M. i V. V. svih iz Cetinja, prouzrokovana šteta i to: na putničkom motornom vozilu marke “Fiat uno” reg.oznake BD AB ... čija vrijednost iznosi 952,76 eura, prouzrokovana šteta u iznosu od 100,00 eura, na putničkom motornom vozilu  marke “Golf II”, reg.oznake PG 309-... čija vrijednost iznosi 1.205,37 eura, prouzrokovana šteta u iznosu od 150,00 eura, te na objektu vlasništvo oštećene Č. I.  prouzrokovana šteta u iznosu od 1.392,00 eura, na objektu vlasništvo oštećene R. N. u iznosu od 928,00 eura, na objektu vlasništvo oštećene R. M. u iznosu od 1.060,00 eura i na objektu vlasništvo oštećenog V. V. u iznosu od 1.326,00 eura, čime je izvršio krivično djelo izazivanje opšte opasnosti iz člana 327 stav 4, u vezi stava 1 Krivičnog zakonika.</span>
</li>
<p>&nbsp;</p>
<p>
<span class="span2">Krivicu i krivično – pravnu odgovornost okrivljenog sud je utvrdio na osnovu iskaza oštećenih, koji su se decidno i jasno izjasnili o svim oštećenjima nastalim na kolima i stambenim objektima istih, te tako date svjedočke iskaze dovodeći u vezu sa odbranom okrivljenog, koji je naveo da je do oštećenja na vozilima oštećenih V. M. i R. D. zaista i došlo, te da je tu štetu istima i nadoknadio što su oštećeni potvrdili sem oštećenih V. N. i pok.</span><span class="span2"> </span><span class="span2">Č. I., nadalje, fotodokumentacijom sa lica mjesta, gdje se jasno vide sva oštećenja kako na vozilima, tako i na stambenim objektima oštećenih Č. I., R. N., R. M. i V. V. te sa njom kompatibilnim zapisnikom o uviđaju, gdje su podrobnije predočena sva oštećenja nastala uslijed miniranja kritičnom prilikom,  iskaza oštećene V. N. koja je navela da je kritičnog 07.12.2008.godine, zadobila tjelesne povrede, uslijed miniranja dok je stajala na stepeništu od stambene zgrade, što je potvrđeno medicinskom dokumentacijom u spisima predmeta, a koje je vještak medicinske struke okvalifikovao kao lake tjelesne povrede, nadalje, nalazom i mišljenjem, kao i dopunom istog od strane vještaka ekonomsko – finansijske struke, koji se jasno i po pravilima struke izjasnio o novčanoj protivvrijednosti nastalih oštećenja na vozilima oštećenih, kao i cijenama vozila na dan izvršenja konkretnog krivičnog djela, zatim nalazom i mišljenjem vještaka građevinske struke koji je takođe dao jasan nalaz, koji se tiče visine oštećenja nastalih na stambenim objektima oštećenih, te u konačnom nalazom i mišljenjem sudskog vještaka iz oblasti zaštite od požara, koji je sumarno kazao da miniranje kritičnom prilikom nije </span><span class="span2">uradjeno u skladu sa tehničkim propisima, čime je stvorena konkretna opasnost za život ljudi i imovinu.</span>
</p>
<p>&nbsp;</p>
<p>
<span class="span2">Predmetom posebne ocjene bila je odbrana okrivljenog Đ. D. Sud je našao da je isti navodima svoje odbrane pokušava olakšati svoj krivičnopravni položaj. Naime, isti ne negira   da  je do oštećenja na vozilima marke “Fiat Uno” i “Golf II” došlo uslijed miniranja, koje štete je i nadoknadio, međutim, isti negira i na temelju profesionalizma, smatra nemogućim štete na stambenim objektima, dovedene u vezu sa miniranjem koje je obavljao predmetnog 07.12.2008. godine, međutim, kad izjave oštećenih dovedemo u vezu sa fotodokumentacijom sa lica mjesta, te zapisnikom o uviđaju sačinjenog kritičnom prilikom, nedvojbeno se da zaključiti da su oštećenja na </span><span class="span2">stambenim objektima oštećenih nastala upravo uzročno – posljedično sa miniranjem, koje je obavljao okrivljeni kritičnog dana, a kod činjenice da su i ispred stambenih objekata, očigledni ostaci od miniranja – kamenje različitih veličina, dok su pukotine očigledno nastale uslijed potresa, budući da je uslijed stavljanja više eksploziva od dozvoljenog, došlo do veće seizmičke akcije, što je koreliralo sa oštećenjima u stambenim objektima. Sa druge strane, rezon njegove odbrane, da je predmetnom prilikom sve obavljao po propisima, sem stavljanja zaštitinog pokrivača i davanja zvučnog signala prilikom miniranja, jasno su opovrgnuta nalazom i mišljenjem vješaka iz oblasti protivpožarne zaštite, koji se decidno izjasnio da se da </span><span class="span2">zaključiti da je upotrijebljena, to jest aktivirana veća količina eksploziva nego što je dozvoljena, a da prethodno nijesu preduzete potrebne mjere bezbjednosti, što je dovelo do stvaranja jačeg seizmičkog dejstva na okolnom prostoru i razbacivanja usitnjenog materijala na većem odstojanju, koji materijal je padao  po okolnom prostoru i izazvao oštećenja na dva putnička motorna vozila, više stambenih objekata kao i povredu jednog lica, zaključujući  s tim da miniranje nije uradjeno u skladu sa tehničkim propisima čime je stvorena konkretna opasnost za život ljudi i imovinu. </span>
</p>
<p>&nbsp;</p>
<li>
<span class="span2"> </span><span class="span1">Krivično djelo </span><span class="span1">izazivanje opšte opasnosti iz člana 327.st.4 u vezi stava 1 Krivičnog zakonika, inkriminše kao zabranjeno nehatno ponašanje nekog lica ko požarom, poplavom, eksplozijom, otrovom ili otrovnim gasom, radioaktivnim ili drugim jonizujućim zračenjem, električnom energijom, motornom silom ili kakvom drugom opšteopasnom radnjom ili opšteopasnim sredstvom izazove opasnost za život ili tijelo ljudi ili za imovinu čija vrijednost prelazi iznos od dvadeset hiljada eura . </span>
</li>
<p>&nbsp;</p>
<p>
<span class="span2">Okrivljeni,kao rukovodilac izvođenja bušačko minerskih radova  preduzetim radnjama je ostvario sve objektivne elemente bića ovog krivičnog djela, na način što je veću količinu privrednog eksploziva od  dozvoljene, umetnuo u prethodno pripremljene bušotine stijenske kamene mase, nakon čega je postavljena električna mreža sa elektro-detonatorskim inicijalnim kapislama, te potom aktiviran eksploziv u bušotinama, a da prethodno nije preduzeo  potrebne mjere bezbjednosti, postavljanjem zaštitnog pokrivača u cilju sprječavanja rasipanja usitnjenog materijala iz bušotine nakon aktiviranja eksploziva, kao ni upozorenje na opasnost putem zvučnog signala prije aktiviranja eksploziva, usled čega je došlo do jačeg seizmičkog dejsta na okolnom prostoru i razbacivanja usitnjenog materijala na većem odstojanju, i kao posledicu izazvalo oštećenja na putničkim motornim vozilima i stambenim objektima oštećenih, kao i nanošenje lake tjelesne povrede oštećenoj V. Nevenki.</span>
</p>
<p>&nbsp;</p>
<p>
<span class="span2">Izvršilac djela, stavljenog okrivljenom na teret je svako lice koje izvršenjem neke od u Zakonu navedenih radnji (u konkretnom slučaju opšteopasnom radnjom) izazove opasnost za život ili tijelo ljudi,kao i za imovinu čija vrijednost prelazi iznos od dvadeset hiljada eura.</span>
</p>
<p>&nbsp;</p>
<li>
<span class="span1">Sagledavajući subjektivni odnos okrivljenog prema učinjenom krivičnom djelu, sud je našao da je isti postupao sa svjesnim nehatom, a što proizilazi analizom sprovedenih dokaza, budući da isti iako svjestan da miniranjem, kao opšteopasnom radnjom, može izazvati opasnost za život ili tijelo ljudi, kao i za imovinu čija vrijednost prelazi iznos od dvadeset hiljada eura, olako držao da do toga neće doći ili da će to moći spriječiti, tako što je na predstavljeni način preduzeo radnju miniranja na naznačenom lokalitetu,a ovo kada se ima u vidu  da  je okrivljeni lice koje se, kako to sam navodi, duži period bavi ovim poslovima,a što se utvrđuje </span><span class="span1">Iz potvrde o registraciji </span><span class="span1">reg.br. 5-0442...3/001, sa izvodom iz centralnog registra Privrednog suda u Podgorici za privredno društvo „M.“ D.o.o. Nikšić iz koje je utvrđeno da je Društvo za proizvodnju, promet i usluge, export – import „M.“ DOO – Nikšić, registrovano dana 04.02.2008.godine</span><span class="span1">,</span><span class="span1"> dok iz podataka o registraciji društva, proizilazi da je D. Đ. osnivač društva, dok  je O. Đ. izvršni direktor Društva i da je ista ovlašćeni zastupnik, kao i iz rješenja o registraciji Poreske uprave Područne jednice Nikšić broj 40-01-01515-5 od 31.03.2008.godine, za privredno društvo „M.“ D.o.o. Nikšić, proizilazi da je navedeno privredno društvo upisano u registar poreskih obveznika i istom je dodijeljen PIB 026973.. sa šifrom područne jedinice poreskog organa 400, dok iz ovlašćenja za rukovodjenje gradjenjem, reg.broj 08274 00</span><span class="span1">...</span><span class="span1"> od 16.12.2004.godine, izdatog na ime okrivljenog Đ. D. od strane Inženjerske komore Crne Gore, proizilazi da se okrivljeni ovlašćuje za rukovođenje izvođenjem radova na izgradnji tunela.</span>
</li>
<p>&nbsp;</p>
<p>
<span class="span2">Prilikom odmjeravanja krivične sankcije za izvršeno krivično djelo, sud je u smislu čl. 42 st. 1 Krivičnog zakonika, cijenio sve okolnosti koje utiču da kazna bude manja ili veća, pa je okrivljenom kao olakšavajuće okolnosti cijenio lične prilike, da je oženjen, da se radi o osobi ranije neporočnog načina života-neosuđivan,kako to proizilazi iz izvoda iz kaznene evidencije na njegovo ime,da se oštećeni nijesu pridružili krivičnom gonjenju, dok otežavajućih okolnosti na njegovoj strani van bitnih obilježja krivičnog djela u pitanju nije bilo , </span><span class="span2">pa je cijeneći prednje, primjenom čl.53 i 54 Krivičnog zakonika  okrivljenom izrekao uslovnu osudu kao u izreci, nalazeći da će se i sa prijetnjom izvršenja utvrdjene kazne zatvora, te provjerom ponašanja okrivljenog u periodu od jedne godine, na okrivljenog u dovoljnoj mjeri uticati da u buduće ne vrši nova krivična djela, čime će se sa uspjehom ostvariti svrha uslovne osude iz čl. 52 Krivičnog zakonika u okviru opšte svrhe izricanja krivičnih sankcija u smislu čl. 4 st. 2 Krivičnog zakonika.   </span><span class="span2"></span>
</p>
<p>&nbsp;</p>
<p>
<span class="span2">Pošto je oglašen krivim, sud je okrivljenog, shodno čl. ...-229 ZKP-a, obavezao da na ime troškova krivičnog postupka uplati iznos od 539,00 eura, od čega 238,50 eura na ime nalaza i mišljenja i dopune istog od strane vještaka ekonomsko – finansijske struke M. S. iznos od 110,00 eura na ime datog nalaza i mišljenja sudskog vještaka iz oblasti zaštite od požara R. P. iznos od 66,00 eura na ime datog nalaza i mišljenja vještaka med.struke R. S. te iznos od 126,50 eura na ime datog nalaza i mišljenja vještaka građevinske struke M. O. kao i  iznos od 30,00 eura na ime paušala, kao dijela troškova krivičnog postupka, srazmjernog trajanju i složenosti postupka, te imovnim prilikama okrivljenog, obavezujući okrivljenog da sve prednje uplati u roku od 15 dana po pravosnažnosti presude, u korist Budžeta Crne Gore, pod prijetnjom prinudnog izvršenja.</span>
</p>
<p>
<span class="span2">Sud je oštećenu V. N. i zakonske naslednike pok. Č. I.  radi ostvarenja  imovinskopravnog zahtjeva uputio na redovnu parnicu, shodno čl. 239 Zakonika o krivičnom postupku .</span>
</p>
<p>&nbsp;</p>
<li>
<span class="span1">Na temelju izloženog shodno člana 374 Zakonika o krivičnom postupku, valjalo je odlučiti kao u izreci. </span>
</li>
<p>&nbsp;</p>
<p>&nbsp;</p>
<li style="text-align:center;">
<span class="span1">OSNOVNI SUD U CETINJU</span>
</li>
<p style="text-align:center;">
<span class="span2">Dana 14.11.2014.godine</span>
</p>
<p>&nbsp;</p>
<p>
<span class="span2">Zapisničar,   </span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2">S U D I J A </span>
</p>
<p>
<span class="span2">Aleksandra Martinović </span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2">Marija Ćupić</span>
</p>
<p>&nbsp;</p>
<li>
<span class="span1">PRAVNA POUKA:</span>
</li>
<p>
<span class="span2">Protiv ove presude nezadovoljna stranka</span>
</p>
<p>
<span class="span2">može izjaviti žalbu, u roku od 8 dana</span>
</p>
<p>
<span class="span2">od dana prijema pismenog otpravka iste,</span>
</p>
<p>
<span class="span2">Višem sudu u Podgorici, a preko ovog suda.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span class="span1">                                                                                                        K.br. 115/16</span>
</p>
<p style="text-align:right">
<span></span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">OSNOVNI SUD U CETINJU, prvostepeni, krivični, sudija Jelena Perović, uz učešće Marije Popivode kao zapisničara, u krivičnom predmetu protiv okrivljenog V. P. iz C., zbog krivičnog djela nedozvoljeno držanje oružja i eksplozivnih materija iz čl.403 st.1 Krivičnog zakonika Crne Gore, odlučujući o optužnom predlogu Osnovnog državnog tužilaštva u Cetinju Kt.br.157/16 od 20.10.2016. godine, koji je na glavnom pretresu zastupao Duško Milanović, državni tužilac u Osnovnom državnom tužilaštvu u Cetinju, nakon glavnog i javnog pretresa održanog dana 09.11.2016. godine u prisustvu zastupnika optužbe i okrivljenog, donio je i istog dana javno objavio</span>
</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>
<span class="span1">Okrivljeni</span>
</p>
<p>&nbsp;</p>
<p>
<span class="span1">V. P., JMBG ..., sa nadimom D., od oca Đ. i majke V., rodjene V., rodjen .... godine u C., sa prebivalištem u C., državljanin C. G., nezaposlen, oženjen - otac troje djece, pismen, sa završenom srednjom školom, lošeg imovnog stanja, neosudjivan,</span>
</p>
<p>&nbsp;</p>
<p style="text-align:center;">
<span class="span1">Kriv je</span>
</p>
<p>&nbsp;</p>
<p>
<span class="span1">Zato što je:</span>
</p>
<p>&nbsp;</p>
<p>
<span class="span1">Dana 20. jula 2016. godine u 07,20 časova u ormaru - komodi u spavaćoj sobi njegove kuće u nas. D. k. .., u C., svjestan svog djela i njegove zabranjenosti, čije je izvršenje htio, protivno odredbama čl. 5. st. 2 Zakona o oružju, neovlašćeno držao vatreno oružje kategorije "B" i to pušku jugoslovenske poizvodnje, "model 1924" fabričkog broja 28604, kalibra 7,9mm, za koju nije imao izdatu odgovarajuću ispravu o oružju</span><span class="span1">,</span>
</p>
<p>&nbsp;</p>
<p>
<span class="span1">- čime je učino krivično djelo nedozvoljeno držanje oružja i eksplozivnih materija iz člana 403 stav 1. Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Pa</span><span class="span1"> mu sud primjenom citiranih zakonskih propisa te čl.3,4,5,13,15,42,52,53, 54 Krivičnog zakonika Crne Gore te čl.226,229 i 374 Zakonika o krivičnom postupku Crne Gore izriče</span>
</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">Kojom mu prethodno utvrdjuje kaznu zatvora od 3 (tri) mjeseca i istovremeno određuje da se ista neće izvršiti ako okrivljeni u roku 1 (jedne) godine po pravosnažnosti presudu ne izvrši novo krivično djelo.</span>
</p>
<p>
<span class="span1"> </span>
</p>
<p>
<span class="span1">Obavezuje se okrivljeni da plati ovom sudu na ime sudskog paušala iznos od 50,00 eura </span><span class="span1">u korist Budžeta Crne Gore</span><span class="span1"> sve u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p>&nbsp;</p>
<p>
<span class="span1">Shodno čl. 75 Krivičnog zakonika Crne Gore, prema istom se izriče</span>
</p>
<p>&nbsp;</p>
<p style="text-align:center;">
<span class="span1">MJERA BEZBJEDNOSTI ODUZIMANJE PREDMETA</span>
</p>
<p>&nbsp;</p>
<p>
<span class="span1">Na način što se od okrivljenog </span><span class="span1">V. P.</span><span class="span1"> oduzimaju vatreno oružje kategorije "B" i to pušku jugoslovenske poizvodnje, "model 1924" fabričkog broja 28604, kalibra 7,9mm , kao predmeti izvršenja krivičnog djela.</span>
</p>
<p>&nbsp;</p>
<p style="text-align:center;">
<span class="span1">Obrazloženje</span>
</p>
<p>&nbsp;</p>
<p>
<span class="span1">Optužnim predlogom Osnovnog državnog tužilaštva u Cetinju Kt.br.157/16 od 20.10.2016. godine, stavljeno je na teret okrivljenom da je izvršio krivično djelo nedozvoljeno držanje oružja i eksplozivnih materija iz čl.403 st.1 Krivičnog zakonika Crne Gore. Zastupnik optužbe je u završnoj riječi ostao pri podnijetom optužnom aktu, predlažući sudu da okrivljenog oglasi krivim i osudi po zakoni kao i da mu shodno čl. 75 Krivičnog zakonika Crne Gore izrekne mjeru bezbjednosti oduzimanja predmeta.</span>
</p>
<p>&nbsp;</p>
<p>
<span class="span1">Okrivljeni je u svojoj odbrani naveo da su dana 20.07.2016. godine u 07,20 časova ovlašćeni policijski službenici Uprave policije- Odjeljenja bezbjednosti Cetinje izvršili pretres njegove kuće na adresi D. k. .. kojom prilikom su pronašli veću količinu oružja i municije koju su konstatovali u zapisniku o pretresanju stana i drugih prostorija a koje oružje i municija mu je oduzeta uz potvrdu o privremeno oduzetim predmetima. Predmetno oružje je držao u spavaćoj sobi u komodi zaključano. Kada je počeo pretres policijskim službenicima je rekao gdje drži oružje i municiju. Nema nikakvog prigovora na zapisnik o pretresanju. Za svoj oružje i municiju koje mu je oduzeto imao je pokriće to jeste radilo se o legalizovanom oružju i municiji za koje je imao oružne listove. Jedino nije imao za pušku takozvana jugoslovenka fabričkog broja 28604 kalibra 7,9mm. Ta puška je bila vlasništvo njegovog pokojnog đeda D. i iza njega tu pušku je koristio njegov pokojni otac Dj. koji je umro .... godine i od tada je ona stajala na selu. Nekolika mjeseca prije pretresa donio je kući sa namjerom da je legalizuje jer je znao da ista nema oružni list. Znao je da mora imati oružni list i da se na taj način oružje jedino može legalno držati, ali zbog svojih nekih problema nije uspio da uđe u tu proceduru. U završnoj riječi je istakao da  nije ranije osuđivan i moli da sud to uzme u obzir.</span>
</p>
<p>&nbsp;</p>
<p>
<span class="span1">Radi rasvjetljenja ove krivično pravne stvari sud je u dokaznom postupku pročitao zapisnik Uprave policije-Odjeljenje bezbjednosti Cetinje o pretresanju stana i drugih prostorija okrivljenog V. P. od 20.07.2016. godine, izvršio uvid u potvrdu Uprave policije-Odjeljenje bezbjednosti Cetinje o privremeno oduzetim predmetima od okrivljenog V. P. od 20.07.2016 godine, pročitao izvještaj o balističkom vještačenju Forezničkog centra Danilovgrad br.3390-1/16 od 20.09.2016. godine, pročitao izvod iz registra kaznenih evidencija Ministarstva pravde Ke 129/2016 od 20.10.2016. godine za okrivljenog V. P..</span>
</p>
<p>&nbsp;</p>
<p>
<span class="span1">Iz zapisnika Uprave policije-Odjeljenje bezbjednosti Cetinje o pretresanju stana i drugih prostorija okrivljenog V. P. od 20.07.2016. godine, sud je utvrdio da je od okrivljenog oduzeto : pištolj marke 7.62,  sa oružnim listom br. 790746005, pištolj marke bereta 9 mm, lovačka puška izhmech fab.br. 039841 sa oružnim listom br. 198247306, karabin - crvena zastava fab.br. 134677 sa oružnim listom 922543343, puška fab.br. 28604, kal. 7.9mm, 46 metaka kal. 7.9 mm, 20 metaka lovačkog karabina kal. 12mm, 102 lovačka metka kal. </span><span class="span1">12mm, 115 metaka kal. 7.9mm, 94 metka kal. 8x57mm, 169 metaka kal. 7.62 mm, 65 metaka kal. 9 mm, vazdušna puška 01422467, bajonet, 11 metaka 8.57 mm. </span>
</p>
<p>&nbsp;</p>
<p>
<span class="span1">Iz potvrde Uprave policije-Odjeljenje bezbjednosti Cetinje o privremeno oduzetim predmetima od okrivljenog V. P. od 20.07.2016 godine, utvrđeno je da su od okrivljenog oduzeti  pištolj marke 7.62, pištolj marke bereta, lovačka puška izhmech, karabin - crvena zastava i jugoslovenka fab.br. 28604, kal. 7.9mm bez metaka. </span>
</p>
<p>&nbsp;</p>
<p>
<span class="span1">Iz izvještaja o balističkom vještačenju Forenzičkog centra D. br.3390-1/16 od 20.09.2016. godine utvrđeno je da je puška jugoslovenske proizvodnje model 1924 čal. 7,9 mm, fab.br. 28604 funkcionalno ispravna po tehničkim karakteristikama previđenim  za tu vrstu oružja, te da je iz dostavljene puške pucano, nakon čega je ista očišćena.  </span>
</p>
<p>&nbsp;</p>
<p>
<span class="span1">Iz izvoda iz registra kaznenih evidencija Ministarstva pravde Ke 129/2016 od 20.10.2016. godine za okrivljenog V. P. utvrđuje se da isti ranije nije osuđivan.</span>
</p>
<p>&nbsp;</p>
<p>
<span class="span1">Ocjenom navoda optužbe, odbrane okrivljenog, te ostalih provedenih dokaza, a cijeneći ih pojedinačno i u njihovoj međusobnoj povezanosti nesumnjivo je utvrđeno da je okrivljeni V. P. izvršio krivično djelo koje mu je optužnim predlogom stavljeno na teret.</span>
</p>
<p>&nbsp;</p>
<li>
<span class="span2">Naime, sud je na nesumnjiv način utvrdio da je okrivljeni 20. jula 2016. godine u 07,20 časova u ormaru - komodi u spavaćoj sobi njegove kuće u nas. D. k. .., u C., svjestan svog djela i njegove zabranjenosti, čije je izvršenje htio, protivno odredbama čl. 5. st. 2 Zakona o oružju, neovlašćeno držao vatreno oružje kategorije "B" i to pušku jugoslovenske poizvodnje, "model 1924" fabričkog broja 28604, kalibra 7,9mm, za koju nije imao izdatu odgovarajuću ispravu o oružju. Prednje je sud utvrdio iz odbrane okrivljenog koji je u bitnom naveo da nije imao dozvolu za pušku takozvanu jugoslovenku fabričkog broja 28604 kalibra 7,9mm, te da je znao je da mora imati oružni list i da se na taj način oružje jedino može legalno držati, kao i iz zapisnika Uprave policije - Odjeljenje bezbjednosti Cetinje o pretresanju stana i drugih prostorija okrivljenog V. P. od 20.07.2016. godine i potvrde o oduzetim predmetima. Da se radi o ispravnom oružju sud je utvrdio iz izvještaja o balističkom vještačenju Forenzičkog centra D. br.3390-1/16 od 20.09.2016. godine, koji je prihvatio kao objektivano i stručano dato u skladu sa pravilima struke.</span>
</li>
<p>&nbsp;</p>
<p>
<span class="span1">Cijeneći ovako utvrđeno činjenično stanje, ovaj sud nalazi da su se u radnjama okrivljenog stekli svi bitni elementi bića krivičnog djela nedozvoljeno držanje oružja i eksplozivnih materija iz čl. 403 st. 1 Krivičnog zakonika Crne Gore, jer je okrivljeni postupajući na prednje opisan način prekršio odredbu čl. 5 st. 2 Zakona o oružju, kojom je propisano </span><span class="span1">da je</span><span class="span1"> dozvoljena nabavka, držanje, nošenje i prenošenje oružja i municije, oružja kategorije B za koje je izdata odgovarajuća isprava o oružju,</span><span class="span1"> </span><span class="span1">a koju nije imao, pa je postupajući suprotno citiranoj zakonskoj odredbi okrivljeni bez </span><span class="span1">odgovarajuće isprave o oružju</span><span class="span1">, u porodičnom stanu</span><span class="span1"> držao </span><span class="span1">municiju. </span>
</p>
<p>&nbsp;</p>
<p>
<span class="span1">Okrivljeni je bio svjestan da u porodičnom stanu</span><span class="span1"> drži </span><span class="span1">oružje, da za njegovo držanje nema ovlašćenje, a što je i sam naveo u odbrani, pa je to i htio, pa se kao subjektivni elemenat bića predmetnog krivičnog djela u radnjama okrivljenog manifestuje i njegov direktni umišljaj.</span>
</p>
<p>&nbsp;</p>
<p>
<span class="span1">Prilikom odmjeravanja krivične sankcije sud je cijenio sve okolnosti iz čl. 42 Krivičnog zakonika Crne Gore koje utiču da kazna bude manja ili veća, pa je od olakšavajućih </span><span class="span1">okolnosti sud na strani okrivljenog njegove porodične i lične prilike da je otac troje djece, te posebno njegov raniji život - raniju neosuđivanost, što je utvrđeno iz izvoda iz kaznene evidencije, dok otežavajućih okolnosti nije bilo. Imajući uz navedeno u vidu i ličnosti okrivljenog kao izvršioca i stepen krivice za izvršeno krivično djelo, sud je mišljenja da radi krivično pravne zaštite prema okrivljenom nije nužno primijeniti kaznu, već da će se samim upozorenjem uz prijetnju kaznom kao u izreci presude i rokom provjeravanja od 1 (jedne) godine na okrivljenog u dovoljnoj mjeri uticati da ubuduće ne vrši krivična djela čime će u potpunosti biti ostvarena svrha izricanja uslovne osude iz čl. 52 Krivičnog zakonika, a u okviru opšte svrhe izricanja krivičnih sankcija iz čl.4 st.2 Krivičnog zakonika. </span>
</p>
<p>&nbsp;</p>
<p>
<span class="span1">Shodno čl.75 Krivičnog zakonika Crne Gore, okrivljenom je izrečena mjera bezbjednosti oduzimanje predmeta </span><span class="span1">dva metka od pištolja oznake "S&amp;B" i "ППУ-82" kalibra 7,65 mm</span><span class="span1">, kao predmeta izvršenja krivičnog djela.</span>
</p>
<p>&nbsp;</p>
<p>
<span class="span1">Odluka o troškovima donijeta je na osnovu čl.226 i 229 Zakona o krivičnom postupku, a isti se odnosi na troškove krivičnog postupka u iznosu od 50,00 eura po osnovu sudskog paušala </span><span class="span1">u korist Budžeta Crne Gore</span><span class="span1">, koji je određen srazmjerno trajanju i složenosti krivičnog postupka.</span>
</p>
<p>&nbsp;</p>
<p>
<span class="span1">Na osnovu svega izloženog, shodno čl.374 Zakonika o krivčnom postupku, sud je odlučio kao u izreci presude.</span>
</p>
<p>&nbsp;</p>
<p style="text-align:center;">
<span class="span1"> ONOVNI SUD U CETINJU</span>
</p>
<p style="text-align:center;">
<span class="span1">Dana 09.11.2016. godine</span>
</p>
<p>&nbsp;</p>
<p>
<span class="span1">ZAPISNIČAR                                                                                                 SUDIJA</span>
</p>
<p>
<span class="span1">Marija Popivoda                                                                                     Jelena Perović </span>
</p>
<p style="text-align:right">
<span class="span1">  </span>
</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA: </span>
</p>
<p>&nbsp;</p>
<p>
<span class="span1">Protiv ove presude dozvoljena je </span>
</p>
<p>
<span class="span1">žalba u roku od 8 dana od dana prijema pismenog</span>
</p>
<p>
<span class="span1">otpravka presude, Višem sudu u Podgorici, a preko</span>
</p>
<p>
<span class="span1">ovog suda.</span>
</p>
<p>&nbsp;</p>
<p>&nbsp;</p>
<p>
<span class="span1">ZTO:</span><span class="span1"> </span><span class="span1">Marija Popivoda</span>
</p>
<p>&nbsp;</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 0.875in 1.0in 1.25in;}
.s1{font-weight:bold;}
.s2{font-size:13pt;}
.s3{font-weight:bold;color:black;}
.s4{color:black;}
.s5{font-style:italic;color:black;}
.s6{font-family:Times;}
.p1{text-align:end;hyphenate:auto;font-family:Times New Roman;font-size:13pt;}
.p2{text-align:start;hyphenate:auto;font-family:Times New Roman;font-size:13pt;}
.p3{text-align:start;hyphenate:auto;font-family:Times New Roman;font-size:12pt;}
.p4{text-align:center;hyphenate:auto;font-family:Times New Roman;font-size:13pt;}
.p5{text-align:justify;hyphenate:auto;font-family:Times New Roman;font-size:13pt;}
.p6{text-indent:0.5in;text-align:justify;hyphenate:auto;font-family:Times New Roman;font-size:13pt;}
.p7{text-indent:0.375in;text-align:justify;hyphenate:auto;font-family:Times New Roman;font-size:13pt;}
.p8{text-indent:0.5in;margin-left:-0.125in;text-align:justify;hyphenate:auto;font-family:Times New Roman;font-size:13pt;}
.p9{text-indent:0.5in;text-align:start;hyphenate:auto;font-family:Times New Roman;font-size:13pt;}
.p10{text-indent:0.5in;text-align:justify;hyphenate:auto;font-family:Times;font-size:13pt;}
</style>
<meta content=" " name="author">
</head>
<body class="b1 b2">
<p class="p1">
<span class="s1">      K.br. 113/12</span>
</p>
<p class="p2"></p>
<p class="p3">
<span class="s2">                                                    </span>
</p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p4">
<span class="s1">         U IME CRNE GORE</span>
</p>
<p class="p5">
<span class="s1">	</span>
</p>
<p class="p6">
<span class="s1">OSNOVNI SUD U BARU</span><span>, kao prvostepeni krivični, sudija Goran Šćepanović, kao sudija pojedinac, sa zapisničarom Milijanom Minić, u krivičnom predmetu okrivljenog </span><span class="s1">T.M.A</span><span>, zbog krivičnog djela samovlašće iz čl.384 st.1 Krivičnog zakonika, po optužnom predlogu Osnovnog državnog tužilaštva u Baru Kt.br. 62/11 od 27.02.2012. godine, nakon održanog glavnog javnog pretresa u prisustvu zastupnika optužbe savjetnika kod  Osnovnog državnog tužilaštva u Baru  Vujović Sanje,  a u odsustvu okrivljenog,  dana 07.06.2012. godine donio je i javno objavio</span>
</p>
<p class="p2">
<span>   </span>
</p>
<p class="p4">
<span class="s1">     PRESUDU</span>
</p>
<p class="p2">
<span>	</span>
</p>
<p class="p5"></p>
<p class="p6">
<span>Okrivljeni </span><span class="s3">T.M.,</span><span class="s4"> od oca H. i majke P., rođene Đ., rođen .... godine u B., stalno nastanjen u B., keramičar, oženjen, otac dvoje djece, pismen, završio osnovnu školu, srednjeg imovnog stanja, osuđivan presudom Osnovnog suda u Baru K br. 149/99 od 18.10.1999.godine na 3 (tri) mjeseca zatvora  uslovno na 1 (jednu ) godinu zbog krivičnog djela iz čl.172 st.3 u vezi st.1 KZ RCG i presudom Osnovnog suda u Baru K br. 332/10 od 08.09.2010. godine na 1 (jedan) mjesec zatvora uslovno na 1(jednu) godinu zbog krivičnog djela iz čl.384 st.1 KZ CG.</span>
</p>
<p class="p6"></p>
<p class="p6"></p>
<p class="p2">
<span class="s1">                                                               K r i v  j e :</span>
</p>
<p class="p5"></p>
<p class="p6">
<span class="s4">Što je:</span>
</p>
<p class="p5"></p>
<p class="p6">
<span class="s4">Dana 15.12.2010.godine, u naselju Č., Opština Bar, protivno odredbi čl. 141. st. 1. Zakona o energetici („Službeni List Crne Gore“ 28/10), samovlasno pribavio pravo korišćenja električne energije za koje smatra da mu pripada, na način što je stambeni objekat samovlasno preko brojila marke „Iskra“ br. ..., priključio na elektromrežu, iako prethodno nije pribavio saglasnost Elektroprivrede Crne Gore AD Nikšić Elektrodistribucije u Baru;</span>
</p>
<p class="p5"></p>
<p class="p6">
<span class="s4">- čime je učinio krivično djelo </span><span class="s5">- </span><span class="s3">samovlašće </span><span class="s4">iz čl.384 st. 1 Krivičnog zakonika.</span><span>             </span>
</p>
<p class="p5"></p>
<p class="p6">
<span>Pa ga sud primjenom čl. 4, 32, 36 i 42 Krivičnog zakonika i čl. 369, 370 i 374  ZKP-a,</span>
</p>
<p class="p6"></p>
<p class="p4">
<span class="s1">OSUĐUJE</span>
</p>
<p class="p4"></p>
<p class="p7">
<span>Na kaznu zatvora u trajanju od </span><span class="s1">30 (trideset) dana.</span><span> </span>
</p>
<p class="p6"></p>
<p class="p8">
<span>Oštećena Elektroprivreda Crne Gore AD Nikšić - Elektrodistribucija u Baru se radi ostvarivanja imovinsko pravnog zahtjeva upućuje na parnični postupak. </span>
</p>
<p class="p5"></p>
<p class="p7">
<span>Okrivljeni je dužan da plati troškove krivičnog postupka u iznosu od 40,00 € u roku od 15 dana od dana pravosnažnosti, pod prijetnjom izvršenja.</span>
</p>
<p class="p9"></p>
<p class="p4">
<span class="s1">O b r a z l o ž e n j e</span>
</p>
<p class="p2"></p>
<p class="p6">
<span>Optužnim predlogom Osnovnog državnog tužilaštva u Baru Kt.br. 62/11 od 27.02.2012. godine stavljeno je na teret okrivljenom izvršenje krivičnog djela bliže opisanog u izreci presude. </span>
</p>
<p class="p6"></p>
<p class="p6">
<span>Glavni pretres je održan u odsustvu okrivljenog na osnovu čl.457 Zakonika o krivičnom postupku, jer se pozivu suda preko zapisnika nije odazvao, svoj izostanak nije opravdao, a kako je saslušan, sud je ocijenio da njegovo prisustvo nije nužno.</span>
</p>
<p class="p5"></p>
<p class="p6">
<span>Okrivljeni je u svojoj odbrani u prethodnom postupku izjavio da </span><span class="s4">priznaje krivično djelo koje mu se stavlja na teret. Istina je da se on prije jedno dvije godine priključio na elektro mrežu, i to tako što je doveo struju do kuće, a zatim platio čovjeka koji ga je povezao. On se  prikačio na način što je sa stuba, na kojem su već bile izvedene žice ED-a, i koji je udaljen od njegove kuće 120 m, podzemnim kablom priključio na tep ormar koji se nalazi ispred kuće, a zatim od tep ormara na brojilo. Nije nikada dobijao račune za ovaj period, tj. od dana kada se priključio pa do kontrole mjernog mjesta. Nakon kontrole iz ED-a, od 15.12.2010. godine, dostavili su mu obračun za utrošenu el. energiju u iznosu od 1.122,00 €, kao nelegalnom potrošaču, i dali mu određeni rok da plati ovaj račun. Platio je  1.100,00 € odmah nakon kontrole mjernog mjesta. Nakon što je platio pomenuti račun, iz ED-a obećali su mu da će ga legalno priključiti. Sudu je dostavio kopiju uplatnice kao dokaz da je platio utrošenu el. energiju.</span>
</p>
<p class="p6"></p>
<p class="p6">
<span class="s4">Na glavnom pretresu je izjavio da je, ako se ima u vidu dokumentacija ED Bar, on nelegalni potrošač, međutim, on misli da je legalni potrošač, jer je još 2006. godine platio potrebne takse, Projekat elektroinstalacionih urađaja i jednom prilikom kod njega je došao radnik ED Bar M.M. sa žutim Jugom vlasništvo ED Bar i tada mu je rekao da mu je odobreno da se legalno priključi i pokazao mu je papire ali mu te papire nije dao i tada mu je još rekao da se  još javi kod njega. On ga je pitao čime se bavi, on mu je rekao  da je keramičar i  misli da ga je pitao da li može da mu završi jedno kupatilo, rekao je da može za dva dana. Međutim, zbog bolesti roditelja, morao je da otputuje u Berane, vratio se nakon tih 2 dana, i nakon povratka otišao je u ED Bar da ga potraži. Jedan magacioner mu je rekao da obavezno mora da pronađe M.M i on je M.M. slučajno sreo u lokalu u Boemi možda nakon nekih 2 mjeseca, ali  ga je podsjetio o čemu se radi i on mu je tada rekao da nikada neće dobiti saglasnost za priključenje. Nakon nekih mjesec dana nakon toga on se priključio na struju .  Želi da navede i to da je  u toku 2010.g. platio 1.100 € na ime utroška električne energije. Nije u prethodnom postupku pominjao M.M. jer je smatrao da neće biti potrebno ali kad je već došlo do pokretanja postupka  prinuđen je da to uradi.</span>
</p>
<p class="p5">
<span class="s4">	</span>
</p>
<p class="p6">
<span class="s4">Sud je u dokaznom postupku saslušao svjedoke P.I., R.G. i M.M., pročitao : zapisnik ED Bar br.21273 od 15.12.2010.godine, izvod iz KE na ime okrivljenog PJ Berane br.03/3-245-833 od 21.02.2012.godine, dopis ED Bar od 24.02.2012. godine i izvršio uvid u spise predmeta Osnovnog suda u Baru K br.  332/10  i pravosnažnu presudu od 8.09.2010.godine.</span>
</p>
<p class="p6"></p>
<p class="p6">
<span class="s4">Svjedok </span><span class="s3">P.I.</span><span class="s4"> je u svom iskazu u prethodnom postupku naveo da je navedenog dana zajedno sa kolegom R.G. pošao  u kontrolu kod potrošača T.M.. Tom prilikom su konstatovali da se imenovani potrošač samovoljno priključio na NN mrežu, na način što se sa stuba podzemno priključio na Tep ormar, a odatle na brojilo koje se ne vodi u evidenciji ED Bar. Konkretnom prilikom T.M. nije  bio prisutan, već se u objektu nalazio njegov sin  T.E. koji nije dozvolio da izvrše isključenje. O zatečenom stanju sačinili su zapisnik.</span>
</p>
<p class="p6"></p>
<p class="p6">
<span class="s4">Na glavnom pretresu je naveo da je više puta vršio kontrolu mjernog mjesta u kući T.M. i u više navrata on je bio isključivan sa elektromreže, jer se njegovo brojilo ne nalazi u bazi potrošača, međutim, nakon isključenja on bi se ponovo priključivao, a to se desilo prilikom kontrole koja je izvršena 15.12.2010.g. S  obzirom da on i dalje obilazi teren na kojem se nalazi kuća T.M. navodi da se on i dalje nalazi priključen na elektromreži iako u međuvremenu nije dobio status registrovanog potrošača.</span>
</p>
<p class="p5"></p>
<p class="p5">
<span class="s4">	Svjedok</span><span class="s3"> R.G. </span><span class="s4">je u svom iskazu</span><span class="s3"> </span><span class="s4">u prethodnom postupku naveo da je navedenog dana zajedno sa kolegom P.I. pošao u kontrolu kod potrošača T.M., kojom prilikom su konstatovali da se imenovani potrošač samovoljno priključio na NN mrežu, na način što se sa stuba podzemno priključio na Tep ormar, a odatle na brojilo koje se ne vodi u evidenciji ED Bar. Konkretnom prilikom T.M.  nije bio prisutan, već se u objektu nalazio njegov sin T.E. koji nije dozvolio da izvrše isključenje. O zatečenom stanju sačinili su zapisnik.</span>
</p>
<p class="p6">
<span class="s4">Na glavnom pretresu je naveo da su ovom prilikom išli u kontrolu nelegalnih potrošača po nalogu preduzeća i konstatovali da brojilo T.M. nije evidentirano u bazi potrošača, a da je priključeno na elektromrežu.</span>
</p>
<p class="p5"></p>
<p class="p6">
<span class="s4">Svjedok </span><span class="s3">M.M.</span><span class="s4"> je u svom iskazu naveo da se u vrijeme koje je navedeno kao vrijeme izvršenja krivičnog djela on već nalazio u penziji. U penziju je otišao 2007. godine. Pamti ime T.M. kao čovjeka koji je podnio zahtjev za dobijanje elektroenergetske saglasnosti. On je ranije obavljao poslove inženjera razvoja u ED Bar, a u okviru tog posla bavio se izdavanjem elektroenergetske saglasnosti. Kada bi neko lice imalo namjeru da izvrši legalizaciju brojila dolazilo bi u prostorije ED Bar gdje bi na arhivi dobijalo uputstvo koju dokumentaciju treba da pribavi da bi se izvršila legalizacija. Jedan od uslova bio je i taj da se izda elektroenergetska saglasnost, a ona bi se dobijala na način što bi on izašao na lice mjesta, izvršio pregled uslova za priključenje na elektromrežu i ukoliko bi taj potrošač ispunjavao uslove on bi donosio rješenje o izdavanju saglasnosti. Nakon toga  na lice mjesta bi izlazila komisija koja bi izvršila pregled instalacija u objektu . On je svoj dio posla izvršio u kući T.M. u naselju Č. – L.. Nakon izvršene kontrole on je konstatovao da T.M. može da dobije saglasnost i nakon toga kada bi potrošač ispunio sve ostale uslove dokumentacija bi se dostavljala direktoru ED Bar, a nakon toga i generalnom direktoru ED Nikšić i nakon toga bi se donosilo odgovarajuće rješenje kojim se odobrava da se potrošač priključi na elektromrežu kao legalan potrošač. Njemu nije poznato da li je T.M. ispunio sve ostale uslove, ali činjenica da se nelegalno priključuje ukazuje da on to nije uradio. Upoznat je i sa odbranom T.M. i navodi da je njegova odbrana potpuno neosnovana , jer on po proceduri T.M. nije trebalo da preda nikakav dokumenat budući da  je rješenje koje je donio trebalo da preda nadležnim u svom preduzeću, a ne stranci.</span>
</p>
<p class="p6"></p>
<p class="p6">
<span class="s4">U zapisniku ED Bar br.21273 od 15.12.2010.godine je konstatovano da se potrošač ne nalazi u evidenciji ED Bar, da radnicima ED Bar nije dozvoljeno isključenje sa nn mreže. Takođe je konstatovano da je potrošač ranije bio isključivan ali da se samovoljno priključio.</span>
</p>
<p class="p5"></p>
<p class="p6">
<span class="s4">Iz izvoda iz KE PJ Berane br.03/3-245-833 od 21.02.2012.godine je utvrđeno da je okrivljeni T.M. osuđivan presudom Osnovnog suda u Baru K br. 149/99 od 18.10.1999.godine na 3 (tri )mjeseca zatvora  uslovno na 1 (jednu ) godinu zbog krivičnog djela iz čl.172 st.3 u vezi st.1 KZ RCG i presudom Osnovnog suda u Baru K br. 332/10 od 08.09.2010.godine na 1 (jedan) mjesec zatvora uslovno na 1(jednu) godinu zbog krivičnog djela iz čl.384 st.1 KZ CG.</span>
</p>
<p class="p6"></p>
<p class="p5">
<span class="s4">	Iz dopisa od 24.02.2012. godine utvrđeno je da se oštećeno preduzeće pridružuje krivičnom gonjenju.  </span>
</p>
<p class="p6"></p>
<p class="p6">
<span class="s4">Uvidom u spise predmeta Osnovnog suda u Baru K br.  332/10  i pravosnažnu presudu od 28.09.2010.godine je utvrđeno da je okrivljeni T.M. presudom Osnovnog suda u Baru K br. 332/10 od 08.09.2010.godine oglašen krivim za krivično djelo samovlašće iz čl.384 st.1 KZ i izrečena mu je uslovna osuda kojom mu je utvrđena kazana zatvora u trajanju od 1 (jedan) mjesec i istovremeno odredio da se kazna neće izvršiti ukoliko u roku od 1 (jedne) godine ne izvrši novo krivično djelo. Navedena presuda je postala pravosnažana dana 28.09.2010. godine.</span>
</p>
<p class="p6"></p>
<p class="p6">
<span>Ocjenom izvedenih dokaza utvrđeno je da je okrivljeni učinio krivično djelo koje mu je stavljeno na teret. Radnici Elektrodistribucije u Baru su dana 15.12.2010. godine izvršili kontrolu u stambenom objektu vlasništvo okrivljenog i tom prilikom su utvrdili da električno brojilo u objektu nije evidentirano u evidenciji tog preduzeća. Električno brojilo marke „“Iskra“ br. ... je priključeno na elektro mrežu, što je utvrđeno iz iskaza svjedoka P.I. i R.G., te zapisnika o kontroli mjernog mjesta, koje dokaze je sud cijenio kao jasne i objektivne pa im je poklonio punu vjeru. Okrivljeni u svojoj odbrani u prethodnom postupku priznaje da je učinio krivično djelo koje mu se stavlja na teret, međutim, na glavnom pretresu navodi da smatra da je on legalni potrošač jer je još 2006. godine platio sve potrebne takse, kao i dug u iznosu od 1.100,00 €. Navodi i da ga je radnik ED Bar M.M. obavijestio da mu je odobreno da se legalno priključi i pokazao mu papire o tome, međutim papire mu nije dao. U postupku je jasno utvrđeno da je okrivljeni T.M. podnio zahtjev za dobijanje elektroenergetske saglasnosti, ali i da nije donijeto rješenje kojim mu je odobreno da se priključi na elektromrežu, što jasno proizilazi iz iskaza svjedoka M.M., čijem iskazu je sud poklonio punu vjeru jer je isti jasan, nepristrasan i objektivan. Svjedok M.M. je naveo da je tačno da je on izašao na lice mjesta kod okrivljenog T.M. u naselju Č., Bar, jer se bavio izdavanjem elektroenergetske saglasnosti. Konstatovao je da okrivljeni T.M. saglasnost može da dobije, ali tek nakon što ispuni i ostale uslove i pribavi ostalu dokumentaciju. Tokom postupka je jasno utvrđeno da okrivljeni nije pribavio saglasnost za priključenje na elektromrežu, već se samovoljno priključio.</span>
</p>
<p class="p5"></p>
<p class="p6">
<span>Okrivljeni je ostvario objektivna obilježja krivičnog djela samovlašće, jer je samovlasno pribavio pravo koje je smatrao da mu pripada, jer je smatrao da mu pripada pravo da stambeni objekat  priključi na elektrodistributivnu mrežu, radi dobijanja električne energije. Okrivljeni je krivično djelo učinio sa direktnim umišljajem jer je bio svjestan da pravo koje smatra da mu pripada pribavlja samovlasno, odnosno bio je svjestan da nema elektroenergetsku saglasnost da stambeni objekat priključi na niskonaponsku mrežu i da postupa protivno čl. 141 st. 1 Zakona o energetici kojim je propisano da se priključenje objekta na prenosni ili distributivni sistem električne energije ili gasa vrši na osnovu saglasnosti za priključenje koju izdaje operator prenosnog ili distributivnog sistema.</span>
</p>
<p class="p5"></p>
<p class="p6">
<span>Odlučujući se za krivičnu sankciju prema okrivljenom sud je cijenio sve olakšavajuće i otežavajuće okolnosti iz čl. 42 Krivičnog zakonika. Od olakšavajućih okolnosti cijenjene su porodične prilike okrivljenog jer je oženjen i otac dvoje djece. Kao otežavajuću okolnosti na strani okrivljenog sud je cjenio njegovu raniju osuđivanost  za isto krivično djelo. Okrivljeni je</span><span class="s4"> presudom Osnovnog suda u Baru K br. 332/10 od 08.09.2010.godine oglašen krivim za krivično djelo samovlašće iz čl.384 st.1 KZ, koja presuda je postala pravosnažna 28.09.2010.godine.</span><span> </span><span class="s6">Izrečena kazna zatvora po ocjeni suda odgovara težini učinjenog krivičnog djela i krivici okrivljenog i predstavlja mjeru koja je neophodna da bi se postigla svrha kažnjavanja.</span>
</p>
<p class="p10"></p>
<p class="p6">
<span>Kako oštećeno preduzeće Elektroprivreda Crne Gore AD Nikšić – Elektrodistribucija u Baru nije postavila imovinsko pravni zahtjev sud o istom nije odlučivao. </span>
</p>
<p class="p5"></p>
<p class="p6">
<span>Odluka o troškovima zasniva se na odredbi čl. 229 st.1. Zakonika o krivičnom postupku. Dosuđeni iznos se odnosi na troškove rada suda koji su određeni prema trajanju, složenosti krivičnog postupka i imovinskim prilikama okrivljenog.</span>
</p>
<p class="p5"></p>
<p class="p6">
<span>Na osnovu izloženog odlučeno je kao u izreci presude.</span>
</p>
<p class="p4"></p>
<p class="p4">
<span class="s1">       OSNOVNI SUD U BARU</span>
</p>
<p class="p2">
<span class="s1">                                                     Dana 07.06.2012. godine</span>
</p>
<p class="p4"></p>
<p class="p2"></p>
<p class="p2">
<span class="s1">     Zapisničar					       		             S U D I J A</span>
</p>
<p class="p2">
<span class="s1">   Milijana Minić 			               		                 Goran Šćepanović</span>
</p>
<p class="p2"></p>
<p class="p2"></p>
<p class="p2">
<span class="s1">PRAVNA POUKA:</span><span> Protiv ove presude može se </span>
</p>
<p class="p2">
<span>izjaviti žalba Višem sudu u Podgorici u roku od</span>
</p>
<p class="p2">
<span>8  dana od dana prijema pismenog otpravka.</span>
</p>
<p class="p2">
<span>Žalba se predaje ovom sudu u dva primjerka.</span>
</p>
<p class="p2"></p>
<p class="p2">
<span>   DN-a:  -1 x ODT Bar  </span>
</p>
<p class="p2">
<span>               -1 x okrivljeni</span>
</p>
<p class="p2">
<span>              - 1 x spisi</span>
</p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p3"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.p1{margin-left:-0.15763889in;margin-right:-0.15763889in;text-align:start;hyphenate:auto;font-family:Arial;font-size:14pt;}
.p2{margin-left:-0.15763889in;margin-right:-0.15763889in;text-align:end;hyphenate:auto;font-family:Arial;font-size:14pt;}
.p3{margin-left:-0.15763889in;margin-right:-0.15763889in;margin-bottom:0.1388889in;text-align:center;hyphenate:auto;font-family:Arial Narrow;font-size:14pt;}
.p4{margin-left:-0.15763889in;margin-right:-0.15763889in;text-align:center;hyphenate:auto;font-family:Arial;font-size:14pt;}
.p5{margin-left:-0.15763889in;margin-right:-0.15763889in;text-align:justify;hyphenate:auto;font-family:Arial;font-size:14pt;}
.p6{margin-bottom:0.1388889in;text-align:start;hyphenate:auto;font-family:Arial;font-size:11pt;}
</style>
<title>K</title>
<meta content="dragisa.baletic" name="author">
</head>
<body class="b1 b2">
<p class="p1"></p>
<p class="p2">
<span>K.br.666/12</span>
</p>
<p class="p3">
<!--Image link to '0.jpg' can be here-->
</p>
<p class="p4">
<span>U IME CRNE GORE</span>
</p>
<p class="p4"></p>
<p class="p5">
<span>OSNOVNI SUD U PODGORICI,po sudiji Đuković Goranu,uz učešće namještenika suda Maraš Ane,kao zapisničara,u krivičnom predmetu protiv optuženog P.V. iz Podgorice ,zbog krivičnog djela prevara iz čl. 244.st.4 u vezi st.1 Krivičnog zakonika,odlučujući po optužnici supsidijarnog tužioca P.V. od 23.04.2010. godine(izmjenjene na glavnom pretresu),nakon glavnog, javnog pretresa održanog dana 17.01.2013. godine,u prisusutvu stranaka,branioca optuženog P.vl.,advokata M.D. i punomoćnika supsidijarnog tužioca P.V., advokata B.M. izrekao je i dana 21.01.2013. godine javno objavio</span>
</p>
<p class="p5"></p>
<p class="p4">
<span>PRESUDU</span>
</p>
<p class="p4"></p>
<p class="p5">
<span>Optuženi: P.V.,od oca M. i majke M.,rođene P.,rođen 23.04.1953. godine u P.,gdje i prebiva,ul. G.V. bb,državljanin Crne Gore,oženjen,otac troje djece,završio Elektrotehnički fakultet,srednjeg imovnog stanja,neosuđivan.</span>
</p>
<p class="p5"></p>
<p class="p5">
<span>Na osnovu čl. 373.tač.1 Zakonika o krivičnom postupku</span>
</p>
<p class="p5"></p>
<p class="p4">
<span>OSLOBAĐA SE OD OPTUŽBE</span>
</p>
<p class="p1">
<span>Da je:</span>
</p>
<p class="p1"></p>
<p class="p5">
<span>Dana 23.08.2004. godine u P.,lažnim prikazivanjem činjenica doveo u zabludu drugog da mu na štetu tuđe imovine nešto učine u namjeri da sebi pribavi protivpravniu imovinsku korist ,na način što je sačinio lažnu ispravu-dostavnicu  za rješenje Direkcije za nekretnine CG –Područna jedinica Podgorica br.467-UP-4501/2004 od 18.08.2004. godine,koja je upućena oštećenoj P.V.,na mjestu primaoca svojeručno upisao ime i prezime oštećene i da se navodno potpisala P.V.,na kojoj se na mjestu primaoca potpisao imenom P.V. i naveo da se oštećena navodno odriče prava žalbe protiv označenog rješenja,nakon čega je tako sačinjenu lažnu dostavnicu upotrijebio kao pravu pred ovlašćenim licima Direkcije za nekretnine PJ Podgorica,lažno prikazujući da je oštećenoj P.V. rješenje uredno uručeno i da se ista odriče prava na žalbu,dovodeći ih time u zabludu da na štetu P.V. izvrše ispravku u KO Velje Brdo u LN br.233,u „“V“ listu i objekat broj 1  na k.p br.214/3,kao i objekte br.1,2 i 3 na k.p broj 215/2 upišu njega kao vlasnika umjesto P.V.,čime je pribavio imovinsku korist u iznosu od 51.959,00 eura,u vrijednosti označenih nekretnina</span>
</p>
<p class="p5">
<span>-čime bi izvršio krivično djelo prevara iz čl. 244.st.4 u vezi st.1 Krivičnog zakonika</span>
</p>
<p class="p5"></p>
<p class="p5">
<span>Oštećena P.V. se radi ostvarenja imovinsko pravnog zahtjeva upućuje na parnični postupak.</span>
</p>
<p class="p5"></p>
<p class="p5">
<span>Obavezuje se supsidijarni tužilac P.V. da ovom sudu na ime troškova postupka uplati novčani iznos od 484,00 eura,dok će o troškovima postupka o kojima ne postoji evidencija u spisima predmeta sud  naknadno odlučiti posebnim rješenjem.</span>
</p>
<p class="p5"></p>
<p class="p4">
<span>Obrazloženje</span>
</p>
<p class="p4"></p>
<p class="p5">
<span>Optužnicom Supsidijarnog tužioca P.V. od 23. aprila 2010 godine,optuženom P.V. stavljeno je na teret izvršenje krivičnog djela prevara iz čl. 244.st.4 u vezi st. 1 Krivičnog zakonika.U završnoj riječi punomoćnik supsidijarne tužilje je izmjenio činjenični opis dispozitiva optužnog akta na strani dva, tako što u sedmom redu umjesto iznosa „103.918 eura“,treba da stoji iznos od „51.959 eura. Punomoćnik supsidijarnog tužioca advokat B.M.u završnoj riječi je izjavio da ostaje pri završnoj rječi na ranijem glavnom pretresu gdje je u bitnom izjavio da je predmetna optužnica potvrđena dokazima provedenim na glavnom pretresu prevashodno svjedočkim iskazom svjedoka Š.M. radnika Uprave za nekretnine PJ Podgorica kao i na temelju nalaza i mišljenja vještaka grafološke struke.</span>
</p>
<p class="p5"></p>
<p class="p5">
<span>Nadalje da se iz priloženih dokaza vidi da je okrivljeni na dostavnici od 07.08.2004 godine, na mjestu gdje je trebalo da se potpiše supsidijarna tužilja,  svojeručno potpisao njeno ime i konstataciju da se ista otriče prava na prigovor na zaključak na temelju kojeg je on postao vlasnik spornih predmetnih nepokrentosti u obimu 1/1, i da bi se nakon ovakve nezakonitosti uknjižio u Upravi za nekretnine PJ Podgorica kao vlasnik tih nepokretnosti ,kreditno se zaduživao kod određene banke i kao garanciju za kredite pristao da se stavi hipoteka nad tim nepokrentostima.Na temelju ovog nezakonitog Zaključka i nezakonitog uknjiženja optuženog u Upravi za Nekretnine PJ Podgorica, isti je povećao vrijednost osnivačkog uloga u porodičnoj fimi „S...l.“, za vrijednost dobijenih kredita,  kao i za iznos vrijednosti magacinskog prostora, i pored činjenice  što je predmetna nepokretnost po osnovu sticanja u braku okrivljenog i supsidijarne tužilje zajednička imovina u obimu od po jedne polovine ovih nepokretnosti.Nadalje na temelju ovako nezkonitog uknjiženja ,a što je sve proizvelo, kako je to grafološkim nalazom utvrđeno falsifikovanjem potpisa  od strane okrivljenog i sadržine na predmetnoj dostavnici ,isti je i ranije,iako je u list nepokretnosti bila upisana supsidijarna tužilja  kao isključivi vlasnik ubirao visoke zakupnine koje mjesečno iznose od 2.800,00, a počev od 2003 godine,pa nadalje,i na taj način u obimu 1/1 nekretnine,  koje su u svojini supsidijarne tužilje  pribavio protivpravnu imovinsku korist, a supsidijarnu tužilju oštetio,  vršeći krivično djelo  prevare putem falsifikata.Nadalje da je okrivljeni sigurni i izvjesni izvršilac predmetnog krivičnog djela potvrđeno je i materijalnim dokazima, nalazom i mišljenjem vještaka grafologa kao i svjedočkim iskazom radnika Uprave za nekretnine Š.M.. S toga je predložio sudu da okrivljenog oglasi krivim za predmetno krivično djelo i osudi na odgovorajuću kaznu.</span>
</p>
<p class="p5"></p>
<p class="p5">
<span>Supsidijarna tužilja P.V. u završnoj riječi podržala je završnu riječ svog punomoćnika, postavila je imovinsko pravni zahtjev kao u ranijm postupku(120.000 eura), uvećan za polovinu predmetnih zakupnina. </span>
</p>
<p class="p5"></p>
<p class="p5">
<span>Iznoseći svoju odbranu u prethodnom postupku   optuženi se branio da je po njegovom predlogu za   ispravljanjem greške  Direkcija za nekretnine Uprava za Katastar –Podgorica donijela Zaključak od 17.08.2004. godine koji je lično primio.Nije tačno da je primio rješenje sa dostavnicom za svoju tadašnju suprugu P.V.,da nije tačno da se potpisao umjesto iste,niti je stavio konstataciju da se odriče prava žalbe protiv navedenog rješenja.Nije sporna zemlja upisana u list nepokretnosti br.233,kao ni predmetni objekti koji nijesu vlasništvo ni njega,niti njegove bivše supruge P.V.,već da su navedene nepokretnosti stvarno vlasništvo njegovog brata P.M., koji je kako njemu tako i bivšoj supruzi slao novac iz inostranstva. Na spornom zemljištu upisanom u  posjedovnom listu br.233 ,koje se vodi na ime bivše  supruge P.V.,firma „S...l..c.“ je gradila objekte,  a takođe je firma plaćala sve dažbine koje i dan danas dolaze na naplatu na njegovo ime.Sporni objekti na predmetnom zemljištu,nakon što su izgrađeni,a prilikom izlaganja u katastru,najprije su glasili na njegovo ime,da bi kasnije kada je vidio sporni posjedovni list primjetio da su i objekti takođe upisani na ime vlasnika zemljišta iz tog posjedovnog lista,odnosno bivšu suprugu P.V..Zbog te greške Katastra istom je podnio zahtjev za ispravku greške,po kome je Katastar postupio na način što su navedenu grešku ispravili.Da se pred Osnovnim sudom u Podgorici vodio i dalje vodi parnični postupak u vezi predmetnih nekretnina između njega i bivše supruge.Nadalje je izjavio da nije pribavio protivpravnu imovinsku korist u iznosu kako je to apostrofirao supsidijarni tužilac u optužnici,da su sporni objekti na predmetnom zemljištu njegovo vlasništvo,a da je predmetni plac iz lista nepokretnosti br.233 V.B. kupio negdje 1996. ili 1998. godine. Nadalje da je 1991. godine, osnovao firmu „S...l...c.“,i s obzirom da je u navedenm periodu radio u Urbanizmu,kao državni činovnik nije mogao registrovati firmu na svoje ime, iz kog razloga je firmu registrovao na ime bivše supruge P.V.. Novac za firmu,kupovinu poslovnog prostora dao je njegov brat Momčilo. U 1995. godini napustio je Urbanizam i postao izvršni direktor fime „S...l...c...“.</span>
</p>
<p class="p5"></p>
<p class="p5">
<span>Iznoseći odbranu na glanom pretresu optuženi je izjavio da je sa supsidijarnom tužiljom P.V. bio u braku do 2005 godine, kada je brak razveden presudom Osnovnog suda u Podgorici. Deset godina prije formalnog razvoda braka nijesu življeli zajedno,  i to od 1996 godine. Od 1996 godine postao je osnivač-vlasnik i izvršni direktor fime „S...l...“,koja se bavi elektro-ižinjeringom. U tom periodu firma je imala potrebu za određenim kreditnim aranžmanima.Navedenoj firmi od strane banaka odobravani su krediti više puta,koji su uredno realizovani i uredno vraćani. Negdje 2005 godine(nije se mogao sjetiti tačnog datuma),firma je podigla kredit kod „O...banke“ i kao garancija za uredno vraćanje kredita iskorišćena je parcela –plac na V...nj..Predmetni kredit je odobren i podignut na jednu godinu,a vraćen je prije roka.Nadalje da kada je u katastru 2000 godine vršen upis nekretnina na izlaganju nije bilo provedeno sve kako treba, tako da je došlo do nesuglasica i po pitanju vlasništva nad zemljom  i pitanja vlasništva nad nekretninama, koje su posebno tretirane umjesto jedinstveno.U trenutku kada mu je predmetni palc trebo kao garancija za podizanje kredita kod „O... banke“, primjetio je grešku koju je Katastar sukcesivno ispravljao.Pojasnio je da njegova namjera nije bila da ošteti bilo koga u Katastru, niti da bilo kome drugom nanese štetu,a da se po predmetnoj imovini vodi parnični postupak pred Osnovnim sudom u Podgorici.Pojasnio je da je osim predmetnog kredita fima podizala i veće iznose kredita kod „O...“ banke, iste je uredno vraćala,a kao garancija za navedene kredite služila je imovina firme „S...l...“,  kao i imovina njegovog brata P...M..., koji je inače i sada većinski vlasnik navedene firme.Istako je da je tačno da je nepokretnosti iz lista 233 zalagao kao garanciju za dobijanje kredita.Da je u jednom periodu bio isključivi vlasnik nepokretnosti iz lista nepokretnosti 233,pa je onda postao vlasnik nad nekretninama iz tog posjedvnog lista,a ne i na zemljišu,pa je Katastar Podgorica, po inerciji upisao ono što su tada sadržala njihova dokumenta.Nadalje da je predmetnu nepokretnost kupio njegov brat P.M. 1998 godine i to zemljište od 4.700m2 koje je platio 50.000,00 DM.Nadalje tačno je da je zaključen ugovor o izdavanju magacinskog prostora iz predmetnog lista nepokrernosti  i to objekta koji je izrađen 2000 godine stranoj asocijaciji od 2003 do 2007-2008 . Lično se pojavljivao kao Zakupodavac navedenog magacinskog prostora.Nadalje firma „S...l...“ je osnovana 1991 godine . Obzirom da je u tom vremenu radio kao namještenik Sekretarijata za urbanizam  Opštine 	Podgorica nije se mogao pojaviti kao osnvač navedene firme,pa je obzirom, da je u to vrijeme bio u formalnom i faktičkom braku sa supsidjarnom tužiljom osnovao firmu na njeno ime.Tačno je da se 1995 godine javio kao vlasnk nevedene firme,jer je u međuvremenu napustio Sekretarijat za urbanizam i bukvalno narednog dana postao izvršni direktor u firmi S...l...“,koja je 1998 godine, shodono tada važećim propisima o preduzećima prešla u DOO,o čemu postoji dokumentacija u Privrednom sudu u Podgorici.Nje potpisao predmetnu-spornu dostavnicu, što supsidijarna tužilja odlično zna.Dakle,da je u Katastru upisano da su na predmetnim nepokretnostima KO 233 on i biša supruga upisani kao vlasnici na po jednu polovinu.</span>
</p>
<p class="p5"></p>
<p class="p5">
<span>Branilac optuženog advokat M...D... u završnoj riječi u bitnom je izjavio da ostaje pri završnoj riječi u ranijem postupku gdje je u bitnom istakao da nije dokazano da je njegov branjenik izvšio krivično djelo koje mu je stavljeno na teret.Da kod optuženog nije postojala namjera pribavljanja za sebe ili drugog protivpravne imovinske koristi. U konačnom je predložio sudu da optuženog oslobodi od optužbe. Zatražio je troškove postupka po AT-u. Zatim je dodao da provedenim dokazima na glavnom pretresu nije utvrđena ni jedna činjenica koja bi u bitnom promjenila osnov za presuđenje predmetne krivično pravne stvari.Stanovišta je da u radnjama njegovog branjenika nema elemenata bića krivičnog djela staljenog mu na teret, pa smatra da sud ponovo treba da donese oslobađajuću presudu.</span>
</p>
<p class="p5"></p>
<p class="p5">
<span>Optuženi P.V. u završnoj riječi podržao je završnu riječ svog branioca i ostao je pri navodima svoje odbrane na glavnom pretresu.</span>
</p>
<p class="p5"></p>
<p class="p5">
<span>Sud je u dokaznom postupku saslušao supsidijarnog tužioca P.V.na saglasan predlog stranaka pročitao je iskaze svjedoka Š.M. sa zapisnika o glavnom pretresu od 26.03.2010. godine , izjašnjenje sudskog vještaka grafološke struke K.M. sa zapisnika o glavnom pretresu od 01.07.2011. godine, svjedoka F.Z. sa  sa zapisnika o glavnom pretresu od 08.03.2012 godine,pročitao je Ugovor o kreditu  br. LB ... od ... godine zaključen između O.banke kao davaoca kredita i preduzeća „S...l...“ kao korisnika kredita,pročitao je potvrdu „O...“ banke o prestanku dijela hipoteke,izdatu hipotekarnom dužniku DOO „S...l...“ od 12.07.2006 godine,izvršio je uvid u original povratnicu Uprave za nekretnine PJ Podgorica od 20.08.2004. godine,izvršio je uvid u spise predmeta Uprave za nekretnine RCG PJ P. br....,pročitao je rješenje Direkcije za nekretnine PJ P. br.... od .... godine,pročitao je zaključak Direkcije za nekretnine br.... od .... godine,pročitao je nalaz i mišljenje sudskog vještaka grafološke struke K.M. br.55/08 od 16.07.2008 godine,pročitao je nalaz i mišljenje vještaka finasijske struke M.V. od 25.05.2008. godine,izvršio je uvid u list nepokretnosti br.233 V.B. izdat od Direkcije za nekretnine 28.01.2002. godine,izvršio je uvid u list nepokretnosti br.233 KO V.B. izdat od Direkcije za nekretnine  od 04.04.2008. godine,izvršio je uvid u hronologiju upisa Uprave za nekretnine PJ Podgorica br.958/101-1577/11 od 10.11.2011. godine,pročitao je nalaz i mišljenje sudskog vještaka grafološke struke S.S. od 11.01.2012. godine , pročitao je izvod iz KE za optuženog izdat od Uprave policije  PJ Podgorica br.11-245/11-3962-636 od 18.02.2011. godine,pročitao je rješenje Glavnog grada Podgorica Uprave lokalnih javnih prihoda broj 15-422/12-71914 od 25.05.2012 godine,izvršio je uvid u LN PJ Podgorica broj 101-956-11-28057/2012 od 24.12.2012 KO V.b. prepis 233,pročitao je zahtjev P.V. Direkciji za nekretnine PJ Podgorica od 17.08.2008 godine,pročitao je rješenje Uprave za nekretnine PJ Podgorica broj 467-101-UP-4501/04 od 02.07.2007 godine,pročitao je Zaključak Uprave za nekretnine PJ Podgorica broj 467-101-UP-4501/04 od 25.04.2006 godine,pročitao je Odluku preduzeća „S...L...“ o povećanju osnivačkog uloga od 08.04.2005 godine,izvršio je uvid u izvještaj procjenjivača P.A.,pročitao je Ugovor o zakupu zaključen između P.V. i A.m.r. S.. od 30.09.2003 godine,izvršio je uvid u Amandman ugovora o zakupu, zaklječenog između P.V. i A.o.z.m. razvoj broj LE-170-PODG-03-006 od 28.11.2007 godine i pročitao je Amandman ugovora o zakupu između P.V. kao zakupodavca i Agencije za međunarodni razvoj broj LE-170.PODG-03-006 od 22.09.2008 godine.</span>
</p>
<p class="p5"></p>
<p class="p5">
<span>Ocjenom navoda optužbe i odbrane,provedenim dokazima  na glavnom pretresu,kako pojedinačno,tako i u međusobnoj povezanosti,i dovodeći iste u logičnu vezu sa navodima odbrane optuženog,sud je utvrdio da djelo koje se otuženom stavlja na teret,po zakonu nije krivično djelo,pa je  optuženog P.V. oslobodio od optužbe primjenom odredbe čl. 373.tač.1 Zakonika o krivičnom postupku,iz sledećih razloga:</span>
</p>
<p class="p5"></p>
<p class="p5">
<span>Saslušana u svojstvu svjedoka u prethodnom postupku supsidijarni tužilac P.V.je posvjedočila da se sa P.V. razvela 24.02.2005. godine.Nakon razvoda braka pošla je da izvrši uvid u posjedovne listove,vezane za bračnu tekovinu,jer se imovina uglavnom vodila na bivšeg supruga P.V..Zatim je pošla u Direkciju za nekretnine kako bi izvadila posjedovni list  kada je vidjela je da su objekti,porodična kuća i magacin umjesto na njeno ime prebačeni na ime P.V..Začudila se kako je to moguće,a zatim je pošla kod pravnice u Direkciju.Tada je podigla zaključak direkcije za nekretnine,na osnovu koga je izvršeno prebacivanje  imovine odnosno objekta.Pojasnila je da je zemlja na kojoj se nalaze navedeni objekti u njenom vlasništvu.Na taj Zaključak direkcije je izjavila žalbu te je drugostepeni organ poništio isti.Pojasnila je da je njen bivši suprug predmetne objekte preveo na svoje ime ,bez njenog znanja,a da predmetnu dostavnicu nije dobila,niti potpisala,niti je na istoj bilo šta pisala.Kasnije P.V. je podigao dva kredita kod „O.banke“ u iznosu od 200.000,00 eura,bez njenog znanja,zašto je kao garanciju dao navedene objekte .Misli da je kredit podigao 2005. godine,ali nije baš sigurna.U toku 2006. godine P.V. je zajedno sa svojim bratom pokrenuo parnični postupak pred Osnovnim sudom u Podgorici,koji je donio presudu na osnovu priznanja,kojom je P.V. prebacio predmetne objekte sa sebe u vlasništvo svog brata P.M..U vezi navedene presude na osnovu priznanja podnijela je inicijativu Vrhovnom državnom tužiocu koji je podnio Zahtjev za zaštitu zakonitosti ,pa je navedena presuda ukinuta.Nadalje po njenoj tužbi Osnovni sud u Podgorici je donio pravosnažnu presudu  kojom je podijeljena bračna tekovina između nje i bivšeg supruga na po jednu polovinu.P.V. je za svo to vrijeme jednu polovinu objekta izdavao što je koristio za sebe  ,dok je drugu polovinu koristila porodična firma „S..l..“ bez njene saglasnosti.Nadalje, P.V. u njeno ime i bez njenog znanja podigao predmetni zaključak ,potpisao,i napisao da se odriče prava na žalbu ,i na taj način doveo u zabludu službenike Katastra ,a bez njenog znanja,na koji način je sebi pribavio veliku imovinsku korist.Za sve navedeno je saznala poslije razvoda braka,nakon čega je podnijela krivičnu prijavu.Nadalje je izjavila da je po presudi Osnovnog suda u Podgorici vlasnik jedne polovine idealnog djela predmetnih objekata. To što je tražila putem suda je ostvarila .Pojasnila je da je između ostalog oštećena zato što je njen bivši suprug magacin površine 900 m2 izdavao Amerikancima za mjesečnu zakupninu  od 2.800,00,eura, a drugu polovinu zakupnine je koristilo preduzeće „S...l...“ .</span>
</p>
<p class="p5"></p>
<p class="p5">
<span>Sasušana na glavnom pretresu u svojstvu svjedoka oštećene supsidijarna tužilja P.V. je posvjedočila da je sa P.V. bila u braku od februara mjeseca 1981 godine,pa do februara mjeseca 2005 godine, kada je brak razveden po njenoj tužbi presudom Osnovnog suda u Podgorici.Tokom trajnja braka stekli su zajedničku imovinu,brojene zajedničke nepokretnosti ,između ostalog i nekretninu upisanu u KO V.b. 233.Ove nepokretnosti je kupila od lica K.S. i K.D..Nepokretnosti: zemljište i kuća su kupljenej krajem 1996 godine.Na predmetnom zamljištu napravili su porodičnu kuću,porušivši staru koja se nalazila na sredini premetnog zemljišta.Bila je uknjižena kao jedini vlasnik predmetnih nepokretnosti do 23.04.2004 godine.Nakon razvoda braka trebala je da prikupi svu dokumentaciju vezano za zajedničku imovinu,  pa je pošla u Katastar Podgorica.Tada je bila u šoku, jer je vidjela da je ostala vlasnik predmetnog zemljišta, a da je P.V. bio uknjižen kao vlasnik na objektima koji se nalaze na predmetnom zemljištu.Bila je začuđena kako je to moglo da se desi i na osnovu čega.U ahivi suda podigla je Zaključak, pa je pošla kod pravnice F.Z.  koja je kazala da je vraćena dostavnica i da nije znala da tu dostavnicu nije potpisala ona,pa je  u roku od tri dana prebacila objekte na predmetnom zamljištu sa njenog imena na ime P.V..Na navedeni Zaključak uložila je žalbu, i poslije tri ukidana rješenja Uprava za nekretnine je donijela rješenje da se ona i P.V. ukljniže na po ½ vezano za objekte.Dakle,od avgusta 2004 godine do 25.04.2006 godine P.V. je upisan kao jedini vlasnik na objektima.Nadalje Uprava za nekretnine donosi rješenje 02.07.2007 godine kojim se odbija zahtjev P.V. da se oglasi ništavim zaključak od 25.04.2006 godine, kada je taj Zaključak postao prvosnažan, jer na ovo rješenje P.V. nije izjavio žalbu.Nadalje nakon što je postao vlasnik na objektima P.V. je tražio od nezavisnog procjenjivača da izvrši procenu objekta nad predmetnom nepokretnosti,pa je nezavisni procjenjivač procjenio vrijednost predmetnog magacina na iznois od 114.345,00 eura.Nakon procjene osnivači preduzeća „S...l...“ su dana 08.04.2005 godine donijeli odluku o povećanju osnivačkog uloga. Tada povećani osnivački ulog iznosi 779.441,00 eura,a P.V. je povećao svoj osnivački ulog za 27.645,73 eura i 114.345,00 na ime vrijednosti nepokretne imovine. Nakon toga P.V. podiže kredite kod „O.“, banke i opterećuje i magacin i kuću. Dakle,sve objekte iz predmetnog lista nepokretnosti opterećuje kreditom.Nadalje presudom Osnovnog suda u Podgorici na osnovu priznanja od 26.09.2006 godine  magacin u kuću prebacuje na svog rođeng brata P.M.. Ta presuda je postala pravosnažna ,ali je po Zahtjevu za zaštitu zakonitosti ukinuta.Nadalje P.V.  od 2003 do današnjeg dana,magacin odnosno polovnu magacina izdaje za visoku zakupninu ,dok drugi dio koristi za potrebe firme „S...L...“ bez njene saglasnosti.Nadalje je pojasnila da je pretrpjela štetu,  zato što je bila jedini i isključivi vlasnik nad predmetnim nepokretnostima,koje nepokretnosti je kasnije P.V. prebacio na sebe i da nije dobila ništa od novca dobijenog od idavanja magacina koji se izdaje deset godina za mjesečnu zakupninu od 2.800,00 eura,kao i zato što je P.V. podizao kredite i garantovao zajedničkom imovinom, kao i da 	P.V. koristi porodičnu kuću ,za koju misli da je izdaje, i da se osjeća moralno uvrijeđena i povrijeđena.</span>
</p>
<p class="p5"></p>
<p class="p5">
<span>Pridružila se krivičnom gonjenju i postavila imovinsko pravni zahtjev koji je precizirala na iznos 120.000,00 eura.</span>
</p>
<p class="p5"></p>
<p class="p5">
<span>Iz iskaza svjedoka Š.M. proizilazi da radi kao arhivar u Upravi za nekretnine. Sjeća se dana kada je na šalter došao P.V. i  zatražio da primi Zaključak o ispravci koji je trebalo da lično primi i potpiše P.V..Skrenula mu je pažnju da P.V. mora lično potpisati,međutim bio je uporan i insistirao je da mu se preda Zakljućak,da će isti ponijeti P.V. da potpiše,jer po njegovom kazivanju P. V. je u navedeno vrijeme bila na godišnjem odmoru.Predmetni zaključak je uručila P. V..Sledeći radni dan P.V. je vratio uredno potpisanu dostavnicu,a misli da je u potpisu bila P.V..Razlog zbog koga je P. uručila navedeni Zaključak je taj što zna da mu je P.V. supruga.Pojasnila je da u Upravi za nekretnine nije praksa da strankama daju rješenja da nose drugim strankama radi uručenja,ali da je navedeni Zaključak uručila P.V. na njegovo insistiranje.</span>
</p>
<p class="p5"></p>
<p class="p5">
<span>Saslušana na glavnom pretresu svjedok F.Z. je posvjedočila da je u 2004. godini radila kao savjetnik za upravno- pravne poslove Direkcije za nekretnine PJ Podgorica,na predmetima u provostepenom postupku.Predmete zadužuje preko dostavne knjige,a iste raspoređuje načelnik navedene jedinice.Pojasnila je da je u navedenom periodu zadužila predmet za upis objekta ,misli na katastarskoj parceli V.B..Zatim je donijela rješenje. Stranka se obratila za ispravku navedenog rješenja,misli da je ta stranka bila P.V..Pojasnila je da zaključak o ispravci greške dostavlja arhiva u kojoj su u navedenom periodu radile Š.M. i P. Z..Pojasnila je da joj je vraćena dostavnica i za jednu i za drugu stranku ,pa je smatrala da je sve u redu,dok nije došla druga stranka,odnosno P.V. koja je kazala da nije primila predmetnu dostavnicu.Odradila je obnovu postupku i odlučila da se stranke, odnosno P.V. i P.V. upišu na po jednu polovinu na predmetnim nepokretnostima,jer je iz spisa predmeta vidjela predmet koji se ticao razvoda braka ovih stranaka.Navedene stranke je upisala na po jednu polovinu između ostalog i po nalogu drugostepenog organa.Pojasnila je da je predmetni zaključak koji je donijela u provostepenom postupku drugostepeni organ ukinuo i predmet vratio na ponovni postupak i odlučivanje.Nakon toga ponovo je postupala po predmetu i na kraju je odlučila da stranke P.V. i P.V. upiše na po jednu polovinu predmetnih nepokretnosti.</span>
</p>
<p class="p5"></p>
<p class="p5">
<span>Iz citirane Hronologije upisa Uprave za nekretnine Područne jedinice Podgorica  od 10.11.2011. godine,proizilazi da spiskom promjena br.24/96  KO V.B. u pos.listu br.205 na kat.parceli br.... ukupne površine 4720 m2 umjesto dosada upisanih  K.S. i K.D. rješenjem Organa br. UP... od 02.12.1996. godine,upisana je P.V.,a sve na osnovu Ugovora o kupoprodaji Ov.br. ... od 28.10.1996. godine. Ovaj upis je bio nepromijenjen do stupanja sadašnje  katastarske evidencije,tj do 26.03.2001 godine, kada su iste katastarske parcele u istoj ukupnoj površini upisane u l.nepokretnosti  br.233 KO Velje Brdo na P.V.V..Sp. promjena br....na kat.parceli br.... upisana je pomoćna zgrada  povšine 435 m2 a u „V“ listu upisana je spratnost  P1  na P..M..V.. –bez tereta i ograničenja sa osnovom sticanja“građenje“.Sp.promjena br. 1/2002 KO V.B. navedena pomoćna zgrada pov.435 m2 spratnosti P1 na kat.parceli br. ... umjesto na V. upisana je na P.V.V.. Nadalje spiskom promjena br.26/2004 navedena pomoćna zgrada pov. 435 m2 spratnosti P1 na kat.parceli br.... upisan je P.M.V..Spiskom promjena br.31/2005 dan 24.11.2005. godine,upisan je teret br.8696-zabilježba Ugovora o Hipoteci  Ov.br. 25250/2005 od 17.10.2005. godine,na pomoćnu zgradu br.1 pov 435 m2 na kat.par ...,na objektu u izgradnji pov.46 m2 na kat.par br....,na garaži zgrada br.2 pov. 38 m2 na kat.parceli ... i na pomoćnoj zgradi br.3 pov.56 m2 na kat.par ...-dug 100.000,00 eura,povjerilac „O....banka“,dužnik P.V.,rok 17.10.2008. godine.Navedene zgrade su upisane na P.V. u „V“ listu.Spiskom promjena br.3/2006 KO V.B.na navedenim zgradama upisan je drugi redni teret br.9096-zabilježba ugovora o hipoteci Ov.br.... od 27.12.2005. godine,povjerilac „O.b.anka“-dužnik P.V.,dug 100.000,00 eura,rok 27.12.2006.godine. Nadalje,spiskom promjena 43/2006 KO V.B. navedene zgrade u listu „V“ listu l.n.233 upisane su kao suvlasništvo P.M.V. i P.V.V. u obimu prava jednu polovinu idealnog djela.Upis je izvršen zaključkom organa  br.467-101-UP -4501/04 od 25.04.2006. godine,koji je poništen Rješenjem istog organa br.4677-101-UP-4501/04 od 15.12.2006. godine.Spiskom promjena br.17/2010. godine na predmetnim cjelokupnim nepokretnostima na zemljištu i objektima  dopisan je P.M.V. kao suvlasnik u obimu jedne polovine idealnog dijela.Prednji upis je izvršen Rješenjem ovog Organa br.954-101-UP-9711/10 od 04.03.2010. godine,koje je donešeno na osnovu djelimične presude P.br.... od 06.02.2009. godine.</span>
</p>
<p class="p5"></p>
<p class="p5">
<span>Iz citiranog zaključka Vlade Republike Crne Gore Direkcije za nekretnine PJ Podgorica od 17.08.2004. godine,proizilazi da je navedena Direkcija postupajući po zahtjevu P.V.  istog dana donijela Zaključak  kojim se vrši ispravka podataka  u Katastarkom operatu KO V.B.u listu nepokretnosti br.233 ,na način što se u  „V2 listu  objekti br.1 ,s ak.p br.... i objekti br.1,2 i 3 sa k.p. br....,umjesto P.V. upisuju na ime P.V. sa JMBG .....</span>
</p>
<p class="p5"></p>
<p class="p5">
<span>Iz citiranog ugovora o kreditu od 17.10.2005. godine, proizilazi da je zaključen istog dana između „O.banke“ iz P. kao davaoca kredita i DOO „S...l.“ iz Podgorice koju zastupa P.V. kao korisnik kredita.Da navedenim ugovorom banka odobrava korisniku kredita  kredit u iznosu od 100.000 eura ,koji se daje za opremanje poslovnog prostora ,sa rokom otplate na 36 mjeseci.Kao sredstvo obezbjeđenja konstituisana je hipoteka na nepokretnostima između ostalih nepokretnosti objekat br.1 porodična stambena zgrada gabaritne osnove 106 m2,sa zemljištem ispod objekta  na nepokretnostima upisane  u list nepokretnosti br.233.</span>
</p>
<p class="p5"></p>
<p class="p5">
<span>Iz citiranog nalaza i mišljenja vještaka grafološke struke K.M. od 16.07.2008. godine, proizialazi da je predmet vještačenja fotokopija dostavnice  na kojoj se u rubrici „primalac“  nalazi potpis koji bi trebao da glasi na ime P.V..Vještačenjem je potrebno utvrditi da li su se na spornoj dostavnici u rubrici „ primio“ potpisali P.V. ili P.V..U cilju upoređenja dostavljeni su nesporni rukopisi P.V. i P.V..Nakon proučavanja rukopisa po pravilima grafološke struke i cijeneći identifikacioni značaj konstatovanih razlika, a imajući u vidu da izvrešenim upoređenjem nijesu konstatovane sličnosti ,vještak smatra da su konstatovane razlike dovoljne za donošenje zaključka da P.V. nije potpisala spornu dostavnicu u rubrici „Primalac“. Nadalje pravilima struke vještak je izvršio upoređenje spornog i nespornog rukopisa P.V. a imajući u vidu da izvršenim upoređenjem nijesu konstatovane razlike ,to vještak smatra  da su konstatovane sličnosti dovoljne za donošenje zaključka ,da je P.V. najvjerovatnije potpisao spornu dostavnicu.</span>
</p>
<p class="p5"></p>
<p class="p5">
<span>Saslušana na glavnom pretresu vještak grafološke struke K.M. je izjavila da je osnovni nalaz i mišljenje izradila na osnovu fotokopije sporne dostavnice. Da fotokopija dostavnice kao i bilo koja fotokopija spornog materijala  ne može biti relevantna za donošenje konkretnog zaključka, odnosno da li je skripter svojeručno potpisao u ovom slučaju spornu dostavnicu ili ne.</span>
</p>
<p class="p5"></p>
<p class="p5">
<span>Iz citirane povratnice Uprave za nekretnine PJ Podgorica od 20.08.2004. godine ,proizlazi da je predmet pošiljke  Zaključak, upućen P.V. na adresu ul. J.P. br-... Podgorica.Na poleđini u rubrici  napomena pošiljaoca stoji“Primila poziv i odričem se prava na žalbu. U rubrici Potvrđujem da sam dana  stoji „23.08.2004. godine“ U rubrici Potpis  stoji „V.P.“.</span>
</p>
<p class="p5">
<span>Iz citiranog rješenje Uprave za nekretnine Područne jedinice Podgorica od 04.03.2010. godine, proizilazi da se istim vrši uknjižba  u l.n br.233 KO V.B. koji glasi na P.V.V. svojina 1/1. „V“ list  na P.M.V. susvojina ½ P.V.V. susvojina ½. Uknjižba se vrši na osnovu djelimične presude Osnovnog suda u Podgorici P.br.... od 06.02.2009. godine,pa novo stanje glasi:</span>
</p>
<p class="p5"></p>
<p class="p5">
<span>Nekretnine iz l.n. br.233 KO V.B. upisati na P.V.V. susvojina ½ i P.M.V. susvojina ½,sa osnovom sticanja odlukom nadležnog oragana –presuda P.br.....“V“ i „G2 list ostaju nepromjenjeni.</span>
</p>
<p class="p5"></p>
<p class="p5">
<span>Iz citiranog rješenja Uprave za nekretnine Područne jedinice Podgorica od  25.04.2006. godine, proizilazi da je navedena Uprava oglasila ništavim Zaključak br. ... od 25.04.2006. godine.Istovremeno se oglašava ništavom i promjena u katastarskom operatu KO V.B. l.n.br.233 koja je provedena na osnovu ovog zaključka.</span>
</p>
<p class="p5"></p>
<p class="p5">
<span>Iz citiranog Zaključka Uprave za nekretnine PJ Podgorica od 25.04.2006. godine, proizilazi da je navedena Uprava istog dana donijela Zaključak  kojim se vrši ispravka greške podataka u kat.operatu  u l.n. br.233 na način što se u „V“ listu objekat br.1 sa kat.par.br.214/3 i objekti br.1,2 i 3 sa kat.par.br.215/2 upisuju na ime P.V. i P.V. u djelu po ½ posjeda.</span>
</p>
<p class="p5"></p>
<p class="p5">
<span>Iz citiranog nalaza i mišljenja vještaka grafološke struke S.S. od 11.01.2012. godine, proizilazi da je inkriminisani materijala „Povratnica“ upućena na adresu P.V. na kojoj je sporan tekst “Primila poziv i odričem se prava na žalbu“ i potpis“V.P.“,iznad oznake „Primalac“.Komparativni materijal su nesporni rukopisi P.V.i P. V.. Identifikaciona grafološka ekspertiza inkriminisanog rukopisa zasnovana je na zakonitostima,principima,metodama kriminalistike:grafologije,grafometrije,grafoskopije,uz pomoć funkcionalnih optičkih instrumenata i psihologije pisara u rukopisnom izrazu.Nakon izvršene tri faze ekspertize slučnosti-ukazuju i dokazuju da je sporni tekst napisao V.P.,dok razlike-ukazuju i dokazuju da sporni tekst i potpis nije napisala V.P.ć.Grafičko-Grafološka identifikaciona analiza ,karakteristika upoređenih rukopisa teksta  i potpisa,inkriminisanog i komparativnog materijala,daje rezultate brojnih relevantnih rukopisnih obilježaja,svojstvenih navičnom rukopisnom izrazu različitih pisara,koje potvrđuju utvrđene sličnosti i razlike rukopisnih izraza. Na osnovu izvršene Grafološke Ekspertize i komparacija,dobijenih rezulatata-karakteristika,spornog i nespornog rukopisnog izraza,Inkriminisanog i Komparativnog materijala vještak je mišljenja da je sporni tekst „Primaila poziv i odričem se prava žalbe“ i potpis“ V.P.“ napisao i potisao V.P..</span>
</p>
<p class="p5"></p>
<p class="p5">
<span>Iz citiranog nalaza i mišljenja vještaka komercijalne struke M.V. od 20.05.2008. godine,proizilazi da je ukupna površina u posjedovnom listu br.... na parceli br....,a koji su u nizu izrgađivani i dograđivani čine površinu od 214 m2.Po podacima „M.“ prodajna cijena građenja Opštine Podgorica  za 2004 godinu iznosila je 744,00 eura. Osim zgrade ova cijena se sastoji iz cijene  uređenja građevinskog zemjišta  220 eura,ostalih troškova koji iznose 80 eura,po cijeni građenja od 444 eura,kada  se umanjuje za zaradu poslodavca iznosi oko 350 eura po m2. Pošto se objekti nalaze na parceli koja nije urbanizovana prodajna cijena građenja,umanjenja  za sve navedene elemente iznosi otprilike oko 350 eura. Otprilike jer je diskutabilna visina zarade investitora  koje se kreću različito 20%,30%. Po cijeni od 350 eura,214 m2 imaju vrijednost 74.900,00 eura. Uzmemo li da su objekti bili 50% izgrađeni  njihova vrijednost  2004. godine iznosila je 37.450,00 eura.Znači da je vrijednost magacina i ovih objekata u nizu u 2004. godini iznosila 103.918,00 eura.</span>
</p>
<p class="p5"></p>
<p class="p5"></p>
<p class="p5">
<span>Iz citiranog izovda iz KE za optuženog izdat od Uprave policije PJ Podgorica br.11-245/11-3962/2-636 od 18.02.2011.godine proizilazi da je optuženi neosuđivan,jer su osude koje su navedene u navedenom izvodu brisane</span>
</p>
<p class="p5"></p>
<p class="p5">
<span>Iz citiranog zaključka Uprave za nekretnine PJ Podgorica broj 467-101-UP-4501/04  od 25.04.2006 godine proizilazi da je izvršena ispravka greške podataka u kat.operatu KO V.B.  u l. n.br.233 na način što je u „V“ listu  objekat br.1 sa kat.parc.br. ... i objekti br.1,2 i 3 sa kat.parc.br. ... upisuju na ime P.V. i P.V. u djelu po ½ posjeda.</span>
</p>
<p class="p5"></p>
<p class="p5">
<span>Iz citiranog rješenja Uprave za nekretnine Područne jednice Podgorica broj 467-101-UP-4501/04  02.07.2007.godine, proizilazi da je odbijen zahtjev P.V. iz Podgorice br. 467-101-UP-4501/04 od 08.12.2006 godine,koji se odnosi na oglašavanje ništavim zaključka br. 467-101-UP-4501/04 od 25.04.2006. godine.</span>
</p>
<p class="p5"></p>
<p class="p5">
<span>Iz citiranog zahtjeva P.V. Direkciji za nekretnine Podgorica od 17.08.2004 godine  proizilazi da P.V. traži od navedene Diekcije da u listu nepokretnosti br.233 KO V.B. u „V“ listu objekat br.1 sa kat.parcele br.... i objekte br.1,2 i 3 ,sa kat.parcele br....  upišu na njegovo ime.</span>
</p>
<p class="p5"></p>
<p class="p5">
<span>Iz citirane Odluke  d.o.o „S...l.“ o povećenju osnivačkog uloga od 08.04.2005 godine proizlazi da je čl.1 propisano da se povećava osnovački ulog društva, tako da sada iznosi 779.471,66 eura;čl. 2 je propisano da osnovač P.V. iz Podgorice, dosadašnji osnivački ulog od 27.645,73 eura povećava za iznos od 112.212,17 eura u novcu, shodno potvrdama CBCG br. 0503-1524 od 24.03.2005 godine,i potvrda Hipotekarne banke A.D. Podgorica br. 325/2 od 23.03.2005 godine,kao i izbos od 114.345 eura na ime vrijednosti nepokretne imovine, shodno Izvještaju o procjeni od 27.11.2004 godine.</span>
</p>
<p class="p5"></p>
<p class="p5">
<span>Iz citiranog izvještaja o procjeni nepokretne imovine  procjenjivača dip.inž arh.P.A. proizilazi da je procjenjena vrijednost nepokretne imovine urađena za potrebe upisa kapitala u vrijednost preduzeća“S.L.“ doo iz Podgorice. Predmet procjene vrijednosti je nepokretna imovina koja se sastoji od skladišne hale na V.n. kod Podgorice. Ukupno procjenjena vrijednost navene nepokretnosti je 114.345 eura.</span>
</p>
<p class="p5"></p>
<p class="p5">
<span>Iz citiranog rješenja Glavnog Grada Podgorica Uprave lokalnih javnih prihoda broj 15-422/12-71914 od 25.05.2012 godine proizilazi da se P.V. utvrđuje  godišnji porez od 116.84 eura na nepokretnosti za 2012 godinu,na garaže i pomoćni objekat koje se nalaze na teritoriji Glavnog grada Podgorica  na adresi Podgorica bb u KO V.B.,na katastarskoj parceli br...., list nepokretnosti broj ....</span>
</p>
<p class="p5"></p>
<p class="p5">
<span>Iz citiranog Ugovora o zakupu od 18.09.2003 godine proizlazi da je zaključen između P.V. kao stanodavca i Agencije za međunarodni razvoj S...  kao stanara.  Iz ugovora proizilazi da Stanodavac daje u zakup Stanaru skladište smješteno u ruralnom djelu,  približno 7 km od poslovne zgrade ... i A.... Skladište je 15x30 metara i nalazi se u ograđenom dvorištu  od 4500m2.Nadalje je navedeno da će ugovor biti na snazi pet godina, počevši od 30.septembra 2003 godine zaključno sa 29.septembrom 2008 godine.Nadalje da će Stanar izvršiti plaćanje Stanodavcu za iznajmljene prostorije, kao i sve ostale usluge 33,600.00 eura(2,800.00 eura mjesečno).</span>
</p>
<p class="p5"></p>
<p class="p5">
<span>Iz citiranog Amandmana Ugovora o zakupu LE-170-PODG-03-006 od 28 novembra. 2007 godine,proizilazi da je predmetni ugovor izmjenjen i da Amandman 1. pomenutog Ugovora sada glasi  „ Iznos zakupnine će se izmjeniti sa 2,800.00 eura mjesečno na 2,100.00 eura mjesečno(25,200 eura godišnje).Biće isplaćivan unaprijed u tromjesečnim ratama.Datum stupanja na snagu ove izmjene je 30.septembara 2006 godine.</span>
</p>
<p class="p5"></p>
<p class="p5">
<span>Iz Amandmana Ugovora o zakupu LE-170-PODG-03-006 proizilazi da se, Amndman poziva na Ugovor o zakupu broj LE -170-PODG-03-006 potpisan dana 30.septembra 2008 godine, između P.V. -Zakupodavac i A...-Zakupca,za skladišni prostor, V.n. P..Nadalje da je postignut međusobni dogovor da se ugovor produži pod uslovima kako slijedi: novi ugovor će biti važeći od 01.oktobra 2008 god. do 29.septembra 2011 godine.Iznos zakupa ostaje isti i iznosi 2,100 eura na mjesečnom nivou(25,200 eura godišnje).Uplate će bit izvršene kvartalno unaprijed, počev od 1 oktobra 2008 godine.</span>
</p>
<p class="p5"></p>
<p class="p5">
<span>Iz prepisa lista nepokretnosti  233 izdatog od Uprave za nekretnine Crne Gore Područne jedinice Podgorica broj 101-956-11-28057/2012 od 24.12.2012 godine, KO V.B. proizilazi da su parcele broj 212,213,214 i 215,kao i objekti i posebi djelovi objekata na parcelama br.214 215,upisani kao susvojina  ½ na ima P.V. i P.V..</span>
</p>
<p class="p5"></p>
<p class="p5">
<span>Sud je odbio predlog punomoćnika supsidijarne tužilje da se u nastavku dokaznog postupka izvrši vještačenje po vještaku ekonomsko- finasijske struke, a vezano za zakup poslovnih prostorija,jer je u ovom predmetu već izvršeno vještačenje po vještaku navedene struke.</span>
</p>
<p class="p5"></p>
<p class="p5">
<span>Izmjenjenom optužnicom supsidijarne tužilje P.V. optuženom P.V. stavljeno je  na  teret da je dana 23.08.2004 godine u P.,lažnim prikazivanjem činjenica doveo u zabludu drugog, da mu na štetu tuđe imovine nešto učine u namjeri da sebi pribavi protivpravnu imovinsku korist ,na način što je sačinio lažnu ispravu-dostavnicu za rješenje Direkcije za nekretnine CG-Područne jedinice Podgorica broj .... od 18.08.2004 godine,koja je upućena oštećenoj P.V.,na mjesto primaca svojeručno upisao ime i prezime oštećene i da se navodno potpisala P.V.,na kojoj se na mjestu primaoca potpisao imenom P.V.,i naveo da se oštećana navodno odriče prava žalbe protiv označenog rješenja,nakon čega je tako sačinjenu lažnu dostavnicu upotrijebio kao pravu pred ovlašećenim licima direkcije za nekretnine PJ Podgorica ,lažno prikazujući da je  P.V. rješenje uredno uručeno i da se ista odriče prava na žalbu,dovodeći ih time u zabludu da na štetu P.V. izvrše ispravku u KO V.B. ,u LN broj ... u „V“ listu i objekat br.1. na KP broj ...,kao i objekte broj 1,2 i 3 na KP broj ... upišu njega kao vlasnika umjesto P.V.,čime je pribavio imovinsku korist u iznosu od 51.959,00 eura,u vrijednosti označenih nekretnina.</span>
</p>
<p class="p5"></p>
<p class="p5">
<span>Sud je mišljenja da činjenični opis dispozitiva predmetne optužnice nije u saglasnosti sa pravnom kvalifikacijom krivičnog djela prevara iz čl. 244.st.4 u vezi st.1 Krivičnog zakonika,jer iz dispozitiva optužnice ne prizilaze sva bitna obilježja predmetnog krivičnog djela.</span>
</p>
<p class="p5"></p>
<p class="p5">
<span>Naime ,odredbom čl. 5 Krivičnog zakonika propisano je da je krivično djelo ono djelo koje je zakonom određeno kao krivično djelo,koje je protivpravno i koje je skrivljeno,tako da se zaključuje da je u našem pravu prihvaćen objektivno-subjektivni pojama krivičnog djela.Dakle, pored protivpravnosti i određenosti djela u zakonu,kao objektivnih elemenata,skrivljenost se pojavljuje kao obavezan,opšti subjektivni element krivičnog djela,tako da je nužno da u činjeničnom opisu svakog krivičnog djela u optužnom aktu bude naveden i stepen krivice sa kojim je okrivljeni izršio krivično djelo koje mu se stavlja na teret.</span>
</p>
<p class="p5"></p>
<p class="p5">
<span>Imajući u vidu činjenicu da je u činjeničnom opisu dispozitiva optužnice izostavljen bitni element krivičnog djela,to je sud na osnovu čl. 373.tačka 1. Zakonika o krivičnom postupku donio presudu kojom se okrivljeni oslobađa od optužbe, jer djelo za koje je okrivljen nije po zakonu krivično djelo.Pritom,sud nije mogao precizirati dispozitiv optužnice i dodavati navedeni element,jer bi na taj način prekoračio optužbu i time povrijedio identitet presude i optužbe.   </span>
</p>
<p class="p5">
<span> </span>
</p>
<p class="p5">
<span>Kako je supsidijarni tužilac P.V. postavila imovinsko pravni zahtjev koji je precizirala na iznos od 120.000,00 eura,to je sud istu primjenom odredbe čl. 239.st.3 Zakonika o krivičnom postupku uputio da imovinsko pravni zahtjev ostvari u parničnom postupku.</span>
</p>
<p class="p5"></p>
<p class="p5">
<span>Sud je odluku o troškovima postupka temeljio na odredbi čl. 230.st.3 Zakonika o krivičnom postupku, pa je obavezao supsidijarnu tužilju da ovom sudu uplati troškove postupka  na ime nagrade vještacima grafološke struke u iznosu od 484,00 eura,dok će o troškovima postupka o kojima nedostaju podaci u spisima sud odlučiti posebnim rješenjem osnovom čl. 227.st.2 Zakonika o krivičnom postupku.</span>
</p>
<p class="p5"></p>
<p class="p5">
<span>Imajući u vidu navedeno ,primjenom citiranih Zakonskih propisa ,odlučeno je kao u izreci presude.</span>
</p>
<p class="p5"></p>
<p class="p4">
<span>OSNOVNI SUD U PODGORICI</span>
</p>
<p class="p4">
<span>Dana 21.01.2013 godine.</span>
</p>
<p class="p2">
<span>SUDIJA</span>
</p>
<p class="p2">
<span>Đuković Goran s.r.</span>
</p>
<p class="p2"></p>
<p class="p5">
<span>PRAVNA POUKA:</span>
</p>
<p class="p5">
<span>Protiv ove presude može se izjaviti žalba u roku</span>
</p>
<p class="p5">
<span>od 15 dana od dana prijema pismenog otpravka,</span>
</p>
<p class="p5">
<span>Višem sudu u Podgorici a preko ovog suda.</span>
</p>
<p class="p5"></p>
<p class="p5">
<span>Z.T.O. Maraš Ana</span>
</p>
<p class="p5"></p>
<p class="p6"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.9840278in 0.9840278in 0.9840278in 0.9840278in;}
.p1{text-align:end;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Calibri;font-size:11pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:start;hyphenate:auto;font-family:Arial;font-size:12pt;}
.p5{text-align:justify;hyphenate:auto;font-family:Arial;font-size:12pt;}
.p6{text-align:start;hyphenate:auto;font-family:Times New Roman;font-size:12pt;}
.p7{text-align:justify;hyphenate:auto;font-family:Times New Roman;font-size:12pt;}
.p8{margin-right:0.125in;text-align:justify;hyphenate:auto;font-family:Arial;font-size:12pt;}
.p9{margin-bottom:0.1388889in;text-align:start;hyphenate:auto;font-family:Calibri;font-size:11pt;}
.s1{font-family:Arial;font-size:12pt;}
.s2{font-weight:bold;}
.s3{font-family:Times New Roman;}
</style>
<meta content="vesna.vuckovic" name="author">
</head>
<body class="b1 b2">
<p class="p1">
<span>  Posl.br.K. 376/11/11</span>
</p>
<p class="p2">
<!--Image link to '0.png' can be here-->
<span class="s1">                  </span>
</p>
<p class="p1"></p>
<p class="p3">
<span>U IME CRNE GORE</span>
</p>
<p class="p4"></p>
<p class="p5">
<span>Osnovni sud u Kotoru kao nadležni prvostepeni, po sudiji Danijeli Samardžić, uz učešće zapisničara Tamare Počanić, u krivičnom predmetu protiv okr. P. A.kojeg brani branilac adv. V.K. iz B. zbog krivičnog djela zlostavljanja iz čl.166a st.2 u vezi st.1 KZ i okr. Š. M. kojeg brani adv. N. K. iz K., zbog krivičnog djela zlostavljanja iz čl.166a st.2 u vezi st.1 KZ, koji se vodi po optužnom predlogu ODT-a Kotor Kt.br.658/10</span><span class="s2"> </span><span>od 04.08.2011. godine, nakon održanog glavnog i javnog pretresa dana 23.05.2013. godine u prisustvu zamjenika ODT-a Kotor Tanje Čolan Deretić, okrivljenih i njihovih branilaca, donio je i javno objavio dana 27.05.2013. godine sljedeću</span>
</p>
<p class="p3"></p>
<p class="p3">
<span>PRESUDU</span>
</p>
<p class="p3"></p>
<p class="p5">
<span>Okrivljeni:</span>
</p>
<p class="p5"></p>
<p class="p5">
<span>1. P.A.</span><span class="s2"> </span><span>od oca V. i majke . rođene . rođen ... godine u P., stalno nastanjen u K. troje mal. djece, sa završenom VSS, lošeg imovnog stanja, neosuđivan, protiv kojeg se ne vodi postupak za drugo krivično djelo,</span>
</p>
<p class="p5"></p>
<p class="p5">
<span>i</span>
</p>
<p class="p5"></p>
<p class="p5">
<span>2. Š. M.</span><span class="s2"> </span><span>od oca B. i majke</span><span class="s2"> </span><span>S., rođene Š., rođen... godine u N., stalno nastanjen u T. državljanin C.G. službenik UP PI K.,neoženjen sa završenom VŠS, srednjeg imovnog stanja, neosuđivan, protiv kojeg se ne vodi postupak za drugo krivično djelo,</span>
</p>
<p class="p5"></p>
<p class="p5">
<span>Na osnovu čl.373. st.1. tač.2. ZKP-a</span>
</p>
<p class="p5"></p>
<p class="p3">
<span>OSLOBAĐAJU SE OD OPTUŽBE</span>
</p>
<p class="p5"></p>
<p class="p5">
<span> </span>
</p>
<p class="p3">
<span>I</span>
</p>
<p class="p5">
<span>                                                        OKR. PP. A.</span>
</p>
<p class="p5"></p>
<p class="p5">
<span>	Dana 29.08.2010. godine oko 03,00 časa u K., u prostorijama Uprave policije Ispostave K zlostavljao oštećenog B.A.kao službeno lice UP PI K.u vršenju službe, i prema njemu postupao na način na koji se vrijeđa ljudsko dostojanstvo, na način što je pri saslušanju koje je kao OSL Uprave policije vršio sa oštećenim B.istome zadao po tri udarca šakama u predjelu glave i to ušiju, a nakon što ga je više puta udario pesnicom u predjelu stomaka, nanijevši mu te prilike lake tjelesne povrede u vidu otoka koljena lijeve ušne školjke, a pri čemu je bio uračunljiv i svjestan svog djela i njegove zabranjenosti a čije izvršenje je htio,</span>
</p>
<p class="p5"></p>
<p class="p5">
<span>          - čime bi učinio krivično djelo zlostavljanja iz čl.166 a st.2 u vezi st.1 KZ-a, </span>
</p>
<p class="p3"></p>
<p class="p3">
<span>II</span>
</p>
<p class="p5">
<span>                                                            OKR. Š.M.</span>
</p>
<p class="p5"></p>
<p class="p5">
<span>	Dana 29.08.2010. godine oko 02,00 časa u K.kao službeno lice UP PI K. u vršenju službe zlostavljao oštećenog B.A.i prema istome postupao na način kojim se vrijeđa ljudsko dostojanstvo, na način što je istog nakon što su mu stavljena sredstava za vezivanje, a po događaju koji se odigrao ispred marketa E. uveo u službeno vozilo kako bi ga sproveo u stanicu policije, te pri vožnji do stanice tri puta zaustavljao vozilo i tada oštećenom zadavao po više udaraca šakom u glavu i to u lijevi dio, a istog i pri vožnji udarao takođe u lijevu polovinu glave, da bi kada su došli ispred stanice policije oštećenog izvukao iz vozila tako da je ovaj pokleknuo da bi ga okrivljeni Š. povukao za majicu i pocijepao mu kapuljaču na istoj, a koje prilike je oštećenome nanio lake tjelesne povrede u vidu krvnog podliva kože u predjelu ispod desnog oka, petehijalni - tačkasti krvni podliv kože u predjelu lijeve strane lica, oguljotine kože u lijevoj polovini čeonog predjela, oguljotine kože u predjelu lijevog koljena, oguljotine kože u predjelu desnog koljena, oguljotine kože u predjelu lijevog ručja i oguljotine kože u predjelu desnog ručja, pri čemu je bio uračunljiv i svjestan svog djela i njegove zabranjenosti, a čije izvršenje je htio.</span>
</p>
<p class="p5"></p>
<p class="p5">
<span>          - čime bi učinio krivično djelo zlostavljanja iz čl.166a st.2 u vezi st.1 Krivičnog zakonika.</span>
</p>
<p class="p5"></p>
<p class="p5">
<span>Troškovi postupka padaju na teret Budžeta C.G.</span>
</p>
<p class="p5"></p>
<p class="p5">
<span>Oštećeni B.G.se sa postavljenim imovinskopravnim zahtjevom upućuje na parnicu.</span>
</p>
<p class="p3">
<span>O b r a z l o ž e nj e</span>
</p>
<p class="p3"></p>
<p class="p5">
<span>ODT K. podnio je ovom sudu optužnicu Kt.br.658/10 od 04.08.2011. godine protiv P.A. zbog krivičnog djela teške tjelesne povrede iz čl.151 st.1 KZ i Š. M. zbog krivičnog djela zlostavljanja iz čl.166a st.2 u vezi st.1 KZ. Navedena optužnica se shodno čl.446 ZKP-a smatra optužnim predlogom.</span>
</p>
<p class="p5"></p>
<p class="p5">
<span>Na glavnom pretresu održanom dana 23.05.2013. godine zamjenik ODT-a Kotor Tanja Čolan Deretić je izmjenila činjenični opis krivičnog djela stavljenog na teret okr. Praščeviću na način naveden u izreci presude, i shodno tome pravnu kvalifikaciju djela (umjesto teške tjelesne povrede), pa mu je sstavljeno na teret krivično djelo zlostavljanja iz čl.166 a st.2 u vezi st.1 KZ-a.</span>
</p>
<p class="p5"></p>
<p class="p5">
<span>U svojoj odbrani okrivljeni P.A.je izjavio da ne priznaje izvršenje krivičnog djela i ne osjeća se krivim, već se u stvari on osjećao ugroženo i oštećeno jer je krivična prijava podnešena lažno, a prilikom privođenja u stanicu na saslušanje B. je zaprijetio "vidjećete vi sutra kada ja izađem iz stanice, ostaćete svi vi bez posla". Objasnio je da je kritične večeri obavljao dužnost dežurnog starješine, i oko 02,00 časa je obaviješten da je jedno lice izvršilo napad na OSL, pa je otišao u stanicu da ga sasluša i tu je saznao da je u pitanju B.A.. Čim ga je vidio u holu zapazio mu je na koljenima oguljotine, sredstva za vezivanje na rukama, a sa njim je bio i njemu nepoznati momak za kojeg je kasnije saznao da je Č.B. Kada mu je Š. objasnio šta se desilo naredio je da se B.u skinu sredstva za vezivanje, a on je prvo odlučio da sasluša Č. Uveo ga je u svoju kancelariju, i u razgovoru je Č. osuđivao ponašanje B., a tada su ga obavijestili da B. traži ljekarsku pomoć pa je naredio da ga odvedu u Dom zdravlja D. Nakon što je uzeo na zapisnik izjavu od Č. pustio ga je kući, a potom je B. doveden u njegovu kancelariju i isti je sjeo na stolicu sa njegove desne strane, a kolega Z.je sjeo na stolicu preko puta, a u pitanju su stolovi koji su postavljeni jedan naspram drugog. Od B. je uzeo podatke za utvrđivanje identiteta, a onda se on počeo čudno ponašati, za šta je on mislio da je ne samo posledica alkoholisanosti već i nekih psihoaktivnih supstanci, koje je ranije tokom večeri isti uzeo. Č.mu je prilikom ispitivanja zvučao iskreno i pošteno, dok se žalio da je čitavo veče imao problem sa B., odnosno žalio se da mu B. nije dozvoljavao da  koji je bio trijezan, upravlja vozilom, već je B. pijan vozio što je kod Čelanovića izazivalo strah od saobraćajne nezgode. Kada je počeo da unosi izjavu B. u zapisnik isti je odjednom saopštio da neće ništa da izjavi, te da će sve da kaže sudiji, pa je zaključio zapisnik, prazan, i sa Zindovićem Brnovića spustio sa sprata na prizemlje i predao ga dežurnoj službi uz napomenu da ga zadrže u pritvorskim prostorijama. O navedenom je obavijestio ODT Kotor, koji su ga obavijestili da se obrati organu za prekršaje što je on i učinio. Prema tome, kritične prilike nije bilo fiizičkog kontakta između njih. B.mu se tada nije žalio ni na čije ponašanje policajaca, niti je njega na bilo koji način mogao isprovocirati da bi bio agresivan ili neprofesionalan, naprotiv, prema njemu je postupio u skladu sa svim pravilima od onog trenutka kada ga je uputio u Dom zdravlja zbog oguljotina. Prilikom saslušanja u prekršajnom postupku kod Predsjednika područnog organa za prekršaje, B. je izjavio da je do dovođenja  u stanicu imao saobraćajku, pri čemu je glavom udario u nešto i tako se povrijedio. Dodao je da ni jednog trenutka nije bio u kancelariji sam sa B. već je uvijek bio prisutan neko od kolega, da su Z. i Š. bili u kancelariji do njega, M. je bio na prijavnici.</span><span class="s2"> </span><span>Kada je B. ušao u kancelariju primjetio je da je imao povrede na koljenu, ali je smatrao da je to zadobio prilikom stavljanja sredstava za vezivanje (na koje povrede se žalio i zbog kojih je odvezen u Dom zdravlja), a da je crvenilo na licu poslijedica saobraćajne nezgode koju je imao iste večeri.</span>
</p>
<p class="p5"></p>
<p class="p5">
<span>U svojoj odbrani okrivljeni Š. M. je izjavio da ne priznaje izvršenje krivičnog djela i ne osjeća se krivim, jer je potpuno neosnovano i lažno prijavljen, obzirom da nikakvo nasilje niti zlostavljanje nije izvršeno na štetu B.Objasnio je da je tačno da je sa kolegom Z.bio u patroli kod tunela V.da su zaustavljali vozila koja se nisu pridržavala pravila vožnje, i te su tako pokušali da zaustave i jedan BMW koji ih je primjetio ali nije htio da stane, već je nastavio pravo kroz tunel. Nakon toga oni su se locirali blizu samoposluge E.  i tada su vidjeli ponovo ovo vozilo koje je dolazilo u Kotor starim putem preko Trojice. Bilo im je očigledno da ih izbjegavaju pa su iskoristili priliku da ostvare kontakt sa tim BMW-om. Normalno i zvanično prišli su dvojici momaka u vozilu, on suvozaču a kolega vozaču, pri čemu je vozač izašao iz vozila, to je bio Č., dok je suvozač-B. ostao da sjedi. Č. je odmah izjavio da je vozilo B. da je on bez vozačke iako je vozio jer je istu zaboravio kući u P. Kada se obratio B. isti je bio drzak i u vidno pijanom stanju. Nije htio da pokaže dokumenta pravdajući se da je suvozač i da to nje potrebno. Sve vrijeme Čelanović je bio korektniji i smirivao je svog druga, i tek kada su Brnoviću rekli da će ga privesti da utvrde identitet on ili Č. su dali njegovu lilčnu kartu, a kompjuter preko dežurne koju su kontaktirali je izbacio podatak da je u pitanju lice protiv kojeg se u P. vodi postupak za krivično djelo omalovažavanje i ometanje službenog lica. Zbog toga mu je sa kolegom stavio sredstva za vezivanje na leđa, obzirom da se opirao, i uveo u službeno vozilo iza mjesta vozača, i krenuli su u stanicu. Brnović je bio agresivan i pružao tako jak otpor da mu je pokidao dva dugmeta na košulji, a takođe od pružanja otpora u jednom trenutku je pao pored kola i tada je zadobio oguljotine na koljenima. Čitavim putem u vozilu ga je verbalno napadao, psovao, a iz kola u stanicu ga je uveo bez ikakvog nasilja. U stanici ga je ostavio dežurnoj, a minut poslije Z. je doveo Č.a on i Z. su se zatim vratili da patroliraju u Š. kod samoposluge E.Navedeno se dešavalo od 02,00- 02,30 časova. Ne zna šta je bilo B. kritične prilike, osim što je bio pijan i što je pokazivao nesvakidašnje ponašanje prema službenim licima. Prilikom izlaska iz kola ispred stanice policije B. ga je jako udario u desnu butinu ali mu on nije vratio. Šta se kasnije dešavalo nakon predaje ovog lica dežurnoj on ne zna. Dodao je da je ispred marketa E. B. pokušao da pobjegne, zbog čega je savladan i smješten u službeno vozilo kojim je on upravljao, a Z. je sa vozilom kojim je upravljao Č. išao iz njih. On je primjetio krv na majici Č. a koja je poticala iz saobraćajne nezgode koju su imali. U vozilu B. je sjedao iza njega, jer desna vrata tog vozila ne funkcionišu. On ne zna ko je poveo B. kod P., jer je on bio u dežurnoj zajedno sa pok. M. i R. ali misli da ga je odveo Z. koji se gore i zadržao. Razgovor sa P. je trajao nekoliko minuta i on za to vrijeme nije bio kod P. u kancelariji već je bio u dežurnoj službi. On je bio u kancelariji i pisao je izvještaj zbog zaustavljanja vozila i samog događaja sa B. i Č.Ogrebotina na koljenu ošt.B. nastala je jer je isti bio u šortsu i na parkingu ispred E.je kleknuo na koljena i to prilikom poluge na lakat zbog pružanja otpora, a tu je i padao. </span>
</p>
<p class="p5"></p>
<p class="p5">
<span>U dokaznom postupku koji je proveden radi rasvjetljenja činjeničnog stanja i krivice okrivljenih sud je proveo sljedeće dokaze: saslušao svjedoka-oštećenog B. A. saslušao svjedoka dr V.K., na saglasnost stranaka pročitao zapisnik o suočenju između okr. P.A. i ošt. B.A. kao i između ošt. B.A. i okr. Š., na saglasnost stranaka pročitao izjavu svjedoka N. V. sa zapisnika pred istražnim sudijom i u toku postupka, na saglasnost stranaka pročitao izjavu svjedoka R.S.sa zapisnika pred istražnim sudijom i u toku postupka, na saglasnost stranaka pročitao izjavu svjedoka B. sa zapisnika pred istražnim sudijom i u toku postupka, na saglasnost stranaka pročitao izjavu svjedoka G.S. sa zapisnika od 16.05.2011. godine, pročitao iskaz svjedoka dr V.M.sa zapisnika o glavnom pretresu od 15.12.2011. godine, pročitao: izvještaj ljekara jedinice za HMP u K. dr V.M., izvještaj ljekara jedinice za HMP u K.od 29.08.2010. godine dr G.J., izvještaj ljekara specijaliste Urgentne medicinske pomoći JZU OB K.br. protokola 3186 od 29.08.2010. godine, izvještaj ljekara specijaliste JZU KCCG  Urgentnog centra br. protokola 12440 od 30.08.2010. godine, izvještaj ljekara JZU Zavoda za hitnu medicinsku pomoć P. br. protokola 39875 od 30.08.2010. godine, izvještaj ljekara specijaliste NH KCCG br. protokola 3931 od 30.08.2010. godine, izvještaj ljekara specijaliste ORL Opšte bolnice K. br. protokola 3031 od 01.09.2010. godine, izvještaj ljekara specijaliste Opšte bolnice C. br. protokola 495 od 01.09.2010. godine, izvještaj ljekara Hitne pomoći br. 40052 od 30.08.2010. godine, izvještaj ljekara specijaliste DZ P. br. protokola 2193 od 08.09.2010. godine, Izvještaj KCCG od 30.08.2010. godine, raspored rada za dan 28.08.2010. godine Uprave policije PI K. - Ekspoziture policije K.raspored rada za dan 29.08.2010. godine Uprave policije PI K. - Ekspoziture policije K.zapisnik o prepoznavanju lica UP PI K.br. 28-03-240/10-3784 od 01.12.2010. godine (3 kom), nalaz i mišljenje sudskog vještaka medicinske struke dr K. N. Kri. 509/10 od 14.02.2011. godine i sa zapisnika od 15.12.2011. godine, nalaz i mišljenje Sudsko-medicinskog odbora medicinskog fakulteta P. br. 572 od 28.03.2012.g. i neposredno saslušao svještaka prof. dr M.Š.i vještaka doc. dr M. T.izvršio uvid u fotografije iz spisa predmeta, pročitao izvod iz kaznene evidencije za okrivljene UP N. i UP B.</span>
</p>
<p class="p5">
<span>Svjedok-oštećeni B.A. izjavio je da je 28.08.2010.g. bio suvozač u svom vozilu kojim je upravljao Č. B. jer je on bio pod dejstvom alkohola. Kod tunela V.ih je zaustavljala policija ali B. nije stao iz njemu nepoznatog razloga, pa su pošli za K.  Kada su došli u Š. zaustavili su se pored samoposluge E.sa namjerom da nešto pojedu. Međutim, tada su im pritrčala dvojica policajaca koji su imali neprofesionalan pristup, vikali su "džukele, pičke podgoričke, klošari, nama ste našli da bježite...". Njemu je sve ovo djelovalo uvrijedljivo pa ih je pitao zašto im se tako obraćaju, a oni su opet bili drski i tražili su mu isprave pa im je on iste dao, a oni su provjerom preko stanice čuli da protiv njega postoji krivična prijava u P. i ne slušajući njegovo objašnjenje o čemu se radi  odmah su mu zaprijetili da će njega staviti u S. a da ćemu vozilo oduzeti. Rekao im je da neće sa njima da kontaktira na ulici i onda ga je jedan od njih krupan, plav-smeđ momak odveo vozilom u stanicu. U toku puta tri puta se zaustavljao, i svaki put ga je serijski udarao sa po više udaraca većinom u glavu, i to u lijevu polovinu jer je sjedao na zadnjem sjedištu, a on je vozio. Došavši do stanice ovaj policajac ga je bukvalno uhvatio za kapuljaču pri čemu je istu pocijepao, a on je od kontakta sa podlogom zadobio oguljotine po koljenima. Sve vrijeme je imao lisice sa rukama na leđima i bio je potpuno bespomoćan. U stanicu ga je uveo vrlo grubo, u hodniku je bilo nekoliko policajaca, sjeo je na klupu a nakon nekoliko trenutaka prišao mu je jedan prosijedi policajac, star oko 50 godina koji mu se "unio u facu" i nazvao ga kriminalcem, te mu zatim zadao nekoliko snažnih udaraca stisnutom pesnicom u stomak. On njega ničim nije izazvao i ne zna zašto mu je ovaj prilazio, a potom je vidio i da je stigao Č. u pratnji ovog drugog policajca, a zatim su Č.poveli na sprat. Osjećao je bolove svuda po tijelu pa je tražio da ga odvezu u hitnu i odvezli su ga neki policajci sa kojima tada nije imao kontakta. U Domu zdravlja su mu konstatovali povrede po koljenima i glavi, a  potom su ga vratli u stanicu i priveli na sprat na saslušanje kod P.Sve je išlo korektno dok nije pomenuo da je dobio batine u vozilu i da ga je izudarao stariji čovjek iz dežurne, a što je razbijesnilo P. i on je odmah skočio, zadao mu nekoliko snažnih udaraca stisnutom pesnicom u stomak, a potom raširio ruke i objema ga pljesuo po ušima. Osjetio je jak bol u predjelu glave i vrisnuo je koliko je najjače mogao. Tada su se na vratima pojavila dva ili tri policajca, ali kako su vidjeli da on nije ugrozio njihovog kolegu povukli su se kao da ništa nije bilo. U kancelariji su bili samo on i P.a potom su ga onako ošamućenog spustili u prostoriju za zadržavanje. Poslije je osjetio da mu nešto curi iz lijevog uha, a iz desnog manje, napipao je i vidio neku prodvidnu žućkastu tečnost karakterističnog mirisa. Nekoliko sati se mučio, ali kako nije mogao više da izdrži pozvao je na interfon policajce, kojima je tražio da ga odvezu u Dom zdravlja zbog bolova u ušima. Odveli su ga  a nakon toga u sud za prekršaje gdje je dobio kaznu. Nakon toga direktno je pošao kod Specijaliste dr P. koji ga je pregledao ali nije konstatovao povrede, već mu je rekao da se javi drugom ljekaru jer on nema odgovarajuće instrumente. Potom je u P.  otišao kod Specijaliste za uho, i tu  je konstatovano da su mu pukle obje bubne opne. Nakon tri dana ponovo je otišao kod dr P. na kontrolu koji mu je potvrdio da je prilikom prvog dolaska kod njega imao povrede bubnih opni međutim koje on zbog nedostatka instrumenata nije mogao da konstatuje.  Objasnio je da prilikom prepoznavanja starog i prosjedog policajca nije ni vidio, međutim kada je davao izjavu to je baš jasno rekao, ali da onaj kojeg je prepoznao najviše liči na tog policajca, i ako je taj čovjek bio tu onda je to onaj kojeg je pokazao, a Š. i P. je odmah prepoznao sa stoprocentom sigurnošću. Naveo je da su mu prije odvođenja u prostoriju za zadržavanje policajci dali da potpiše neki papir, ali on nije htio da ga potpiše već je napisao "pretučen sam od strane policije u Kotoru", a misli da je i stavio datum, međutim taj papir kasnije nije vidio kao ni njegovu izjavu koju je P. uzimao. Dodao je da kada su ga smjestili u službeno vozilo on se nije okretao, niti je gledao da li ima njegovog vozila, a sjedao je na polovini između lijevog i desnog sjedišta. Pojasnio je da kada je davao izjavu P. niko nije dolazio, a da ga  je dok je sjedao u hodniku ispred prijavnice P. pozvao da dođe da da izjavu, i za njim otišao sam na sprat. Nisu bili prisutni ni Š.ni Z.Na vozilu je bila polomljena šoferšajbna od udara u hladnjaču ali to nema nikakve veze sa kasnijim događajem. Ispred E. je pružao pasivan otpor i pitao zašto ga hapse kada ništa nije uradio, a prilikom dolaska ispred policije nije pružao otpor niti je udario Š. Nije se podvrgao alkotestu u policiji, imao je pravo da to odbije. Pridružio se krivičnom gonjenju i postavio je imovinskopravni zahtjev.</span>
</p>
<p class="p6"></p>
<p class="p5">
<span>Svjedok Č. B. je izjavio da je kritične prilike upravljao BMW-om koji je vlasništvo B. jer je Brnović bio pod alkoholom. Bili su u K. a po pozivu druga su krenuli na T.H. i na ulaz u tunel je vidio patrolu policije kako palicom zaustavljaju vozila, ali nije znao da zaustavljaju njega. Kako su se čuli sa drugom on im je rekao da ne dolaze naT.H.pa su oni odlučili da se vrate u K., zaustavili su se kod E. sa namjerom da pješke odu do Dž. da nešto jedu, međutim, prilikom izlaska iz vozila prišla su im dva policajca drsko vičući "mangupi podgorički, pičke, klošari, nama ste našli da bježite". On je tada shvatio da je to zapravo ona patrola koja je bila ispred tunela, uplašio se pa kada su pitali ko je vozio maločas, rekao je da je vozio B.Zbog njihovog drskog nastupa nije htio sa njima da sarađuje, ali je dao isprave koje je imao kod sebe, i kada su izvršili provjeru preko dežurne vidjeli su da je on "čist" a potom je policajac za kojeg se utvrdilo da je Š. B. rekao da je povratnik, da će mu uzeti kola na provjeru a njega da će staviti u S.B. je tada pružio pasivni otpor opirajući se stavljanju lisica, međutim ipak su mu ih stavili i Šarović ga je odveo u stanicu a drugi policajac Z. je ostao sa njim da pretrese kola, a potom su i oni krenuli ka stanici. U stanici je vidio B. da sjedi na klupi i da su mu krvava koljena i pocjepana kapuljača na majici. Pitao je da li su ga povrijedili a on je rekao da jesu. Njega su potom odveli na sprat da da izjavu koju je dao P. uz prisustvo Š.Pustili su ga kući, a kada je u hodniku vidio da nema B. pitao je šta je sa njim, pa su mu rekli da je odveden u Dom zdravlja zbog povreda. Primjetio je da je B. na licu ispod oka imao nešto tamno, dok mu ostale povrede nije primjetio. Sjutradan je došao po Brnovića ali su mu rekli da je opet otišao kod doktora i rekli su mu da obojica treba da idu u sud za prekršaje. Tamo je vidio Brnovića i primjetio da mu neka providna žućkasta tečnost curi iz ušiju. Naknadno je od B. čuo da ga je P.izudarao u kancelariji i da su mu pukle obje bubne opne, a da ga je na putu na stanicu policije izudarao Š. u tri navrata. Dodao je da je pasivan otpor onaj otpor koji se pruža bez udaranja i da je B. nakon što su mu stavljene lisice sjeo u vozilo policije kojim je upravljao Š., tako što je ušao sa lijeve strane vozila iza vozača. On je ostao još par minuta kako bi Z. izvršio pregled vozila kojim je upravljao nakon čega su i oni pošli u stanicu. Naveo je da nije bilo povreda od loma šoferšajbne niti kod njega niti kod oštećenog, jer se u stvari radilo o nasljanjanju vozila na parkiranu prikolicu, a vozilo je bilo parkiranio na jedan metar od hladnjače, a B. je umjesto da ubaci u rikverc ubacio u prvu brzinu i tako došlo do kontakta sa hladnjačom, uslijed čega je šoferšajbna napukla kružno, i sitni komadi stakla su pali na mjesto suvozača gdje je on prvobitno sjedao, pa se prilikom kupljenja stakla povrijedio. Pasivni otpor koji je pružao B. je bio takav da su oba policajca morala zajedno reagovati da bi mu stavili sredstvo za vezivanje. B.je imao oguljotine na koljenima za koje ne zna kako su nastale, i dodao je da je inače stalno imao malo natečene podočnjake.Objasnio je da je rasprsnuće na šoferšajbni bilo otprilike veličine kruga koji se dobija spajanjme dva palca i dva kažiprsta i pucanje je bilo u desnom gornjem uglu. </span>
</p>
<p class="p5"></p>
<p class="p5">
<span>Svjedok N.V. je izjavio da je smjenu dežurnog starješine preuzeo u 6h 29.08.2010.g., uz obavještenje da je jedno lice u pritvorskoj jedinici, te da se u 10,00 časova ima privesti kod sudije za prekršaje zbog događaja radi kojeg je zadržan. Oko 9,00 časova je obaviješten da je zadržani tražio ljekarsku pomoć pa su ga odveli u Dom zdravlja D. a zatim direktno u sud za prekšraje. Kada ga je on prvi put vidio izgledao mu je potpuno zdrav, nije primjetio nikakve povrede na njemu, niti mu je šta curilo iz ušiju, niti se on žalio u tom smislu. Uostalom, bio je iznenađen kada je B.povikao pred sudijom da ga je on zajedno sa kolegama sinoć udarao oko 03,00 časa. Zatim je sudija njega pitao kada je preuzeo smjenu, pa pošto mu je odgovorio bilo je očigledno da je B. i njega prozvao i to u vrijeme dok je on bio kući i spavao. Naveo je da je Brnovićev drug koji je takođe bio u sudu za prekršaje ovog više puta smirivao i ućutkivao. </span>
</p>
<p class="p4"></p>
<p class="p5">
<span>Svjedok S. je izjavio da je prvu smjenu preuzeo u 6,00 časova 29.08.2010.g. te je po rešenju dežurne službe odveo pritvoreno lice na pregled u Dom zdravlja D., jer se žalio na povrede. On ga je odveo i sa njim ušao kod ljekara i bio sa njim prilikom pregleda. Čuo je da je doktor rekao da je stanje nepromijenjeno u odnosu na pregled od prethodne večeri i da on ne vidi ništa, a ako želi da će mu dati uput za specijalistu.  B. se žalio na bol u uhu pa mu je doktor pogledao uho nekom lampicom i aparatom i prethodno navedeno mu saopštio. Sa papirima koje mu je dao ljekar on je B. poveo kod sudije za prekršaje i vratio se na redovne zadatke tako da ne zna šta se tamo dešavalo. Tokom vožnje nisu pričali, a dok je B. pričao sa ljekarom stalno se dirao za uho, ne zna koje, ali je ponavljao da ga boli i da mu nešto curi. On ga nije zagledao, tako da nije vidio da li mu nešto curi iz uha. </span>
</p>
<p class="p5"></p>
<p class="p5">
<span>Svjedok R. S. je izjavio da je bio u dežurnoj u noći između 28.08. i 29.08.2010.g i oko 02,00 časa, i kolega Š. je doveo u stanicu njemu nepoznatog momka kojem je rekao da sjedne u hodnik. Ubrzo je Š. kolega iz patrole doveo i drugo lice. Primjetio je da je Š. košulja bila otkopčana, nekoliko dugmadi otkinuto i primjetio je pljuvačku na istoj sa desne strane. Momak kojeg je doveo imao je oguljotine na koljenima i nakon što im je M. ispričao šta se desilo ovaj momak je počeo nedolično da se ponaša. Opsovao je M. vulgarno, pominjući mu majku i to više puta, drsko, a Š. je ostao profesionalan i miran. U jednom trenutku pok. M. je da bi smirio ovog momka udario rukom o sto govoreći mu da se smiri i da je pljunuo policajca. Po ustaljenoj praksi i obavezi on je pitao momka da li želi medicinsku pomoć, koju je on zatražio i odveo ga u Dom zdravlja D. i u njegovom prisustvu ga je pregledala dr M. Pregled se odnosio na oguljotine koljena i potom ga je vratio u stanicu. Tu je sačekao dežurnog starješinu P. koji ga je odveo na sprat radi uzimanja izjave, a nakon tog saslušanja koje je trajalo oko pola sata vraćen je u dežurnu i lično on ga je poveo u pritvorsku jedinicu. Naredio mu je da skine pertle i kaiš, te mu je tražio da potpiše izvještaj o oduzetim stvarima koji je isti pokušao da iscijepa, pa ga je bez potpisivanja istog odveo u prostoriju za zadržavanje br.2. Nikakve povrede osim oguljotine na koljenima nije primjetio, a ni B. se nije žalio na druge povrede. On ne zna šta se dešavalo kod P. u kancelariji, ali dok je on bio u dežurnoj B. niko nije takao prstom. Dodao je da ne zna ko je prvi davao izjavu, Č. ili B. a za vrijeme davanja izjave B. kod P. on i pok. M. bili su u prijavnici ali ne zna gdje su bili Š. i Z. Dok je P. saslušavao Brnovića on nije odlazio na sprat niti je bio u kancelariji pored P. Nije siguran da li su Š. i Z. poveli B. kod P. ili je on pošao kada ga je P. pozvao. </span>
</p>
<p class="p5"></p>
<p class="p5">
<span>Svjedok dr V. M.</span><span class="s3"> </span><span>je izjavila da se prilikom sačinjavanja izvještaja o pregledu pacijenta uvjek se sačinjava izvještaj i konstatuju povrede koje su vidljive, ali i one na koje pacijent ukaže. Vrši se pregled kompletnog tijela, a ukoliko bi pacijent odbio da se pregleda cijelo njegovo tijelo nema mogućnosti da ga na to  primorava, inače se vrši kompletan spoljni pregled tijela "od glave do pete". Nakon što je izvršila uvid u fotografije izjasnila se da su povrede koje su vidljive na fotografijama evidentne i da su one u trenutku vršenja pregleda bile vidljive na pacijentu ona bi to u izvještaju i konstatovala. Nije mogla da se sjeti da li je pacijent - oštećeni prilikom dolaska na pregled imao lisice na rukama ili ne, ali u slučaju da se dovede lice sa lisicama na rukama vrši se pregled  i tog dijela ruku gdje su lisice vezane. U slučaju da je vidjela usjeke obostrano od lisica na rukama sigurno da bi to evidentirala u izvještaju. Zbog načina pregleda pacijenta sigurno je da bi obratila pažnju na svaku promjenu koja je vidljiva na tijelu, i to bi bilo evidentirano u njenom izvještaju. Navela je da ne sjeća koji je policajac doveo oštećenog.</span>
</p>
<p class="p5"></p>
<p class="p5">
<span>Iz nalaza i mišljenje sudskog vještaka medicinske struke dr K.N.Kri. 509/10 od 14.02.2011. godine proizilazi da je B. A. zadobio sledeće povrede: rascijep lijeve bubne opne (teška tjelesna povreda), rascijep desne bubne opne (teška tjelesna povreda), krvni podliv kože u predjelu ispod desnog oka (laka tjelesna povreda), petehijalni-tačkasti (sastavljen od mnogobrojnih tačkastih krvnih podliva na većoj površini) (laka tjelesna povreda), krvni podliv kože u predjelu lijeve strane lica (laka tjelesna povreda),  oguljotinu kože i lijevoj polovini čeonog predjela (laka tjelesna povreda), oguljotinu kože u predjelu lijevog ručja (laka tjelesna povreda), oguljotinu kože u predjelu desnog ručja (laka tjelesna povreda), oguljotini kože u predjelu lijevog koljena (laka tjelesna povreda), oguljotinu kože u predjelu desnog koljena (laka tjelesna povreda). Navedene povrede predstavljaju u vrijeme nanošenja skupno procijenjenu tešku tjelesnu povredu. Rascijep lijeve bubne opne, rascijep desne  bubne opne i petehijalni-tačkasti (sastavljen od mnogobrojnih tačkastih krvnih podliva na većoj površini), nanešeni su dejstvom tupine jako zamahnutog mehaničkogh oruđa u šta bi spadalo: otvorena šaka ( šaka i sl.), krvni podliv kože u predjelu ispod desnog oka i oguljotinu kože i lijevoj polovini čeonog predjela, nastali su dejstvom tupine zamahnutog mehaničkog oruđa u šta bi spadalu: stisnuta pesnica, šaka i sl. oguljotinu kože u predjelu lijevog ručja i oguljotinu kože u predjelu desnog ručja nastali su dejtsvom tzv. lisica prilikom nezgrapne manipulacije sa stavljanjem lisica-vučenjem za sklopljene stavljene lisice i sl., oguljotini kože u predjelu lijevog koljena i oguljotinu kože u predjelu desnog koljena nastale su uslijed pada Brnović Aleksandra i njegovog kontakta sa podlogom. </span>
</p>
<p class="p5"></p>
<p class="p5">
<span>Na glavnom pretresu održanom dana 15.12.2011. godine vještak dr K. N.je izjavio da u cjelosti ostaje pri nalazu i mišljenju  datom  u pismenoj formi. Nakon izvršenog uvida u fotografije  posebno u fotografiju gdje su prikazane ogrebotine na desnom i lijevom koljenu, izjavio je da te povrede sa te fotografije odgovaraju povredama nastalim ranije dan, kao i krvni podliv  u predjelu ispod desnog oka, i tačkasti krvni podliv u predjelu lijeve strane lica.  Krvni podliv kože u predjelu ispod desnog oka i tačkasti podliv ispod lijeve strane lica i oguljotina lica, nijesu mogli da se ne vide sat vremena nakon što su zadobijeni. Prilikom pregleda u 03,15 časova, od strane dr V.M. može se zaključiti da je imao obostranu povredu koljena. Da je oštećeni zadobio povredu bubne opne utvrđeno je na osnovu dokumentacije koja je data u nalazu pod br.7. a koja je dokumentacija u zaključku pod br.VI. Rascijep obje bubne opne je sasvim sigurno nastao predmetnom prilikom, a zabunu je eventualno mogao da stvori  nalaz ORL specijaliste u  OB K. od 29.8.2010.g., kada ljekar pregledom golim okom nije ustanovio  rascjep već je konstatovao da su "bubnjiči bez vidljive perforacije". Medjutim, postoji definitivan slijed dogadjaja u kontinuitetu koji nedvosmisleno ukazuje da su rascjepi nastali predmetnom prilikom. Već  u jedinici za HMP dana 29.8.2010.g., u 9 časova pominje se "curenje providne tečnosti iz lijevog uha". Istog dana dr spec. ORL u OB K. takodje napominje da je poslije čišćenja ušne smole "prisutan cerozni sadržaj", u UC KCCG dana 30.8.2010.g., konstatovano je "iz oba ušna kanala dalje hemoragična sekrecija i dr.". Jasno je da sekrecije u konkretnom slučaju ne može biti bez perforacije i jasno je da je sekrecija uočena već 29.8.2010.g. To što dr spec. ORL u OB Kotor nije vidio golim okom vidio je spec. ORL u KCCG P. mikroskopskim pregledom. Navedeni rascjepi obje bubne opne nastali su dejstvom otvorene šake u predjelu oba uva i nijesu mogli nastati usljed eventualnog udara glavom B. A. o šoferšajbnu vozila. Vještak je objasnio da je klasičan i karakterističan i najčešći način pucanja bubnih opni taj kada tupina svojom širokom površinom djeluje na ušnu školjku, čime dolazi do nagle kompresije-naglog skoka vazdušnog pritiska u spoljašnim ušnim kanalima, a čiji talas se prenosi na bubnu opnu, što izaziva njen rascjep. Svakako da bubna opna može da bude rascijepana ili puknuta i drugim  tupim i sl. predmetima npr. šnalama, ukosnicama, štapićima za čišćenje ušiju i sl. kada dio takvog predmeta direktno djeluje na bubnu opnu  i izaziva njen rascjep. Nemoguće je da  čovjek sam sebi otvorenim šakama nanese povredu oba bubnjića. Takvu povredu ne mora uvjek da prati glavobolja, uobičajno je da prati zujanje u povrijedjenom uhu, poremećaj sluha, bubnjanje itd. S obzirom  na udaljenost predjela lijeve strane lica i lijeve ušne školjke, takve dvije povrede ne mogu da nastanu jednim tzv. šamarom, ili jednim udarcem otvorenom šakom, bez obzira na veličinu šake. Objasnio je da je doprinos  nezgrapnosti manipulacije mogao da da i sam oštećeni davanjem otpora prilikom izvodjenja iz auta, privodjenja i td.  </span>
</p>
<p class="p5"></p>
<p class="p5">
<span>Svjedok dr V. K. je izjavio da je pregledao pacijenta, a nakon uvida u izvještaj koji se nalazi u spisima predmeta konstatovao je da je to bilo 30.08.2010.g., da je pregledao pacijenta koji se žalio na vrtoglavice i otomikroskopski obostrano vertikalne preforacije bubnića u zadnjim kvadrantima. Tražena je dačlja dijagnostika, isti je upućen na ORL odjeljenje bolnice C. gdje se rade operacije zatvorenih bubnih opni, pacijentu je postavljena dijagnoza-perforacija obostrano, data mu je terapija - povidon jod i pretpostavlja kao što je uobičajeno antibiotik i kapi za nos. Oni povrede uglavnom samo konstatuju u izvještaju, obzirom da se u ambulanti zbog gužve nema vremena za detaljno opisivanje povreda. Objasnio je da se ruptura bubne opne fizički manifestuje zavisno od toga koliko je proteklo vremena, a ako je proteklo dan ili dva može se pojaviti na ivicama, odnosno da ivice mogu biti podlivene krvlju, a opet zavisi šta se kasnije dešavalo i da li je unešena neka infekcija i drugo. Da je infekcija unešena on bi da je primjetio sigurno bi to naveo u izvještaju, a u tom slučaju pacijenta vjerovatno ne bi uputili u bolnicu C. već bi to sanirali oni, a može se desiti i da je bilo popodne ili pred vikend i u tom slučaju bi ga svakako poslali na C. Razlika između rupture bubne opne i gnojnog zapaljenja je velika, kod rupture bubne opne postoje svježe ivice perforacije, a hronična medija odnosno gnojna zapaljenja je kružno, obično se sliva sekret ukoliko je aktivno. Kod rupture bubne opne može da se pojavi curenje, ukoliko je iritiranio srednje uho, ali ne može biti neko veće curenje, već samo vlaženje ukoliko je prošlo dan dva od povrede. Objasnio je da je serozni sadržaj bistar, odnosno da nije gnojno. On je pacijenta uputio kod ljekara na C. koji bolje zna od njega, obzirom da on nije uži specijalista za hirurgiju uha, jer se hirurgija uha nalazi na Cetinju, a hirurgija nosa i grla u P. tako da je ostalo da se hirurgija uha i liječenje radi na ORL C. Da je vidio sekreciju on bi to konstatovao u svom izvještaju. Kod rupture bubne opne postoji sekrecija, a da pojam obilna sekrecija može da se različito tumači pa obzirom da je drugi ljekar u svom izvještaju između ostalog naveo da je kod Brnovića bila obilna sekrecija na to pitanje odgovor bi mogao dati ljekar koji je to konstatovao. Takođe je pojasnio da se sekrecija može povećavati nakon izvjesnog vremena od povrede. Otoskopski i otomikroskopski pregledi su dva različita pregleda, otoskopski je ono što se vidi golim okom, a otomikrospopski podrazumijeva da se pregled vrši mikrospopski, tako da se dešava da ako se nešto ne vidi otoskopski, da se otomikroskopski svakako vidi. Ruptura bubne opne se može vidjeti otoskopski. Objasnio je da gužva nije opravdanje za "loš pregled", da se vjerovatno loše izrazio, da terapija postoji u izvještaju ali da je kopija izvještaja koja se nalazi u spisima slabo čitljiva, a oni nemaju opremu, odnosno nemaju pisaće mašine da bi izvještaji bili čitkiji, odnosno toga nije bilo i vrijeme kada je izvještaj napisan. </span>
</p>
<p class="p5"></p>
<p class="p5">
<span>Iz nalaza i mišljenja Sudsko-medicinskog odbora medicinskog fakulteta Podgorica, br. 572 od 28.03.2012.g. proizilazi da je B. A. zadobio sledeće povrede: krvni podliv desnog jagodičnog predjela, otok korijena lijeve ušne školjke, oguljotine desnog predušnog predjela, u predjelu ručnih zglobova, desnog koljena, i prednje strane gornje trećine lijeve podkoljenice i ogrebotine u lijevoj polovini čela. Povrede u predjelu desne jagodice, desnom predušnom predjelu, u predjelu korjena lijeve ušne školjke, lijeve polovine čela poslijedice su namjanje trostrukog (tri udarca), dejstva tupog, teškog i zamahnutog mehaničkog oruđa (moguće i pesnica) na navedene predjele tijela, a navedene oguljotine koljena i lijeve podkoljenice mogle su nastati mehanizmom pada na tvrdu i neravnu podlogu. Povrede u predjelu ručnih zglobova nastale su tzv. dejstvom lisica na te djelove tijela. Navedeni krvni podlivi, oguljotine, ogrebotine i otok predstavljaju i pojedinačno i u svom zbiru laku tjelesnu povredu. Dakle, u vrijeme odigravanja predmetnog događaja B.A. je zadobio laku tjelsnu povredu i uslijed povređivanja kod istog razvilo se stanje razdražljivosti i povećane nervoze. Na osnovu medicinske dokumentacije nema svježih ruptura bubnih opni kod B.A. Dana 29.08.2010.g. B. je pregledan u Opštoj bolnici u Kotoru i to otoskopom, a kojom metodom se mogu vidjeti rascjepi bubne opne. Mikroskopski, otoskopski pregled (OMS) predstavlja standardnu i relevantnu proceduru prilikom dijagnostikovanja ovakvih povreda te se iste ne mogu vidjeti golim okom. Na osnovu medicinske dokumentacije u spisima predmeta kod Brnovića ustanovljene su promjene bubnih opni oba uha, koje, nedvosmisleno, nisu svježi rascjepi, a mogle su nastati i kao poslijedica upalnih promjena, a ni jedan specijalista za bolesti uha, grla i nosa ne opisuje promjene koje odgovaraju svježim rascjepima. Na osnovu dokumentacije ekspertizno se tačno ne može ustanoviti vrijeme nastanka ovih upalnih promjena, odnosno, vještaci objašnjavaju da se na osnovu opisa Specijaliste Opšte bolnice u K. vidi da je prilikom prvog pregleda (29.08.2010.g.), ustanovljeno obostrano prisustvo cerumena (ušna smola), što je pokazatelj hroničnih promjena, a u istoj ustanovi je nakon dva dana opisana akutna promjena na lijevom uhu. Doktori na C. govore o akutnijim upalnim procesima a P. Specijalista insistira na rascijepima bubne opne uslijed povrijeđivanja, a čija dijagnoza nije prihvatljiva jer ista slijedi isključivo na osnovu pravilnog opisa takve promjene, a što ovaj Specijalista nije uradio. </span>
</p>
<p class="p5"></p>
<p class="p5">
<span>Na glavnom pretresu vještak prof. dr M. Š. je izjavio da u cjelosti ostaje kod ekspertize koja je potpisana dana 21.03.2012.g., u predmetu K. br.376/11/11,  a koju je potpisalo 6 nastavnika Med. fakulteta u P. Oni su</span><span class="s2"> </span><span>mišljenje dali na osnovu kompletne medicinske dokumentacije koja je citirana u nalazu ekspertize. A.B. pregledalo je 7 doktora u Kotoru, P. i na C. i nijedan doktor nije opisao pravilno promjenu koja odgovara rascjepu bubne opne, a to je da su kod rupture "ivice ruktire su neravne, reckave i krvlju podlivene", a bez ovakvog opisa samo se može vršiti pretpostavka, a u konkretnom predmetu nema medicinskih elemenata na osnovu kojih možemo primjetiti da se radi o rascjepu bubne opne obostrano. </span>
</p>
<p class="p5"></p>
<p class="p5">
<span>Prilikom neposrednog saslušanja vještak doc. dr M. T.</span><span class="s2"> </span><span>je izjavio da, imajući u vidu iskaz svjedoka dr V. K. ono što je on opisao nije ruptura bubne opne, već da to zapravo predstavlja hroničnu infekciju uva. Objasnio je da u takvom slučaju ne mora da bude oštećenje sluha generalno, ali da je u konkretnom slučaju bilo oštećenja na lijevom uvu, a na desnom nije. Oštećenje sluha inače može da bude poslijedica hroničnih upala. Sekrecija koja je dijagnostikovana kod oštećenog ne mora da bude od infekcija, a imajući u vidu da je oštećeni u par dana više puta pregledan od strane više ljekara. ORL specijalista otoskopskim pregledom bi morao da vidi rupturu bubne opne i da istu opiše u svom izvještaju. </span>
</p>
<p class="p5"></p>
<p class="p5">
<span>Iz zapisnika o suočenju između okr. P.A. i ošt. B. A. kao i između ošt. B.A. i okr. Š. proizilazi da je oštećeni ostao kod svojih navoda, a okrivljeni kod svojih odbrana. </span>
</p>
<p class="p5"></p>
<p class="p5">
<span>Iz izvještaja ljekara jedinice za HMP u K. dr V.M. proizilazi da isti glasi na ime B.A. koji je doveden u navedenu ustanovu u pratnji policije u 03.15h, te da su mu na koljenima konstatovane ogrebotine, koje su zbrinute, a da nema povreda po tijelu, a žalio se na glavobolju i mučninu. Prepisana mu je terapija i data dijagnoza. </span>
</p>
<p class="p5"></p>
<p class="p5">
<span>Iz izvještaja ljekara jedinice za HMP u Kotoru od 29.08.2010. godine (09.00h) dr G.J.proizilazi da isti glasi na ime B.A., da je isti doveden u pratnji policije, a da mu je pregledom konstatovan krvni podliv ispod desnog oka i ogrebotina u predjelu čela po lijevoj strani. Žalio se na glavobolju i curenje providne tečnosti iz lijevog uha, a dat mu je uput za ORL. </span>
</p>
<p class="p5"></p>
<p class="p5">
<span>Iz izvještaja ljekara specijaliste Urgentne medicinske pomoći JZU OB K. br.protokola 3186 od 29.08.2010. godine  dr P. B. proizilazi da isti glasi na ime B. A., kojem je otoskopsi obostrano konatatovan cerumen, endonazalno bez patološkog sadržaja, a na koži lica lijevo petehijalni podliv. U dijelu pod "rezultati analize" navodi da se da su bubnjići bez vidljive perforacije, prepisana mu je terapija i utvrđena dijagnoza. </span>
</p>
<p class="p5"></p>
<p class="p5">
<span>Iz izvještaja ljekara specijaliste JZU KCCG Urgentnog centra br. protokola 12440 od 30.08.2010. godine proizilazi da isti glasi na ime B. A. kojem je neophodan pregled neurohirurga i ORL ambulantno. </span>
</p>
<p class="p5"></p>
<p class="p5">
<span>Iz izvještaja ljekara JZU Zavoda za hitnu medicinsku pomoć P. br. protokola 39875 od 30.08.2010. godine proizilazi da je B.A.upućen u KC Podgorica ljekaru specijalisti. </span>
</p>
<p class="p5"></p>
<p class="p5">
<span>Iz izvještaja ljekara specijaliste NH KCCG br. protokola 3931 od 30.08.2010. godine proizilazi da isti glasi na ime B.A., kojem je utvrđena dijagnoza u navedenoj ustanovi i prepisana odgovarajuća terapija.</span>
</p>
<p class="p5"></p>
<p class="p5">
<span>Iz izvještaja ljekara specijaliste ORL Opšte bolnice K. br. protokola 3031 od 01.09.2010. godine proizilazi da je B. A. bio na kontrolnom pregledu, i da je upućen na ORL odjeljenje C. radi daljeg liječenja, obzirom da je otoskopski lijevo nalaz upućivao na supurativ otitis. </span>
</p>
<p class="p5"></p>
<p class="p5">
<span>Iz izvještaja ljekara specijaliste Opšte bolnice C. br. protokola 495 od 01.09.2010. godine proizilazi da je u navedenu ustanovu primljen B. A.te da mu je dat sljedeći klinički nalaz: OMS: obostrano vidljive perforacije nejasnih ivica na spoju donjih kvadranata obostrano kroz koje izlazi obilna sekrecija koja se aspirira, i obostrano oštećenje sluha.</span>
</p>
<p class="p5"></p>
<p class="p5">
<span>Iz izvještaja ljekara Hitne pomoći br. 40052 od 30.08.2010. godine proizilazi da je B.A. data dijagnoza i prepisana odgovarajuća terapija. </span>
</p>
<p class="p5"></p>
<p class="p5">
<span>Iz izvještaja ljekara specijaliste DZ Podgorica br. protokola 2193 od 08.09.2010. godine proizilazi da je B. A. i u ovoj ustanovi data dijagnoza i prepisana odgovarajuća terapija. </span>
</p>
<p class="p5"></p>
<p class="p5">
<span>Iz izvještaja KCCG od 30.08.2010. godine dr K. proizilazi da je B.A.r pregledan u Kliničkom Centru, da mu je data dijagnoza i da je upućen na ORL odjeljenje Bolnice C. </span>
</p>
<p class="p5"></p>
<p class="p5">
<span>Iz rasporeda rada za dan 28.08.2010. godine Uprave policije PI K. - Ekspoziture policije K. proizilazi da je od 22 h do 06h bio dežurni starješina bio P.A. a da su u motorizovanoj patroli bili Š.M.</span>
</p>
<p class="p5">
<span>Iz rasporeda rada za dan 29.08.2010. godine Uprave policije PI K.- Ekspoziture policije Kotor proizilazi da je dežurni starješina bio N. V. od 06h do 14h.</span>
</p>
<p class="p5"></p>
<p class="p5">
<span>Iz zapisnika o prepoznavanju lica UP PI Kotor br. 28-03-240/10-3784 od 01.12.2010. godine (3 kom) proizilazi da je B. A. kao lice koje ga je kritične večeri u vozilu udarao prepoznao je lice pod rednim brojem 6, a to je bio okr.Š. M.</span>
</p>
<p class="p5"></p>
<p class="p5">
<span>Uvidom u fotoeleborat konstatuje se da se na istima nalazi ošt. B.sa povredama, odnosno crvenilu na desnoj strani lica. </span>
</p>
<p class="p5"></p>
<p class="p5">
<span>Iz izvoda iz kaznene evidencije za okrivljenog Š. UP N.proizilazi da isti ranije nije osuđivan, a iz izvoda iz kaznene evidencije UP B. za okr.P.takođe proizilazi da isti ranije nije osuđivan. </span>
</p>
<p class="p5"></p>
<p class="p5">
<span>Cijeneći sve izvedene dokaze pojedinačno, kao i u njihovoj međusobnoj povezanosti i u odnosu na odbranu okrivljenih sud je utvrdio da nema dokaza da su okrivljeni P. i Š. učinili krivična djela stavljena im na teret. Naime, nesporno je da je okr. Š. dana 29.08.2010. godine bio u noćnoj smjeni u patroli sa kolegom Z., kada je pokušao da zaustavi vozilo oštećenog B., ali koje se nije zaustavilo, da bi ih kasnije zaustavili kod samoposluge E.u Š. kada su vidjeli da je vozilom upravljao svjedok Č. B. a na mjestu suvozača je bio ošt. B. Okrivljeni Š. je u svojoj odbrani objasnio da je ošt. B. bio drzak, a Č. korektan te je smirivao ošt. B., a kada je preko dežurne saznao da je ošt. B. lice protiv kojeg se u Podgorici vodi krivični postupak za krivično djelo omalovažavanje i ometanje službenog lica sa kolegom mu je stavio sredstva za vezivanje na leđa, jer se opirao i uveo ga je u službeno vozilo. Okr. Š. je objasnio da je ošt. B. bio agresivan, da je pružao jak otpor zbog čega mu je  pokidao dva dugmeta na košulji, a od pružanja otpora oštećeni je u jednom trenutku pao pored kola i tada je zadobio oguljotine na koljenima, a nakon toga ga je odvezao u stanicu policije gdje ga je predao dežurnoj. Svjedok-oštećeni B. A. je, s druge starne, naveo da kada su ih policajci zaustavili da su bili drski prema njima, te da je policajac koji je njega vozio u službenom vozilu do stanice policije (okr. Šarović) tri puta se zaustavljao i serijski ga udarao sa po više udaraca u glavu i to u lijevu polovinu, a kada ga je uvodio u stanicu policije uhvatio ga je za kapuljaču i istu je pocijepao, a objasnio je da je oguljotine po koljenima zadobio od kontakta sa podlogom. Takođe je objasnio da u stanici policije kada je sjedio u hodniku prišao mu je prosijedi policajac koji ga je sa nekoliko snažnih udaraca udario pesnicom u stomak, a zatim je otišao u Dom zdravlja, te na salsušanje kod okr. P. za kojeg je tvrdio da ga je u kancelariji nekoliko puta snažnim udarcima udario pesnicom u stomak, a potom raširio ruke i objema ga pljusnuo po ušima. Dakle, sporno je da li je okr. Š. na putu od marketa "Ela" do stanice policije zlostavljao okr. B. i da li je okr. P. nakon što mu je doveden ošt. B. u kancelariji prema istome se ponašao na način koji vrijeđa ljudsko dostojanstvo i istog zlostavljao na način kako je to predstavio ošt. B. </span>
</p>
<p class="p5"></p>
<p class="p5">
<span>Svjedok Č.B.je bio očevidac događaja koji se desio ispred marketa E. s obzirom da je on kritične prilike upravljao vozilom ošt. B. i potvrdio je da se na znak policije kod tunela nije zaustavio, a ista ta patrola policije ih je kasnije srela kod E. kada su se tamo zaustavili. Dalje je objasnio da, kad su policajci saznali preko dežurne da je ošt. B. "povratnik", ošt. B. se opirao stavljanju lisica, koje su mu oni ipak uspjeli da stave, odnosno da je oštećeni pružao takav otpor da su oba policajca morala zajedno da reaguju i oštećenog je okr. Š. odveo u stanicu policije, a njega drugi policajac Z., a kada je došao u stanicu vidio je da su koljena ošt. B. krvava i da mu je pocijepana kapuljača na majici, ali da druge povrede nije primijetio. Ovaj svjedok je objasnio da su neposredno prije zaustavljanja od strane okrivljenih imali nezgodu sa vozilom, odnosno da su vozilom, tj. šoferšajbnom udarli u parkiranu hladnjaču, jer je oštećeni (koji je tada upravljao vozilom) krenuo naprijed umjesto u rikverc, te tako ostvario kontakt sa hladnjačom usljed čega je došlo do loma šoferšajbne. </span>
</p>
<p class="p5"></p>
<p class="p5">
<span>Prema tome, imajući u vidu ovakav iskaz svjedoka očevica Č. očigledno je da nad oštećenim Brnovićem, ispred marketa E. nije postupano na način kojim bi se povrijedilo njegovo dostojanstvo, s obzirom da je ovlašćeni službenik policije, okr. Š. istog uhapsio, zbog sumnje da se protiv istog vodi krivični postupak kod drugog suda, te da ga je zbog jakog otpora koji je isti pružao, morao "savladati" sa kolegom Z. na način što mu je stavio sredstva za vezivanje na ruke i istog uveo u službeno vozilo. </span>
</p>
<p class="p5"></p>
<p class="p5">
<span>Vezano za navode oštećenog da su mu i nakon što je došao u stanicu policije zadavali udarce, tačnije prvo jedan prosjedi policajac, a zatim i okr. P. kada je bio na saslušanju kod istog, koji mu je kako je kako je to oštećeni naveo  zadao nekoliko snažnih udaraca stisnutom pesnicom u stomak, a potom objema rukama pljesnuo po ušima, okr. P. se u svojoj odbrani izjasnio da su takvi navodi neosnovani, jer je on kada su mu rekli da ošt. B. traži ljekara naredio da ga odvedu u Dom zdravlja, a kasnije ga je saslušao, a ošt. Brnović se odjednom počeo nedolično ponašati i nije htio da da izjavu pa ga je on predao dežurnoj službi uz napomenu da ga zadrže u pritvorskim prostorijama. Objasnio je da je on primijetio da je oštećeni imao povrede na koljenu, a za koje je smatrao da je zadobio prilikom stavljanja lisica, a kasnije su saznali da su oštećeni i svjedok Č. neposredno prije zaustavljanja od strane njihove patrole imali saobraćajnu nezgodu u kojoj je ošt. B. (kako je to saopštio u Sudu za prekršaje) glavom udario o nešto. </span>
</p>
<p class="p5"></p>
<p class="p5">
<span>Ispitujući odbranu okrivljenih i navode oštećenog sud je posebno cijenio medicinsku dokumentaciju za oštećenog, pa je tako utvrdio da je oštećeni iz stanice (prvi put) odveden u HMP u K. gdje ga je pregledala dr V.M.koja je u izvještaju navela da je kod oštećenog konstatovala ogrebotine na koljenima, a da isti nije imao povreda na tijelu. Imenovana doktorka je bila svjedok u ovom krivičnom postupku i prilikom svjedočenja izjavila je da se u izvještaju ljekara konstatuju sve povrede koje su vidljive, a takođe i one na koje pacijent ukaže, tako da bi ona da je primijetila bilo kakve druge povrede na oštećenom (nakon što je vidjela foteleborat iz spisa predmeta) sigurno u izvještaju iste konstatovala.</span>
</p>
<p class="p5"></p>
<p class="p5">
<span>Prema tome, što se tiče ogrebotina na koljenima ošt. B. nesporno je da su iste postojale, a takođe za sud je bilo nesporno i da su iste nastale prilikom stavljanja sredstava za vezivanje oštećenom i njegovog kontakta sa podlogom što je i sam oštećeni potvrdio. S druge strane, navedenom medicinskom dokumentacijom opovrgnuti su navodi oštećenog da je u toku vožnje od E. do stanice okr. Š. serijski udarao i to u predjelu glave, s obzirom da takve povrede očigledno da ljekaru ne bi mogle ostati neopažene i da bi na iste svakako ukazao ljekaru i sam oštećeni (imajući u vidu da je naveo da je to bilo serijsko udaranje sa po više udaraca, što znači da bi sigurno oštećeni trpio bolove usljed takvog "serijskog" udaranja). Takođe, i saslušani svjedok R.S.koji je bio u dežurnoj u noći između 28.08. i 29.08.2010. godine, objasnio je da je vidio da je okr. Š. doveo jednog momka kojem je primijetio oguljotine na koljenima koji se u stanici počeo nedolično ponašati, a on je odveo oštećenog u Dom zdravlja i u njegovom prisustvu ga je pregledala dr M. Dakle, ni ovaj svjedok nije primijetio nikakve druge povrede kod oštećenog B. sem oguljotina na koljenima (koje su nastale na gore navedeni način, s obzirom da je ovaj svjedok potvrdio da je okr. Š. košulja bila otkopčana, a nekoliko dugmadi otkinuto, a takođe mu je na košulji bila i pljuvačka što očigledno ukazuje da je prilikom sprovođenja oštećeni pružao otpor ovlašćenom službeniku policije, konkretno okr. Š. a na šta je u svojoj odbrani ukazivao ovaj okrivljeni, a što je takođe potvrdio i svjedok očevidac Tako je u odnosu na okr. Š. za sud bilo nesporno da isti nijednom svojom radnjom nije ugrozio ljudsko dostojanstvo oštećenog, niti ugrozio njegov tjelesni integritet, odnosno da se u njegovom postupanju s oštećenim prilikom privođenja nisu ostvarila obilježja bića krivičnog djela zlostavljanja stavljenog mu na teret. </span>
</p>
<p class="p5"></p>
<p class="p5">
<span>Oštećeni B. je tvrdio da ga je i u kancelariji zlostavljao okr. P. međutim, nakon što je obavljeno saslušanje kod okr. P. oštećenog je u pritvorsku jedinicu odveo svjedok R.S. koji je izjavio da ni tada nikakve povrede, sem oguljotina nakoljenima kod oštećenog nije primijetio, niti se oštećeni na nešto žalio. Nadalje, svjedok N.Š., koji je u 06.00h preuzeo smjenu, oko 9h je vidio lice koje je bilo zadržano u pritvorskoj jedinici tj. ošt. B. i nije primijetio nikakve povrede na njemu, curenje iz ušiju itd., dok je svjedok G.S. ujutru na traženje ošt. Brnovića istog poveo u Dom zdravlja gdje mu je ljekar rekao da mu je stanje u odnosu na prethodni pregled nepromijenjeno, ali da ukoliko on to želi može mu dati uput za specijalistu, pri čemu mu je ljekar uho pogledao nekom lampicu i to mu saopštio, a on nije vidio da mu nešto curi iz uha. U izvještaju ljekara HMP Kotor od 29.08.2010. g. nije konstatovano da je oštećenom curila tečnost iz uha, već mu je tad uput za ORL. </span>
</p>
<p class="p5"></p>
<p class="p5">
<span>Međutim, radi pravilnog tumačenja medicinske dokumentacije za oštećenog B. sud je naložio sudsko- medicinska vještačenja, prvobitno po vještaku dr K. N. a potom i vještačenje od strane Sudsko-medicinskog odbora medicinskog fakulteta u Podgorici, a neposredno je saslušao vještaka dr Krsta Nikolića, zatim svjedoka dr V.K.prof. dr M.Š. i doc. dr M.T.</span>
</p>
<p class="p5"></p>
<p class="p5">
<span>Sud je prihvatio nalaz i mišljenje Sudsko-medicinskog odbora medicinskog fakulteta u Podgorici, obzirom da je isto potkrijepljeno naknadnim saslušanjem dvojice članova ovog odbora, prof. dr M. Š. specijaliste za sudsku medicinu i naročito doc. dr M. T. specijaliste za bolesti uha, grla i nosa, koji je svakako najpodrobnije mogao da da objašnjenja na sporna pitanja u ovom predmetu - da li je kod ošt. Brnovića došlo do rascjepa, odnosno rupture bubnih opni (a što je oštećeni tvrdio da se desilo nakon što ga je okr. P. šakama udario po ušima). </span>
</p>
<p class="p5"></p>
<p class="p5">
<span>Na osnovu proučavanja cjelokupne medicinske dokumentacije za oštećenog navedeni Odbor, odnosno Komisija od 6 ljekara koji su vještačili u ovoj krivično-pravnoj stvari, se izjasnio da kod istog nije bilo svježih ruptura bubnih opni, odnos da promjene bubni opni oba uha kod oštećenog nisu svježi rascjepi, već su iste mogle nastati kao posljedica upalnih promjena, a da nijedan ljekar koji je pregledao oštećenog u svom izvještaju nije dao opis povrede koji bi odgovarao rupturi bubne opne, a što bi da je zaista rupture bilo isto i naveo u svom izvještaju. Prilikom neposrednog saslušanja vještak prof. dr Š.se izjasnio da su oni (Odbor) mišljenje dali na osnovu cjelokupne dokumentacije za oštećenog, a da nijedan ljekar koji je pregledao oštećenog nije opisao pravilno promjenu koja odgovara rascjepu bubne opne, a bez opisa se ne može pretpostavljati, odnosno u spisima predmeta nema medicinskih elemenata na osnovu kojih bi se zaključilo da se radi o rascjepu bubne opne. Takođe, i vještak doc. dr T., kao specijalista za uho, grlo i nos je nakon izjave svjedoka dr V. K. na glavnom pretresu, a koji ljekar je pregledao oštećenog i koji se izjasnio da bi on da je vidio sekreciju istu konstatovao u svom izvještaju, potvrdio da ono što je dr K. opisao nije ruptura bubne opne, već hronična infekcija uha, a da bi ORL specijalista otoskopskim pregledom morao da vidi rupturu bubne opne i da istu opiše u svom izvještaju. Prema tome, na osnovu ovakavog nalaza i mišljenja Sudskomedicinskog odbora, te datih pojašnjenja i potkrepljenja nalaza prilikom nepsorednog saslušanja, nesporno je utvrđeno da kod oštećenog Br. nije bilo rascjepa bubnih opni, već se ustvari radi o hroničnoj ingekciji uha. Samim tim opovrgnuti su navodi oštećenog o toj zadobijenoj povredi i načinu na koji je ista nastala .</span>
</p>
<p class="p5"></p>
<p class="p5">
<span>Okrivljenom P. je prvobitno bilo stavljeno na teret da je izvršio krivično djelo teške tjelesne povrede (rascjep lijeve i desne bubne opne kod oštećenog), da bi zastupnik optužbe, nakon što je, kako je navedeno, od strane vještaka utvrđeno da kod oštećenog nije bilo rascjepa bubnih opni, izmenio činjenični opis djela i  isto prekvalifikovao u krivično djelo zlostavljenje iz čl.166a st.2 u vezi st.1 KZ, međutim, za sud nije bilo dokazano da je okr. P. izvršio to krivično djelo, s obzirom da nije dokazano da je ošt. B. bio ugrožen tjelesni i duševni integritet prilikom saslušanja kod okr. P., niti da se sa njim postupalo na način koji bi povrijedio njegovo ljudsko dostojanstvo, obzirom da nakon izlaska iz kancelarije okr. P. niko od službenika koji su kasnije sprovodili oštećenog nije primijetio druge  povrede, sem oguljotina na koljenima, a o čemu svjedoči i medicinska dokumentacija za oštećenog.  </span>
</p>
<p class="p5"></p>
<p class="p5">
<span>Sa navedenog za sud nije bilo dokazano da su okr. P. A.i okr. Š.M. izvršili krivično djelo zlostavljanja iz čl.166a st.2 u vesi st.1.KZ,</span><span class="s3"> </span><span>pa ih shodno čl. 373  st.1.tač.2 ZKP-a oslobodio od optužbe</span><span class="s3">.</span>
</p>
<p class="p7"></p>
<p class="p5">
<span>Shodno čl.230 ZKP-a odlučeno je da troškovi ovog postupka padaju na teret Budžeta Crne Gore.</span>
</p>
<p class="p5"></p>
<p class="p5">
<span>Shodno čl.239 st.3 ZKP-a sud je ošt. Brnović Aleksandra sa postavljenim imovinskopravnim zahtjevom uputio na parnicu. </span>
</p>
<p class="p4"></p>
<p class="p3">
<span>OSNOVNI SUD U KOTORU</span>
</p>
<p class="p3">
<span>Dana, 27.05.2013. godine</span>
</p>
<p class="p5"></p>
<p class="p5">
<span>Zapisničar,                                                                                 S U D I J A</span>
</p>
<p class="p5">
<span>Tamara Počanić                                                              Danijela Samardžić s.r.</span>
</p>
<p class="p5"></p>
<p class="p5"></p>
<p class="p5"></p>
<p class="p5">
<span>PRAVNA POUKA: Protiv ove presude ima se pravo žalbe Višem sudu u Podgorici u roku od 8 dana od dana prijema iste, a preko ovog suda.</span>
</p>
<p class="p5"></p>
<p class="p8"></p>
<p class="p8"></p>
<p class="p4"></p>
<p class="p5"></p>
<p class="p6"></p>
<p class="p9"></p>
<p class="p6"></p>


</body>
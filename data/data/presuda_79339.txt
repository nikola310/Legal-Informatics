<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.s1{font-weight:bold;}
.p1{text-align:start;hyphenate:auto;font-family:Times New Roman;font-size:12pt;}
.p2{text-align:justify;hyphenate:auto;font-family:Times New Roman;font-size:12pt;}
</style>
<meta content="ljiljana.popovic" name="author">
</head>
<body class="b1 b2">
<p class="p1">
<span class="s1">                                                                                                              K.br.163/10</span>
</p>
<p class="p1"></p>
<p class="p1">
<span class="s1">				     U IME NARODA</span>
</p>
<p class="p1"></p>
<p class="p1"></p>
<p class="p2">
<span>		Osnovni sud u Pljevljima, kao prvostepeni krivični sud , po  sudiji Ljiljani Popović , uz sudjelovanje zapisničara Milanke Šestović  u krivičnom predmetu protiv optuženog J. S. iz  P., zbog krivičnog djela  kradja  iz čl.239 st.1 KZ CG  po optužnom predlogu ODT Pljevlja Kt.br.111/10 od  18.06.2010.godine , nakon održanog glavnog i javnog pretresa  u prisustvu zamjenika  ODT Pljevlja Djurović Veljka, punomoćnika oštećenog J. V. i optuženog J.S. , dana 23.07.2010.godine, donio je i javno objavio </span>
</p>
<p class="p2"></p>
<p class="p2"></p>
<p class="p2">
<span>			</span><span class="s1">	     P R E S U D U </span>
</p>
<p class="p2"></p>
<p class="p2">
<span>		</span><span class="s1">Optuženi  J.S.</span><span> od oca R. i majke S. rođ.M., rođen u mjestu O.opština P. dana .....godine, s prebivalištem u selu V. opština P., državljanin CG, oženjen, otac 3 djece, pismen, završio zanat, penzioner, vojsku služio 1950.godine u N., ne vodi se u VE, srednjeg imovnog stanja, osuđivan</span>
</p>
<p class="p2"></p>
<p class="p2">
<span>			    	     </span><span class="s1"> K R I V     J E </span>
</p>
<p class="p2"></p>
<p class="p2">
<span>		 </span><span class="s1">Što je :</span>
</p>
<p class="p2">
<span>		  U periodu od  11.12.2009.godine do 11.03.2010.godine u svom stambenom objektu u mjestu V. opština P. u namjeri da sebi pribavi protivpravnu imovinsku korist, oduzimao električnu energiju na način što je parčetom rengen snimka ukočio disk brojila marke "Iskra" br.3730929 pa se oduzeta električna energija u ukupnoj količini od 14.988 KWh nije registrovala na električnom brojilu te je na taj način sebi pribavio protivpravnu imovinsku korist u ukupnom iznosu od 1.432,62 € za koji iznos je oštećena E. iz P.,-</span>
</p>
<p class="p2"></p>
<p class="p2">
<span>		</span><span class="s1">čime je izvršio krivično djelo  kradje  iz čl.239st.1 KZ CG,</span>
</p>
<p class="p2"></p>
<p class="p2">
<span>		pa mu sud  na osnovu već citiranog zakonskog propisa  te primjenom članova  4,13,15,32,36,42,52 ,53 i 54 KZ CG , te čl. 199 ,  202  i 212  ZKP-</span><span class="s1">a   i z r i č e</span>
</p>
<p class="p2"></p>
<p class="p2">
<span>			</span>
</p>
<p class="p2">
<span class="s1">				USLOVNU OSUDU </span>
</p>
<p class="p2">
<span class="s1">							</span><span>			</span>
</p>
<p class="p2">
<span>		Sa kojom se optuženom  </span><span class="s1">J. S.</span><span> utvrdjuje kazna zatvora u trajanju od 30(trideset) dana  i istovremeno odredjuje  da  se ista neće izvršiti  ako  optuženi  u roku od jedne godine dana  ne izvrši novo krivično djelo.</span>
</p>
<p class="p2"></p>
<p class="p2">
<span>		Optuženi je dužan platiti ovom sudu  na ime  troškova krivičnog postupka  iznos od  143,00 eura  kao i na ime paušala  iznos od 27,50 eura,</span>
</p>
<p class="p2"></p>
<p class="p2">
<span>		a ovo u roku  od 15.dana  po pravnosnažnosti presude , pod prijetnjom prinudnog izvršenja.</span>
</p>
<p class="p2"></p>
<p class="p2">
<span>		Obavezuje se optuženi da oštećenoj E.P. na ime imovinsko pravnog zahtjeva plati iznos od 1.432,62 €.</span>
</p>
<p class="p2">
<span>	</span>
</p>
<p class="p2">
<span>				 </span><span class="s1">O b r a z l o ž e nj e</span>
</p>
<p class="p2"></p>
<p class="p2">
<span class="s1">		</span><span>Osnovno državno tužilaštvo u P.  optužnim predlogom Kt.br.111/10  od 18.06.2010.godine optužilo je J. S.iz P., da je izvršio  krivično djelo kradje  iz čl.239 st.1 KZ CG ,  a na način, mjesto i vrijeme  bliže opisano  izrekom ove presude  i u završnoj riječi  ODT Pljevlja    predložio je da sud optuženog  oglasi krivim  i osudi po zakonu.</span>
</p>
<p class="p2"></p>
<p class="p2">
<span>		Oštećena  E. P. u riječi svog punomoćnika  pridružila se krivičnom gonjenju i istakla  da postavlja imovinsko pravni  zahtjev   u iznosu kako je to našao vještak elektro struke. </span>
</p>
<p class="p2"></p>
<p class="p2">
<span>		Optuženi J. S. u odbrani datoj u predhodnom postupku navodi da je vlasnik porodične kuće u mjestu V. i da su u njegovu kuću 1992.godine došli radnici ED P. i rekli da hoće da skinu električno brojilo i da ga nose sa sobom pa su iskačili struju namjeravajući da skinu brojilo a on ih pitao gdje je drugo brojilo pa kad su mu rekli da nijesu donijeli drugo brojilo da postave on im rekao da ne skidaju brojilo i da ga ne ostavljaju bez struje pa su oni ostavili brojilo a on sumnja ali ne tvrdi da su tada radnici ED P. skinuli plombu sa brojila. Kad su uključili struju oni su na brojilo stavili drugu plombu koju on ima kod sebe kao dokaz a od 1992.godine niko nije izvršio kontnrolu njegovog brojila a radnik ED je uredno očitavao potrošnju i mogao vidjeti da na brojilu nema plombe a razmak između plombe i brojila je oko 3 cm. Dalje je kazao da su dana 11.03.2010.godine u njegovu kuću došli radnici ED i izvršili kontrolu električnog brojila i tada mu rekli da na brojilu nema jedne plombe i on priznaje da na brojilu nije bilo jedne plombe ali ne zna ko je skinu plombu moguće je da su je skinuli radnici ED 1992.godine. Na brojilu je bilo odnosno bile dvije plombe dok treće nije bilo pa je rekao radnicima ED da pogledaju da naije plomba na brojilu jer je on jednu plombu 1992.godine posle dva - tri dana kad je dolazila kontrola našao na patosu ispod brojila i stavio je na brojilo. Radnik ED Pljevlja P. je rukom tražio po brojilu i nije ništa našao a nakon toga električar B.je upalio sijalicu. Optuženi navodi da se tada primakao brojilu i rekao "evo brojilo radi" i naišla je crvena strelica a tada je B. pitao gdje je plomba pa je i on tražio rukom po brojilu plombu a zatim mu u ruci pokazao nešto plastično rekavši da je to našao na brojilu pa je pitao B. šta je to a B. mu rekao da je to našao na brojilu pa je pitao B.da li mu to treba a B. rekao da treba i on B. rekao da to nosi. Tvrdio je da nije stavio u električno brojilo rengen snimak i da je brojilo registrovalo potrošnju električne energije i objasnio da električari nisu kolima mogli da dođu do njegove kuće, vidio ih je da pješice idu prema njegovoj kući a i poznao i da je znao da nešto ima sumnjivo u brojilu on bi to skinuo prije nego oni dođu jer je imao dovoljno vremena. Naredni dan je zamijenjeno brojilo u njegovoj kući i od kad mu je zamijenjeno brojilo on je za 20 dana potrošio 55 KW a na predhodnom brojilu za koji ga sumnjiče da je krao struju za 10 dana je potrošio 33 KW i u prosjeku prije zamjene brojila mjesečno je trošio 102 KW struje. Kao dokaz da nije počinio krivično djelo krađe ima račune za električnu energiju i tvrdio da je dana 11.03. 2010.godine kad su u njegovoj kući električari kontrolisali brojilo brojilo je registrovalo potrošnju električne energije i vidjela se crvena strelica na brojilu i govorio je električarima  "evo brojilo radi, evo crvene strelice" te da ne bi potpisao zapisknik o kontroli da mu električari nijesu obećali da će mu priključiti struju ako potpiše zapisnik a njegova supruga je bolesna, stara 83 godine i nepokretna pa su električari telefonom nazvali direktora koji im je naredio da mu puste struju. Na glavnom pretresu ne priznajući izvršenje krivičnog djela ni krivicu i ostajući pri odbrani iz predhodnog postupka kazao da se ne slaže sa obračunom potrošnje kako je to našao vještak i tvrdio da rengen snimak nije nađen u brojilu jer je brojilo radilo a ne zna i ne može da se zakune da možda električari sa sobom nijesu donijeli rengen snimak jer on nije postavio rengen snimak u brojilo a u kući niko ne živi osim on i supruga koja je nepokretna već 18 mjeseci, električare je vidio na razdaljini od 40 metara pa je tri puta mogao maći rengen snimak da je znao da rengen snimak ima i tražio da se u njegovom brojilu nađe šupljina kroz koju bi se mogao uvući rengen snimak. U završnoj riječi je tražio da ga sud oslobodi od optužbe.</span>
</p>
<p class="p2">
<span> </span>
</p>
<p class="p2">
<span>		U dokaznom postupku  sud je  pročitao zapisnik o kontroli mjernog mjesta  br.0001408 od  11.03.2010.godine, saslušao  svjedoke B. H. i  K.I., pročitao iskaz svjedoka Perović Trivuna, saslušao  vještaka  Radović Gordanu i  pročitao izvod iz KE za optuženog . </span>
</p>
<p class="p2"></p>
<p class="p2">
<span>		Nakon provedenog dokaznog postupka  i ocjene izvedenih dokaza  i to kako svakog pojedinačno  tako i u medjusobnoj povezanosti  a pri tom cijeneći  odbranu optuženog  sud je utvrdio činjenično stanje bliže opisano izrekom ove  presude. </span>
</p>
<p class="p2"></p>
<p class="p2">
<span>		Naime, optuženi J. S. ne priznaje izvršenje krivičnog djela ni svoju krivicu tvrdeći da u električno brojilo u svojoj porodičnoj kući nije postavio rengen snimak te da je prilikom kontrole dana 11.03.2010.godine brojilo registrovalo potrošnju električne energije kao i da ne zna da snimak koji je tog dana pokazao mu B. je bio u brojilu, moguće je da su ga električari donijeli ali u to ne može da se zakune. </span>
</p>
<p class="p2"></p>
<p class="p2">
<span>		Provjeravajući ovakvu odbranu optuženog sud je izveo predložene dokaze pa su tako svjedoci B. H., P.T. i K. I. radnici ED P.  koji su dana 11.03.2010.godine izvršili kontrolu električnog brojila u kući optuženog izjavili da su prilikom kontrole utvrdili da se brojilo ne okreće i ne registruje potrošnju električne energije i da su to utvrdili kada su uključili dvije sijalice a brojilo nije registrovalo potrošnju. Tada su utvrdili da je disk brojila zakočen rengen snimkom kao i da na brojilu nema Savezne plombe. Kontroli je prisustvovao potrošač koji je potpisao zapisnik koji je sačinjen na licu mjesta i kazali da je dovodno kablo kod ovog potrošača PGP 4 x 6 mm. Potrošača su isključili na brojilu ali ih je on molio da mu uključe električnu energiju jer mu je supruga veoma bolesna nakon čega su se telefonom čuli sa direktorom koji im je odobrio da potrošaču priključe struju što su i uradili. Svjedok K. I.je tvrdio da su toga dana u prisustvu potrošača iz njegovog brojila i to sa desne strane izvukli rengen snimak i pokazali ga potrošaču. Tvrdio je da je on isključio struju na brojilo a P.je uključio nakon što je to direktor dozvolio. Brojilo ovog potrošača se nalazi u hodniku i sjeća se da su ispod brojila bile složene gajbe sa jabukama. Svjedok B. je kazao da kad su toga dana on i kolege K.i P. došli kod kuće optuženog, optuženi je bio na vratima u prizemlju pa su mu rekli da hoće da pregledaju brojilo i optuženi je otišao ka spratu kuće s jedne strane a njih trojica sa druge strane kuće tako da su se sreli kod ulaznih vrata spratnog dijela i ušli u hodnik gdje se nalazi brojilo i pošto nema drugih potrošača upalili sijelice i vidjeli da brojilo ne registruje potrošnju a kolega K. je pregledom brojila pronašao rengen snimak koji je izvukao. Svjedok B. dalje navodi da je on stajao u hodniku zajedno sa optuženim a P.bio na vratima hodnika te da je lično on - svjedok B. pokazao J. rengen snimak i tražio mu ga ali mu je rekao da ne može da mu da taj snimak već mu je samo pokazao da se vidi odnosno da vidi da se radi o rengen snimku. Kazao je da može da se zakune na K.da je kolega K. našao rengen snimak i izvukao ga iz brojila.</span>
</p>
<p class="p2"></p>
<p class="p2">
<span>		Sud u cjelosti prihvata  kao istinite  i  krajnje nepristrasne  iskaze svjedoka  P., K. i B.,  smatrajući  da su svjedoci  izjavili  samo ono što su lično vidjeli  prilikom kontrole  optuženog  kao potrošača  električne energije. Ovi svjedoci su veoma detaljno opisali sve što su utvrdili kontrolom i veoma detaljno opisali izvršenu kontrolu od momenta dolaska do porodične kuće optuženog do potpisivanja zapisnika o izvršenom pregledu.  Da su navodi ovih svjedoka tačni  utvrdjuje se i iz  zapisnika  o kontroli mjernog mjesta od 11.03.2010.godine .  Ni sam optuženi ne spori činjenicu da na brojilu nije bilo jedne Savezne plombe kako su to i izjavili svjedoci a ne spori ni činjenicu da mu je svjedok B.pokazao rengen snimak s tim što ističe da on nije stavio rengen snimak te da ne zna ali da je moguće da su taj rengen snimak donijeli električari koji su vršili kontrolu.</span>
</p>
<p class="p2"></p>
<p class="p2">
<span>                         Iz nalaza i mišljenja  vještaka R. G. koji nalaz je sud prihvatio kao objektivan i dat po pravilima struke utvrdjeno je   da je način  neovlašćene potrošnje  prikazan zapisnikom od 11.03.2010.godine  tehnički moguć  kao i da  je  sporni period  neovlašćene potrošnje  od 11.12.2009.godine do 11.03.2010.godine  a ovo na osnovu  Pravila  o snabdijevanju električnom energijom  Sl.list CG 54/09 i to na osnovu čl.59 tačka 3  ovih Pravila  te da ukupna neovlašćena potrošnja  ovog potrošača za sporni period od 3.mjeseca iznosi  1.432,62 eura. Na glavnom pretresu vještak R. je ostala pri pisanom nalazu i mišljenju i kazala da je u konkretnom slučaju neovlašćena potrošnja obračunata prema presjeku kabla te da ona ne zna niti je vršila obračun koliko je domaćinstvo optuženog koje broji dva člana trošilo električne energije mjesečno, prosječna potrošnja domaćinstva je oko 500 kilovata a u slučajevima neovlašćene potrošnje električne energije količina neovlašćeno potrošene električne energije se obračunava po amperaži brojila ili po presjeku dovodnog kabla a u konkretnom slučaju obračun je izvršila prema presjeku dovodnog kabla i neovlašćena potrošnja se obračunava kao maksimalna količina električne energije koja može da protekne kroz taj presjek dovodnog kabla. Tvrdila je da ako je u brojilo postavljen rengen snimak brojilo ne može očitavati potrošnju električne energije, kao i da ako na brojilu nema Saveznih plombi moguće je pomjeriti deklo brojila i uvući se snimak bez pravljenja šupljine na brojilu. </span>
</p>
<p class="p2"></p>
<p class="p2">
<span>		Dakle, u postupku je i iskazima svjedoka  K., B. i P. te zapisnikom o kontroli mjernog mjesta,  kao i nalazom vještaka Radović  na nesumnjiv način je utvrdjeno  da je optuženi J. S.u periodu  od 11.12.2009.godine  do 11.03.2010.godine  a u namjeri da sebi pribavi  protipravnu imovinsku korist   u svom  stambenom objektu u V. u P., oduzimao električnu energiju  tako što  je u   brojilo  postavio rengen snimak koji je zakočio  disk brojila  pa brojilo nije registrovalo oduzetu  električnu energiju  u ukupnom iznosu od 14988 KWh i time  sebi  pribavio protipravnu imovinsku korist  i na taj način  oštetio E.P. za iznos od 1.432,62 eura  te da je optuženi  znao  da  neovlašćeno troši električnu energiju  samim tim što potrošnja ne ide preko brojila, dakle postupao je  sa umišljajem  i u ovim radnjama optuženog stoje svi bitni elementi  bića krivičnog djela kradje  iz čl.239 st.1 KZ CG , pa ga  je sud  kao umišljajnog učinioca  oglasio krivim i osudio po zakonu. Prilikom utvrđivanja krivice optuženog J. sud je cijenio njegove navode da je brojilo prilikom kontrole kritične prilike očitavalo potrošnju električne energije te da on nije u brojilo postavio rengen snimak a da ne zna otkud rengen snimak koji mu je pokazao kontrolor Brković te da su ga možda donijeli električari kao i da na brojilu nije bilo šupljine kroz koju se mogao uvući snimak i sud je mišljenja da su ovi navodi optuženog smišljeni u cilju izbjegavanja krivice i krivično pravne odgovornosti optuženog. Naime, u kući optuženog živi a ovo po njegovom kazivanju samo on i supruga stara 83 godine a pri tome nepoketna. Dakle, u kući nema nikog drugog ko bi postavio rengen snimak u brojilo niti ko drugi ima interesa za to. Vještak R. je objasnila da ako na brojilu nema Savezne plombe, a što priznaje i sam optuženi da na njegovom brojilu nije bilo jedne Savezne plombe,  rengen snimak se može uvući u brojilo pomjeranjem dekla i bez pravljenja šupljine. Navodi optuženog da on ne zna ali da je moguće da su radnici koji su vršili kontrolu su neubjedljivi pa tako sud nije mogao prihvatiti kao istinite sve ove navode optuženog.</span>
</p>
<p class="p2"></p>
<p class="p2"></p>
<p class="p2">
<span>		U  okviru opšte svrhe krivičnih sankcija  sud je cijenio i svrhu uslovne osude.  Optuženi je star čovjek, ima 78 godina,  porodičan čovjek, otac troje djece,  i živi  od penzije.  Ove činjenice  sud je uzeo  kao olakšavajuće okolnosti na strani optuženog. Iz izvoda iz KE je utvrđeno da je optuženi do sada osuđivan ali poslednja osuda je iz 1990.godine što znači da u poslednjih 20 godina optuženi nije počinio krivično djelo. Obzirom na godine optuženog i činjenicu da živi u domaćinstvu sa suprugom starom 83 godine koja je bolesna i nepokretna sud je mišljenja  da,    u konkretnom slučaju  nije nužno  radi krivično pravne zaštite  prema ovom optuženom  izricati  kaznu zatavora  već da se opravdano može očekivati  da će i samo upozorenje  uz prijetnju kaznom dovoljno uticati na  optuženog  da više  ne vrši krivična djela, pa mu je sud  utvrdio  kaznu zatvora u trajanju od 30 (trideset) dana   istovremeno odredjujući  da se ista neće izvršiti ako optuženi u roku od jedne godine dana ne izvrši novo krivično djelo  smatrajući  daće se i na ovaj način  postići svrha  kažnjavanja  zakonom predvidjenja.</span>
</p>
<p class="p2"></p>
<p class="p2">
<span>		 Shodno čl.199 i 202 ZKP-a  sud je  optuženog obavezao da na ime  troškova krivičnog postupka plati iznos od 143,00 eura koji čini naknada  za obavljeno</span>
</p>
<p class="p2">
<span>vještačenje u predhodnom postupku kao  i dolazak vještaka na glavni pretres te i da  na ime paušala  plati iznos od 27,50 eura , koji iznos je odmjeren  obzirom na  složenost  i dužinu trajanja krivičnog postupka  te imovno stanje optuženog. </span>
</p>
<p class="p2"></p>
<p class="p2">
<span>		 Oštećena ED P. je postavila imovinsko pravni zahtjev u iznosu koji je našao vještak elektro struke. Vještak elektro struke R.G. je utvrdila da neovlašćena potrošnja odnosno šteta koju je neovlašćenom potrošnjom električne energije optuženi pričinio oštećenoj iznosi 1.432,62 € pa obzirom da je visina imovinsko pravnog zahtjeva utvrđena u postupku to je sud shodno čl.212 ZKP-a obavezao optuženog da oštećenoj na ime imovinsko pravnog zahtjeva isplati iznos od 1.432,62 €.</span>
</p>
<p class="p2"></p>
<p class="p2"></p>
<p class="p2">
<span>		</span><span class="s1">OSNOVNI SUD U PLJEVLJIMA , dana 23.07.2010.godine.</span>
</p>
<p class="p2"></p>
<p class="p2"></p>
<p class="p2">
<span>Zapisničar, 							  S u d i j a,</span>
</p>
<p class="p2">
<span>Milanka Šestović					         Ljiljana Popović</span>
</p>
<p class="p2"></p>
<p class="p2">
<span class="s1">PRAVNA POUKA:</span>
</p>
<p class="p2">
<span>			Protiv ove presude može se izjaviti žalba u roku od 8.dana </span>
</p>
<p class="p1">
<span>			po prijemu iste Višem sudu B.Polje, a preko ovog suda.</span>
</p>
<p class="p1">
<span class="s1">DOSTAVITI:</span>
</p>
<p class="p1">
<span class="s1">1 x ODT Pljevlja</span>
</p>
<p class="p1">
<span class="s1">1 x Optuženom</span>
</p>
<p class="p1"></p>
<p class="p1"></p>
<p class="p1"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.9840278in 0.9840278in 0.9840278in 0.9840278in;}
.p1{text-align:center;hyphenate:auto;font-family:Times New Roman;font-size:14pt;}
.p2{text-align:justify;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-indent:0.375in;margin-left:-0.375in;margin-right:-0.25in;text-align:justify;hyphenate:auto;font-family:Arial;font-size:12pt;}
.p5{text-indent:0.375in;text-align:justify;hyphenate:auto;font-family:Arial;font-size:12pt;}
.p6{text-align:justify;hyphenate:auto;font-family:Times New Roman;font-size:12pt;}
.p7{text-align:start;hyphenate:auto;font-family:Times New Roman;font-size:12pt;}
</style>
<meta content="a" name="author">
</head>
<body class="b1 b2">
<p class="p1">
<!--Image link to '0.jpg' can be here-->
</p>
<p class="p2"></p>
<p class="p2"></p>
<p class="p3">
<span>U IME CRNE GORE</span>
</p>
<p class="p2">
<span>                                                                                                                           K.br. 68/12</span>
</p>
<p class="p2"></p>
<p class="p2">
<span>OSNOVNI SUD U PODGORICI, kao prvostepeni , krivični, po sudiji Larisi Mijušković- Stamatović, uz učešće Valentine Vukašinović, kao zapisničara, u krivičnom predmetu protiv okrivljenog M. E. iz Podgorice, zbog krivičnog djela krađa iz čl.239 st.1 Krivičnog zakonika, odlučujući po optužnom predlogu ODT-a Podgorica Kt.br. 524/11 od 24. januara 2012 godine, kojeg je na glavnom pretresu zastupala Protić Jelena, savjetnik na radu kod ODT-a Podgorica, nakon glavnog i javnog pretresa, održanog u prisustvu zastupnika optužbe i okrivljenog, donio je dana 22.01.2013 godine i istog dana javno objavio</span>
</p>
<p class="p2"></p>
<p class="p3">
<span>P R E S U D U</span>
</p>
<p class="p2">
<span>Okrivljeni:</span>
</p>
<p class="p2"></p>
<p class="p2">
<span>M. E. od oca M. i majke A. rođene S. Rođen.... godine u ...., ..., sa prebivalištem u PG,  ... državljanin Crne Gore, penzioner, udovac, otac dva djeteta, pismen, lošeg imovnog stanja,</span>
</p>
<p class="p2"></p>
<p class="p3">
<span>K R I V    J E</span>
</p>
<p class="p2">
<span>Zato što je:</span>
</p>
<p class="p2"></p>
<p class="p2">
<span>Od 03.01.2011 godine do 03.02.2011 godine, u svom stambenom objektu, u Ul. … tuđu pokretnu stvar oduzeo drugom u namjeri da njenim prisvajanjem sebi pribavi protivpravnu imovinsku korist u iznosu preko 150,00 eura, na način što je disk brojila marke „I“ br.... blokirao parčetom plastike, usled čega se utrošak električne energije, vlasništvo oštećene „E“ Podgorica, nije mogao registrovati, u čemu je otkriven kontrolom radnika oštećenog preduzeća, pri čemu je bio svjestan svog djela, čije izvršenje je htio, znajući da je njegovo djelo zabranjeno,</span>
</p>
<p class="p2"></p>
<p class="p2">
<span>-čime je izvršio krivično djelo krađa iz čl.239 st.1 Krivičnog zakonika,</span>
</p>
<p class="p2"></p>
<p class="p2">
<span>-pa mu Sud primjenom citirane zakonske odredbe, te odredbi čl. 2, 3, 4, 5, 13, 15, 36, 42, 52, 53 i 54 Krivičnog  zakonika, te čl. 226, 227, 229, 239 i 374 Zakonika o krivičnom postupku i z r i č e,</span>
</p>
<p class="p2"></p>
<p class="p2"></p>
<p class="p3">
<span>USLOVNU OSUDU</span>
</p>
<p class="p2"></p>
<p class="p2">
<span>Kojom mu prethodno utvrđuje kaznu zatvora od 2 (dva) mjeseca i istovremeno određuje da se ova kazna neće izvršiti ukoliko okrivljeni u roku od 1(jedne) godine po pravnosnažnosti presude ne izvrši novo krivično djelo.</span>
</p>
<p class="p2"></p>
<p class="p2">
<span>Dužan je okrivljeni da na ime sudskog paušala uplati na račun budžetskih sredstava Crne Gore iznos od 50,00 (pedeset) eura, u roku od 15 dana od dana pravnosnažnosti presude, pod prijetnjom prinudnog izvršenja.</span>
</p>
<p class="p2"></p>
<p class="p2">
<span>Oštećeno preduzeće “E” CG AD NK se radi ostvarivanja imovinsko- pravnog zahtjeva upućuje na redovnu građansku parnicu.</span>
</p>
<p class="p2"></p>
<p class="p3">
<span>O b r a z l o ž e n j e</span>
</p>
<p class="p2"></p>
<p class="p2">
<span>Optužnim predlogom ODT-a  Podgorica Kt.br. 524/11 od 24. januara 2012 godine, kojeg je na glavnom pretresu zastupala Protić Jelena, savjetnik na radu kod ODT-a, okrivljenom M. E. je stavljeno na teret izvršenje krivičnog djela krađa iz čl. 239 st.1 Krivičnog zakonika. </span>
</p>
<p class="p2">
<span>Zastupnik optužbe je prije završne riječi precizirala dispozitiv optužnog akta, kao u izreci presude, te u završnoj riječi navela da ostaje pri tako preciziranom optužnom aktu i da iz svih provedenih dokaza na glavnom pretresu proizilazi da je okrivljeni izvršio krivično djelo koje mu je stavljeno na teret, iz kog razloga je predložila Sudu da ga oglasi krivim i izrekne krivičnu sankciju u granicama zakonom propisanim za to krivično djelo.</span>
</p>
<p class="p2"></p>
<p class="p2">
<span>Okrivljeni je u navodima svoje odbrane na zapisniku o saslušanju osumnjičenog Kri.br.11/442 od 11.01.2011 godine istakao da nijesu tačni navodi krivične prijave koju je protiv njega podnijela E, PG  da je on navodno krao struju, te je naveo da stanuje u kući pokojne V. Z. već 4,5 godina i da nikada nije imao problema u vezi sa strujom jer je uvijek redovno izmirivao sve račune za utrošenu struju. Takođe, istakao je da u vrijeme kad je izvršena kontrola nije bio u stanu on, već njegov sin M. N. a da li je on nešto dirao oko struje i sata za struju, on nije znao, te da ne zna ni adresu njegovog sina jer sa njim nema nikakav kontakt, ali da pretpostavlja da se nalazi negdje u Italiji.</span>
</p>
<p class="p2">
<span>Na glavnom pretresu okrivljeni je naveo da zna da je njegov gazda, muž od pokojne Z, koji je takođe preminuo, stalno gledao i kontrolisao njega kako koristi struju, tako što je gladao na sat za struju koji se nalazi u hodniku unutar kuće, te da su oni živjeli u drugoj kući u istom dvorištu. Istakao je da je, kada je došla kontrola radnika E, u kući bio on, a da su tada oni izvršili kontrolu, našli to što su našli i da on nije htio da potpiše taj zapisnik. Pojasnio je da je greškom pred istražnim sudijom naznačeno da je tada u kući bio njegov sin, a ne on. Naveo je da i danas živi na istoj adresi, te da nema nikakvih drugih podstanara osim njega. Istakao je i da nije tačno da je mogao potrošiti preko 1.000 €, što ga tereti E. Komentarišući iskaz svjedoka F. R. na glavnom pretresu, okrivljeni je naveo da je tačan navod svjedoka, da on jeste zavukao taj film u sat, jer je sat bio inače već oštećen, da je to uradio da bi preživio i uštedio nešto novca kako bi se prehranio, jer živi sam, a da je sve to trajalo mjesec dana.  </span>
</p>
<p class="p2">
<span>U završnoj riječi okrivljeni je naveo da je prvi put neko od njegove familije pred sudom, da ga je nužda natjerala na to i da je na ovaj način oduzimao struju samo tih mjesec dana jer je bio primoran, da mu je žao zbog toga, te je zamolio Sud da ga što blaže kazni jer on ne može ni da se kreće bez uz pomoć štake.</span>
</p>
<p class="p2"></p>
<p class="p2">
<span>Sud je u dokaznom postupku: saslušao N. S – S. ovlašćenog predstavnika oštećene E PG, na saglasan predlog stranaka pročitao iskaz svjedoka N. V. sa zapisnika o glavnom pretresu od 18.09.2012 godine i iskaz svjedoka F.R. sa zapisnika o saslušanju svjedoka pred istražnim sudijom Ovog suda Kri.br. 11/442 od 07.09.2011 godine, pročitao zapisnik o kontroli mjernog mjesta E Podgorica br. ... od 03.02.2011 godine, izvršio uvid u plastiku kojom je blokiran disk brojila marke “I” br. ...., dok nije provodio dokaz pribavljanja izvoda iz KE za okrivljenog zbog odustanka zastupnika optužbe od tog predloga, obzirom da je okrivljeni rođen u B L, pa bi pribavljanje istog vodilo odugovlačenju postupka.</span>
</p>
<p class="p2"></p>
<p class="p2">
<span>Ovlašćeni predstavnik oštećene E PG N. S.- S. je na glavnom pretresu navela da se u ime oštećenog preduzeća pridružuje krivičnom gonjenju protiv okrivljenog i postavlja imovinsko- pravni zahtjev od 1.393,97 €.</span>
</p>
<p class="p2"></p>
<p class="p2">
<span>Svjedok N. V. je i u prethodnom postupku i na glavnom pretresu izjavio da se sjeća ove kontrole koju je izvršio sa svojim kolegom F. R., koju je izvršio u februaru 2011 godine, te da su kontrolom brojila kod tog potrošača utvrdili da se u istom nalazi parče plastike- rtg. snimka, dužine oko 15 cm, koji se nalazio u brojilu u visini diska brojila i koji je blokirao disk brojila onemogućavajući istog da mjeri potrošnju struje.  Istakao  je da je ovoj kontroli prisustvovao i jedan muškarac koji je živio u kući gdje se nalazilo predmetno brojilo i to kao podstanar, pa su ga oni upoznali sa svim tim nepravilnostima a zatim sačinili zapisnik koji je on odbio da potpiše, te da se nakon toga čudno ponašao i da je uzeo kuhinjski nož govoreći da će da izvrši samoubistvo. Takođe, naveo je da su iz brojila izuzeli parče plastike, odnosno rtg.snimak i da su isto pripojili predmetnom zapisniku, a nije se mogao sjetiti koji su kućanski aparati postojali u trenutku ove kontrole u kući potrošača, ali da zna da su postojali uobičajeni električni aparati, kao što su šporet, tv, frižider i slično. Pojasnio je da se predmetno brojilo nalazilo u unutrašnjosti kuće, u hodniku, a da su utvrdili vizuelnim putem da to brojilo nije registrovalo potrošnju energije, jer kad su izvukli parče plastike- rtg snimka iz brojila, brojilo je odmah počelo da radi, odnosno da registruje potrošnju energije.</span>
</p>
<p class="p2"></p>
<p class="p2">
<span>Svjedok F. R. je na  zapisniku o saslušanju svjedoka pred istražnim sudijom Ovog suda Kri.br. 11/442 od 07.09.2011 godine, izjavio da se sjeća te kontrole koju je izvršio sa svojim kolegom N. V. kada su kontrolom brojila utvrdili da je u isto bilo zavučeno parče plastike – filma, pored stakla, koje je blokiralo disk brojila tako da se potrošnja struje nije mogla registrovati na brojilu, a da je toj kontroli prisustvovao stariji čovjek koji je odbio da potpiše zapisnik koji su sačinili na licu mjesta. Takođe je naveo da nakon te izvršene kontrole oni nijesu isključili tog potrošača, jer je on tada na sebe potegao nož da se ubije u čemu su ga jedva spriječili, te da se svjedok nije mogao sjetiti svih kućnih aparata koje su zatekli u kući u trenutku kontrole, ali da zna da je postojala klima, električni šporet, frižider i televizor, a da su pronađenu plastiku izuzeli iz brojila za struju i pripojili je predmetnom zapisniku.</span>
</p>
<p class="p2"></p>
<p class="p2">
<span>Cijeneći iskaze saslušanih svjedoka Sud je istim poklonio svoju punu vjeru cijeneći da su isti jasni, istiniti i medjusobno saglasni, pa ih je kao takve i prihvatio.</span>
</p>
<p class="p2"></p>
<p class="p2">
<span>Iz zapisnika o kontroli mjernog mjesta E  br….. od 03.02.2011 godine, utvrdjeno je da su zapisnik sačinili N.V. i F.R. koji su konstatovali da je kod navedenog potrošača zatečen zavučen film pored stakla, da je disk brojila blokiran i da se potrošač ne registruje, te da je potrošač odbio da sarađuje i da potpiše zapisnik, a da je u pitanju podstanar M. E.</span>
</p>
<p class="p2">
<span> </span>
</p>
<p class="p2">
<span>Uvidom u plastiku kojom je blokiran disk brojila marke “I” br…. zaključeno je kojim predmetom je bio blokiran disk brojila navedenog potrošača, te da je navedena plastika pripojena uz Zapisnik o kontroli mjernog mjesta ..... E.</span>
</p>
<p class="p2"></p>
<p class="p2">
<span>Sud je nakon ocjene navoda optužbe, odbrane okrivljenog, te ostalih provedenih dokaza, kako pojedinačno, tako i u njihovoj medjusobnoj povezanosti, nesumnjivo utvrdio da je okrivljeni izvršio krivično djelo na način, vrijeme i mjestu kako je to predstavljeno izrekom presude, iz kojih razloga ga je oglasio krivim i osudio na krivičnu sankciju kao u izreci presude.</span>
</p>
<p class="p2"></p>
<p class="p2">
<span>Naime, u postupku je utvrđeno da je okrivljeni od 03.01.2011 godine do 03.02.2011 godine, u stambenom objektu, gdje živi u UL.... u PG, tuđu pokretnu stvar oduzeo drugom u namjeri da njenim prisvajanjem sebi pribavi protivpravnu imovinsku korist u iznosu preko 150,00 eura, na način što je disk brojila marke „I“ br..... blokirao parčetom plastike, usled čega se utrošak električne energije, vlasništvo oštećene „E“ PG, nije mogao registrovati, u čemu je otkriven kontrolom radnika oštećenog preduzeća.</span>
</p>
<p class="p2">
<span>Prednje činjenično stanje Sud je utvrdio najprije na osnovu zapisnika o kontroli mjernog mjesta E P, kao i svjedočkih iskaza N. V. i F. R. što je na kraju i potvrđeno navodom okrivljenog M. E. koji je istakao da zaista jeste, koji je naveden optužnim predlogom, blokirao disk brojila usled čega se nije mogao registrovati utrošak energije, na brojilu.</span>
</p>
<p class="p2"></p>
<p class="p2">
<span>Pravno kvalifikujući utvrđeno činjenično stanje, Sud je našao da su se u radnjama okrivljenog M. E. stekli svi objektivni i subjektivni elementi bića krivičnog djela krađa iz čl. 239 st.1 Krivičnog zakonika, kojim je propisano da će se kazniti ko tuđu pokretnu stvar oduzme drugom u namjeri da njenim prisvajanjem sebi ili drugom pribavi protivpravnu imovinsku korist.</span>
</p>
<p class="p2"></p>
<p class="p2">
<span>Cijeneći subjektivni odnos okrivljenog prema izvršenom krivičnom djelu, Ovaj sud nalazi da je okrivljeni postupao sa direktnim umišljajem, ovo sa razloga jer je bio svjestan svog djela, čije izvršenje je htio, znajući da je njegovo djelo zabranjeno.</span>
</p>
<p class="p2">
<span> </span>
</p>
<p class="p2">
<span>Prilikom izbora krivične sankcije, Sud je cijenio sve okolnosti predviđene čl. 42 Krivičnog Zakonika, pa je od olakšavajućih okolnosti na strani okrivljenog cijenio to da je isti penzioner, udovac, otac dva djeteta, a u odsustvu otežavajućih okolnosti, okrivljenom prethodno utvrdio kaznu zatvora u trajanju od 2 (dva) mjeseca, a zatim je, nalazeći da nije neophodno da okrivljeni kaznu zatvora utvrđenu izrekom ove presude i efektivno izdržava, istu uslovio sa rokom provjere u trajanju od jedne godine, čime će se, po nalaženju Suda u dovoljnoj mjeri uticati na okrivljenog da ubuduće ne vrši krivična djela i istom će u cjelosti biti ostvarena svrha izricanja uslovne osude iz čl. 52 KZCG, a u okviru opšte svrhe izricanja krivičnih sankcija iz čl. 4 st.2 KZ-a CG.</span>
</p>
<p class="p2"></p>
<p class="p2">
<span>Sud je istog obavezao na plaćanje troškova krivičnog postupka, shodno čl. 226, 227, 229 ZKP-a, a isti se odnose na sudski paušal u iznosu od 50 (pedeset) eura, odmjeren shodno dužini trajanja postupka, složenosti predmeta i imovnom stanju okrivljenog.</span>
</p>
<p class="p2"></p>
<p class="p2">
<span>Sud je oštećenu E PG, radi ostvarivanja imovinsko-pravnog zahtjeva, uputio u smislu čl.239 ZKP-a na redovnu gradjansku parnicu, imajući u vidu da dokazi provedeni na glavnom pretresu nijesu pružili dovoljno osnova za odlučivanje o postavljenom odštetnom zahtjevu, a pribavljanje novih dokaza bi vodilo odugovlačenju postupka.</span>
</p>
<p class="p2"></p>
<p class="p2">
<span>Na osnovu izloženog, a shodno čl. 374 ZKP-a, odlučeno je kao u izreci presude.</span>
</p>
<p class="p2"></p>
<p class="p3">
<span>OSNOVNI SUD U PODGORICI</span>
</p>
<p class="p3">
<span>Dana, 22/01/2013 godine</span>
</p>
<p class="p2"></p>
<p class="p2">
<span>	</span>
</p>
<p class="p2">
<span>    ZAPISNIČAR							SUDIJA</span>
</p>
<p class="p2">
<span>Valentina Vukašinović,s.r. 				Larisa Mijušković Stamatović,s.r.    </span>
</p>
<p class="p2"></p>
<p class="p2"></p>
<p class="p4">
<span>PRAVNA POUKAPRAVNA POUKA : </span>
</p>
<p class="p4">
<span>Protiv ove presude može se izjaviti</span>
</p>
<p class="p4">
<span>žalba u roku od 8 (osam) dana od</span>
</p>
<p class="p4">
<span>dana prijema pismenog otpravka iste </span>
</p>
<p class="p4">
<span>Višem sudu u Podgorici,a preko ovog suda.</span>
</p>
<p class="p5"></p>
<p class="p2">
<span>                                                   ZTO: Radetić Lidija</span>
</p>
<p class="p2">
<span>                                                                           </span>
</p>
<p class="p2"></p>
<p class="p2"></p>
<p class="p2"></p>
<p class="p6"></p>
<p class="p6"></p>
<p class="p7"></p>


</body>
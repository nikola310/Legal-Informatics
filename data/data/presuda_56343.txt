<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:end;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{text-align:start;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
</style>
<meta content="radomir.ivanovic" name="author">
</head>
<body class="b1 b2">
<p class="p1"></p>
<p class="p2">
<!--Image link to '0.jpg' can be here-->
</p>
<p class="p2"></p>
<p class="p2">
<span>U IME CRNE GORE</span>
</p>
<p class="p3"></p>
<p class="p1">
<span>K.br. 37/2013</span>
</p>
<p class="p1"></p>
<p class="p3"></p>
<p class="p3">
<span>VIŠI SUD U PODGORICI, kao prvostepeni, po sudiji pojedincu Radomiru Ivanoviću, uz učešće Radmile Raičević, kao zapisničara, u krivičnom predmetu protiv optuženog N. I. iz Podgorice, zbog krivičnog djela neovlašćena proizvodnja, držanje i stavljanje u promet opojnih droga iz čl.300. st.1. Krivičnog zakonika Crne Gore, odlučujući po optužnici VDT Podgorica Kt.br. 118/12 od 24.12.2012. godine, nakon održanog glavnog i javnog pretresa dana 05.06.2013.godine, u prisustvu zastupnika optužbe - zamjenika VDT Podgorica R. V., optuženog Nešković Ivice i njegovog  branioca po službenoj dužnosti adv.M. S. iz Podgorice, donio je i dana 10.06.2013.godine  javno objavio</span>
</p>
<p class="p3"></p>
<p class="p3"></p>
<p class="p2">
<span>P R E S U D U</span>
</p>
<p class="p3"></p>
<p class="p3">
<span>Optuženi:</span>
</p>
<p class="p3"></p>
<p class="p3">
<span>N. I., zv. "K.", JMBG ., od oca J. i majke A., rodjene K., rodjen 21.11.1982.godine u Podgorici, sa prebivalištem u P., ul. B. T. br.4, državljanin Crne Gore, nezaposlen, oženjen, otac jednog djeteta, pismen, završio osnovnu školu, govori srpski jezik, lošeg imovnog stanja, osuđivan,</span>
</p>
<p class="p3"></p>
<p class="p3"></p>
<p class="p3">
<span>Na osnovu čl.373. st.1. tač.2. Zakonika o krivičnom postupku, </span>
</p>
<p class="p3"></p>
<p class="p3"></p>
<p class="p2">
<span>OSLOBADJA SE OD OPTUŽBE</span>
</p>
<p class="p2"></p>
<p class="p3"></p>
<p class="p3">
<span>Kojom je predstavljeno da je:</span>
</p>
<p class="p4"></p>
<p class="p3">
<span>Dana 12.08.2012.godine, oko 15,30 časova u Podgorici, neovlašćeno kupio radi dalje prodaje tablete "Subotex", supstancu proglašenu za opojnu drogu Rješenjem o utvrdjivanju opojnih droga ("Sl.list SRJ" br.44/02), iako je bio svjestan da postupa neovlašćeno i protivpravno pa je to i htio, na način što je, dok je boravio u ZIKS-u putem telefona dogovorio sa NN licem da mu ovaj, u većem krompiru spremi i spakuje 14 tableta "Subotexa", ukupne neto mase 5,53 grama, koje tablete je zajedno sa ostalim namjernicama preuzela njegova majka kada mu je pošla u posjetu, ne znajući šta se nalazi u kesi sa namjernicama, a koje tablete su pronašli i oduzeli službenici ZIKS-a prilikom redovne kontrole lica pri ulasku u prostorije Zavoda za izvršenje krivičnih sankcija,</span>
</p>
<p class="p4"></p>
<p class="p3">
<span>-čime bi izvršio krivično djelo - neovlašćena proizvodnja, držanje i stavljanje u promet opojnih droga iz čl.300. st.1. Krivičnog zakonika.</span>
</p>
<p class="p3"></p>
<p class="p3">
<span>Troškovi postupka padaju na teret budžetskih sredstava suda.</span>
</p>
<p class="p4"></p>
<p class="p3">
<span>Na osnovu čl.300. st.7. Krivičnog zakonika, prema optuženom se izriče </span>
</p>
<p class="p3"></p>
<p class="p3"></p>
<p class="p2">
<span>MJERA BEZBJEDNOSTI</span>
</p>
<p class="p2"></p>
<p class="p2"></p>
<p class="p3">
<span>ODUZIMA se od optuženog 14 tableta "Subotexa", koje se nakon pravosnažnosti presude imaju uništiti.</span>
</p>
<p class="p4"></p>
<p class="p3"></p>
<p class="p2">
<span>O b r a z l o ž e nj e</span>
</p>
<p class="p2"></p>
<p class="p3"></p>
<p class="p3">
<span>Optužnicom VDT-a Kt.br.118/12od 24.12.2012. godine, optuženom N. I. stavljeno je na teret izvršenje krivičnog djela neovlašćena proizvodnja, držanje i stavljanje u promet opojnih droga iz čl.300. st.1. Krivičnog zakonika Crne Gore.</span>
</p>
<p class="p3"></p>
<p class="p3">
<span>Zastupnik optužbe je u završnoj riječi naveo da je utvrdjeno da je optuženi izvršio krivično djelo koje mu je stavljeno na teret i predlozio sudu da optuženog oglasi krivim i kazni po zakonu. Naveo je da je tokom postupka nesporno utvrdjeno, što je  optuženi i sam priznao, da je kupio 14 tableta "Subotexa", koji je bio namijenjen za njegovu ličnu upotrebu. Optužba smatra da je provedenim dokazima utvrdjeno da je predmetna droga bila namijenjena u svrhu dalje prodaje, koji zaključak optužba temelji i na nalazu i mišljenju sudskog vještaka psihijatrijske struke, da je kod optuženog prisutna povremena habituacija, tj. da se ne radi o licu kod koga je prisutna toksikomanska zavisnost, već samo povremena kontrolisana upotreba nedozvoljenih supstanci, te i pod pretpostavkom da kod optuženog postoji žudnja za uzimanjem heroina ona je blažeg stepena. Količina tableta “Subotexa” jasno ukazuje da su bili u namjeri dalje prodaje od strane optuženog, ovo pogotovo kada se ta količina tableta dovede u vezu sa nalazom vještaka da je optuženi povremeni konzument. Takodje činjenica da je optuženom dobro poznata cijena ove opojne droge, kako u zatvorskoj ustanovi tako i van nje, govori  o tome, da optuženi pribavlja ovu opojnu drogu kako bi je prodavao u zatvorskoj ustanovi, jer su cijene iste mnogo veće, nego van ustanove a ovo po kazivanju samog optuženog. Takodje nelogično je da optuženi toliku količinu tableta - opojne droge drži za svoje potrebe jer i po kazivanju samog optuženog, ta količina bi mu trajala za budućih pola godine. Iako svjestan da se nalazi na izdržavanju kazne da se vrše česti pregledi zatvorenika i njihovih stvari jasno govori da optuženi ne bi preuzeo toliki rizik na sebe da ih drži narednih pola godine za svoje lične potrebe, već isključivo u svrhu dalje prodaje medju zatvorenicima..</span>
</p>
<p class="p3"></p>
<p class="p3">
<span>Optuženi N. I.</span><span class="s1"> </span><span>u svojoj odbrani navodi da je tačno da je pokušao da ubaci tablete „Subotexa“ u ZIKS Spuž, gdje se  nalazi na izdržavanju kazne zbog više krivičnih djela – teške krađe i da je prije nego što je došao na izdržavanje kazne koristio heroin. Heroin je povremeno koristio i dok se nalazio u ZIKS-u.  Bio je na metadonskoj terapiji kada je bio u istarzi – pritvoru zbog krađa, koristio je terapiju od 60 mg Metadona dnevno i samoinicijativno je prestao sa uzimanjem pomenute terapije. Nadalje, dok se nalazio na  slobodi bio je na metadonskoj terapiji u Domu zdravlja na K., a dobio je uput od psihijatra dr Kaludjerović koja radi u B. . Odlučio da prestane sa uzimanjem opojnih droga, jer je u međuvemenu dobio dijete, ali mu ponekad dodje neodoljiva želja da uzme heroin, tako da je u njegovu zamjenu koristio „Subotex“. Naveo je da je „Subotex“ koji je pronađen u namjernicama prilikom posjete njegove majke, bio isključivo za njegovu upotrebu. Tablete je nabavio njegov drug, čije ime nije želio da kaže, koga je on prethodno kontaktirao, dok njegova majka o tome nije znala ništa. Rekao je drugu da “Subotex“ spakuje u krompir i  da ga sa ostalim namjernicama ostavi u  njegovoj kući na Z., od koje ima ključeve, pa je nakon toga  kontaktirao N. B. sa Z. i rekao mu da pođe do njegove kuće na Z., da uzme stvari koje su spremne i da poveze njegovu majku do zatvora u posjetu. Naglasio je da njegova majka, a ni N. B. nisu znali šta se nalazi u pomenutim namjernicama, pojasnio je da kad mu dođe psihička kriza uzme i po jednu tabletu na dan, da nema svaki dan psihičku krizu, da trenira i da ne uzima nikakvu zatvorsku terapiju. Količina od 14 tableta „Subotexa“ bila bi mu dovoljna za pola godine. Drugu koji mu je nabavio „Subotex“ nije platio već ga je on častio, i on je to u Srbiji platio 120,00€, jer su one tamo jeftine, cijena table je 60,00€, a zatvoru je jedna tableta 100,00€, a napolju van zatvora 60,00€. Nije imao namjeru da tablete prodaje, za njega one nisu droga, već mu iste služe kao lijek. Krizu prevaziđe na način što uzme jednu tabletu “Subotexa”. Imao je pet puta overdoziranje u zatvoru od heroina i pet puta su ga vodili u Urgentni blok kliničkog centra u Podgorici na ispiranje i spašavanje, o čemu u zatvoru postoji medicinska dokumentacija. Zbog pomenutog je kažnjavan disciplinski, jer su mu uzimali urin radi testiranja i pokazivano je da je koristio heroin. Psihičke krize ima u zavisnosti od situacija koje su izvan njega, od dešavanja u porodici, u društvu, u okolini. Prije ovih tableta, je imao 14 tableta “Subotexa” koje je potrošio za nekih 4 mjeseca ili pola godine, ne zna tačno, a drugi put je potrošio 7 tableta za 7 dana. Kad mu dodje kriza nekad uzme pola tablete, a nekad uzme čitavu tabletu. </span>
</p>
<p class="p3"></p>
<p class="p3"></p>
<p class="p3">
<span>U završnoj riječi branilac optuženog je istakao da njegov branjenik nije počinio krivično djelo koje mu se stavlja na teret i  predložio da sud donese oslobađajuću presudu. Optuženi ne spori da je kupio 14 tableta “Subotexa” medjutim one nijesu bile namijenjene daljoj prodaji, već kao što je i sam optuženi naveo njegovoj ličnoj upotrebi. Imajući u vidu dokaze provedene na glavnom pretresu, a posebno medicinsku dokumentaciju, zaključuje da se radi o zavisniku o psihoaktivnih supstanci, što potvrđuje i sam optuženi, navodeći u svojoj odbrani da bi mu količina od 14 tableta bila dovoljna za period od 6 mjeseci, što ukazuje da ih nije namijenio daljoj prodaji. Što se tiče činjenice da je optuženom poznata cijena ovih tableta u zatvoru i van zatvora, isti je istakao da ih je i ranije konzumirao i nabavljao što samo ukazuje da ih nije namijenio daljoj prodaji. </span>
</p>
<p class="p3"></p>
<p class="p3">
<span>U završnoj riječi optuženi N.I. prihvata završnu riječ svog branioca i ističe da su to bile tablete za koje je imao namjeru da lično koristi. Priznaje da je pogriješio što ih je pokušao nabaviti, zbog čega je i disciplinski kažnjavan. Prestao je da uzima heroin već dvije godine, ali tablete uzima.</span>
</p>
<p class="p3"></p>
<p class="p3">
<span>Sud je na glavnom pretresu u dokaznom postupku, izveo sledeće dokaze: pročitao službenu zabilješku Uprave policije - Ispostave Danilovgrad od 16.08.2012.godine, pročitao službenu zabilješku Zavoda za izvršenje krivičnih sankcija Podgorica broj 151/2 od 12.08.2012. godine koju je sačinilo službeno lice Vidaković Milenko, pročitao službenu zabilješku Zavoda za izvršenje krivičnih sankcija Podgorica od 12.08.2012.godine koju je sačinio službeno lice Dj. D., pročitao izvještaj o vještačenju Forenzičkog centra Danilovgrad broj 3371/12 od 14.11.2012.godine i izvršio uvid u prateći fotoelaborat, pročitao nalaz i mišljenje stalnog sudskog vještaka psihijatrijske struke dr G. Ž. Kti.br.105/12 od 21.12.2012.godine, izvršio uvid u fotoelaborat Uprave policije broj 21-03-240/12-330 od 08.06.2012. godine, pročitao dopis o dostavi podataka Doma zdravlja Podgorica broj 05/14-3070/1 od 19.04.2013.godine, izvršen je uvid u medicinsku dokumentaciju za osudjeno lice - N. I. dostavljenu od strane Zavoda za izvršenje krivičnih sankcija - Kazneno popravni dom Podgorica broj UPD-N-1072 od 17.04.2013.godine  i saslušao u svojstvu svjedoka stalnog sudskog vještaka psihijatrijske struke dr G. Ž., izvršen je uvid u izvod iz kaznene evidencije Uprave Policije PJ Podgorica br.29-2145/12-29845/2-4526 od 14.11.2012.godine na ime N. I..</span>
</p>
<p class="p3"></p>
<p class="p3"></p>
<p class="p3">
<span>Iz službene zabilješke Uprave policije - Ispostave Danilovgrad od 16.08.2012.godine utvrdjeno da je prilikom ličnog pretresa majke optuženog u namjernicama,  koja je ista donijela prilikom posjete u zatvoru, u krompiru  pronađeno 14 (četranest) tableta „Subotexa“ koji su bile umotane u plavu PVC kesu , namijenjene osuđenom licu I. N..</span>
</p>
<p class="p3"></p>
<p class="p3">
<span>Iz službene zabilješke Zavoda za izvršenje krivičnih sankcija Podgorica br. 151/2 od 12.08.2012. godine koju je sačinilo službeno lice V. M., utvrđeno je da je pomenutog dana oko 13.55h na prijavnci Zatvora došla stranka A. N. da posjeti sina I. N. sa kojom je bio i nepoznati mladić.</span>
</p>
<p class="p3"></p>
<p class="p3">
<span>Iz službene zabilješke Zavoda za izvršenje krivičnih sankcija Podgorica od 12.08.2012.godine koju je sačinio službeno lice Dj. D., utvrđeno je da je dana 12.08.2013. godine oko 15.20h, prilikom pretresa stvari kod A. N., u namjernicama pronađen izbušeni krompir u kojem je pronađen plavi zamotuljak sumnjivog porijekla.</span>
</p>
<p class="p3"></p>
<p class="p3">
<span>Iz izvještaja o vještačenju Forenzičkog centra Danilovgrad broj 3371/12 od 14.11.2012.godine i uvida u prateći fotoelaborat, utvrdjeno je da dostavljeni uzorak sadrži buprenorfin, koji je farmaceutski proizvod koji se nalazi na listi opojnih droga (Sl.list SRJ br. 44/2002) i može se nabaviti u apotekama uz odgovarajući recept i da je ukupna neto masa koja je pronadjena i dostavljena na analizu 5,53 grama. Iz pratećeg fotoelaborata je utvrdjeno da su pronadjena tabete bijele boje, ovalnog oblika, od kojih su većina njih cijele, dok su neke u djelovima.</span>
</p>
<p class="p3"></p>
<p class="p3">
<span>Iz nalaza i mišljenja stalnog sudskog vještaka psihijatrijske struke dr G. Ž. Kti.br.105/12 od 21.12.2012.godine, nakon neposrednog pregleda optuženog u ZIKS-u, utvrđeno je da se kod optuženog N. I., zavisnost može ocijeniti na nivou habituacije, odnosno, povremene kontrolisane upotrebe nedozvoljenih supstanci. Vještak se sa sigurnošću izjašnjava da i ako postoji psihička želja ili žudnja za heroinom kod optuženog, koja se odvija u dužem vremenskom intervalu hroničnog je toka, odvija se na nivou blažeg stepena i sa protekom vremena gubi na intenzitetu. Vještak se ne može izjasniti, da li je optuženi uzimanjem lijeka „Subotexa“ rješavao svoju psihičku krizu u vidu žudnje za heroinom ili je iste koristio u svrhu zloupotrebe. </span>
</p>
<p class="p3"></p>
<p class="p3"></p>
<p class="p3">
<span>Iz uvida u fotoelaborat Uprave policije broj 21-03-240/12-330 od 08.06.2012. godine, utvrđeno je da se radi o izbušenom krompiru, unutar koga su bile zapakovane tablete u plavoj PVC kesi u obliku zamotuljka.</span>
</p>
<p class="p3"></p>
<p class="p3">
<span>Stalni sudski vještak neuropsihijatrijske struke dr Ž. G. na glavnom pretresu dana 05.06.2013. godine, na osnovu dostavljene dokumentacije od strane Doma zdravlja P. broj 05/14-3070/1 od 19.04.2013.godine, te medicinske dokumentacije za osudjeno lice - N. I. dostavljenu od strane Zavoda za izvršenje krivičnih sankcija - Kazneno popravni dom Podgorica broj UPD-N-1072 od 17.04.2013.godine, naveo je da je I. N., tretiran terapijom zvanom metadonski program na neuspješan način 2009.godine, a 2010.godine pošto je priveden u ZIKS, prema navedenom izvještaju metadonska terapija se distribuirala u ZIKS-u Spuž do 2010.godine, kada je samovoljno napustio program, odnosno liječenje navedenom terapijom. Prema navedenom izvještaju u ZIKS-u bio je na liječenju od 16.02.2010. do 20.04.2010.godine. Iz laboratorijskih nalaza urina Kliničkog centra CG u Podgorici od 04.08.2006.godine stoji "pozitivan nalaz morfijuma" što je znak da je isti konzumirao u tom periodu najvjerovatnije neku opijatnu supstancu. Iz dokumentacije proizilazi da je u ZIKS-u pregledan u više navrata od strane zaposlenog ljekara, kada je verifikovana dijagnoza intoksikacija sa heroinom i overdoza, odnosno da se pacijent predozirao heroinom. Tada je bio bez svijesti, a što konstatuje i ljekar internista. Vještak je istakao, da se iz priložene medicinske dokumentacije jasno vidi da je u navedenom periodu tokom 2004., 2006., 2009. i 2010.godine okrivljeni N. I. konzumirao heroin a što se potvrdjuje i prilikom pregleda psihijatara, zatvorskog ljekara kao i prisustva heroina u urinu. Mišljenja je, kako to i stoji prema medicinskoj dokumentaciji, da se radi o osobi koja je u tom periodu bila zavisnik od heroina.</span>
</p>
<p class="p3"></p>
<p class="p3"></p>
<p class="p3">
<span>Iz izvoda iz kaznene evidencije Uprave Policije PJ Podgorica br.29-2145/12-29845/2-4526 od 14.11.2012.godine, utvrđeno je da je isti ranije osuđivan i to: presudom Osnovnog suda Podgorica K.br.01/627 od 10.02.2005. godine zbog krivičnog djela iz čl.145 st.1 tač.1 KZ RCG, na kaznu 1(jedne) godine maloljetničkog zatvora, presudom Osnovnog suda Kotor K.br.55/04 od 14.04.2004. godine zbog krivičnog djela iz čl.240 st.1 tač.3 KZ RCG u produženom trajanju, na kaznu od 1(jedne) godine zatvora, presudom Osnovnog suda Podgorica K.br.01/4800 od 30.06.2005. godine, zbog krivičnog djela iz čl.145 st.1 tač.3 KZ RCG, na kaznu od 3 (tri) mejseca zatvora, uslovno na 2(dvije) godine, presudom Osnovnog suda Podgorica K.br.03/5645 od 26.12.2005. godine, zbog krivičnog djela iz čl.240 st.1 tač.1 KZ RCG, na kaznu zatvora od 2(dvije) godine,  presudom Osnovnog suda Kotor K.br.432/04 od 29.06.2006. godine, zbog krivičnog djela iz čl.240 st.1 tač.3 KZ RCG u produženom trajanju, na kaznu zatvora od 15(petnaest) mjeseci,  presudom Opštinskog suda Beograd K.br.1666/05 od 26.06.2006. godine, zbog krivičnog djela iz čl.165 st.1 u vezi čl.22 KZ RS, na kaznu zatvora od 1 (jedne) godine i 6 (šest) mjeseci, presudom Okružnog suda Beograd K.br.764/05 od 07.05.2007. godine, zbog krivičnog djela iz čl.245/3 KZ RS, na novčanu kaznu od 30.000,00dinara, presudom Opštinskog suda Beograd K.br.818/05 od 09.10.2007. godine, zbog krivičnog djela iz čl.203 st.1 KZ, na kaznu zatvora od 4 (četiri) mjeseca zatvora, uslovno na  2 (dvije) godine,  presudom Osnovnog suda Podgorica K.br.05/1006 od 07.02.2008. godine, zbog krivičnog djela iz čl.240 st.1 tač.1 KZ CG, na kaznu od 10 (deset) mejseci zatvora,  presudom Osnovnog suda Podgorica K.br.06/1493 od 21.04.2010. godine, zbog krivičnog djela iz čl.240 st.1 tač.1  u vezi čl.49 KZ CG, na kaznu od 3 (tri) godine i 6 (šest) mejseci zatvora, presudom Osnovnog suda Podgorica K.br.09/1215 od 26.05.2010. godine, zbog krivičnog djela iz čl.239 st.1 KZ CG, na kaznu od 1 (jedne) godine zatvora,  presudom Osnovnog suda Podgorica K.br.10/289 od 29.09.2010. godine, zbog krivičnog djela iz čl.240 st.1 tač.1  u vezi čl.49 KZ CG i čl.388 st.2 u vezi st.1 KZCG, na kaznu od 1 (jedne) godine i 8 (osam) mejseci zatvora i presudom Osnovnog suda Podgorica K.br.09/141 od 10.06.2010. godine, zbog krivičnog djela iz čl.240 st.1  KZ CG, na kaznu od 3 (tri) mejseca zatvora.</span>
</p>
<p class="p3"></p>
<p class="p3">
<span>Provedenim dokazima nijesu potkrijepljeni navodi optužbe da je optuženi Nešković Ivica počinio krivično djelo neovlašćena proizvodnja, držanje i stavljenje u promet opojnih droga iz čl.300. st.1. Krivičnog zakonika.</span>
</p>
<p class="p3"></p>
<p class="p3">
<span>Naime, navodi odbrane optuženog da je kritičnog dana pokušao ubaciti u ZIKS Spuž 14 tableta „Subotexa“, na način i u vremenu kako je to predstavljeno optužbom, zloupotrebljavajući posjetu svoje majke, a sve u cilju ličnih potreba, a ne u svrhu prodaje, nijesu opovrgnuti provedenim dokazima, niti je u tom pravcu optužba ponudila bilo koji drugi dokaz osim pretpostavki da je optuženom poznata cijena tableta „Subotexa“ kako u zatvoru tako i van njega, i da je tokom postupka nesporno utvrđeno, a i sam optuženi je priznao da je kupio 14 tableta "Subotexa", što je po mišljenju optužbe dovoljno, a kod konstatovanog prisustva povremene habituacije da se ne radi o licu koje je samo zavisnik, već o licu koje samo povremeno i kontrolisano koristi nedozvoljena sredstva i to pod pretpostavkom da kod istog postoji žudnja za uzimanjem heroina ista je blažeg stepena. </span>
</p>
<p class="p3"></p>
<p class="p3"></p>
<p class="p3">
<span>Nasuprot tvrdnji optužbe, provedenim dokazima sud je utvrdio da je optuženi bio konzument psihoaktivnih supstanci -  heroina, da kod njega postoji psihička želja i žudnja za uzimanjem istog, a da li se radi o povremenom odnosno epizodičnom uzimanju tih supstanci ili o pravom zavisniku, vještak se konkretno nije mogao izjasniti. Dovodeći u vezu mišljenje vještaka koje sud prihvata kao mišljenje dato u skladu sa pravilima nauke, stručno i objektivno, upoređujući ga sa odbranom optuženog , uvjerava sud da nije dokazano da je isti počinio djelo za koje je optužen, bez obzira na činjenicu da se u konkretnom slučaju radi o količini od 14 tableta „Subotexa“, čija ukupna masa iznosi 5,53 grama. Sud prihvata odbranu optuženog i uvjerenja je da je navedene tablete pokušao unijeti u ZIKS-a u cilju svojih ličnih potreba. Naime, iz kazivanja samog optuženog, a i uvidom u medicinsku dokumanetaciju stoji da je optuženi  zaisnik od opijata od 1998. godine, da je imao pet puta overdoziranje u Zatvoru, da je bio podvrgnut liječenju u vidu metadonske terapije, a da se ne drogira poslednjih dvije godine, međutim da kod istog ipak postoji zavisnost na nivou povremene i kontrolisane upotrebe nedozvoljenih supstanci, te da postoji psihička kriza na nivou želje ili žudnje za uzimanjem heroina u dužem vremenskom intervalu na neurotskom nivou i hroničnog je toka.</span>
</p>
<p class="p3"></p>
<p class="p3">
<span>Činjenica da optuženi poznaje cijene "Subotexa" kako u zatvoru tako i van njega, ne uvjerava ovaj sud da je isti oduzeti "Subotex" namijenio daljoj prodaji, a vrijeme za koje bi mu po mišljenju optužbe iste trajale nekih pola godine je relativna stvar, jer optuženi u svojoj odbrani navodi da je jedanput potrošio 14 tableta za 4 mjeseca ili  pola godine,  dok je drugi put potrošio 7 tableta za 7 dana, takođe da nekad kad mu dođe kriza, uzme pola tablete što ga zadovolji, a sjutradan uzme čitavu tabletu, sve u cilju prevazilaženja te psihičke krize i namjere da ne uzima heroin, te da tablete može držati skrivene u zatvoru, a da prilikom nijedne kontrole ne budu nađene. Cijene su mu poznate jer to nije tajna među zatvorenicima.</span>
</p>
<p class="p3"></p>
<p class="p3">
<span>Prema tome, ocjenom odbrane optuženog, i svih provedenih dokaza, a bez egzaktnog dokaza koji bi dokazivao namjeru prodaje oduzete opojne droge od strane optuženog,  primjenom načela " u sumnji blaže za okrivljenog" sud je optuženog oslobodio optužbe za djelo koje mu je stvljeno na teret jer neme dokaza da je isto počinio.</span>
</p>
<p class="p3"></p>
<p class="p3">
<span>Osnovom čl.300. st.7. Krivičnog zakonika optuženom je izrečena mjera bezbjednosti oduzimanja navedene količine „Subotexa“ jer je ovo oduzimanje obavezno a droga će se uništiti nakon pravosnažnosti presude. </span>
</p>
<p class="p3">
<span> </span>
</p>
<p class="p3">
<span>Troškovi postupka u iznosu od 500,00€ padaju na teret budžetskih sredstava suda shodno čl.230 st.1 i 5 ZKP-a, o čemu je odlučeno posebnim rješenjem.</span>
</p>
<p class="p3"></p>
<p class="p3"></p>
<p class="p3">
<span>Radi svega naprijed navedenog ,odlučeno je kao u izreci.</span>
</p>
<p class="p3"></p>
<p class="p3"></p>
<p class="p3"></p>
<p class="p2">
<span>VIŠI SUD U PODGORICI</span>
</p>
<p class="p2">
<span>Dana, 10.06.2013. godine</span>
</p>
<p class="p2"></p>
<p class="p2"></p>
<p class="p2"></p>
<p class="p4">
<span>ZAPISNIČAR,                                   				SUDIJA</span>
</p>
<p class="p4">
<span>Radmila Raičević s.r.	                                         	  Radomir Ivanović s.r.</span>
</p>
<p class="p4"></p>
<p class="p4">
<span>                                                       </span>
</p>
<p class="p4"></p>
<p class="p4"></p>
<p class="p4">
<span>PRAVNA POUKA:</span>
</p>
<p class="p3">
<span>Protiv ove presude, dozvoljena je žalba u roku od 15 dana od dana prijema pismenog otpravka, preko ovog suda, Apelacionom sudu u Podgorici.</span>
</p>
<p class="p3"></p>
<p class="p4"></p>
<p class="p2">
<span>Tačnost otpravka ovjerava</span>
</p>
<p class="p2"></p>
<p class="p2">
<span>     ___________________</span>
</p>
<p class="p4"></p>
<p class="p4"></p>
<p class="p4"></p>
<p class="p5"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.p1{margin-right:-0.17847222in;margin-bottom:0.1388889in;text-align:end;hyphenate:auto;font-family:Arial;font-size:12pt;}
.p2{margin-right:-0.17847222in;margin-bottom:0.1388889in;text-align:justify;hyphenate:auto;font-family:Arial;font-size:12pt;}
.p3{margin-right:-0.17847222in;margin-bottom:0.1388889in;text-align:center;hyphenate:auto;font-family:Arial;font-size:12pt;}
.p4{margin-right:-0.17847222in;margin-bottom:0.1388889in;text-align:justify;hyphenate:auto;font-family:Calibri;font-size:11pt;}
.p5{margin-bottom:0.1388889in;text-align:justify;hyphenate:auto;font-family:Arial;font-size:12pt;}
.s1{color:black;}
</style>
<meta content="saradnici9" name="author">
</head>
<body class="b1 b2">
<p class="p1">
<span>K. br. 723/16</span>
</p>
<p class="p2"></p>
<p class="p2"></p>
<p class="p2"></p>
<p class="p3">
<span>U IME CRNE GORE</span>
</p>
<p class="p2"></p>
<p class="p2">
<span>Osnovni sud u Podgorici, sudija pojedinac Rade Ćetković, uz učešće Edine Kraje, kao zapisničarke, u krivičnom postupku protiv okrivljene D. V. zbog krivičnog djela krađa iz čl. 239 st. 1 Krivičnog zakonika Crne Gore, nakon javnog glavnog pretresa, održanog dana 20.01.2017. godine, u prisustvu zastupnika optužbe M. M. - savjetnika u ODT Podgorica, okrivljene i njenog branioca adv. B. D., dana 23.01.2017. godine izrekao je i objavio </span>
</p>
<p class="p4"></p>
<p class="p3"></p>
<p class="p3">
<span>P R E S U D U</span>
</p>
<p class="p3"></p>
<p class="p3"></p>
<p class="p2">
<span class="s1">Okrivljena: D. V.</span><span>, JMB ………….,</span><span class="s1"> od oca M. i majke M., rođene V., rođena .. ..19.. godine u Pg, sa prebivalištem u Pg - ul. N. S. br. .., državljanka Crne Gore, </span><span>razumije crnogorski jezik, koji je i njen jezik, nezaposlena, udata, majka četvoro maloljetne djece, pismena, završila srednju školu, srednjeg imovnog stanja, osuđivana presudom Osnovnog suda u Danilovgradu K. br. 188/09 od 22.02.2010. godine zbog produženog krivičnog djela teška krađa iz čl. 240 st. 1 tač. 2 u vezi čl. 49 Krivičnog zakonika (1 godina zatvora) i presudom Osnovnog suda u Kolašinu K. br. 46/15 od 07.12.2015. godine zbog krivičnog djela krađa iz čl. 239 st. 1 Krivičnog zakonika Crne Gore (uslovna osuda), protiv koje se pred ovim sudom vodi krivični postupak poslovne oznake K. br. 552/16 zbog osnovane sumnje da je izvršila krivično djelo teška djela protiv bezbjednosti javnog saobraćaja iz čl. 348 st. 3 u vezi čl. 339 st. 3 u vezi st. 1 Krivičnog zakonika Crne Gore, nalazi se u pritvoru po rješenju sudije za istragu Osnovnog suda u Podgorici Kri. br. 546/16 od 11.11.2016. godine koji se računa od 10.11.2016. godine od 17:15 časova,</span>
</p>
<p class="p2"></p>
<p class="p2"></p>
<p class="p3">
<span class="s1">&nbsp;Kriva je</span>
</p>
<p class="p2"></p>
<p class="p2">
<span class="s1">&nbsp;</span>
</p>
<p class="p2">
<span class="s1">Što je:</span>
</p>
<p class="p2">
<span class="s1">Dana 07. novembra 2016. godine, oko 12,30 časova, u ul. P. p. u Pg., svjesna svog djela čije je izvršenje htjela, znajući da je njeno djelo zabranjeno, tuđu pokretnu stvar oduzela drugom u namjeri da njenim prisvajanjem sebi pribavi protivpravnu imovinsku korist, na način što je ušla u kuću vlasništvo oštećene V. V., a zatim je koristeći nepažnju oštećene ušla u spavaću sobu, odakle je iz torbe oduzela i prisvojila novačnik NN marke, crne boje, u kojem se nalazio novac u iznosu od 200,00 eura vlasništvo oštećene, pa nakon što je izašla iz kuće, iz novčanika je uzela označeni iznos novca, dok je novčanik bacila,</span>
</p>
<p class="p2"></p>
<p class="p2">
<span class="s1">- čime je izvršila</span><span> </span><span class="s1">krivično djelo krađa iz čl. 239</span><span> st. 1 Krivičnog zakonika Crne Gore.</span>
</p>
<p class="p2">
<span class="s1">&nbsp;</span>
</p>
<p class="p2">
<span>Pa je sud na osnovu čl. 4 st. 2, čl. 32, čl. 36, čl. 42 st. 1 i čl. 51 st. 1 Krivičnog zakonika Crne Gore, te čl. 226, čl. 229, čl. 239 i čl. 374 Zakonika o krivičnom postupku,</span>
</p>
<p class="p2"></p>
<p class="p2"></p>
<p class="p3">
<span>O S U Đ U J E</span>
</p>
<p class="p2"></p>
<p class="p2">
<span>Na kaznu zatvora u trajanju od 7 (sedam) mjeseci, u koju kaznu se uračunava vrijeme provedeno u pritvoru od 10.11.2016. godine u 17:15 časova, pa nadalje dok pritvor bude trajao.</span>
</p>
<p class="p2"></p>
<p class="p2">
<span>Na osnovu čl. 71 Krivičnog zakonika Crne Gore prema okrivljenoj D. V. se izriče</span>
</p>
<p class="p2"></p>
<p class="p3">
<span>MJERA BEZBJEDNOSTI</span>
</p>
<p class="p3">
<span>OBAVEZNO LIJEČENJE NARKOMANA</span>
</p>
<p class="p3"></p>
<p class="p2">
<span>Koja će se izvršiti u ustanovi za izvršenje kazne - Zavodu za izvršenje krivičnih sankcija, s tim što joj se vrijeme provedeno u ovoj ustanovi uračunava u izrečenu kaznu zatvora.</span>
</p>
<p class="p2">
<span>Navedena mjera će trajati dok postoji potreba za liječenjem, ali ne duže od tri godine.</span>
</p>
<p class="p2"></p>
<p class="p2">
<span>Obavezuje se okrivljena da plati na ime troškova krivičnog postupka iznos od 204,00 €, u roku od 15 dana po pravosnažnosti presude.</span>
</p>
<p class="p2">
<span>Obavezuje se okrivljena da oštećenoj V. V. na ime imovinskopravnog zahtjeva isplati iznos od 200,00 € u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p class="p2"></p>
<p class="p3"></p>
<p class="p3">
<span>O b r a z l o ž e nj e</span>
</p>
<p class="p3"></p>
<p class="p3"></p>
<p class="p2">
<span>Optužnim predlogom Osnovnog državnog tužilaštva Kt. br. 1372/16 od 09.12.2016. godine, okrivljenoj D. V. stavljeno je na teret izvršenje krivičnog djela krađa iz čl. 239 st.1 Krivičnog zakonika Crne Gore. Zastupnik optužbe je u završnoj riječi ostao pri podnijetom optižnom predlogu i predložio sudu da okrivljenu oglasi krivom i osudi po zakonu.</span>
</p>
<p class="p2">
<span>Okrivljena D. V. je u odbrani datoj u predhodnom postupku navela da u potpunosti priznaje krivično djelo stavljeno joj na teret, odnosno da je dana 07.11.2016. godine oko 12:30 časova, došla do kuće V. V., koja se nalazi u naselju T., tačnije u ul. P. P. Tom prilikom je zamolila oštećenu da joj donese malo vode nakon čega je oštećena otišla do kuhinje. Dok je stajala u hodniku primijetila je jednu žensku torbu u spavaćoj sobi, nakon čega je ušla u tu sobu i otvorila tu torbu, a zatim iz nje uzela jedan novčanik crne boje i stavila ga u svoju torbu. Nakon toga se vratila u hodnik i kada je oštećena došla sa čašom vode u ruci, rekla joj da joj ne treba voda i da će da ide, nakon čega je i izašla iz kuće i otišla u pravcu grada. Čim je izašla iz kuće, poslije nekih stotinak metara otvorila je novčanik koji je prethodno otuđila iz kuće oštećene, i tom prilikom iz istog uzela 200,00 €, a novčanik je bacila. Ovo je uradila iz potrebe za pribavljanjem opojne droge - heroina, koju koristi unazad 15 godina, jer se nalazila u krizi. Na glavnom pretresu je različito navela da se kritičnog događaja sjeća samo kroz maglu, jer je toga dana bila pod jakim dejstvom tableta formidala, koje je toga dana popila u velikoj dozi zbog nekih ličnih problema. Kritičnog dana došla je kod oštećene i tražila joj neku praznu bocu za vodu, a ne sjeća se kako je uzela novčanik i novac iz njega. Od 2010. godine kada je poslednji put osuđena, nije učinila bilo šta nezakonito. Razlike u kazivanju objasnila je time da je i kod državnog tužioca i prethodno u policiji navela da se ne sjeća događaja, da je bila pod uticajem tableta, a to što je konstatovano kod tužioca da je opisala predmetni događaj je tačno, ali to nije uradila zato što se istog sjeća, već zato što su joj to ispričali u policiji i samo je to ponovila kod tužioca. Korisnik je heroina i tačno je to da je toga dana bila u krizi. Prije kritičnog događaja uzela je i heroin i tablete i sve je to pomiješala. Oštećenu poznaje i zna gdje živi, jer joj je ranije prodavala pilad. U završnoj riječi je navela da je priznala izvršenje krivičnog djela i da se iskreno kaje zbog učinjenog, a sve bi dala da može da vrati vrijeme unazad, te da nikad više neće napraviti ni najmanju grešku koja bi joj ugrozila odnos sa djecom.</span>
</p>
<p class="p2">
<span>Branilac okrivljene, adv. B. D. je u završnoj riječi ukazao sudu na olakšavajuće okolnosti na strani okrivljene i predložio da joj sud izrekne kaznu u visini vremena provedenog u pritvoru, kao i da joj u skladu sa nalazom i mišljenjem vještaka psihijatra odredi mjeru obaveznog liječenja.</span>
</p>
<p class="p2">
<span>Sud je u dokaznom postupku saslušao svjedoka oštećenu V. V., na saglasan predlog stranaka pročitao nalaz i mišljenje vještaka psihijatra dr Ž. G. od 20.01.2017. godine, pročitao presudu Osnovnog suda u Danilovgradu K. br. 188/09 od 22.02.2010. godine koja je postala pravosnažna 28.10.2010. godine, i izvod iz registra kaznenih evidencija Ministarstva pravde KE 1706/2016 od 14.12.2016. godine.</span>
</p>
<p class="p2">
<span>Svjedok oštećena V. V. je u iskazu datom u predhodnom postupku i na glavnom pretresu saglasno navela da sama živi u kući koja se nalazi u ul. P. P. br. .., u naselju T., te da je dana 07.11.2016. godine kod nje došla jedna djevojka koja joj se predstavila kao D. V., rekavši joj da je ranije njenoj ćerki prodavala neku pilad. Tom prilikom je okrivljena ušla u kuću i tražila joj bocu vode, nakon čega se ona uputila u pravcu kuhinje dok je okrivljena ostala u hodniku. Nakon par minuta se vratila u hodnik i rekla okrivljenoj da mora otići do špajza po bocu, pa se zatim opet uputila u pravcu kuhinje. Nakon toga je okrivljena došla u kuhinju i rekla joj da joj ne treba voda, nakon čega je velikom brzinom napustila kuću. Krenula je za okrivljenom, ali je ista već bila pobjegla iz kuće. Tada je ušla u spavaću sobu i vidjela da joj u tašni nema novčanika. U novčaniku je bio novac u iznosu od 200,00 €. Kritičnog dana, osim okrivljene, kod nje u kuću niko nije dolazio. Pridružila se krivičnom gonjenju i postavila imovinskoptavni zahtjev u iznosu od 200,00 eura.</span>
</p>
<p class="p2">
<span>Iz nalaza i mišljenja vještaka psihijatra dr Ž. G. koji je vještak dao na osnovu medicinske dokumentacije iz Specijalne bolnice za psihijatriju u Kotoru i Psihijatrijske klinike u Podgorici na ime okrivljene D. V. i na osnovu neposrednog pregleda okrivljene u ZIKS-u, proizilazi da je okrivljena osoba prosječnih intelektualnih sposobnosti, bez evidentnih simptoma trajnog duševnog oboljenja ili drugog težeg duševnog poremećaja. U ličnosti ispoljava karakterološke manifestacije "emocionalno nestabilnog poremećaja ličnosti". Prisutno je višegodišnje konzumiranje više nedozvoljenih supstanci, dominantno heroina u vidu kontinuirane upotrebe. Zavisnost od više nedozvoljenih supstanci, ali prevashodno heroina, kod okrivljene ispunjava standarde "politoksikomanske zavisnosti" (psihička i fizička zavisnost, povišena tolerancija na droge i ljekove i prisustvo apstinencijalnih kriza). U vrijeme deliktne situacije okrivljena je ispoljavala ponašanje koje se može povezati da je bila u staju zavisnosti od nedozvoljenih supstanci. Imajući u vidu ponašanje okrivljene u vrijeme izvršenja krivičnog djela, ne mogu se negirati početni simptomi apstinencijalne krize, ali nije ispoljavala manifestne simptome navedene krize. U tim okolnostima u vrijeme izvršenja krivičnog djela za koje se tereti, vještak je mišljenja da su sposobnosti okrivljene da shvati značaj svog djela i mogućnost upravljanja svojim postupcima bile smanjenje, ali ne bitno, a cijeneći dugogodišnje dejstvo heroina na organizam. Takođe, budući da okrivljena pokazuje politoksikomansku zavisnost, prevashodno o heroinu, vještak je mišljenja da je sa medicinske strane potrebno primijeniti mjeru bezbjednosti obavezno liječenje od zavisnosti o psihoaktivnim supstancama iz prevetivnih i medicinskih razloga, da slična djela eventualno više ne bi vršila u budućnosti, odnosno da bi se otklonila ta ozbiljna društvena opasnost. Predložio je da se mjera provede u odgovarajućoj zdravstvenoj ustanovi, ambulanti nadležnog Doma zdravlja ili u penalnim uslovima uz nadzor i povremene kontrole psihijatra.</span>
</p>
<p class="p2">
<span>Iz presudu Osnovnog suda u Danilovgradu K. br. 188/09 od 22.02.2010. godine, koja je postala pravosnažna 28.10.2010. godine, utvrđeno je da je okrivljena D. V. oglašena krivom zbog produženog krivičnog djela teška krađa iz čl. 240 st. 1 tač. 2 u vezi čl. 49 Krivičnog zakonika, i osuđena na kaznu zatvora u trajanju od jedne godine.</span>
</p>
<p class="p2">
<span>Nakon savjesne ocjene svakog dokaza pojedinačno i u vezi sa ostalim dokazima, dovodeći ih u vezu sa odbranom okrivljene, sud je utvrdio da je okrivljena D. V. </span><span class="s1">dana 07. novembra 2016. godine, oko 12,30 časova, u ul. P. P. u Pg., tuđu pokretnu stvar oduzela drugom u namjeri da njenim prisvajanjem sebi pribavi protivpravnu imovinsku korist, na način što je ušla u kuću vlasništvo oštećene V. V., a zatim je koristeći nepažnju oštećene ušla u spavaću sobu, odakle je iz torbe oduzela i prisvojila novačnik NN marke, crne boje, u kojem se nalazio novac u iznosu od 200,00 eura vlasništvo oštećene, pa nakon što je izašla iz kuće, iz novčanika je uzela označeni iznos novca, dok je novčanik bacila.</span>
</p>
<p class="p2">
<span>Činjenično stanje sud je utvrdio prevashodno iz iskaza svjedoka oštećene V. V., koja je navela da je dana 07.11.2016. godine kod nje u kuću došla okrivljena D. V. i da joj je tražila bocu vode, nakon čega se ona uputila u pravcu kuhinje, dok je okrivljena ostala u hodniku, da bi nakon par minuta okrivljena došla do kuhinje i rekla da joj ne treba voda, i poslije toga velikom brzinom napustila kuću, a ona je tada ušla u spavaću sobu i vidjela da joj u tašni nema novčanika u kome je bio novac u iznosu od 200,00 €. Sud je iskaz svjedoka oštećene prihvatio kao istinit, imajući u vidu da se oštećena tokom čitavog postupka na jasan i dosledan način, bez protivrječnosti, izjašnjavala o svim odlučnim činjenicama, te da njen iskaz ničim nije doveden u sumnju, niti su stranke i branilac imali primjedbi na isti. Pritom je sud imao u vidu da ni okrivljena u odbrani u prethodnom postupku nije sporila da je kritičnog dana oko 12:30 časova, došla u kuću oštećene, koja se nalazi u naselju T., u ul. P. P., i da je tom prilikom zamolila oštećenu da joj donese malo vode, te da je dok je oštećena bila u kuhinji ušla u spavaću sobu, u kojoj je predhodno primijetila jednu žensku torbu, a zatim istu otvorila iz nje uzela jedan novčanik crne boje i stavila ga u svoju torbu, nakon čega je oštećenoj rekla da joj ne treba voda, pa je izašla iz kuće i odmah potom otvorila novčanik oštećene i iz njega uzela 200,00 €, a novčanik bacila. Imajući u vidu da je okrivljena u prethodnom postupku detaljno opisala način, mjesto i vrijeme izvršenja djela, te da je takva njena odbrana u saglasnosti sa iskazom svjedoka oštećene, sud je istu prihvatio i na osnovu iste utvrdio činjenično stanje. </span>
</p>
<p class="p2">
<span>Cijeneći subjektivni odnos okrivljene prema učinjenom djelu, imajući u vidu rezultate cjelokupnog dokaznog postupka, a posebno ponašanje okrivljene prilikom izvršenja djela kao i njenu odbranu datu u prethodnom postupku, te dovodeći ih u vezu sa nalazom i mišljenjem sudskog vještaka psihijatra dr Ž. G. od 20.01.2017. godine da je kod okrivljene u vrijeme kritičnog događaja, sposobnost da shvati značaj svoga djela i mogućnost da upravlja svojim postupcima bila smanjena, ali ne bitno, sud je izveo logičan zaključak da uračunljivost okrivljene u vrijeme izvršenja djela nije bila isključena, već da je okrivljena izvršila krivično djelo u uračunjljivom stanju, ali je njena uračunljivost usled toksikomanske zavisnosti, odnosno dugogodišnje upotrebe heroina, u deliktnoj situaciji bila smanjena. Navedeni nalaz i mišljenje dr Ž. G. sud je u cijelosti prihvatio ocijenivši ga kao potpun, jasan, objektivan i stručan. Dakle, kod činjenice da uračunljivost okrivljene u vrijeme izvršenja djela nije bila isključena, sud nalazi da nema osnova da se isključi ni vinost okrivljene, koja se u konkretnom slučaju po nalaženju suda manifestuje kao direktni umišljaj. Ponašanje okrivljene prilikom izvršenja krivičnog djela ukazuje da je ista bila svjesna da svojim radnjama čini zabranjenu djelatnost, što je u konkretnom slučaju i htjela, jer je oduzela tuđu pokretnu stvar, odnosno novčanik iz torbe oštećene, a sve u namjeri da pribavi sebi protivpravnu imovinsku korist u vrijednosti novca koji u istom pronađe, nakon čega se dala u bjekstvo. Dakle, po nalaženju suda okrivljena je sa umišljajem izvršila predmetno krivično djelo, pa su se u njenim radnjama pored objektivnih stekli i subjektivni elementi bića krivičnog djela krađa iz čl. 239 st. 1 Krivičnog zakonika Crne Gore. </span>
</p>
<p class="p2">
<span>Sud je cijenio i navode odbrane okrivljene sa glavnog pretresa da se kritičnog događaja sjeća samo kroz maglu, jer je toga dana bila pod jakim dejstvom velike doze tableta formidala, te da je kritičnog dana došla kod oštećene i tražila joj neku praznu bocu za vodu, ali da se ne sjeća kako je uzela novčanik i novac iz njega, te da je tačno da je kod državnog tužioca opisala predmetni događaj, ali to nije uradila zato što se istog sjeća, već zato što su joj to ispričali u policiji i samo je to ponovila kod tužioca. Međutim, ovakvi navodi odbrane, osim što su protivrječni sa odbranom datom u prethodnom postupku, u kojoj je okrivljena jasno opisala način izvršenja djela, odnosno da je dok je čekala oštećenu, </span><span class="s1">ušla u spavaću sobu, odakle je iz torbe uzela jedan novačnik crne boje, u kojem se nalazio novac u iznosu od 200,00 eura, te da je nakon što je izašla iz kuće, iz novčanika uzela označeni iznos novca, dok je novčanik bacila, su po nalaženju suda i nelogični, jer u tom slučaju okrivljena ne bi imala razloga da tužiocu ne pomene da se ne sjeća predmetnog događaja, kao što je to učinila pred sudom, niti da bez primjedbi potpiše zapisnik o saslušanju ako u istom nije konstatovano ono što je izjavila. </span><span>Zbog navedene protivrječnosti i nelogičnosti, odbrana okrivljene data na glavnom pretresu je neubjedljiva, i po nalaženju suda očigledno data u cilju izbjegavanja krivice, pa je sud iz navedenih razloga nije mogao prihvatiti. Takođe, sud nije prihvatio ni navode odbrane okrivljene da od 2010. godine kada je poslednji put osuđena do kritičnog dana nije učinila ništa nezakonito, s obzirom na to da su ovi navodi opovrgnuti izvodom iz registra kaznenih evidencija Ministarstva pravde na ime okrivljene, iz kojeg je utvrđeno da je ista osuđena presudom Osnovnog suda u Kolašinu K. br. 46/15 od 07.12.2015. godine zbog krivičnog djela krađa iz čl. 239 st. 1 Krivičnog zakonika Crne Gore.</span>
</p>
<p class="p2">
<span class="s1">Prilikom odmjeravanja kazne, a imajući u vidu svrhu kažnjavanja, sud je u smislu čl. 42  st. 1 Krivičnog zakonika Crne Gore, cijenio sve okolnosti koje su od uticaja da kazna bude manja ili veća,</span><span> pa je od olakšavajućih okolnosti na strani okrivljene cijenio </span><span class="s1">stepen njene krivice, s obzirom na to da je tokom postupka utvrđeno da je njena uračunljivost bila smanjena,</span><span> njene lične i porodične prilike, odnosno da je nezaposlena, udata, majka četvoro maloljetne djece, njeno držanje poslije učinjenog krivičnog djela, odnosno činjenicu da je izrazila iskreno kajanje i prihvatila odgovornost za isto, dok je od otežavajućih okolnosti na strani okrivljene cijenio njenu raniju osuđivanost zbog istorodnih krivičnih djela, koja je utvrđena iz presude Osnovnog suda u Danilovgradu K. br. 188/09 od 22.02.2010. godine i iz izvoda iz registra kaznenih evidencija Ministarstva pravde KE 1706/2016 od 14.12.2016. godine, pa je sud, cijeneći prethodno navedene okolnosti, a shodno čl. 36 Krivičnog zakonika Crne Gore, okrivljenu osudio na kaznu zatvora u trajanju od sedam mjeseci, nalazeći da je ista neophodna i srazmjerna težini izvršenog krivičnog djela i ličnosti okrivljene kao učinioca, koja je ranije dva puta osuđivana zbog krivičnih djela protiv imovine, a ranije izrečena mjera upozorenja, kao i kazna zatvora na istu nisu uticale da više ne vrši krivična djela. Sud nalazi da će se jedino sa ovako odmjerenom kaznom zatvora na okrivljenu u dovoljnoj mjeri uticati da ubuduće ne čini krivična djela, kao i uticati na druge da ne čine krivična djela, čime će se sa uspjehom ostvariti ciljevi kako specijalne, tako i generalne prevencije, a time i svrha kažnjavanja iz čl. 32 Krivičnog zakonika Crne Gore u okviru opšte svrhe propisivanja i izricanja krivičnih sankcija iz čl. 4 st. 2 Krivičnog zakonika Crne Gore.</span>
</p>
<p class="p2">
<span>Na osnovu čl. 51 st. 1 Krivičnog zaknika Crne Gore, okrivljenoj je vrijeme provedeno u </span><span class="s1">pritvoru od </span><span>10.11.2016. godine od 17:15 časova, pa nadalje dok pritvor bude trajao, </span><span class="s1">uračunato u izrečenu kaznu zatvora.</span>
</p>
<p class="p2">
<span>Na osnovu čl. 71 Zakonika o krivičnom postupku, sud je okrivljenoj izrekao mjeru bezbjednosti obavezno liječenje narkomana koja će se izvršiti u ustanovi za izvršenje kazne - Zavodu za izvršenje krivičnih sankcija, koja mjera će trajati dok postoji potreba za liječenjem, ali ne duže od tri godine. Ovo iz razloga što je iz nalaza i mišljenja vještaka psihijatra dr Ž. G. utvrđeno da je okrivljena predmetno krivično djelo učinila usled zavisnosti od upotrebe opojnih droga i da kod iste postoji ozbiljna opasnost da će usled ove zavisnosti i dalje da vrši krivična djela, pa je sud našao da je izricanje ove mjere bezbjednosti u konkretnom slučaju neophodno.</span>
</p>
<p class="p2">
<span>Na osnovu čl. 226 i 229 Zakonika o krivičnom postupku sud je obavezao okrivljenu da na ime troškova krivičnog postupka plati iznos od 204,00 eura, od čega na ime troškova psihijatrijskog vještačenja iznos od 154,00 eura, i na ime sudskog paušala iznos od 50,00 eura, koji iznos je odmjeren shodno dužini trajanja postupka, složenosti predmeta i imovnom stanju okrivljene.</span>
</p>
<p class="p2">
<span class="s1">Na osnovu čl. 239 st. 2 Zakonika o krivičnom postupku, sud je obavezao okrivljenu da oštećenoj V. V., na ime imovinskopravnog zahtjeva isplati iznos od 200,00 eura.</span>
</p>
<p class="p2">
<span>Sa svega izloženog, na osnovu čl. 374 Zakonika o krivičnom postupku, odlučeno je kao u izreci presude.</span>
</p>
<p class="p1"></p>
<p class="p3">
<span>OSNOVNI SUD U PODGORICI</span>
</p>
<p class="p3">
<span>Dana, 23.01.2017. godine</span>
</p>
<p class="p2"></p>
<p class="p2"></p>
<p class="p2">
<span>ZAPISNIČARKA                                                                                   S U D I J A     </span>
</p>
<p class="p2">
<span>Edina Kraja,s.r.                                                                            Rade Ćetković,s.r.</span>
</p>
<p class="p2"></p>
<p class="p2"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3">
<span>PRAVNA POUKA: Protiv ove presude dozvoljena je</span>
</p>
<p class="p3">
<span>                              žalba  u  roku od 8 dana od dana </span>
</p>
<p class="p3">
<span>                             prijema prepisa iste, Višem sudu</span>
</p>
<p class="p3">
<span>                            u Podgorici, a preko ovog suda.</span>
</p>
<p class="p3"></p>
<p class="p3"></p>
<p class="p3"></p>
<p class="p3">
<span>     ZTO. Edina Kraja</span>
</p>
<p class="p2"></p>
<p class="p2"></p>
<p class="p5"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:center;hyphenate:auto;font-family:Arial;font-size:12pt;}
.p2{margin-bottom:0.083333336in;text-align:center;hyphenate:auto;font-family:Arial;font-size:12pt;}
.p3{margin-bottom:0.083333336in;text-align:justify;hyphenate:auto;font-family:Arial;font-size:12pt;}
.p4{text-indent:0.5in;text-align:justify;hyphenate:auto;font-family:Arial;font-size:12pt;}
.p5{text-align:center;hyphenate:auto;keep-with-next.within-page:always;font-family:Arial;font-size:12pt;}
.p6{text-align:start;hyphenate:auto;font-family:Times New Roman;font-size:12pt;}
.p7{text-align:justify;hyphenate:auto;font-family:Arial;font-size:12pt;}
.p8{text-align:start;hyphenate:auto;font-family:Arial;font-size:12pt;}
.p9{text-indent:0.375in;text-align:justify;hyphenate:auto;font-family:Arial;font-size:12pt;}
.s1{font-weight:bold;}
</style>
<meta content="rahmo.banda" name="author">
</head>
<body class="b1 b2">
<p class="p1">
<!--Image link to '0.jpg' can be here-->
</p>
<p class="p2">
<span class="s1">U IME CRNE GORE</span>
</p>
<p class="p3">
<span class="s1">								K.br. 108/2013</span>
</p>
<p class="p4">
<span class="s1">OSNOVNI SUD U BIJELOM POLJU</span><span>, kao prvostepeni krivični, i to sudija Rahmo Banda kao sudija pojedinac, uz učešće namještenika suda Popović Ljiljane, kao zapisničara, u krivičnom predmetu protiv okrivljene L. J.e iz Bijelog Polja, zbog krivičnog djela posebni slučajevi falsifikovanja  isprave iz čl. 413. st. 1. tač.3. u vezi sa čl. 412. st. 2. u vezi st. 1. Krivičnog Zakonika, po Optužnom predlogu ODT iz Bijelog Polja Kt.br. 249/12 od 02.04.2013.godine, nakon održanog usmenog, glavnog i javnog pretresa, u prisustvu Zamjenika ODT u Bijelom Polju Z. D.a, okrivljene L. J.e i oštećenog J. LJ.e,  donio je dana 24.05.2013.godine  i javno objavio, </span>
</p>
<p class="p4"></p>
<p class="p5">
<span class="s1">P R E S U D U</span>
</p>
<p class="p6"></p>
<p class="p4">
<span class="s1">Okrivljena L. J.A,</span><span> od oca T. i majke M. rodjene K., rodjena 07.09.1982.godine u Bijelom Polju, nastanjena u mjestu Lozna, Opština Bijelo Polje, državljanka CG, pismena, završila Trgovačku školu, neudata, srednjeg imovnog stanja, osudjivana presudom Osnovnog suda u Kotoru K.br. 164/12 od 30.07.2012.godine, za krivično djelo po čl. 272. st. 1. KZ, na 3. mjeseca zatvora, uslovno na 1.godinu i 6. mjeseci. </span>
</p>
<p class="p4"></p>
<p class="p1">
<span class="s1">K r i v a   j e</span>
</p>
<p class="p4">
<span class="s1">Što je:</span>
</p>
<p class="p4"></p>
<p class="p4">
<span>- u januaru mjesecu 2009.godine u Bijelom Polju, izdala neistinitu ispravu mjenicu serije AA 0215846, u ime J. LJ.e, bez njegovog ovlašćenja, sa njegovim podacima pod brojem 3, na poledjini mjenice, pa je takvu neistinitu ispravu dana 16.01.2009.godine, upotrijebila kao pravu, tako što je uz zahtjev za kredit na svoje ime predala u MFI ''Agro invest'' u Bijelom Polju, i po osnovu tog kredita podigla novac u iznosu od 10.000,00 eura, </span>
</p>
<p class="p4"></p>
<p class="p4">
<span>- čime je izvršila krivično djelo posebni slučajevi falsifikovanja isprave iz čl. 413. st. 1. tač. 3., u vezi sa čl. 412. st. 2. u vezi st. 1. Krivičnog Zakonika.</span>
</p>
<p class="p7"></p>
<p class="p4">
<span>- pa je sud primjenom citiranog zakonskog propisa i čl, 2,4,5,13,15,32,36, 42,45,46. Krivičnog zakonika, te čl. 226,229,239 i 374. Zakonika o krivičnom postupku.</span>
</p>
<p class="p4"></p>
<p class="p1">
<span class="s1">O S U DJ U J E</span>
</p>
<p class="p4">
<span>Na kaznu zatvora u trajanju od 30. / trideset / dana. </span>
</p>
<p class="p4"></p>
<p class="p4">
<span>Okrivljena se obavezuje da plati na ime paušala iznos od 30 €  / trideset eura/, u Budžet CG – na depozit novčanih kazni, troškova postupka i paušala, kao i na ime troškova krivičnog postupka u iznosu od 119,50 eura ( stotinu devetnaest eura i pedeset centi), sve u roku od 15. dana po pravosnažnosti presude.</span>
</p>
<p class="p4"></p>
<p class="p4">
<span>Oštećeni J. LJ.a, radi ostvarivanja imovinsko pravnog zahtjeva, upućuje se na parnicu.</span>
</p>
<p class="p7"></p>
<p class="p1">
<span class="s1">O b r a z l o ž e nj e</span>
</p>
<p class="p1"></p>
<p class="p4">
<span>Optužnim predlogom ODT iz Bijelog Polja Kt.br. 249/12 od 02.04.2013.godine, okrivljenoj L. J.i iz Bijelog Polja, stavljeno je na teret izvršenje krivičnog  djela posebni slučajevi falsifikovanja  isprave iz čl. 413. st. 1. tač. 3. u vezi sa čl. 412. st. 2. u vezi st. 1. Krivičnog Zakonika.</span>
</p>
<p class="p4"></p>
<p class="p4">
<span>Zamjenik ODT-a Z. D. u završnoj riječi je izjavio, izvedenim dokazima na glavnom pretresu utvrdjeno je da je okrivljena počinila krivično djelo koje joj je stavljeno na teret Optužnim predlogom i predložio da joj sud izrekne kaznu po Zakonu. </span>
</p>
<p class="p8"></p>
<p class="p7">
<span>	Oštećeni J. LJ.a u završnoj riječi je izjavio, da se pridružuje krivičnom gonjenju protiv okrivljene, a imovinsko pravni zahtjev će ostvarivati u parnici, ukoliko mu bude odbijano od ličnog dohotka – plate.</span>
</p>
<p class="p9"></p>
<p class="p9">
<span>Okrivljena L. J.a u svojoj odbrani tokom postupka je navela, da je krajem 2008.godine bio joj potreban novac, te je imala namjeru da podigne kredit i obezbijedila tri žiranta, ali joj je bio potreban još jedan žirant, pa je razgovarala sa R. D.om koji je dolazio kod nje u UO u kojem je radila i on joj rekao da će obezbijediti četvrtog žiranta, ali da mu da pozajmicu od 2.000 eura. Istakla je, da joj R. rekao da mu ponese papire za četvrtog žiranta, što je i uradila i predala mu blanko obrasce – administrativne zabrane i izjave žiranta od banke MFI A. iz Bijelog Polja. A nekoliko dana nakon toga R. joj je vratio ispunjene obrasce koje je ona sredinom januara mjeseca naredne godine ponijela u banku i podpisala ugovor o kreditu, i tada podigla kredit od 10.000 eura, s tim što je imala raniji kredit koji nije bio u podpunosti isplaćen, pa su joj od tog kredita odbili taj iznos.  Istakla je i to da obzirom da se R. D. u medjuvremenu snašao za novac koji mu je bio potreban rekao joj je da mu ne treba pozajmica, tako da njemu od ovog kredita nije davala nikakvog novca. Na pitanje tužioca odgovorila je, da se ne sjeća da je podpisivala mjenicu povodom tog kredita, s tim što je sigurna da administrativne zabrane i izjave žiranata ona nije podpisivala niti je u njih unosila bilo kakve podatke.  A obzirom da je za kredit čekala dva mjeseca nije joj jasno kako to da J. LJ.a nije pošao do banke i raspitao se ko je nosilac kredita i koliki se iznos podiže. Ona i danas vraća kredit i ostalo je da vrati još oko 5.000 eura na ime kamate, jer je glavnicu već u podpunosti vratila i ne kasni sa isplatom ovog kredita i ima namjeru da ga u podpunosti isplati. U završnoj riječi je izjavila, da se ne osjeća krivom iz razloga što za ovaj kredit niko ni jedan euro nije uplatio i ona garantuje da će sav kredit odplatiti, tako da se J. LJ.i za ovaj kredit neće odbijati od plate, jer je uplaćeno 760 eura, a to je više od pola uplate za kašnjenje, a nastojaće da u što kraćem roku isplati sav kredit. Posebno je istakla, da je imala veliku porodičnu tragediju – poginuo joj je brat i i moli Sud da to ima u vidu prilikom odmjeravanja kazne.  </span>
</p>
<p class="p9"></p>
<p class="p4">
<span>Radi utvrdjivanja odlučnih činjenica i krivice okrivljene sud je na glavnom pretresu u svojstvu svjedoka saslušao oštećenog J. LJ.u, saslušao svjedoka M. M.a, na saglasni predlog stranaka pročitao ugovor o zajmu br. LD0902200122 od 16.01.2009.godine, pročitao nalaz i mišljenje vještaka – grafološke struke N. V.e od 04.03.2013.godine, izvršio uvid u mjenicu serije AA 0215846, i izvršio uvid u izvod iz KE na ime okrivljene L. J.e, izdat od strane Uprave Policije – PJ B.Polje od 29.04.2013.godine. </span>
</p>
<p class="p4"></p>
<p class="p9">
<span>Cijeneći odbranu okrivljene i izvedene dokaze pojedinačno i u medjusobnoj vezi shodno čl. 370. st. 3. ZKP-a, Sud je utvrdio činjenično stanje kao u izreci presude. </span>
</p>
<p class="p9"></p>
<p class="p9">
<span>Naime, odbranu okrivljene u kojoj je izmedju ostalog istakla, da je kod MFI A. banke u B.Polju sredinom januara 2009.godine predala dokumentaciju za kredit i po istom podigla iznos od 10.000 eura, da je ona obezbijedila tri žiranta i da joj je bio potreban još jedan žirant za taj kredit, pa je razgovarala sa R. D.om i on joj rekao da će obezbijediti četvrtog žiranta te je ona njemu ponijela papire za četvrtog žiranta, tj., predala mu blanko obrasce – administrativne zabrane i izjavu za žiranta, koje obrasce je R. nakon nekoliko dana vratio ispunjene i da kredit vraća i ima namjeru da u podpunosti vrati kredit.Sud je prihvatio. </span>
</p>
<p class="p9"></p>
<p class="p9">
<span>Medjutim, odbranu okrivljene u dijelu navoda gdje je istakla, da se ne sjeća da li je podpisivala mjenicu povodom ovog kredita, sud je cijenio da je ista usmjerena u cilju izbjegavanja sopstvene krivice ili pak njenom umanjenju. </span>
</p>
<p class="p9"></p>
<p class="p9">
<span>Pored toga iz iskaza svjedoka – oštećenog J. LJ.e se utvrdjuje da je početkom 2009.godine, njegov komšija R. D. ga zamolio da mu bude žirant kod A. banke u B.Polju za kredit od 1.000€ ( hiljadu eura), te je on popunio izjavu za žiranta i ponio obrasce u O.Š. u Njegnjevo gdje radi i ovjerio ih i predao istom.  Tom prilikom nikakvu mjenicu nije podpisivao. Pošto je saznao da će R. da promijeni svoje boravište, pošao je do banke da provjeri oko kredita i saznao da je R. podigao kredit u iznosu od 10.000 eura, a nosilac kredita bila je L. J.a. </span>
</p>
<p class="p9"></p>
<p class="p9">
<span>A iz iskaza svjedoka M. M.a se utvrdjuju odlučne činjenice, da je bio zaposlen u MFI A. u Bijelom Polju kao kreditni službenik, da je početkom 2009.godine, kreditnu dokumentaciju za predmetni kredit predala J.a L. i to sa popunjenom mjenicom lično njemu, i prilikom predaje dokumentacije podpisala se na ugovor o zajmu, da je tom prilikom bio sa njim Dervišević Jusa, koji je kreditni referent za mjesto Lozna, iz kojeg mjesta je L. J.a. Tada su joj predali plavi nalog da podigne novac u CKB.</span>
</p>
<p class="p9"></p>
<p class="p9">
<span>Sud je predhodne iskaze prihvatio, jer su jasni i odredjeni i ničim dovedeni u sumnju, te iskazu svjedoka M. M.a nije prigovoreno od strane okrivljene. Pored toga isti su u punoj saglasnosti sa pisanim dokazima. </span>
</p>
<p class="p9"></p>
<p class="p9">
<span>Tako vještak grafološke struke N. V.a u svom nalazu od 04.03.2013.godine, a nakon uporedjivanja nespornih rukopisa koji su uzeti od lica J. LJ.e i L. J.e, je dala konačno mišljenje: - da podatke o žirantu J. LJ.i koji se nalaze pod rednim brojem 3, na poledjini mjenice serije AA 0215846, nije svojeručno ispisao J. LJ.a.  Da L. J.a se ne isključuje kao mogući skripter navedenih spornih podataka. Inače nalaz vještaka grafološke struke, sud je cijenio kao objektivno i stručno dat i istom nije prigovoreno.</span>
</p>
<p class="p9"></p>
<p class="p9">
<span>Predhodno izloženo udopunjuju i ostali dokazi – mjenica serije AA 0215846, iz koje se izmedju ostalog vidi, da su na istoj upisani podaci pod rednim brojem 3, na poledjini LJ.a J., kao i broj lične karte i jedinstven matični broj gradjana.  A iz ugovora o zajmu br. LD0902222122 od 16.01.2009.godine se vidi, da je zajmodavac A. VFI DOO B.Polje, a zajmoprimac L. J.a i da se ovim ugovorom zajmodavac obavezuje da zajmoprimcu preda iznos od 10.000 eura odmah, po zaključenju ugovora u svrhu opreme lokala. A zajmoprimac se obavezuje da zajam vrati tokom perioda od 72 mjeseca i upisane ostale bitne pojedinosti a da su žiranti za ovaj kredit J. B., R. R., A. H. i LJ.a J., i upisani brojevi ličnih karti.</span>
</p>
<p class="p7"></p>
<p class="p4">
<span>Dakle, imajući u vidu predhodno izloženo od strane ovog suda na nesumnjiv način je utvrdjeno, da je okrivljena L. J.a, u januaru mjesecu 2009.godine u Bijelom Polju, izdala neistinitu ispravu mjenicu serije AA 0215846, u ime J. LJ.e, bez njegovog ovlašćenja, sa njegovim podacima pod brojem 3, na poledjini mjenice, pa je takvu neistinitu ispravu dana 16.01.2009.godine, upotrijebila kao pravu, tako što je uz zahtjev za kredit na svoje ime predala u MFI ''Agro invest'' u Bijelom Polju, i po osnovu tog kredita podigla novac u iznosu od 10.000,00 eura, a što znači da su u radnjama okrivljene sadržani svi elementi bića krivičnog djela posebni slučajevi falsifikovanja isprave iz čl. 413. st. 1. tač. 3., u vezi sa čl. 412. st. 2. u vezi st. 1. Krivičnog Zakonika, za koje je i oglašena krivom. U konkretnom slučaju okrivljena je postupala s umišljajem svjesna da preduzetim radnjama vrši krivično djelo i isto je htjela. </span>
</p>
<p class="p4"></p>
<p class="p4">
<span>Prilikom odlučivanja o vrsti i visini kazne za okrivljenu sud je imao u vidu sve okolnosti koje su od uticaja da kazna bude veća ili manja u smislu odredbi čl. 42. KZ, pa je od olakšavajućih okolnosti našao da se radi o relativno mladjoj osobi, njen korektan odnos tokom postupka, da je izrazila spremnost odplate cjelokupnog kredita, te da neće niko biti oštećen, te okolnost porodične tragedije – smrti brata, dok je od otežavajućih okolnosti cijenio njenu raniju osudjivanost  presudom Osnovnog suda u Kotoru K.br. 164/12 od 30.07.2012.godine, za krivično djelo po čl. 272. st. 1. KZ., 3. mjeseca zatvora uslovno na 1.godinu i 6.mjeseci. Imajući u vidu predhodno utvrdjene okolnosti - navedene olakšavajuće okolnosti uz prisustvo otežavajuće okolnosti – ranije osudjivanosti, ali ne za istu vrstu krivičnog djela, ovaj sud je olakšavajuće okolnosti pojedinačno i u sveukupnom dejstvu cijienio kao naročito olakšavajuće okolnosti i primjenom čl. 45 i 46 KZ, okrivljenu osudio na kaznu zatvora preciziranu izrekom presude. Sud je stanovišta da je ova vrsta i visina kazne kao ublažena, adekvatna težini učinjenog djela i stepenu krivice okrivljene i da će se sa istom postići svrha kažnjavanja iz čl. 32. u vezi čl. 4. st. 2. KZ, da okrivljena ubuduće ne vrši ovakva i slična krivična djela.  </span>
</p>
<p class="p4"></p>
<p class="p4">
<span>Shodno čl. 226. ZKP-a, sud je obavezao okrivljenu na plaćanje paušala u iznosu od 30 €, vodeći pri tome računa o trajanju i složenosti krivičnog postupka i imovinskim prilikama okrivljene, kao i na ime troškova krivičnog postupka u iznosu od 119,50 eura, na ime naknade za izvršeno vještačenje od strane vještaka grafološke struke tokom postupka shodno čl. 229. ZKP-a.</span>
</p>
<p class="p4"></p>
<p class="p4">
<span>Oštećeni J. LJ.a radi ostvarivanja imovinsko pravnog zahtjeva upućuje se na parnični postupak shodno čl. 239. ZKP-a. </span>
</p>
<p class="p4"></p>
<p class="p4">
<span>Sa iznijetih razloga shodno čl. 374. ZKP-a, odlučeno je kao u izreci presude.</span>
</p>
<p class="p4"></p>
<p class="p5">
<span class="s1">OSNOVNI SUD U BIJELOM POLJU</span>
</p>
<p class="p1">
<span class="s1">Dana: 24.05.2013.godine</span>
</p>
<p class="p1"></p>
<p class="p7">
<span class="s1">Zapisničar,						                     S u d i j a, </span>
</p>
<p class="p7">
<span class="s1">Ljiljana Popović         		                                     Rahmo Banda </span>
</p>
<p class="p7"></p>
<p class="p7"></p>


</body>
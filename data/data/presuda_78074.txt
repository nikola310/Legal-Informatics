<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span></span><span class="span1">K.br.12/1119</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">OSNOVNI SUD U PODGORICI, kao prvostepeni, krivični, po sudiji Larisi Mijušković Stamatović, uz učešće Valentine Vukašinović, kao zapisničara, u krivično</span><span class="span1">m postupku protiv okrivljenog S.T.</span><span class="span1"> iz Podgorice, zbog krivičnog djela ugrožavanje javnog saobraćaja iz člana 339 st. 3 u vezi st. 1 Krivičnog zakonika, koga je na glavnom pretresu branila Brnović Milena, advokat iz Podgorice po zamjeničkom punomoćju advokata Rodić Gorana, odlučujući o optužnom predlogu ODT-a Podgorica Kt.br 939/11 od 05.10.2012. godine, koga je na glavnom pretresu zastupala Kažić Marija, savjetnik na radu kod ODT-a Podgorica, nakon glavnog i javnog pretresa održanog dana 06.02.2014. godine u prisustvu zastupnika optužbe i branioca, a u odsustvu uredno pozvanog okrivljenog, donio je i istog dana javno objavio, </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1">Okrivljeni:</span>
</p>
<p>&nbsp;</p>
<p>
<span class="span1">S.T.</span><span class="span1">, od oca M</span><span class="span1">.</span><span class="span1"> i majke M</span><span class="span1">.</span><span class="span1">, rođene Lj</span><span class="span1">.</span><span class="span1">, rođen </span><span class="span1">...</span><span class="span1"> godine u, državljanin SAD-a, završio srednju školu – Gimnaziju, zaposlen u </span><span class="span1">...</span><span class="span1">, neoženjen, bez djece, dobrog imovnog stanja, </span>
</p>
<p>&nbsp;</p>
<p style="text-align:center;">
<span class="span1">K R I V   J E</span>
</p>
<p>&nbsp;</p>
<p>
<span class="span1">Zato što je:</span>
</p>
<p>&nbsp;</p>
<p>
<span class="span1">Dana 11. aprila 2011. godine, oko 20:30 časova, na magistralnom putu Podgorica – Tuzi, opština Podgorica, ne pridržavajući se saobraćajnog propisa iz člana 22 st. 1 ZOBS-a na putevima, tako ugrozio saobraćaj da je doveo u opasnost život i tijelo i ljudi, na način što je, upravljajući putničkim vozilom marke „Audi A4“ reg. oznaka </span><span class="span1">...</span><span class="span1">, preduzeo radnju uključivanja vozilom u saobraćaj, sa zemljane površine, sa lijeve strane kolovoza, gledano iz njegovog smjera kretanja, u namjeri da pređe kolovoz na suprotnu stranu, a da se prethodno nije uvjerio da to može da učini bez opasnosti za druge učesnike u saobraćaju, ne vodeći pri tom računa o položaju vozila, pravcu i brzini kretanja, u trenutku kada je tim magistralnim putem, iz pravca Tuzi, naišlo vozilo marke „Audi TT“ registarskih oznaka </span><span class="span1">...</span><span class="span1">, kojim je upravljala </span><span class="span1">M.A.</span><span class="span1">, usljed kojih propusta je prednjim dijelom vozila udario u vozilo „Audi TT“, kojom prilikom je saputnik u tom vozilu, oštećena </span><span class="span1">M.I.</span><span class="span1"> zadobila laku tjelesnu povredu u vidu ogrebotine lijeve polovine čela, krvnog podliva lijeve podlaktice i istegnuća vratnog dijela kičmenog stuba, pri čemu je bio svjestan da ovakvom svojom nepropisnom vožnjom može ugroziti javni saobraćaj i dovesti u opasnost život i tijelo ljudi, ali je olako držao da do toga neće doći ili da će to moći spriječiti,</span>
</p>
<p>&nbsp;</p>
<p>
<span class="span1">-čime je izvršio krivično djelo ugrožavanje javnog saobraćaja iz člana 339 st. 3 u vezi st. 1 Krivičnog zakonika,</span>
</p>
<p>&nbsp;</p>
<p>
<span class="span1">- pa mu Sud, primjenom citiranog zakonskog propisa, te čl. 3, 4, 5, 13,16, 36, 42, 52, 53 i 54 Krivičnog zakonika, te čl. 226, 227, 229, 239 i 374 Zakonika o krivičnom postupku i z r i č e</span>
</p>
<p>
<span class="span1"></span>
</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>&nbsp;</p>
<p>
<span class="span1">Kojom mu utvrdjuje kaznu zatvora u trajanju od 30 (trideset) dana i  istovremeno odredjuje da se ista neće izvršiti ako okrivljeni u roku od 1 (jedne) godine po pravnosnažnosti presude ne izvrši novo krivično djelo.</span>
</p>
<p>&nbsp;</p>
<p>
<span class="span1">Obavezuje se okrivljeni da na ime troškova krivičnog postupka uplati na račun budžetskih sredstava Crne Gore iznos od 341,00(tristotinečetrdesetjedan) euro, kao i iznos od 50,00 eura (pedeset) na ime sudskog paušala, sve prednje u roku od 15 dana po pravnosnažnosti presude pod prijetnjom prinudne naplate. </span>
</p>
<p>&nbsp;</p>
<p>
<span class="span1">Oštećena </span><span class="span1">M.I.</span><span class="span1"> se u pogledu postavljenog imovinsko-pravnog zahtjeva upućuje na redovnu građansku parnicu.</span>
</p>
<p>&nbsp;</p>
<p>
<span class="span1"> </span>
</p>
<p style="text-align:center;">
<span class="span1">O b r a z l o ž e n j e</span>
</p>
<p>&nbsp;</p>
<p>
<span class="span1">Optužnim predlogom ODT-a Podgorica Kt.br 939/11 od 05.10.2012. godine okrivljenom </span><span class="span1">S.T.</span><span class="span1"> stavljeno je na teret da je izvršio krivično djelo ugrožavanje javnog saobraćaja iz člana 339 st. 3 u vezi st. 1 Krivičnog zakonika. Zastupnik optužbe je prije završnih riječi precizirala dispozitiv optužnog akta kao u izreci presude, pa je u završnoj riječi ostala u svemu pri tako preciziranom optužnom predlogu predlažući Sudu da okrivljenog oglasi krivim i osudi po zakonu.</span>
</p>
<p>&nbsp;</p>
<p>
<span class="span1">Okrivljeni je u svojoj odbrani naveo da je dana 11.04.2011. godine upravljao vozilom marke „Audi A4“ registarskih oznaka </span><span class="span1">...</span><span class="span1"> i da se nalazio parkiran tačno ispred kafića „Verdi“ u Tuzima, pa je odlučio da pređe ulicu i parkira se na drugu stranu. Na nekih 20-30 metara ispred sebe ugledao je vozilo koje mu je išlo u susret, odnosno koje se kretalo iz pravca Tuzi ka Podgorici,i kretalo se polako, pa je on dao lijevi pokazivač pravca i krenuo je da presječe ulicu i da pređe na drugu stranu. Naveo je da je prošao prvu saobraćajnu traku i kada je već bio u drugoj traci, morao je da uspori, jer je htio da se parkira u tu traku, a kojom trakom se kretala i ta djevojka, pa je došlo do kontakta vozila i to njegovom desnom stranom i njenim frontalnim dijelom. Prema njegovom mišljenju ova djevojka nije dovoljno obratila pažnju na situaciju ispred sebe, jer je išla sporo na što ukazuje da joj se prilikom udara nijesu otvorili vazdušni jastuci, pa da je makar malo kočila ne bi došlo do sudara, a koliko je njemu poznato vozačku dozvolu je dobila dan prije ovoga događaja. Nakon udara on je bio u šoku, ove dvije djevojke su bile dobro, iako je jedna udarila u šoferšajbnu, a da je bila vezana sigurno ne bi bila povrijeđena. Poslije ovoga događaja njih dvije je viđao kako se kreću kroz Tuzi, ali sa njima nije razgovarao.</span>
</p>
<p>
<span class="span1">Sud je zaključio glavni pretres u odsustvu uredno pozvanog okrivljenog, koji je ranije bio saslušan, tako da njegovo prisustvo nije bilo neophodno, shodno članu 457 ZKP-a.</span>
</p>
<p>
<span class="span1">Branilac okrivljenog je u završnoj riječi naveo da u postupku nije dokazano da je njegov branjenik izvršio krivično djelo stavljeno mu na teret, da se iz oba nalaza i mišljenja vještaka ne može utvrditi uzrok nastanka nezgode, pa samim tim ni krivica okrivljenog, zbog čega je predložio Sudu donošenje oslobađajuće presude.</span>
</p>
<p>&nbsp;</p>
<p>
<span class="span1">Sud je u dokaznom postupku: na saglastan predlog stranaka pročitao iskaz svjedoka oštećene </span><span class="span1">M.I.</span><span class="span1"> sa zapisnika o glavnom pretresu od 23.01.2013. godine, svjedoka </span><span class="span1">M.A.</span><span class="span1"> sa zapisnika o glavnom pretresu od 23.01.2013. godine i izjašnjenje stalnog sudskog vještaka saobraćajne struke Vučeljić Đorđija sa zapisnika o glavnom pretresu od </span><span class="span1">11.06.2013. godine, pročitao zapisnik o uviđaju saobraćajne nezgode UP PJ Podgorica br. 1146/11 od 16.04.2011. godine, pročitao nalaz i mišljenje stalnog sudskog vještaka saobraćajne struke Vučeljić Đorđija Kri.br. 11/749 od 04.07.2011. godine, pročitao medicinsku dokumentaciju na ime oštećene </span><span class="span1">M.I.</span><span class="span1"> i nalaz i mišljenje vještaka medicinske struke dr. Miodraga Šoća od 05.06.2012. godine, izvršio uvid u skicu lica mjesta, pročitao nalaz i mišljenje stalnog sudskog vještaka saobraćajne struke Čarapić Gorana od 16.10.2013. godine i istog saslušao na glavnom pretresu. Sud je prihvatio predlog zastupnika optužbe da se u nastavku dokaznog postupka ne pribavlja izvod iz KE na ime okrivljenog, imajući u vidu činjenicu da je isti rođen u Sjedinjenim Američkim Državama, pa bi pribavljanje ovog dokaza vodilo znatnom odugovlačenju postupka.</span>
</p>
<p>&nbsp;</p>
<p>
<span class="span1">Svjedok oštećena </span><span class="span1">M.I.</span><span class="span1"> je u iskazu pred istražnim sudijom navela da se predmetnom prilikom nalazila na mjestu suvozača u autu „Audi TT“ kojim je upravljala njena drugarica </span><span class="span1">M.A.</span><span class="span1">, pa je tačno prije sudara krenula da zamijeni CD tako da nije obratila pažnju na situaciju ispred sebe. Sjeća se da je bila vezana i tačno kada je podigla glavu vidjela je da vozilo iz suprotnog smjera skreće u njihovu saobraćajnu traku i na taj način im je prepriječilo put tako da je došlo do kontakta između njegovog desnog bočnog dijela i njihovog prednjeg dijela vozila. Navela je da je od siline udara glavom udarila u staklo, pa su je kasnije povezli u Urgentni centar gdje su joj konstatovali povrede u predjelu glave. Kritičnom prilikom </span><span class="span1">M.</span><span class="span1">A</span><span class="span1">.</span><span class="span1"> se kretala brzinom ne većom od 50 km/h, a nakon nezgode sa okrivljenim nije imala kontakt i isti se nije raspitivao za njeno zdravlje. Navela je da se pridružuje krivičnom gonjenju i postavila je imovinsko pravni zahtjev, koji nije precizirala</span>
</p>
<p>
<span class="span1">U iskazu na glavnom pretresu svjedok-oštećena je pojasnila da kritičnom prilikom ona nije vezala pojas i da je to vjerovatno greškom ušlo u zapisnik pred istražnim sudijom.</span>
</p>
<p>&nbsp;</p>
<p>
<span class="span1">Svjedok </span><span class="span1">M.A.</span><span class="span1"> je u iskazu u toku postupka navela da je predmetnom prilikom upravljala svojim vozilom marke „Audi TT“ iz pravca Vuksanlekića u pravcu Podgorice i sa njom u autu se nalazila </span><span class="span1">M.I.</span><span class="span1"> koja je sjedjela na mjestu suvozača. Kretala se brzinom od nekih 50 km/h i neposredno prije nezgode je smanjila brzinu jer se tu nalazio jedan lokal u koji su htjeli da svrate, a na nekih 50 metara prije udesa vidjela je da iz suprotnog smjera nailazi vozilo Audi koje se tada kretalo sredinom puta, međutim kako se tada nalazila dovoljno daleko to nije shvatila kao neku opasnost, već je uobičajno nastavila da se kreće. U jednom trenutku neposredno prije dolaska na kritično mjesto vidjela je da ovo vozilo iz svoje trake naglo kreće lijevo i njoj presijeca putanju i tada dolazi do kontakta  prednjeg dijela njenog vozila i desnog bočnog dijela vozila okrivljenog, a od tog momenta se ne sjeća više ništa jer je bila u šoku. Svjedok se nije mogla izjasniti kolika je bila brzina ovog drugog vozila koje je naglo skrenulo, a o tome najbolje govori silina udara kao i totalna šteta koja je nastala na njenom autu. Navela je da predmetnom prilikom nije vezala pojas, a nakon nezgode okrivljeni nije prišao njima ni da porazgovaraju, niti se kasnije javljao, a nije se mogla izjasniti na kojoj je udaljenosti bilo vozilo okrivljenog u momentu kada je isti naglo skrenuo u njenu traku. </span>
</p>
<p>&nbsp;</p>
<p>
<span class="span1">Iz skice lica mjesta i zapisnika o uviđaju UP PJ Podgorica br. 1146/11 od 16.04.2011. godine proizilazi da je dana 11.04.2011. godine u 20:30 časova na magistralnom putu Podgorica – Tuzi u blizini kafe bara Verdi došlo do međusobnog sudara vozila u pokretu iz suprotnih smjerova. Konstatovano je da je riječ o naselju, da put ima trotoar sa jedne strane, da je ravan, suv i da postoji rasvjeta. Dolaskom na lice mjesta ovlašćeni službenici policije zatekli su vozilo Audi TT registarskih oznaka </span><span class="span1">...</span><span class="span1"> na desnoj sobraćajnoj traci gledano iz pravca Božaja, prednjim dijelom okrenuto u pravcu Podgorice u kontaktu sa vozilom Audi A4 registarskih oznaka </span><span class="span1">...</span><span class="span1"> blago iskošeno prednjim dijelom u kontaktu sa vozilom Audi TT zadnjim dijelom okrenuto u pravcu stadiona FK Dečić. Od materijalnih </span><span class="span1">tragova nađeni su tragovi stakla i plastike koji su bili locirani  između i ispod ova dva vozila. </span>
</p>
<p>&nbsp;</p>
<p>
<span class="span1">Iz nalaza i mišljenja vještaka saobraćajne struke Đorđija Vučeljića od 04.07.2012. godine proizilazi da je ovaj vještak našao da je brzina vozila „Audi A4“, kojim je upravljao okrivljeni, u momentu sudara iznosila oko 17,50 km/h, a da je brzina vozila „Audi TT“ iznosila oko 45 km/h, pri čemu je vozilo „Audi A4“ od lijeve ivice kolovoza do mjesta kontakta prešlo put od oko 8 metara za vrijeme od 1,65 sekundi, a vozilo „Audi TT“ se u momentu kada se vozilo „Audi A4“ nalazilo kod lijeve ivice kolovoza, nalazilo na udaljenosti od oko 20,70 metara, sa koje udaljenosti su oba vozača imala priliku da se međusobno uoče, pa bi zaustavni put vozila „Audi TT“ pri posjedovanoj brzini iznosio 23,16 metara, što znači vozač nije imao vremensko prostornih uslova da se zaustavi prije mjesta kontakta, a to bi mogao da se kretao brzinom ne većem od 41,97 km/h. Prema mišljenju vještaka opasna situacija je nastala na način što je vozač vozila „Audi A4“ prilikom uključivanja u saobraćaj sa zemljanog proširenja sa lijeve strane na međunarodni put, ušao u putanju kretanja vozila „Audi TT“ koje se kretalo putem sa prvenstvom prolaza, a čiji vozač pri posjedovanoj brzini nije imao vremensko prostornih uslova da zaustavi vozilo prije mjesta kontakta. Ovakav način upravljanja vozilom od strane vozača vozila „Audi A4“ posljedica je greške u upravljanju u dijelu nepoštovanja propisa koji obavezuju vozača da se prilikom uključivanja u saobraćaj sa zemljane površine mora zaustaviti i propustiti sve učesnike u saobraćaju koji se kreću putem na koji se uključuje. Vozač vozila „Audi TT“ svojim postupkom nije uticao na nastanak nezgode. </span>
</p>
<p>
<span class="span1">U pojašnjenju na glavnom pretresu vještak je ostao pri svemu u svom nalazu i mišljenju i naveo je da je </span><span class="span1">pri izradi nalaza i mišljenja koristio zapisnik o uvidjaju i skicu lica mjesta, što je navedeno na drugoj strani osnovnih podataka o nezgodi, dok se izjave učesnika u principu ne koriste, osim u dijelu gdje se traži potvrda za smjer kretanja, ukoliko to potpuno nije jasno iz uvidjajne dokumentacije, jer se inače same izjave učesnika o uzroku i toku nezgode ne koriste.</span><span class="span1"> </span><span class="span1">Uz dokumenta koja je imao pri izradi nalaza - zapisnik i skicu, nije bio priložen fotoelaborat, tako da iste nije koristio, a evidentirana oštećena koja su navedena u zapisniku o uviđaju koristio je za izračunavanje dijela brzine izgubljene po osnovu deformacionog rada i za odredjivanje mjesta kontakta. Vještak je dalje naveo da sudar dva vozila na navedeni način predstavlja oblik elastičnog sudara, zbog činjenice da su oba vozila u trenutku kontakta bila u pokretu. Sama dinamika nastanka sudara podrazumijeva i deformacije na djelovima vozila koja su bila u kontaktu, kao i deformacije djelova vozila tzv. posrednog karaktera, što znači da ako dodje do deformacija na jednom tzv. primarnom mjestu kontakta, onda se taj kontakt prenosi zavisno od ugla pod kojim je ostvaren i na ostale djelove, jer elastični kontakt nije tačkasti kontakt, nego podrazumijeva širi pojas zahvaćene površine po vertikalnoj i poprečnoj osi, što znači da je moguće da nastane posredna deformacija i desnog blatobrana na vozilu "Audi TT". Svi materijalni dokazi, pa i dokazi prikupljeni putem fotografisanja, ukoliko se na njima mogu uočiti materijalni tragovi u vidu otpalih djelova oba vozila, bilo kojih po strukturi stakla, laka, blata itd, kao i deformacione površine vozila nastale kontaktom, mogle bi detaljnije, a to znači i tačnije, da opredijele dvije bitne stvari, a to su brzina kretanja i mjesto kontakta. Sve deformacije na vozilima koje se unose pod nazivom "oštećenja" podrazumijevaju stvarnu deformaciju, bez izraženog intenziteta, jer to nije moguće ni dati na licu mjesta osim grubo, lako oštećenje, teže oštećenje, a ako su ogrebotine, onda se one moraju prikazati kao ogrebotina, što ujedno ne podrazumijeva i dubinsko oštećenje, već samo površinska i laka. Fotografija kao dokazni materijal može bitno da pomogne u preciznijem odredjenju onih parametara koji se izračunavaju po osnovu oštećenja. U pogledu daljine međusobnog uočavanja vozača može se izračunati samo ono što je dato na strani 6 nalaza, a za druge podatke vještak se nije mogao izjasniti, jer nedostaje niz drugih elemenata kao što su npr. lična sposobnost uočavanja detalja na pravcu kretanja, </span><span class="span1">pod kojim svijetlima su se vozila kretala i slično, a ukoliko su na vozilu "Audi TT" bila upaljena srednja svijetla ista pokrivaju površinu sa donjom granicom od 40-45m, a gornja granica je 80m, a ako je bila upaljena i javna rasvjeta, onda se uočljivost objekata i svih detalja važnih za vožnju povećava. Pojasnio je da i pored pribavljanja svih relevantnih podataka potrebnih za analizu kompletne nezgode, sa 100% sigurnošću se ne može ništa tvrditi zato što primijenjene formule za izračunavanje bilo kog parametra imaju odstupanje čak i do 10%, i zato što, ukoliko su fotografije u pitanju, ili skice bez razmjere, pitanje je pod kojim uglom je sve snimano, što znači da su odstupanja neminovna, zbog čega se i koristi pojam "oko" koji podrazumijeva približnost upravo zbog nemogućnosti potpunog odredjenja, a ta odstupanja iza decimalnog zareza nemaju bitnog uticaja na uzrok i tok nastanka predmetnih saobraćajnih nezgoda. Brzina vozila se izračunava ne na bazi procjene, već na osnovu matematičkog metoda koji je izračunat na osnovu položaja zatečenog vozila, pa je deformacioni rad oko 65000 njutn metara, što kroz matematičku obradu rezultira podatkom da se vozilo  Audi TT kretalo brzinom oko oko 12,56 m/s, a koja brzina se može smatrati kao kontaktna brzina iz razloga jer nije bilo tragova kočenja. Vozilo "Audi A4" sa zemljane površine umjesto najkraćim putem, ili uopšte da se nije kretalo u polju vidljivosti vozila iz suprotnog smjera jer je to vozilo moralo biti vidljivo zbog farova, kretalo se kosom putanjom u smjeru restorana, ne mijenajući taj zauzeti pravac i taj podatak je bio bitan za odredjivanje brzine koliko je on mogao tom kosom putanjom preći od najbliže ivice kolovoza do mjesta kontakta da bi se što tačnije dobila brzina kretanja. Vještak je dalje naveo da izjava okrivljenog da se skoro bio zaustavio u traci, a ne da se kretao brzinom od 17,50 km/h, za njega analitički nema nikakav značaj, to je stav Suda hoće li mu vjerovati ili ne, jer bi u tom slučaju trebalo postaviti pitanje, ako bi se išlo takvom procjenom uslova nastanka nezgode, zašto vozač sa vozačkom dozvolom, psihofizički zdrav i ispravnim autom, zaustavlja vozilo na prolaznoj traci ulazeći sa zemljanog proširenja ako je imperativna norma da se uopšte ne može uključiti u saobraćaj sa zemljane površine prije nego što propusti sva vozila koja se kreću putem čiju površinu koristi. Formule, način izračunavanja, pomoćni papiri koji se ne nalaze u nalazu i mišljenju i koji su opterećenje nalaza su njegova interna stvar za koju odgovara, a u konkretnom slučaju korekcija mase je izvedena formulom M0/M, a imajući u vidu da je vozilo "Audi TT" teže od 1.050 kg, pa onda formulom 950, što je masa referentnog vozila /1.050 dobija se parametar 08, koji ne može biti manji, a ne može biti veći od 1,4 po formuli, a njegova procjena je da ne bi dobio relevantnu brzinu primjenjujući deformacioni rad kod "Audija A4" jer bi se dobila relativno velika brzina, što u konkretnom slučaju ne bi odgovaralo stvarnom stanju uzroka i nastanka nezgode, zbog čega nije koristio koeficijente za izračunavanje brzine. Svi parametri koji su dati pri izračunavanju zaustavnog puta i vremena zaustavljanja, predstavljaju tabelarne vrijednosti za odredjenu karakteristiku puta i stanje kolovoznog zastora i tu nema nikakvog ličnog tzv. procijenjenog odabira parametara. Tačno je da postoji razlika u kvalitetu kočionog sistema kod vozila i razlika se ogleda u kraćem zaustavnom putu, ali je omedjena ta razlika koeficijentima koje je dozvoljeno koristiti za odredjenu kategoriju puta, ako se nema podatak o tome da li je vozilo kočilo i ako jeste kolika je dužina traga kočenja i koliki je kočioni koeficijent na valjcima. Pri korišćenju parametara vezanih za vrijeme reagovanja vozača vještak je uzeo u obzir sve elemente u konkretnom slučaju sabrane, a inače se sastoje iz tri dijela tzv. psihičke sekunde, vremena odaziva kočionog sistema i prirasta usporenja. Kada se to sabere 08,02,+01 dobija se 1,1 sec, to je standard za vozača koja je psihofizički zdrava osoba i to se množi sa posjedovanom  brzinom izraženom u metrima na sekundi. </span>
</p>
<p>&nbsp;</p>
<p>
<span class="span1">Iz nalaza i mišljenja vještaka saobraćajne struke Čarapić Gorana od 16.10.2013. godine proizilazi da je brzina vozila „Audi TT“ prije sudara i u trenutku sudara bila oko 47,49 km/h, dok je brzina vozila „Audi A4“ koje je prešlo put od 8 metara od ulaska sa </span><span class="span1">zemljanog proširenja do mjesta sudara, iznosila 17,64 km/h. Potreban zaostavni put vozila „Audi TT“ pri posjedovanoj brzini iznosio bi 24,1 metar za vrijeme od 2,64 sekunde, pa vozač ovog vozila nije imao prostorno vremenskih mogućnosti da aktiviranjem radne kočnice izbjegne sudar, a da bi to uradio u momentu kada je vozač vozila „AudI A4“ prešao sa svoje desne u lijevu kolovoznu traku (put od oko 4 metra za vrijeme od 0,82 sekunde) morao je da se kreće brzinom ne većom od 26,63 km/h. Vještak je mišljenja da je nezgoda nastala kao posljedica propusta i nedovljne pažnje od strane vozača „Audi A4“ koji je vršio skretanje ulijevo preko kolovoza, a da nije propustio vozilo „Audi TT“ koje je dolazilo iz suprotnog smjera i imao je namjeru da zadrži pravac kretanja. Brzina kojom je vožen „Audi“ TT je bila oko 47 km/h, što je u granicama dozvoljene brzine, jer je za magistralne puteve ograničenje od 80 km/h. Na strani vozača „Audi TT“ nema propusta niti doprinosa za nastanak nezgode.</span>
</p>
<p>
<span class="span1">Saslušan na glavnom pretresu vještak je pojasnio da je nalaz i mišljenje dao na osnovu uviđajne dokumentacije, a ne na osnovu izjava učesnika nezgode. Između vozila koja su učestvovala u nezgodi postoji vrlo mala razlika u kočionim sistemima i ona ne može biti veća od 10% i u konkretnom slučaju to je bez ikakvog uticaja na konačno mišljenje, jer niko od učesnika nije kočio. Prilikom uviđaja službenici policije opisuju samo neka spoljna vidljiva oštećenja, dok prilikom sačinjavanja zapisnika od strane stručnih lica osiguravajućih društava se detaljno opisuju oštećenja, što policija nije u stanju da utvrdi na licu mjesta. Na osnovu zapisnika o uviđaju može se konstatovati da je Audi TT ostvario kontakt čeonim više lijevim dijelom u čeoni više desni dio Audija A4. Iz priloženih fotografija osiguravajuće kuće može se zaključiti da su deformacije na prednjem desnom blatobranu Audija TT male i one mogu da potiču od potiskivanja prednjeg branika Audija TT u desno ili eventualno od prednjeg veznog lima, jer je ovdje riječ o elastičnom udaru. Vještak je dalje naveo da se na mjestu nezgode put prostire po pravcu, a isti je pregledan, pa su se vozači mogli uočiti na relativno velikoj udaljenosti i to sigurno sa veće udaljenosti nego što je to zaustavni put koji je dat u nalazu, a na osnovu podataka koje je imao pri izradi ovog nalaza u  svoje mišljenje o nastanku nezgode je siguran 95 %, i moguća su odstupanja plus minus 5 %.</span>
</p>
<p>&nbsp;</p>
<p>
<span class="span1">Saslušani na glavnom pretresu vještaci Vučeljić i Čarapić su saglasno izjavili da su njihova dva nalaza u cjelosti usaglašena, iako nijesu doslovno identični, što i nije moguće, a aritmetička sredina između dvije brzine kretanja vozila „Audi TT“ od 47 km/h i 45km/h iznosi 46 km/h i ona ni u čemu ne mijenja analitiku nezgode i konačno mišljenje.</span>
</p>
<p>&nbsp;</p>
<p>
<span class="span1">Iz nalaza i mišljenja vještaka medicinske struke dr. Miodraga Šoća od 05.06.2012. godine proizilazi da je u predmetnom događaju </span><span class="span1">M.I.</span><span class="span1"> zadobila povrede u vidu oguljotine lijeve polovine čela, krvni podliv lijeve podlaktice i istegnuće vratnog dijela kičmenog stuba, a koje povrede su nastale kao posljedica dejstva tupog, teškog i zamahnutog mehaničkog oruđa i koje se u svom zbiru kvalifikuju kao laka tjelesna povreda. </span>
</p>
<p>&nbsp;</p>
<p>
<span class="span1">Sud je nakon ocjene navoda optužbe, odbrane okrivljenog, te ostalih provedenih dokaza, kako pojedinačno, tako i u njihovoj ukupnosti, utvrdio da je okrivljeni izvršio krivično djelo stavljeno mu na teret, na način u vrijeme i na mjestu kako je to predstavljeno izrekom presude, sa  kojih razloga ga je oglasio krivim i izrekao sankciju kao u izreci presude.</span>
</p>
<p>&nbsp;</p>
<p>
<span class="span1">U postupku je utvrđeno da je okrivljeni </span><span class="span1">S.T.</span><span class="span1"> dana 11. aprila 2011. godine, oko 20:30 časova, na magistralnom putu Podgorica – Tuzi, na teritoriji Glavnog grada Podgorica, upravljajući putničkim vozilom marke „Audi A4“ reg. oznaka </span><span class="span1">...</span><span class="span1">, preuzeo radnju uključivanja vozilom u saobraćaj, sa zemljane površine, sa lijeve strane kolovoza, gledano iz njegovog smjera kretanja, u namjeri da pređe kolovoz na suprotnu stranu u trenutku kada je tim magistralnim putem, iz pravca Tuzi, naišlo vozilo marke „Audi TT“ </span><span class="span1">registarskih oznaka </span><span class="span1">...</span><span class="span1">, kojim je upravljala </span><span class="span1">M.A.</span><span class="span1">, kada je prednjim dijelom vozila udario u vozilo „Audi TT“, kojom prilikom je saputnik u tom vozilu, oštećena </span><span class="span1">M.I.</span><span class="span1"> zadobila laku tjelesnu povredu u vidu ogrebotine lijeve polovine čela, krvnog podliva lijeve podlaktice i istegnuća vratnog dijela kičmenog stuba. </span>
</p>
<p>
<span class="span1">Prednje činjenično stanje Sud je utvrdio iz zapisnika o uviđaju UP PJ Podgorica br. 1146/11 od 16.04.2011. godine u kojem je konstatovano da je dana 11.04.2011. godine u 20:30 časova na magistralnom putu Podgorica – Tuzi u blizini kafe bara "Verdi" došlo do međusobnog sudara vozila u pokretu iz suprotnih smjerova i to vozila Audi TT registarskih oznaka </span><span class="span1">...</span><span class="span1"> koje je zatečeno na desnoj sobraćajnoj traci gledano iz pravca Božaja, prednjim dijelom okrenuto u pravcu Podgorice u kontaktu sa vozilom Audi A4 registarskih oznaka </span><span class="span1">...</span><span class="span1"> blago iskošeno prednjim dijelom u kontaktu sa vozilom Audi TT zadnjim dijelom okrenuto u pravcu stadiona FK Dečić, odnosno saglasnih iskaza svjedoka </span><span class="span1">M.I.</span><span class="span1"> i </span><span class="span1">M.A.</span><span class="span1"> koje su navele da su se predmetnom prilikom kretale autom marke „Audi TT“ iz pravca Tuzi u pravcu Podgorice kada je došlo do kontakta njihovog prednjeg dijela vozila sa vozilom „Audi A4“ koje je skrenulo u njihovu traku, dok se iz nalaza i mišljenja vještaka medicinske struke dr. Miodraga Šoća od 05.06.2012. godine utvrđuje da je u predmetnom događaju </span><span class="span1">M.I.</span><span class="span1"> zadobila povrede u vidu oguljotine lijeve polovine čela, krvni podliv lijeve podlaktice i istegnuće vratnog dijela kičmenog stuba, a koje povrede su nastale kao posljedica dejstva tupog, teškog i zamahnutog mehaničkog oruđa i koje se u svom zbiru kvalifikuju kao laka tjelesna povreda, koji nalaz je Sud cijenio kao stručan i objektivan, izrađen u skladu sa pravilima struke.</span>
</p>
<p>&nbsp;</p>
<p>
<span class="span1">Okrivljeni u svojoj odbrani nije sporio da je predmetnom prilikom imao namjeru da sa zemljane površine pređe kolovoz na suprotnu stranu, pa je prema mišljenju ovog Suda isti preduzeo radnju uključivanja vozilom u saobraćaj, a da se prethodno nije uvjerio da to može da učini bez opasnosti za druge učesnike u saobraćaju, ne vodeći pri tom računa o položaju vozila, pravcu i brzini kretanja, usljed kojih propusta je prednjim dijelom vozila udario u vozilo „Audi TT“, kojom prilikom je saputnik u tom vozilu, oštećena </span><span class="span1">M.I.</span><span class="span1"> zadobila laku tjelesnu povredu bliže opisanu u izreci presude, na koji način je prekršio odredbu člana 22 st. 1 ZOBS-a na putevima (Sl.list RCG br. 27/2006), pa su se u njegovim radnjama stekli svi elementi bića krivićnog djela ugrožavanje javnog saobraćaja iz člana 339 st. 3 u vezi st. 1 Krivičnog zakonika. Naime, Sud je u potpunosti prihvatio nalaz i mišljenje vještaka saobraćajne struke Đorđija Vučeljića od 04.07.2012 .godine u kojem je vještak naveo da je opasna situacija nastala na način što vozač vozila „Audi A 4“ prilikom uključivanja u saobraćaj sa zemljanog proširenja sa lijeve strane na međunarodni put, ušlo u putanju kretanja vozila „Audi TT“ koje se kretalo putem sa prvenstvom prolaza, a čiji vozač pri posjedovanoj brzini nije imao vremensko prostornih uslova da zaustavi vozilo prije mjesta kontakta, pa je ovakav način upravljanja vozilom od strane vozača vozila „Audi A4“ posljedica greške u upravljanju u dijelu nepoštovanja propisa koji obavezuju vozača da se prilikom uključivanja u saobraćaj sa zemljane površine mora zaustaviti i propustiti sve učesnike u saobraćaju koji se kreću putem na koji se uključuje. </span>
</p>
<p>&nbsp;</p>
<p>
<span class="span1">Navode odbrane okrivljenog da je do saobraćajne nezgode došlo usljed nedovoljne pažnje od strane vozača vozila „Audi TT“, da se njegova krivica ne može utvditi na osnovu nalaza vještaka, jer je isti rađen paušalno, po slobodnoj procjeni i to samo na osnovu podataka sadržanim u zapisniku o uviđaju koji su neprecizno uzeti, ovaj Sud nije prihvatio, smatrajući da je ovakva odbrana usmjerena isključivo na izbjegavanje krivice. Naime, vještak je u svom pojašnjenju na glavnom pretresu objasnio, što je Sud u potpunosti prihvatio, da svoj nalaz nije uradio na osnovu nikakvog ličnog, odnosno procijenjenog odabira parametara, već je koristio tabelarne vrijednosti za određenu karakteristiku puta i stanje kolovoznog zastora koje podatke je uzeo iz zapisnika o uviđaju i skice lica mjesta koju su i uradili ovlašćeni službenici policije, u koje podatke Sud nije </span><span class="span1">imao niti jednog razloga da sumnja, jer na licu mjesta službenici policije i ne mogu oštećenja preciznije da odrede osim kao grubo, lako, teže oštećenje i ogrebotine. Takođe, vještak je objasnio da u uviđajnoj dokumentaciji ne postoji fotoelaborat, koji bi pomogao da se što tačnije odrede podaci o brzini i zaostavnom putu, ali je objasnio da pravila nauke i matematičke metode za izračunavanje brzine kretanja vozila dozvoljavaju odstupanja, međutim ona u konkretnom slučaju ni na koji način ne mogu uticati na drugačije mišljenje u pogledu uzroka i nastanka nezgode, pa se i na osnovu postojećih podataka mogu sa sigurnošću utvrditi svi bitni elementi vezani za predmetnu nezgodu. Osim toga, nije osnovan prigovor odbrane u pogledu izjava učesnika u nezgodi koje je vještak koristio pri izradi nalaza i mišljenja, obzirom da je vještak objasnio da se te izjave koriste samo u pogledu dijela u kojem se traži potvrda za smjer kretanja (koji se u konkretnom slučaju u potpunosti poklapa sa podacima u skici lica mjesta i njihovim kasnijim iskazima na glavnom pretresu) jer je on svoj nalaz i mišljenje uradio na osnovu materijalnih tragova sadržanim u uviđajnoj dokumentaciji, dok je isključivo na Sudu ocjena istinitosti iskaza svjedoka i odbrane okrivljenog. Tako, kada se navodi svjedoka </span><span class="span1">M.A.</span><span class="span1"> koja je navela da se kretala iz pravca Vuksanlekića u pravcu Podgorice i da je u blizini lokala vidjela na nekih 50 metara da se iz suprotnog smjera kreće auto koje nije shvatila kao opasnost, ali koje je ubrzo naglo skrenulo u njenu traku i presjeklo joj put, dovede u vezu sa podacima datim u prostorno vremenskoj analizi vještaka Vučeljića, ista prema stanovištu ovog Suda nije bila dužna da smanji svoju brzinu kretanja ( koja je znatno ispod dozvoljene za magistralni put gdje je ograničenje od 80 km/h) i da predvidi ovakvu nepropisnu radnju okrivljenog.</span>
</p>
<p>&nbsp;</p>
<p>
<span class="span1">Naime, iz nalaza vještaka Vučeljića jasno proizilazi da se vozilo marke „Audi TT“ kojim je upravljala </span><span class="span1">M.A.</span><span class="span1">, u momentu kada se vozilo okrivljenog nalazilo kod same ivice kolovoza, nalazilo na udaljenosti od oko 20,70 metara i da pri posjednovanoj brzini od 45 km/h ista ne bi izbjegla nezgodu i da je tada započela sa kočenjem, obzirom da bi joj zaostavni put iznosio 23,16 metara, što znači da nije imala prostorno vremenskih uslova da se zaustavi prije mjesta kontakta, dok s druge strane nije tačna tvrdnja okrivljenog da je on već ušao u drugu traku i da je usporio jer je navodno htio da se parkira u tu traku, obzirom da iz nalaza vještaka proizilazi da je njegova sudarna brzina iznosila 17,50 km/h, što znači da se on nije zaustavio tj. parkirao u tu traku kada bi nužno došlo do kontakta njegovog zadnjeg dijela vozila sa prednjim dijelom vozila „Audi TT“, a iz skice lica mjesta nesporno je do je kontakta došlo njegovim prednjim desnim dijelom vozila. Isto tako, Sud je u postupku sproveo vještačenje i po vještaku saobraćajne struke Goranu Čarapiću od 16.10.2013.godine koji u potpunosti odgovara nalazu vještaka Vučeljića o uzroku i dinamici nastanka nezgode (osim u dijelu tačne brzine vozila Milićević Andjele, ali su se vještaci na glavnom pretresu saglasili da aritmetička sredina između podataka iz dva nalaza od 47 km/h i 45 km/h iznosi 46 km/h i da ta razlika i ne utiče na konačno mišljenje) a koji je potvrdio da je osnovni uzrok nastanka nezgode propust okrivljenog koji je vršio skretanje ulijevo preko kolovoza, a da nije propustio vozilo „Audi TT“ koje je dolazilo iz suprotnog smjera i imao je namjeru da zadrži pravac kretanja. Bez uticaja na drugačiji zaključak Suda su i navodi odbrane da je svjedok </span><span class="span1">M.A.</span><span class="span1"> mogla blagovremeno da uoči vozilo okrivljenog i da je ona ta koja je pogrešno procijenila situaciju, jer se s osnovom može postaviti pitanje zašto bi se moralo zahtijevati od vozača motornog vozila, koji propisno i pravilno upravlja vozilom sa prvenstvom prolaza znatno ispod dozvoljene brzine od 80 km/h, da predvidi nepropisne i nepravilne postupke drugih učesnika u saobraćaju, a koji učesnik u konkretnom slučaju ne spada u tzv. „posebno zaštićenu kategoriju“ kao što su djeca, stara i iznemogla lica, slijepa lica, lica sa invaliditetim i sl., kada bi na osnovu njivovog ukupnog ponašanja bio dužan da predvidi i pretpostavi i ovakvu nepropisnu radnju. Dakle, iako su i vještaci Vučeljić i Čarapić naveli da je sigurno svjedok </span><span class="span1">M.A.</span><span class="span1"> imala uslova da vidi auto okrivljenog na relativno većoj udaljenosti, prema </span><span class="span1">stanovištu Suda potpuno je logično njeno objašnjenje da nije znala da će okrivljeni ući u njenu traku, pa ista i nije bila dužna da pretpostavi da se okrivljeni neće pridržavati dužnosti da namjeravano skretanje obavi tek pošto propusti njeno vozilo koje se kretalo prioritetnim putem i pravcem i zadržavalo svoj pravac kretanja, a jasno je da prema nalazu vještaka Vučeljića sa udaljenosti od 20,70 metara, kada se auto okrivljenog nalazilo pored ivice kolovoza, ista pri posjedovanoj brzini ne bi mogla kočenjem da izbjegne nezgodu, dok se prema nalazu vještaka Čarapića u momentu kada je auto okrivljenog započelo prelaz iz svoje desne u lijevu traku, svjedok </span><span class="span1">M.A.</span><span class="span1"> pri posjedovanoj brzini takođe nije imala prostorno vremenskih uslova da kočenjem izbjegne nezgodu, jer da bi to uradila bilo je neophodno da se kreće brzinom od 26,63 km/h, pa je nesumnjivo da je postupak okrivljenog uzrok koji je doveo do saobraćajne nezgode, a ne nikako postupanje svjedoka </span><span class="span1">M.A.</span><span class="span1">. </span>
</p>
<p>&nbsp;</p>
<p>
<span class="span1">Postupajući na opisani način okrivljeni je bio svjestan da svojom radnjom može učiniti djelo, ali je olako držao da do toga neće doći ili da će to moći spiječiti, postupajući sa svjesnim nehatom kao oblikom krivice, čime su se pored objektivnih stekla i sva subjektivna obilježja bića krivičnog djela ugrožavanje javnog saobraćaja iz člana 339 st. 3 u vezi st. 1 Krivičnog zakonika.</span>
</p>
<p>&nbsp;</p>
<p>
<span class="span1">Prilikom odlučivanja o vrsti i visine krivične sankcije Sud je cijenio sve okolnosti iz čl. 42 Krivičnog zakonika koje su od uticaja da kazna bude veća ili manja (otežavajuće i olakšavajuće okolnosti), pa je od olakšavajućih okolnosti na strani okrivljenog cijenio činjenicu da se isti ima smatrati neosuđivanim, obzirom da Sud nije pribavljao izvod iz KE na ime okrivljenog jer je isti rođen u inostranstvu, dok otežavajućih okolnosti nije bilo, pa je, imajući uz navedeno u vidu i stepen krivice okrivljenog, Sud mišljenja da radi krivično pravne zaštite prema okrivljenom nije nužno primijeniti kaznu, već da će se samim upozorenjem uz prijetnju kaznom kao u izreci presude i rokom provjeravanja od 1 ( jedne ) godine na okrivljenog u dovoljnoj mjeri uticati da ubuduće ne vrši krivična djela, čime će u potpunosti biti ostvarena svrha izricanja uslovne osude iz čl. 52 Krivičnog zakonika CG, a u okviru opšte svrhe izricanja krivičnih sankcija iz čl. 4 st. 2 Krivičnog zakonika CG.</span>
</p>
<p>&nbsp;</p>
<p>
<span class="span1">Sud je oštećenu M</span><span class="span1">.I.</span><span class="span1"> u pogledu postavljenog imovinsko pravnog zahtjeva uputio na redovnu građansku parnicu, obzirom da činjenice utvrđene u ovom postupku ne pružaju osnova ni za djelimično ni za potpuno presuđenje, a njihovo utvrđivanje bi vodilo znatnom odugovlačenju postupka, shodno članu 239 ZKP-a.</span>
</p>
<p>&nbsp;</p>
<p>
<span class="span1">Odluka o troškovima krivičnog postupka donijeta je shodno članu 226, 227 i 229 ZKP-a, a isti se odnose na troškove izrade nalaza i mišljenja vještaka medicinske struke od 05.06.2012. godine u iznosu od 60,50 eura, troškove izrade nalaza i mišljenja vještaka saobraćajne struke Đorđija Vučeljića od 04.07.2012. godine u iznosu od 77,00 eura i troškove njegove odbrane na glavnom pretresu od 44,00 eura, troškove izrade nalaza i mišljenja vještaka saobraćajne struke Čarapić Gorana od 16.10.2013. godine u iznosu od 115,50 eura i troškove njegove odbrane na glavnom pretresu od 44,00 eura, kao i iznos od 50,00 eura na ime sudskog paušala, a koji  iznos je odmjeren shodno trajanju, složenosti postupka i imovinskim prilikama okrivljenog. </span>
</p>
<p>&nbsp;</p>
<p>
<span class="span1">Na osnovu izloženog, a shodno članu 374 ZKP-a odlučeno je kao u izreci presude. </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">OSNOVNI SUD U PODGORICI</span>
</p>
<p style="text-align:center;">
<span class="span1">Dana 06.02.2014. godine</span>
</p>
<p>&nbsp;</p>
<p>
<span class="span1"></span>
</p>
<p>&nbsp;</p>
<p>
<span class="span1">   ZAPISNIČAR</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">SUDIJA</span>
</p>
<p>
<span class="span1">Vukašinović Valentina,s.r. </span><span class="span1"></span><span class="span1"></span><span class="span1"></span><span class="span1">      Larisa Mijušković  - Stamatović,s.r.                                                                                </span>
</p>
<p>&nbsp;</p>
<p>&nbsp;</p>
<p>
<span class="span1">Pravna pouka:</span>
</p>
<p>
<span class="span1">Protiv ove presude može se izjaviti žalba </span>
</p>
<p>
<span class="span1">u roku od 8 (osam) dana od dana prijema </span>
</p>
<p>
<span class="span1">pismenog otpravka, Višem sudu u Podgorici, </span>
</p>
<p>
<span class="span1">a preko Ovog suda.</span>
</p>
<p>&nbsp;</p>
<p style="text-align:center;">
<span class="span1">ZTO: Valentina Vukašinović</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
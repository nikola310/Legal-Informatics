<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.74930555in 0.875in 0.375in 1.125in;}
.p1{text-align:start;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-indent:0.5in;text-align:justify;hyphenate:auto;font-family:Arial;font-size:12pt;}
.p4{text-align:justify;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Times New Roman;font-size:12pt;}
.s1{text-decoration:underline;}
</style>
<meta content="ivan.adamovic" name="author">
</head>
<body class="b1 b2">
<p class="p1"></p>
<p class="p1">
<span>                                                                                                                                                                                                                                                                                                                                                   																								</span><span class="s1">K.br.509/10</span>
</p>
<p class="p1"></p>
<p class="p1"></p>
<p class="p1"></p>
<p class="p2">
<span>U IME NARODA</span>
</p>
<p class="p2"></p>
<p class="p1"></p>
<p class="p3">
<span>OSNOVNI SUD U BIJELOM POLJU, kao prvostepeni krivični sud, sudija Ivan Adamović, kao sudija pojedinac, uz učešće namještenika suda Darginje Bošković, kao zapisničara, rješavajući po optužnom predlogu Osnovnog državnog tužilaštva u Bijelom Polju, Kt. br. 310/10 od 20. 09. 2010. godine, podnijetog protiv okrivljenog Ć.A.a iz Bijelog Polja- naselje L., zbog krivičnog djela laka tjelesna povreda iz čl. 152 st. 2 u vezi st. 1 Krivičnog zakonika, nakon održanog usmenog, glavnog i javnog pretresa, u prisustvu zamjenika ODT-a u Bijelom Polju Tanje Nišavić, okrivljenog Ć.A.a i oštećenog O.B.a, donio je dana 09. 11. 2010. godine, i javno objavio</span>
</p>
<p class="p4"></p>
<p class="p2"></p>
<p class="p2">
<span>P R E S U D U</span>
</p>
<p class="p2"></p>
<p class="p4"></p>
<p class="p3">
<span>Okrivljeni Ć.A., zv. ATKO, od oca J. i majke H., rođene A., rodjen ... godine u Bijelom Polju, sa prebivalištem u mjestu rođenja - naselje L., Crnogorac, neoženjen, pismen, završio SSS, lošeg imovnog stanja, neosuđivan, bio u pritvoru od 12. 05. 2010 godine do 19. 05. 2010 godine.</span>
</p>
<p class="p4"></p>
<p class="p4"></p>
<p class="p4"></p>
<p class="p2">
<span>K R I V   J E</span>
</p>
<p class="p1"></p>
<p class="p3">
<span>-Što je:</span>
</p>
<p class="p3">
<span>-dana 11. 05. 2010. godine oko 19,00 h, u Internet centru  „PC L.“ ,u Ul. ..J.a u Bijelom Polju, lako tjelesno porvijedio oštećenog O.B.a, na način što ga je pesnicom udario u predijelu lica i naočara, koje su sredstvo podobno da tijelo teško povrijede ili zdravlje teško naruše, od kojeg udarca su se naočare potisnule u pravcu čela i očiju oštećenog, kojom prilikom mu je nanio povrede u vidu oguljotine kože u predijelu čela dužine 2 cm i nagnječenja kapka i mekih tkiva oko lijevog oka,</span>
</p>
<p class="p4"></p>
<p class="p3">
<span>-čime je izvršio krivično djelo laka tjelesna povreda iz čl. 152 st. 2 u vezi st. 1 Krivičnog zakonika, </span>
</p>
<p class="p4"></p>
<p class="p3">
<span>-pa ga sud, primjenom citiranog zakonskog propisa, te čl. 2, 4, 5, 13, 15, 32, 36 i 42 Krivičnog zakonika  (Kz) i čl. 199, 202, 212 i 364 Zakonika o krivičnom postupku  (Zkp),</span>
</p>
<p class="p4"></p>
<p class="p2"></p>
<p class="p2"></p>
<p class="p2"></p>
<p class="p2">
<span>O S U Đ U J E</span>
</p>
<p class="p2"></p>
<p class="p2"></p>
<p class="p3">
<span>Na kaznu zatvora od 30 (trideset) dana, u koju mu se ima uračunati vrijeme provedeno u pritvoru od  12. 05. 2010 godine do 19. 05. 2010 godine.</span>
</p>
<p class="p4"></p>
<p class="p3">
<span>Obavezuje se okrivljeni da ovom sudu na ime paušala plati iznos od 30,00€ , kao i na ime troškova krivičnog postupka iznos od 302,50 €, koje iznose će uplatiti račun Depozita novčanih kazni, troškova postupka i paušala CG, broj: 832-151-35, u roku od 15 dana, po pravosnažnosti presude, pod prijetnjom prinudnog izvršenja,  s tim što je dokaz o uplati istih dužan dostaviti krivičnoj pisarnici ovog suda.</span>
</p>
<p class="p4">
<span>  </span>
</p>
<p class="p3">
<span>Oštećeni O.B., radi ostvarenja imovinsko-pravnog zahtjeva,  upućuje se na parnični postupak.</span>
</p>
<p class="p2"></p>
<p class="p2"></p>
<p class="p2">
<span>O b r a z l o ž e nj e</span>
</p>
<p class="p2"></p>
<p class="p2"></p>
<p class="p3">
<span>Optužnim predlogom Osnovnog državnog tužilaštva u Bijelom Polju, Kt. br. 310/10 od 20. 09. 2010 godine, okrivljenom Ć.A.u stavljeno je na teret krivično djelo laka tjelesna povreda iz čl. 152 st. 2 u vezi st. 1 Krivičnog zakonika.</span>
</p>
<p class="p4"></p>
<p class="p3">
<span>Glavni pretres je zaključen u prisustvu zamjenika ODT-a Nišavić Tanje, oštećenog O.B.a i okrivljenog Ć.A.a.</span>
</p>
<p class="p4"></p>
<p class="p3">
<span>Zamjenik ODT-a u završnoj riječi je izjavila da ostaje pri podnijetom optužnom predlogu, da je izvedenim dokazima utvrđeno da je okrivljeni izvršio krivično djelo koje mu je stavljeno na teret, i predložila je sudu da ga oglasi krivim i osudi na kaznu po zakonu. </span>
</p>
<p class="p4"></p>
<p class="p3">
<span>Oštećeni O.B., u završnoj riječi, pridružio se krivičnom gonjenju protiv okrivljenog i postavio imovinskopravni zahtjev.</span>
</p>
<p class="p4"></p>
<p class="p3">
<span>Okrivljeni Ć.A. u svojoj odbrani, u bitnom, je naveo, da je dana 11. 05. 2010. godine oko 19,00 h, došao u internet centar  "PC L." kako bi pogledao nešto na internetu, sjeo na stolicu za kompjuterom koji se nalazi u čelu lokala, gledano sa ulaza, drugi po redu. Kako taj kompjuter nije bio ispravan, pozvao je zaposlenog koji radi u tom lokalu da mu objasni šta nije u redu sa datim kompjuterom. Radnik mu je prišao i ljutito rekao: “Pređi na drugi kompjuter, ako hoćeš”, potom je dodao: “Ako nećeš, mrš napolje”. Kada je prešao za drugi kompjuter, vidio je da „miš“ na njemu nije radio, pa je pozvao oštećenog kako bi mu predočio neispravost kompjutera. Zaposleni je prišao, i ljutito reagovao, rekavši “Nije do kompjutera nego do tebe”, nakon čega se vratio do svog stola sa kompjuterom. Na ponovno traženje okrivljnog od oštećenog da mu omogući rad na kompjuteru, oštećeni je ljutito reagovao, pa prethodno bacivši stolicu obratio se okrivljenom riječima „ Ako ti se ne sviđa mrš napolje“. Na ove riječi okrivljeni mu je odgovrio da nije došao da se svađa, na šta je oštećeni reagovao na način što se uputio u pravcu okrivljenog, zbog čega je okrivljeni steko utisak da će mu oštećeni zadati udarac, što nije učinio veće ga je odgurnuo. Okrivljeni je dalje naveo da je na guranje od strane oštećenog, reagovao na način što je oštećenog odgurnuo rukama u predjelu grudi, nakon čega se uputio u pravcu ulaznih vrata. Negirao je da je oštećenog  udario pesnicom u predijelu lijevog oka, niti u predijelu glave. Naveo je da su u internet centru, bile dvije žene, u trenutku kada je izašao.</span>
</p>
<p class="p3"></p>
<p class="p3">
<span>U završnoj riječi je izjavio da nije izvršio krivično djelo koje mu je stavljeno na teret, da se ne osjeća krivim za isto, a ako sud nađe krivicu na njegovoj strani molio je  da ga što blaže kazni.</span>
</p>
<p class="p4"></p>
<p class="p3">
<span>Radi utvrđivanja odlučnih činjenica i krivično-pravne odgovornosti okrivljenog, sud je u dokaznom postupku na glavnom pretresu izveo sljedeće dokaze: saslušao u svojstvu svjedoka oštećenog O.B.a; saslušao svjedoke T.E.i M.E.; pročitao izvještaj ljekara specijaliste Opšte bolnice B.Polje br. 608 i 607 od 11. 05. 2010. godine; pročitao izvještaj Hitne pomoći DZ B.Polje od 11. 05. 2010 godine na ime oštećenog O.B.a;  pročitao nalaz i mišljenje vještaka med. struke dr S.M.a, dat na zapisniku kod istražnog sudije Ki. br. 67/10 od 25. 05. 2010 godine i dopunu nalaza istog vještaka od 17. 08. 2010 godine;  izvršio uvid u izvod iz KE na ime okrivljenog Ć.A.a.</span>
</p>
<p class="p3"></p>
<p class="p3">
<span>Nakon analize izvedenih dokaza, shodno čl. 360 Zkp-a, njihove svestrane i brižljive ocjene, cijeneći ih svaki pojedinačno i u sveukupnosti, dovodeći ih u vezu jedne sa drugim, i u kontekstu sa navodima iz odbrane okrivljenog, sud je utvrdio činjenično stanje i na osnovu tako utvrdjenog činjeničnog stanja zaključio da je okrivljeni izvršio krivično djelo stavljeno mu na teret optužnim predlogom i da je za isto kriv.</span>
</p>
<p class="p4"></p>
<p class="p4">
<span>	Naime, cijeneći odbranu okrivljenog, njegovo negiranje izvršenja djela stavljenog mu na teret,  dovodeći je u vezu sa izvedenim dokazima, sud istu ne prihvata,  jer su ovakvi navodi obezvrijeđeni izvedenim dokazima tokom postupka i, po ocjeni suda, isključivo usmjereni na izbjegavanje sopstvene krivice. Naprotiv, sud je po osnovu utvrđenog činjeničnog stanja zaključio da je okrivljeni izvršio krivično djelo na način opisan u dispozitivu optužbe. Ovakvo činjenično stanje sud je utvrdio prevashodno iz iskaza oštećenog saslušanog u svojstvu svjrdoka i svjedoka T.E.i M.E., kao i izvedenih pismenih dokaza.</span>
</p>
<p class="p4"></p>
<p class="p3">
<span>Iz iskaza oštećenog, O.B.a, saslušanog u svojstvu svjedoka, sud je utvrdio da je oštećeni kritičnog dana i vremena, radio u posle podnevnim časovima  u internet centru “ PC- L.” u Ul. ..J. u B.Polju, kada je u internet centar je došao okrivljeni Ć.A. koga je poznavao iz viđenja, jer je dolazio s vremena na vrijeme u internet centar kako bi koristio usluge interneta. Ć. je sjeo za jedan računar kako bi sa svog mobilnog telefona prebacio svoje slike na "Facebook". Računar mu je nešto usporio, tj. blokirao rad, pa se isto lice požalilo, potom je na predlog oštećenog, okrivljeni prešao za drugi kompjuter. Kako je i drugi računar blokirao, okrivljeni je počeo da viče, ustao i zaputio se u pravcu ulaznih vrata, psujući okrivljenog, pa u trenutku kad se oštećeni zaputio u pravcu svog radnog mjesta, prolazeći pored okrivljenog, zamolio je okrivljenog da ga ne psuje i da napusti lokal, ako je nezadovoljan uslugom. U tom trenutku okrivljeni  ga pesicama udara u glavu, i to u predjelu naočara,  nakin čega oštećeni pada, i pri padu oslanja se na okrivljenog te zajedno padju na pod. Po padu na pod okrivljeni nastavlja da ga udara pesnicama po tijelu, nakon čega ustaje i pokušava da ga udari nogom obuvenom u patike sa tvrdim đonom, u predjelu glave, što oštećeni blokia rukom tako da udarac završava u predjelu lijeve podlaktice. Iz iskaza ovog svjedoka sud je takođe utvrdio da je okrivljeni, nakon što se začuo ženski glas, pobjegao iz lokala, nakon čega je ovaj svjedok obavijestio policiju, a zatim je zatražio medicinsku pomoć. Iz iskaza oštećenog datog na glavnom pretresu sud je utvrdio da je ovaj svjedok na sebi imao naočare sa metalnim okvirom, koje su polomljene. Iskaz oštećenog saslušanog u svojstvu svjedoka sud je u potpunosti prihvatio kao jasan i određeni, obzirom da je u bitnim detaljima podudaran sa drugim izvedenim dokazima.</span>
</p>
<p class="p3"></p>
<p class="p3">
<span>Sud je cijenio iskaz svjedokinje  T.E.a, i iz istog utvrdio da se ova svjedokinja kritičnog dana i vremena nalazila u prostorijama internet centra gdje je bila zajedno sa svojom majkom. Po ulasku u lokal, primjetila je kako za jednim računarom sjedi jedan momak, za koga je kasnije saznala da se zove Ć.A., radnik zapošljen u lokalu i još dvije ženske osobe koje su  nešto fotokopirale, i nedugo zatim izašle. Sa majkom je sjela za računar koji se nalazio ispred računara za kojim je svjedio Ć.a A.. Čula kako se Ć.A.  obratio zaposlenom govoreći da mu da mu  računar blokira, nakon čega je pitao da pređe za drugi računar, na šta mu je radnik u lokalu rekao „Pa pređi“. Ova svjedokinja je zatim tražila od zaposlenog u centru da joj nešto objasni, što je on i učinio, nakon čega je radila na računaru. Navela je da je u jednom trenutku začula glasniji razogor između Ć.a i radnika centra, navodeći da je Ć. rekao „Blokira mi ni ovaj“ na šta mu je zaposleni u centru rekao „Ne radi ti ni taj, napusti lokal“. Nastavila je da radi sve do trenutka kada je nešto lupilo, usled čega se okrenula i vidjela okrivljnog i oštećenog na podu, nakon čega  se ova svjedokinja obratila okrivljneom riječima „Pusti ga“, što je okrivljeni i učinio, te zatim  izašao iz lokala. Kritični događaj odvijao ispred banka za kojim je radno mjesto oštećenog, i to odmah do ulaznih vrata, sa desne strane. Iz iskaza ove svjedokinje datog na glavnom pretresu sud je takođe utvrdio, je na licu oštećenog bila vidljiva povreda u predjelu oka, a da su mu naočare bile iskrivljene i polomljene. Iskaz ove svjedokinje sud je u potpunosti prihvatio kao jasan i određen.</span>
</p>
<p class="p4"></p>
<p class="p3">
<span>Sud je cijenio iskaz svjedokinje  M.E., iz istog utvrdio da se ova svjedokinja kritičnog dana i vremena nalazila u prostorijama internet centra gdje je bila zajedno sa svojom kćerkom, T.E.om. E.a je nešto radila na računaru, a ova svjedokinja je sjedjela pored nje. Nije čula kada je otpočela svađa između zaposlenog u Internet centru i mušterije, tj. jednog mladića koji je sjedio iz njih. Nije obraćala pažnju na razvoj situacije, sve do momenta kada je njena kćerka vrisnula i okrenula se. Tom prilikom je vidjela oba lica na podu, tako da je mladić koji je sjedio za kompjuterom iza njih dvije, tog momenta se našao preko zaposlenog. Njena kćerka je povikala da ga pusti, potom je mladić ustao i izašao iz lokala, a ona je savjetovala zaposlenog da popije malo vode. Navela je da nije čula prethodnu raspravu između ovih lica, osim obraćanja radnika u internec centru riječima  "Ako ti blokira kompjuter, pređi na drugi". Od računara gdje je sjedjela sa kćerkom, pa do mjesta gdje su ležali na podu ova dva momka, udaljenost je četiri metra, a nije čula da je zaposleni koji radi u Internet centru, bacio stolicu. Iz iskaza ove svjedokinje datog na glavnom pretresu sud je takođe utvrdio, su prostorije internet centra zastrte itisonom. Iskaz ove svjedokinje sud je u potpunosti prihvatio kao jasan i određen.</span>
</p>
<p class="p3"></p>
<p class="p3">
<span>Iz medicinske dokumentacije koja se sastoji od izvještaja ljekara specijalista ortopeda i neurologa iz Opšte bolnice u Bijelom Polju, kao i izvještaja iz Hitne pomoći Doma zdravlja B.Polje na ime oštećenog O.B.a i nalaza i mišljenja vještaka medicinske struke dr M.a S.a utvrđeno je da je oštećeni pregledan kritičnog  dana, zbog povreda na glavi, a  kliničkim pregledom tom prilikom bio je vidljiv otok mekih tkiva ispod lijevog oka (bez bližeg opisa i ogrebotine kože u predijelu čela dužine 2 cm (bez bližeg opisa). Nakon tog pregleda, oštećeni je upućen na Hiruško odjeljenje, gdje je pregledan istog dana, kojom prilikom daje podatak da nije gubio svijest nakon povrijeđivanja, da nije povraćao i da se u potpunosti sjeća događaja pri kojem je povrijeđen i tom prilikom je bila vidljiva oguljotina kože u predijelu čela dužine 2 cm i bolna osjetljivost mekih tkiva oko lijevog oka, tako da je u dijagnozi u priloženom izvještaju navedeno da je oštećeni zadobio povredu u vidu nagnječenja kapka i mekih tkiva oko lijevog oka (bez bližeg opisa). Navedene povrede po mišljenu vještaka medicinske struke dr. S. M.a, spadaju u laku tjelesnu povredu, najvjerovatnije nastale od udarca tupim tvrdim predmetom u predjelu  lijevog oka i  čela i mogle su nastati od udarca pesnicom, s tim što u dopuni nalaza ovaj vještak nalazi da imajući u vidu prirodu i mjesto povreda, da su mogle nastati od naočara na koje je djelovano udarcem pesnicom.</span>
</p>
<p class="p3">
<span> Sud je u potpunosti prihvatio nalaz datog vještaka, jer je isti dat po osnovu pravila struke i nauke i po osnovu medicinske dokumentacije na ime okrivljenog.</span>
</p>
<p class="p4"></p>
<p class="p3">
<span>Iz izvoda iz kaznene evidencije na ime okrivljenog utvrđeno je da isti do sada nije osuđivan.</span>
</p>
<p class="p4"></p>
<p class="p4">
<span>	Sud obranu okrivljenog ne prihvata, i cijeni je smišljeno u cilju izbjegavanja sopstvene krivice. Naime navodi iz odbrane okrivljenog da mu se oštećeni kritičnom prilikom,  oštrim i nedoličnim riječima obratio, te da se nakon bacanja stolice  zaputio u njegovom pravcu, obezvrijeđeni su kako iskazom oštećenog tako i iskazima saslušanih svjedoka. Svjedokinja M.E.a, posvjedočila je da se oštećeni, nakon što je upoznat od strane okrivljenog da mu blokira kompjuter, obratio riječim „ Ako ti kompjuter blokira pređi za drugi“, što u svom iskazu navodi i oštećeni M.E.. </span>
</p>
<p class="p4"></p>
<p class="p4">
<span>	Ovakav odgovor oštećenog po ocjeni ovog suda nije oštar i nedoličan, već naprotiv razuman i odmjeren. Navode iz odbrane okrivljenog da je oštećeni bacio stolicu pa se zatim uputio prema okrivljenom nisu potvrđeni ni jednim izvedenim dokazom, a posebno iskazom svjedokinje M.E., koja je jasno navela da nije ni vidjela a ni čula bacanje stolice od strane oštećenog. Navodi iz odbrane okrivljenog da kritičnom prilikom nije udarao oštećenog već da ga je samo odgurnuo, i to nakon što je njega odgurnuo oštećeni, obezvrijeđeni su kako iskazima oštećenog i saslušanih svjedoka, tako i pisanim dokazima. Oštećeni u svom isakzu jasno je naveo da ga je okrivljeni pesnicom udario više puta u glavu i to u predjelu naočara, nakon čega oštećeni pada, gdje okrivljeni nastavlja da ga udara, što su posvjedočile i saslušane svjedokinje, dok iz medicinske dokumentacije na ime oštećenog koja je sačinjena istog dana jasno proizilazi da je oštećeni zadobio povredu u predjelu lijevog oka.</span>
</p>
<p class="p4"></p>
<p class="p3">
<span>Dakle, ne prihvatajući odbranu okrivljenog, a iz dokaza  izvedenih na glavnom pretresu, sud je kao nesumnjivo zaključio da je okrivljeni kritičnom prilikom, pesnicom udario oštećenog u predijelu lica i naočara, koje su sredstvo podobno da tijelo teško povrijede ili zdravlje teško naruše, od kojeg udarca su se naočare potisnule u pravcu čela i očiju oštećenog, kojom prilikom mu je nanio povrede u vidu oguljotine kože u predijelu čela dužine 2 cm i nagnječenja kapka i mekih tkiva oko lijevog oka, pa je okrivljeni, postupajući na naprijed opisani način, u svojim radnjama ostvario elemente krivičnog djela stavljenog mu na teret optužnim predlogom. </span>
</p>
<p class="p3"></p>
<p class="p3">
<span>Okrivljeni je krivično djelo izvršio sa eventualnim umišljajem, jer je bio svjestan da na naprijed opisani način može nanijeti  povrede oštećenom i učiniti krivično djelo, ali je na to pristao. Za krivično djelo laka tjelesna povreda iz čl.152 st.2 u vezi st.1 Kz predviđena je kazna zatvora do tri godine. </span>
</p>
<p class="p4"></p>
<p class="p3">
<span>Odlučujući o vrsti i visini kazne, sud je cijenio sve okolnosti koje utiču na to da kazna bude manja ili veća, pa je od olakšavajućih okolnosti kod okrivljenog našao da se radi o mlađem punoljetnom licu, lošeg imovnog stanja, koje do sada nije osuđivano, a od otežavajućih okolnosti cijenio stepen krivice okrivljenog, i istog osudio na kaznu zatvora od 30 dana, smatrajući da će se izrečenom kaznom u okviru opšte svrhe krivičnih sankcija iz čl.4 st.2 Kz, postići posebna svrha kažnjavanja iz čl.32 Kz i uticati kako na samog okrivljenog da ubuduće ne vrši ovo i slična krivična djela, tako i na druge eventualne izvršioce krivičnog djela u pitanju. </span>
</p>
<p class="p4"></p>
<p class="p4">
<span>	Shodno čl. 199 Zkp, sud je obavezao okrivljenog na plaćanje paušala u iznosu od 30,00€, pri čemu je imao u vidu složenog i trajanje krivičnog postupka, kao i imovinske prilike okrivljenog, shodno čl. 202 Zkp, sud je obavezao okrivljenog da plati iznos od 302,50€, na ime troškova krivičnog postupka koji su unaprijed isplaćeni iz budžetskih sredstava suda, a koji se odnose na nagradu za dati nalaz i mišljenje vještaku medicinske struke dr S. M.a, kao i nagrade za branioce po službenoj dužnosti- adv. Jeleni Đalović iznos od 125,00€  i adv. H.L.iznos od 150,00e.</span>
</p>
<p class="p4"></p>
<p class="p4">
<span>	Shodno čl. 212 Zkp oštećeni O.B.,  upućen je na parnični postupak, radi ostvarivanja imovinsko-pravnog zahtjeva.  </span>
</p>
<p class="p4"></p>
<p class="p4">
<span>	Iz  iznijetog, a shodno čl. 364 ZKP-a,  odlučeno je kao u izreci presude.</span>
</p>
<p class="p4"></p>
<p class="p2"></p>
<p class="p2">
<span>OSNOVNI SUD U BIJELOM POLJU</span>
</p>
<p class="p2">
<span>dana 09. 11. 2010. godine</span>
</p>
<p class="p2"></p>
<p class="p1">
<span>ZAPISNIČAR,                                                                            	S U D I J A,</span>
</p>
<p class="p1">
<span>Draginja Bošković  s.r.                                                              	Ivan Adamović s.r.</span>
</p>
<p class="p1"></p>
<p class="p1"></p>
<p class="p5"></p>


</body>
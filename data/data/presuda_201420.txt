<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{color:#0000FF;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p>
<span>.</span><span class="span1"> </span>
</p>
<p style="text-align:center;">
<span class="span2"></span><span class="span1">                                    K.br.78/15</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">OSNOVNI SUD U ULCINJU, kao prvostepeni krivični, po sudiji Đokaj Amiru, uz učešće namještenika suda Markoč Roze, kao zapisničara, u krivičnom predmetu protiv</span><span class="span1"> okrivljenog R.M iz Ulcinja, kojeg brani G.S., advokat iz U., zbog krivičnog djela protivpravno zauzimanje zemljišta iz čl.254 st. 1 Krivičnog zakonika Crne Gore u sticaju sa krivičnim djelom građenje objekta bez građevinske dozvole iz čl.326a Krivičnog zakonika Crne Gore, odlučujući po optužnom predlogu Osnovnog državnog tužilaštva u Ulcinju Kt.br.122/15 od 29.07.2015. godine, nakon održanog glavnog i javnog pretresa dana 19.07.2016.godine, u prisustvu zastupnika optužbe, državnog tužioca Osnovnog državnog tužilaštva u Ulcinju Savović Vladimira, okrivljenog i njegovog branioca, dana 22.07.2016.godine donio je i javno objavio,</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>&nbsp;</p>
<p>
<span class="span1">Okrivljeni R.M. , JMBG xxxxxxxxxxxxx, od oca O. i majke N.rođene K., rođen xx.xx.xxxx.godine, u B., sa prebivalištem u Ulcinju naselje T. bb, privatnik, oženjen, otac troje maloljetne djece, srednjeg imovnog stanja, državljanin Crne Gore, osuđivan presudom Osnovnog suda u Ulcinju K.br.68/09, koja je postala pravosnažna dana 26.04.2012.godine, zbog krivičnog djela iz čl.326a Krivičnog zakonika, na kaznu zatvora u trajanju od 6 (šest) mjeseci, presudom Osnovnog suda u Ulcinju K.br.3/11, koja je postala pravosnažna dana 21.12.2011. godine, zbog krivičnog djela iz čl. 254 st. 1 u vezi čl.24 Krivičnog zakonika i čl. 323 st. 1 u vezi st. 2 Krivičnog zakonika, na novčanu kaznu u iznosu od 1.200,00 eura, presudom Osnovnog suda u Ulcinju K.br.105/10, koja je postala pravosnažna dana 20.12.2011.godine, zbog krivičnog djela iz čl. 412 st. 2 u vezi st.1 Krivičnog zakonika, na kaznu zatvora u trajanju od 3 (tri) mjeseca, presudom Osnovnog suda u Kolašinu K.br. 291/09, koja je postala pravosnažna dana 07.10.2009.godine, zbog krivičnog djela iz čl. 424 st.1 Krivičnog zakonika, na kaznu zatvora u trajanju od 6 (šest) mjeseci, presudom Osnovnog suda u Ulcinju K.br.116/2007, koja je postala pravosnažna dana 21.07.2009.godine, zbog krivičnog djela iz čl. 415 st.1 i 2. Krivičnog zakonika u sticaju sa krivičnim djelom iz čl.412 st.2 u </span><span class="span1">vezi st.1 Krivičnog zakonika, kojom mu je izrečena uslovnu osuda, 5 (pet) mjesci zatvora, uslovno na 1 (jednu) godinu, presudom Osnovnog suda u Kolašinu K.br. 303/08, koja je postala pravosnažna dana 05.02.2009. godine, zbog krivičnog djela iz čl.388 st.1 Krivičnog zakonika, kojom mu je izrečena uslovna osuda,  4 (četiri) mjesca zatvora, uslovno na 1 (jednu) godinu. </span>
</p>
<p>&nbsp;</p>
<p>
<span class="span1"> </span>
</p>
<p>
<span class="span1">Na osnovu čl. 373 tačka 2. Zakonika o krivičnom postupku,</span>
</p>
<p>&nbsp;</p>
<p style="text-align:center;">
<span class="span1">OSLOBAĐA SE OD OPTUŽBE</span>
</p>
<p>&nbsp;</p>
<p>
<span class="span1">Da je:</span>
</p>
<p>&nbsp;</p>
<p>
<span class="span1">Dana 22.04.2015.godine, u Ulcinju u zaleđu V. P., protivpravno zauzeo tuđe zemljište, vlasništvo Države Crne Gore, na način što je na dijelovima kat.parcela br.18/1, u površini od 509 m2 i 27/1, u površini od 1576 m2, upisanim u list nepokretnosti br. 2018 KO D.Š., angažujući kao investitor privredno društvo DOO „E.b.“ iz B. , postupajući protivno propisima iz čl. 69 Zakona o uređenju prostora i izgradnji objekta (Sl. list CG 51/2008), započeo građenje objekta bez prethodno pribavljene građevinske dozvole, izgradivši put sa asvaltnim zastorom sa proširenjem za parking, pri čemu je bio svjestan svojih djela i htio njihovo izvršenje, </span>
</p>
<p>&nbsp;</p>
<p>
<span class="span1">- čime bi izvršio krivično djelo </span><span class="span1">protivpravno zauzimanje zemljišta iz čl.254 st.1 Krivičnog Zakonika Crne Gore u sticaju sa krivičnim djelom građenje objekta bez građevinske dozvole iz čl. 326a Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Predstavnik oštećene - Zaštitnik imovinsko pravnih interesa Crne Gore se shodno čl.239 st.3 Zakonika o krivičnom postupku upućuje da imovinsko - pravni zahtjev ostvari u parničnom postupku.</span>
</p>
<p>&nbsp;</p>
<p>
<span class="span1">Troškovi krivičnog postupka padaju na teret budžetskih sredstava suda.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O b r a z l o ž e n j e</span>
</p>
<p>&nbsp;</p>
<p>
<span class="span1">Optužnim predlogom Osnovnog državnog tužilaštva u Ulcinju Kt.br.122/15 od 29.07.2015.godine, okrivljenom R.M.</span><span class="span1">stavljeno je na teret da je izvršio krivično djelo </span><span class="span1">protivpravno zauzimanje zemljišta iz čl.254 st.1 Krivičnog zakonika Crne Gore u sticaju sa krivičnim djelom građenje objekta bez građevinske dozvole iz čl.326a Krivičnog zakonika Crne Gore</span><span class="span1">. Zastupnik optužbe je do kraja glavnog pretresa ostao pri podnijetom </span><span class="span1">optužnom predlogu, smatrajući da je izvedenim dokazima utvđeno da je okrivljeni izvršio krivično djelo koje mu se optužnim aktom stavlja na teret i u završnoj riječi predložio sudu da okrivljenog oglasi krivim i osudi po zakonu.</span>
</p>
<p>&nbsp;</p>
<p>
<span class="span1">Okrivljeni R.M.  je u svojoj odbrani pred ovlašćenim tužiocem ODT-a u Ulcinju naveo da ne priznaje izvršenje krivičnog djela koje mu se stavlja na teret, te da prvi put čuje da je neko asvaltirao put iza plaže „C.B.“ i uopšte mu nije jasno kako je bilo kome palo na pamet da ga dovede u vezu sa tim, kao i da prvi put čuje za DOO „E.b.“ i lica P. B.  i M. G.</span>
</p>
<p>&nbsp;</p>
<p>
<span class="span1">Na glavnom pretresu ja naveo da nema nikakve veze sa izgradnjom predmetnog puta i proširenja za parking, niti je vlasnik, niti zakupac plaže “C.B. ”.Jedino što mu je poznato jeste da su ga telefonom zvali iz DOO “E.B.” i saopštili da ne mogu da nađu njegovog brata, jer postoji neka faktura kod njih. Tu fakturu su mu dostavili u Ulcinju i on ju je uzeo na ime njegovog brata i dostavio bratu, koji ju je potpisao. Nikada nije angažovao firmu DOO “E.B.      ”da izgradi bilo šta u zaleđu Velike plaže, te nikada nije kontaktirao sa predstavnicima navedene firme u vezi izgradnje asfaltnog puta i parkinga i sa krivičnim djelima koja mu se stavljaju na teret nema nikakve veze. Ništa mu nije poznato u vezi izgradnje asfalta i parking prostora ili bilo čega što je radio njegov brat R.H. , jer je njegov brat suvlasnik plaže “C.B. ” sa nekom firmom iz Nj. Njega su samo kontaktirali iz firme DOO “E.B.” da bi on dao fakturu bratu, što je i uradio, tako da je uzeo tu fakturu od neke djevojke koja mu se predstavila da radi u navedenoj firmi. Tu fakturu je odnio bratu H. koji je potpisao, a ne sjeća se da li je vratio tu fakturu ili kopiju iste. Njegov brat R.H.  živi u Nj. , a koji je inače suvlasnik plaže “C.B.” sa nekom firmom iz Nj. . Nikada nije naručivao asfalt, niti naručivao bilo kakve radove da izvede firma DOO “E.B.” iz B., a povodom toga se ne sjeća da je sa kim kontaktirao telefonom. Nije pitao brata na šta se odnosila ta faktura koju mu je odnio da potpiše, ali zna da je sarađivao sa firmom DOO “E.B. ” iz B.  i poznato mu je bilo da njegov brat radi objekat u P., pa nije znao na šta se ta faktura odnosi. </span>
</p>
<p>&nbsp;</p>
<p>
<span class="span1">N</span><span class="span1">a pitanje suda da pojasni razliku u kazivanju kod ovlašćenog tužioca i na glavnom  pretresu, okrivljeni R.M. je odgovorio da je k</span><span class="span1">od tužioca saslušan prije nego što mu je ta faktura dostavljena i nakon toga se upoznao sa tom fakturom i da je njegov brat imao kontakta sa DOO “E.B. ”, pa zbog toga i nije kod tužioca iznio te detalje.</span>
</p>
<p>&nbsp;</p>
<p>
<span class="span1">Branilac okrivljenog adv. G.S. iz Ulcinja je naveo da </span><span class="span1">zastupnik optužbe  pokušava putem apstraktnih i pravnih fikcija da dokaže navode iz optužbe koje treba u nedostatku dokaza odbaciti. Naime, svi saslušani svjedoci su potvrdili odbranu okrivljenog, tako da nema mogućnosti da se okrivljeni dosjetio tokom postupka kako to optužba želi da prikaže. Okrivljeni u svojoj odbrani, kako u prethodnom postupku tako i na glavnom </span><span class="span1">pretresu je objasnio sudu da nema uzročno posledničnih veza sa bićem krivičnog djela za koje se tereti. Predložio je da se njegov branjenik u nedostatku dokaza oslobodi od optužbe.  </span>
</p>
<p>&nbsp;</p>
<p>
<span class="span1">Sud je u dokaznom postupku saslušao predstavnika oštećene - zamjenika </span><span class="span1">Zaštitnika imovinsko pravnih interesa Crne Gore , saslušao </span><span class="span1">svjedoke M. G., P. B., R. M., O. D. i G. D., pročitao nalaz i mišljenje vještaka geodetske struke Lj. S. od 28.07.2015.godine, kojeg je i neposredno saslušao na glavnom pretresu, pročitao dopis Sekretarijata za prostorno planiranje i održivi razvoj Opštine Ulcinj br. 05 303/1-15 od  28.07.2015.godine, izvršio </span><span class="span1">uvid u izvještaj u elektronskoj formi o telefonskom saobraćaju, i </span><span class="span1">pročitao </span><span class="span1">Uvjerenje iz registra kaznene evidencije Ministarstva pravde za okrivljenog R.M. broj KE 118/2015 od 15.10.2015. godine.</span>
</p>
<p>&nbsp;</p>
<p>
<span class="span1">Predstavnik </span><span class="span1">oštećene - zamjenik </span><span class="span1">Zaštitnika imovinsko pravnih interesa Crne Gore Đ.I.     je naveo da </span><span class="span1">se pridružuje krivičnom gonjenju porotiv okrivljenog i ističe imovinsko-pravni zahtjev koji se odnosi na povraćaj u pređašnje stanje u odnosu na djelove kat. parc.br. 18/1 u površini od 509 m2 i  kat. parc.br. 27/1 u površini 1576 m2 i to uklanjanjem asfaltnog zastora i parkinga, te vraćanje tog zemljišta u stanju kako je bilo prije izgradnje puta i parkinga.</span>
</p>
<p>&nbsp;</p>
<p>
<span class="span1">Svjedok </span><span class="span1">M. G. je u svom iskazu navela da je zaposlena u d.o.o. „E.b.“ iz B., na poslovima administrativnog referenta. Rukovodilac asfaltne baze P.B. dostavio joj je izdatnice za asfalt koji je ugrađen na Velikoj plaži u Ulcinju, radi sačinjavanja fakture kupcu. Nakon toga, dobila je poziv od kupca koji je tražio izradu faktura za asfalt koji je ugrađen na Velikoj plaži, pa mu je rekla da nazove malo kasnije dok nađe izdatnice koje se na to odnose. Kasnije je opet dobila poziv, a kupac joj je rekao da fakture radi na ime R.H. Njoj i njenoj firmi apsolutno ništa ne predstavlja na čije će ime faktura glasiti, ako će ona biti plaćena. Krajem radnog vremena opet je dobila poziv, te saopštila da je faktura gotova, a zatim se to lice predstavilo kao R.M. i zamolilo da mu fakturu donese u Ulcinju, da bi je potpisao i preuzeo. Kako inače živi u Ulcinju, to joj nije predstavljao nikakav problem, tako da je fakturu odnjela sa sobom kući, a R.M. je došao kod nje kući lično. Obzirom da živi u Ulcinju poznaje R.. , pa mu je predala fakuturu, sa kojom se on spustio niz stepenice, i nakon toga joj je donio primjerak fakture. Ne sjeća se da li je bila ista boja glasa lica koje ga je zvalo radi izrade fakture kao i boja glasa lica koje ju je u pozivu na kraju radnog vremena zamolilo da fakuturu donese u Ulicnj. Nije obraćala pažnju da li je R.M. ili neko drugi potpisao fakturu kada je R.M.  sišao niz stepenište njene kuće, jer joj to uopšte nije bilo važno. Fa</span><span class="span1">kturu je sačinila na ime fizičkog lica R.H. i neko ju je zvao sa nekog nepoznatog broja da sačini fakturu na to ime za asfalt koji je rađen u Ulcinju. Zahtjevala je da joj se dostavi matični broj, jer ne može faktura da se uradi bez matičnog broja, pa nakon izvjesnog vremena, to lice ju je opet pozvalo na telefon i saopštio matični </span><span class="span1">broj za R.H. , nakon čega je sačinila fakturu. Istog dana je na njen mobilni telefon pozvao R.M. , jer ima memorisan njegov broj i zamolio je da tu fakturu koju je sačinila na ime R.H. donese u Ulcinju i ona mu je saopštila da može, a što inače radi za ulcinjske firme. Kada je završila sa poslom, došla je u Ulcinju gdje inače živi i tada je zvala R.M.  da joj da fakturu, ali se nije javio. Negdje predveče pozvao ju je na telefon i zamolio da mu negdje u gradu donese ili ostavi fakturu, međutim, saopštila mu je da je umorna i da ako želi da uzme fakturu da dođe kod nje kući. R.M. je došao kod njene kuće, uzeo fakturu, ali joj je rekla da treba da bude potpisana, pa je on uzeo tu fakturu, sišao niz stepenice do auta, a to auto se okrenulo, tako da je neko bio u autu, čim se auto okrenulo u međuvremenu dok je Mujo silazio, jer je vidjela da se auto odmah okrenulo, obzirom da sa pozicije na kojoj se nalazila moglo se vidjeti da se auto okrenulo. M. R. je pošao do tog vozila i brzo se vratio i donio potpisani primjerak fakture. Ne zna ko je potpisao fakturu, jer nije mogla da vidi od potpornog zida, jer nije imala preglednost da vidi, a pretpostavlja da je htio R.M. da potpiše tu fakturu mogao je to da uradi pred njom.</span><span class="span1"> Ta faktura se odnosila na asfalt i ne zna još koje druge stavke su bile u njoj, a ne zna gdje je postavljen taj asfalt. Čini joj se da je vrijednost te fakture bila oko 15.000 eura. </span>
</p>
<p>&nbsp;</p>
<p>
<span class="span1">Svjedok P.B. je u svom iskazu pred ovlašćenim tužiocem ODT-a u Ulcinju naveo da je zaposlen u doo “E.b.” iz B., na poslovima rukovodioca za asfaltnu bazu, te da ga je krajem aprila mjeseca 2015.godine, na njegov telefon 069/034-450 pozvao R.M., sa nekog broja telefona koji nije pamtio, i rekao da želi da izgradi prilazni put do jedne plaže na V.P. Objasnio mu je da ne zahtjeva nikakav kvalitet radova, pa su se dogovorili o cijeni od 65,00 eura po toni. Nekih dva dana nakon poziva došao je na licu mjesta i pozvao R.M. da dođe, ali on mu je rekao da je trenutno zauzet i da će poslati jednog momka da sa njim dogovori sve što treba, tj.pokazati kuda treba asfaltirati. Radovi su izvšeni dana 22.04.2015. godine, kada je i predao primjerke tzv.izdatnice tom čovjeku kojeg je R. poslao da mu precizno pokaže trasu koju treba asfaltirati, a drugi primjerak je predao nadležnoj službi njihove firme radi izrade faktura. Dalje je naveo da je asfaltirano oko 250 m puta, mada to nije precizno mjerio jer je naplata vršena prema toni. Nakon završenih radova nije ni pozvao R. M., jer taj momak nije imao nikakvih primjedbi na rad. Istakao je da njegova firma nema nikakvu obavezu da kontroliše postojanje ili nepostojanje potrebne dokumentacije na strani investitora za izvođenje bilo kakvih građevinskih radova, već pretpostavljaju da je svaki investitor savjestan u tom djelu. Istakao je da poznaje boju glasa R. M., te da boju njegovog glasa može poznati i preko telefonskog poziva. </span>
</p>
<p>&nbsp;</p>
<p>
<span class="span1">Na glavnom pretresu je naveo da je zaposlen u DOO “E.B.” iz B., na poslovima rukovodioca za asfaltnu bazu. Negdje prije ljeta, ne sjeća se koji je mjesec bio obzirom da dosta radi u firmi, iz finansija su mu dali jedan broj telefona i rekli da se radi o R.M. i da treba da ga nazove u vezi asfaltiranja. Nakon što je uzeo taj broj, on je pozvao tog </span><span class="span1">čovjeka koji mu se nije predstavio i sa njim su dogovorili da njegova firma izgradi pristupni put za pristup jednoj plaži na Velikoj plaži. Ne zna kako se zvala ta plaža gdje su trebali da izgrade taj pristupni put. Po glasu nije znao o kome se radi kada su razgovarali, niti je pitao kako se zove to lice sa kojim je dogovorio posao. Istog dana kada su razgovarali, pošao je na lice mjesta, gdje su trebali da asfaltiraju put i tu je zatekao nekog nepoznatog čovjeka koji mu je saopštio kuda treba da se radi put. Nakon dva dana počeli su sa asfaltiranjem i istog dana su i završili asfaltiranje kako su i planirali. Isti taj nepoznati čovjek je bio i taj dan kada su asfaltirali put. Tog čovjeka nije pitao kako se zove, jer ga to nije uopšte interesovalo. Taj čovjek mu nije rekao ko ga je poslao da nadgleda radove. Istakao je da kada je kontaktirao prvi put sa tim čovjekom čiji broj su mu dali u firmi, nije ga pitao ko je, već mu je on rekao da će na plaži biti lice koje će mu pokazati šta treba da se radi. Nije prepoznao po glasu ko je taj čovjek sa kojim je razgovarao preko telefona. Iskakao je da nema broj R. M., niti sa njim razgovara </span><span class="span1">preko telefona, a po liku ga poznaje, ali nema s njim kontakta.</span>
</p>
<p>&nbsp;</p>
<p>
<span class="span1">N</span><span class="span1">a pitanje suda da pojasni razliku u kazivanju kod ovlašćenog tužioca i na glavnom  pretresu svjedok je naveo da je tačnije ono što je rekao kod tužioca, nego što je rekao na pretresu, jer je tad bilo ranije u odnosu na događaj, ali ne može da kaže da je prepoznao glas R.M.    prilikom njihovog razgovora, već samo misli da je to bio on. </span>
</p>
<p>&nbsp;</p>
<p>
<span class="span1">Svjedok R. M.je u svom iskazu navela da se na njeno ime vodi </span><span class="span1">firma „C.B “, a da je u stvarnosti pravi vlasnik njen đever R.H. , koji živi i radi u Nj. i tu firmu je osnovao kako bi mogao da zakupi plažu u Ulcinju. Ona se samo formalno vodi kao direktor te firme koja tokom ljetnje sezone zakupljuje plažu od Morskog dobra na V. p. u Ulcinju. Što se tiče asfaltiranja pristupnog puta plaži „C.B.“, koja se nalazi na Velikoj plaži, a čiji je direktor, koja je zakupljena za ljetnju sezonu 2015.godine, nema nikakve veze, već je to asfaltiranje i te radove oko pristupnog puta radio njen đever R.H. koji je stvarni vlasnik i investitor na toj plaži. On je angažovao neku firmu iz B., ne zna kako se zove ta firma koja je izvršila asfaltiranje pristupnog puta na plaži. Njen đever R.H.  je njih angažovao i on im je platio za te usluge, a ona toj firmi nije ništa plaćala. H. u Crnoj Gori dolazi povremeno za novogodišnje praznike i tokom ljetnje sezone. U 2015.godini, njen đever je plažu izdao u podzakup nekim licima iz Nikšića, koji su tu obavljali ugostiteljsku djelatnost. Istakla je da njen suprug R.M. nema nikakve veze sa izgradnjom asfaltnog pristupnog puta i sa proširenjem parkinga, već je to uradio njen đever H. R. Lice koje je uzelo pod zakup plažu od njenog đevera R.H. se zove G. D. koji je iz N., a trenutno boravi u Ulcinju u hotelu „G.“ u D.Š. </span>
</p>
<p>&nbsp;</p>
<p>
<span class="span1">Svjedok G.D. je u svom iskazu naveo da je t</span><span class="span1">okom aprila mjeseca 2015.godine, zakupio hotel „G.“ u Ulcinju – D.Š., za obavljanje turističke djelatnosti. Kako je zakupio hotele bilo mu je potrebno da zakupi neku plažu, odnosno restoran kako bi imao za goste </span><span class="span1">svog hotela. Obilazio je plaže u blizini hotela kojeg je zakupio i nekoliko plaža mu se nijesu dopale zbog udaljenosti, a kako mu je bila najbliža i najpristupačnija plaža „C.B.“, stupio je u kontakt sa vlasnikom te plaže R.H. i dogovorili su se da zakupi restoran, jer on plažu nije htio da izda. Dogovorili su se da mu R.H.izda pod zakup restoran za 18.350,00 eura za sezonu 2015.godinu. Nakon njihovog dogovora, ugovor je zaključio sa R. M. ili M., ne može se sjetiti tačno kako se zvala, jer se na nju vodio taj restoran, odnosno ona je bila direktor te firme koja je bila zakupila tu plažu i restoran. Kako pristupni put do tog restorana nije bio dobar, odnosno imao je mnogo rupa i dosta je bio nepristupačan, R.H. je rekao da će uzeti u zakup restoran pod uslovom da isti sanira taj put da bi se moglo lakše stići do restorana. R.H. je saopštio da će do početka sezone sve to završiti, što je i uradio, a što je njega prijatno iznenadilo, jer je put bio asfaltiran do same plaže, odnosno do restorana. Istakao je da se nije dogovarao ništa sa okrivljenim R.M. .</span><span class="span1">Ne zna je li R.M. imao kakve veze sa asfaltiranjem tog puta, jer je sve oko zakupa restorana i dogovora oko puta obavio sa njegovim bratom R.H.i nijedan put kada je razgovarao sa R.H., nije bio prisutan R.M.   </span>
</p>
<p>&nbsp;</p>
<li>
<span class="span1">Svjedok O. D. je u svom iskazu naveo da </span><span class="span1">živi u SR Nj. u gradu G., gdje posjeduje trgovačku firmu, a u Crnoj Gori dolazi po 2-3 mjeseca svake godine, jer njegova majka O. Lj., posjeduje firmu </span><span class="span1">DOO „E.B. “ B., koja se bavi građevinskim poslovima i asfaltiranjem puteva. Dalje je naveo da ga je u martu ili februaru mjesecu 2015.godine kontaktirao R.H. , koji takođe živi u Nj.  i koga poznaje od ranije i rekao mu da želi da asfaltira jedan put u Ulcinju, prema nekoj plaži, ali se tačno ne sjeća za koje mjesto mu je rekao. Dalje je naveo da je H.  rekao da će kontaktirati sa operativom firme njegove majke i da će oni završiti taj posao. Nakon toga je kontaktirao sa ljudima koji su bili nadležni za asfaltiranje i oni su nakon toga završili to asfaltiranje kako je R.H. i zahtjevao. Nakon što je izvršeno asfaltiranje kako je i tražio, R.H. je novac platio na račun firme DOO„ E.B.“ Bar. R.H. poznaje odavno, jer i on ima firmu u Nj.i bave se sličnim djelatnostima, odnosno trgovinom. </span>
</li>
<p>&nbsp;</p>
<li>
<span class="span1">Iz nalaza i mišljenja vještaka geodetske struke Lj. S. od 28.07.2015. godine, proizilazi da na osnovu zadatka koji je dobio izvršio identifikaciju i tah.snimanje sporne nekretnine – asflatnog puta, i na osnovu istog sačinio skice premjera u R 1/7000 i u R 1/1300. Na skicama premjera prikazao je oblik sporne nekretnine, dimenzije – frontove, br. det.tačaka, br.kat.parc. kao i vlasnike istih. Na osnovu stanja na terenu, stanja u kat.operatu i na osnovu skica premjera ustanovio sledeće: da ukupna površina sporne nekretnine – asfaltnog puta iznosi 2085m2 i isti zahvata kat.parc i to dio kat.parc.br. 18/1 u površini od 509 m2, i dio kat.parc.br.27/1 u površini od 157 m2. Kat.parc.br. 27/1 pašnjak 4 kl u površini od 144400 m2 o pašnjak 5 kl u površini od 2678760 m2 i kat.parcela br.18/1 pijesak-šljunak u površini od 435198 m2 upisane su u listu </span><span class="span1">nepokretnosti br.2018 KO D.Š.Uvidom u listu nepokretnosti br.2018 KO D.Š., ustanovio je da se kat.parc. br.27/1 i 18/1 nalaze unutar Morskog Dobra.</span>
</li>
<p>&nbsp;</p>
<li>
<span class="span1">Saslušan na glavnom pretresu vještaka geodetske struke Lj.S. naveo je da postupajući po naredbi ODT-a pošao na lice mjesta, identifikovao sporne nekretnine, odnosno asfaltirani put, identifikovao parcele na kojima je taj put izgradjen, nakon čega je izmjerio površinu asfaltiranog puta, te odredio koje kat. parcele zahvata i čije su vlasništvo, kao i površinu koja je asfaltiranjem puta zauzeta na tim parcelama. To je detaljno opisao u svom nalazu, a da bi jasnije bilo sačinio je i dvije skice premjera u R 1/7000 i u R 1/1300 sa kordinatama detaljnih tačaka, kao i frontovima. Ukupna površina asfaltiranog puta, odnosno zauzeta kat. parcela 27/1 i 18/1 KO D.Štoj  je 2085 m2. Katastarske parcele 27/1 i 18/1 su upisane u listu nepokretnosti broj 2018 KO D.Štoj na ime države Crne Gore, odnosno vlasništvo su države Crne Gore.</span>
</li>
<p>&nbsp;</p>
<p>
<span class="span1">Sud je cijenio nalaz i mišljenje vještaka geodetske struke S. Lj., sa pojašnjenjima datim na glavnom pretresu, kao stručan, jasan i objektivan, zasnovan na pravilima struke i nauke, pa je iz tih razloga isti u cjelosti i prihvatio. </span>
</p>
<p>&nbsp;</p>
<p>
<span class="span1">Iz dopisa Sekretarijata za prostorno planiranje i održivi razvoj Opštine Ulcinj br. 05 303/1-15 od 28.07.2015.godine, </span><span class="span1">proizilazi da taj Sekretarijat nije izdao građevinsku dozvolu za izgradnju puta sa asfaltnim zastorom sa proširenjem parkinga na zaleđu plaže »C.B.  « u naselju D.Š.  .</span>
</p>
<p>&nbsp;</p>
<p>
<span class="span1">Uvidom u </span><span class="span1">izvještaj u elektronskoj formi o telefonskom saobraćaju, proizilazi da je dana 20.04.2015.godine, ostvarena međusobna komunikacija između brojeva 069/034-450 i 069/291-165, kao i između brojeva 069/034-450 i 069/571-157. Takođe proizilazi da je 15.06.2015.godine, ostvarena međusobna komunikacija između brojeva 069/195-057 i 069/571-157, te da je broj 069/571-157 registrovan na ime R. I.</span>
</p>
<p>&nbsp;</p>
<p>
<span class="span1">Iz Uvjerenja iz registra KE Ministarstva pravde za okrivljenog broj 118/2015 od 15.10.2015.godine, proizilazi da je R.M.</span><span class="span1">osuđivan presudom Osnovnog suda u Ulcinju K.br.68/09, koja je postala pravosnažna dana 26.04.2012.godine, zbog krivičnog djela iz čl.326a Krivičnog zakonika, na kaznu zatvora u trajanju od 6 (šest) mjeseci, presudom Osnovnog suda u Ulcinju K.br. 3/11, koja je postala pravosnažna dana 21.12.2011.godine, zbog krivičnog djela iz čl. 254 st. 1 u vezi čl.24 Krivičnog zakonika i čl. 323 st. 1 u vezi st. 2 Krivičnog zakonika, na novčanu kaznu u iznosu od 1.200,00 eura, presudom Osnovnog suda u Ulcinju K.br.105/10, koja je postala pravosnažna dana 20.12.2011.godine, zbog krivičnog djela iz čl. 412 st. 2 u vezi st.1 Krivičnog zakonika, na kaznu zatvora u trajanju od 3 (tri) mjeseca, presudom Osnovnog suda u Kolašinu K.br. 291/09, koja je postala pravosnažna dana 07.10.2009.godine, zbog krivičnog djela iz čl. </span><span class="span1">424 st.1 Krivičnog zakonika, na kaznu zatvora u trajanju od 6 (šest) mjeseci, presudom Osnovnog suda u Ulcinju K.br.116/2007, koja je postala pravosnažna dana 21.07.2009.godine, zbog krivičnog djela iz čl. 415 st.1 i 2. Krivičnog zakonika u sticaju sa krivičnim djelom iz čl.412 st.2 u vezi st.1 Krivičnog zakonika, kojom mu je izrečena uslovnu osuda, 5 (pet) mjesci zatvora, uslovno na 1 (jednu) godinu, presudom Osnovnog suda u Kolašinu K.br. 303/08, koja je postala pravosnažna dana 05.02.2009.godine, zbog krivičnog djela iz čl.388 st.1 Krivičnog zakonika, kojom mu je izrečena uslovna osuda,  4 (četiri) mjesca zatvora, uslovno na 1 (jednu) godinu. </span>
</p>
<p>&nbsp;</p>
<p>
<span class="span1">Ocjenom navoda optužbe, te svih izvedenih dokaza na glavnom pretresu, kako pojedinačno tako i u njihovoj međusobnoj povezanosti, sud je našao da nije dokazano da je okrivljeni</span><span class="span1"> R.M.</span><span class="span1">izvršio</span><span class="span1"> krivično djelo</span><span class="span1"> </span><span class="span1">protivpravno zauzimanje zemljišta iz čl. 254 st. 1 Krivičnog Zakonika Crne Gore u sticaju sa krivičnim djelom građenje objekta bez građevinske dozvole iz čl. 326a Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Optužnim predlogom Osnovnog državnog tužilaštva u Ulcinju </span><span class="span1">Kt.br.122/15 od 29.07.2015.godine</span><span class="span1">, okrivljenom</span><span class="span1"> R.M. stavljeno je na teret da je dana 22.04.2015. godine, u Ulcinju u zaleđu V. P, protivpravno zauzeo tuđe zemljište, vlasništvo Države Crne Gore, na način što je na dijelovima kat.parcela br. 18/1, u površini od 509 m2 i 27/1, u površini od 1576 m2, upisanim u list nepokretnosti br. 2018 KO D.Š., angažujući kao investitor privredno društvo DOO „E.b.“ iz B., postupajući protivno propisima iz čl. 69 Zakona o uređenju prostora i izgradnji objekta (Sl. list CG 51/2008), započeo građenje objekta bez prethodno pribavljene građevinske dozvole, izgradivši put sa asvaltnim zastorom sa proširenjem za parking, pri čemu je bio svjestan svojih djela i htio njihovo izvršenje. </span>
</p>
<p>&nbsp;</p>
<p>
<span class="span1">Međutim, izvedenim dokazima nisu potvrđeni navodi optužbe. </span>
</p>
<p>&nbsp;</p>
<p>
<span class="span1">Naime, okrivljeni R.M. ne priznaje izvršenje krivičnih djela koja mu se stavljaju na teret, navodeći u svojoj odbrani da </span><span class="span1">nema nikakve veze sa izgradnjom predmetnog puta i proširenja za parking, da nije vlasnik, niti zakupac plaže “C.B.”, da nikada nije angažovao firmu DOO “E.B. ” da izgradi bilo šta u zaleđu Velike plaže, te nikada nije kontaktirao sa predstavnicima navedene firme u vezi izgradnje asfaltnog puta i parkinga, pa sa krivičnim djelima koja mu se stavljaju na teret nema nikakve veze, a jedino što mu je poznato jeste da su ga telefonom zvali iz DOO “E.B. ” i saopštili da ne mogu da nađu njegovog brata H., jer postoji neka faktura kod njih i tu fakturu su mu dostavili u Ulcinju, pa je istu uzeo i dostavio bratu, koji ju je potpisao. Ovakvu odbranu okrivljenog </span><span class="span1">sud je prihvatio, jer je cijenio kao jasnu i uvjerljivu, tim prije što je potvrđena iskazima svjedoka G. D., O. D. i R. M., koji su svaki sa svog aspekta posvjedočili o odlučnim činjenicama, prije svega o činjenici da okrivljeni R.M.  nema nikakve veze sa izgradnjom predmetnog asfaltnog </span><span class="span1">pristupnog puta i sa proširenjem parkinga, već da je to radio njegov brat R.H.. Naime, svjedok R. M. je navela da </span><span class="span1">se na njeno ime vodi </span><span class="span1">firma „C.B.“, ali da je u stvarnosti pravi vlasnik njen đever R.H. , koji živi i radi u Nj.  i tu firmu je osnovao kako bi mogao da zakupi plažu u Ulcinju, </span><span class="span1">te da je</span><span class="span1"> asfaltiranje i radove oko pristupnog puta radio R.H.  koji je angažovao neku firmu iz B. Prednje navode potvrđuje i svjedok G. D. koji je naveo da </span><span class="span1">je t</span><span class="span1">okom aprila mjeseca 2015.godine, zakupio hotel „G.“ u Ulcinju – D.Š. , za obavljanje turističke djelatnosti, ali mu je bilo potrebno da zakupi neku plažu, odnosno restoran kako bi imao za goste svog hotela, pa kako mu je bila najbliža i najpristupačnija plaža </span><span class="span1">“C.B.”,</span><span class="span1"> stupio je u kontakt sa vlasnikom te plaže R.H., sa kojim su se dogovorili da zakupi restoran, jer on plažu nije htio da izda. Dogovorili su se da mu R.H.  izda pod zakup restoran za 18.350,00 eura za sezonu 2015.godinu, nakon čega je zaključio ugovor sa R. M. ili M., jer se na nju vodio taj restoran, odnosno ona je bila direktor te firme koja je bila zakupila tu plažu i restoran. Kako pristupni put do tog restorana je imao mnogo rupa i bio je dosta nepristupačan, R.H. je rekao da će uzeti u zakup restoran pod uslovom da isti sanira taj put da bi se moglo lakše stići do restorana, na što mu je R.H.  saopštio da će do početka sezone sve to završiti, što je i uradio. Takođe i svjedok O. D. je u svojem iskazu naveo da živi u SR Nj.  , a da njegova majka O. Lj., posjeduje firmu </span><span class="span1">DOO „E.B. “ B., koja se bavi građevinskim poslovima i asfaltiranjem puteva, pa ga je u martu ili februaru mjesecu 2015.godine kontaktirao R.H., koji takođe živi u Nj i koga poznaje od ranije i rekao da želi da asfaltira jedan put u Ulcinju, prema nekoj plaži, a kojem je saopštio da će kontaktirati sa operativom firme njegove majke i da će oni završiti taj posao, što je i urađeno, tako da je R.H.  novac platio na račun firme DOO„ E.B. “ B.. Iskaze svjedoka R. M., G. D. i O. D. sud je cijenio kao jasne, uvjerljive i objektivne, koji su o odlučnim činjenicama međusobno saglasni, i kao takvima im poklonio vjeru. </span>
</p>
<p>&nbsp;</p>
<p>
<span class="span1">Odbrana okrivljenog R.M. potvrđena je i iskazom svjedoka M. G., koji iskaz je sud cijenio kao jasan, uvjerljiv i objektivan, i kao takvom poklonio mu vjeru,  a koja je navela da je </span><span class="span1">zaposlena u d.o.o. „E.b.“ iz B. , na poslovima administrativnog referenta, da joj je rukovodilac asfaltne baze P.B. dostavio izdatnice za asfalt koji je ugrađen na Velikoj plaži u Ulcinju, radi sačinjavanja fakture kupcu, te da je dobila poziv od kupca koji je tražio da fakture radi na ime R.H.. Krajem radnog vremena opet je dobila poziv, te saopštila da je faktura gotova, a zatim se to lice predstavilo kao R.M. i zamolilo da mu fakture donese u Ulcinju, da bi je potpisao i preuzeo. Kako inače živi u Ulcinju, to joj nije predstavljao nikakav problem, tako da je fakturu odnjela sa sobom kući, a R.M. je </span><span class="span1">došao kod nje kući, uzeo fakturu, ali kako mu je rekla da treba da bude potpisana, on je uzeo tu fakturu, sišao niz stepenice do auta koje se u međuvremenu okrenulo, tako da je neko bio u autu, a M. R. je pošao do tog vozila i brzo se vratio i donio potpisani primjerak fakture, tako da ne zna ko je potpisao fakturu, jer nije mogla da vidi od potpornog zida, ali pretpostavlja da je R.M. htio da potpiše tu fakturu mogao je to da uradi pred njom. Iz iskaza navedenog svjedoka, a u koji sud nije imao razloga da posumnja, imajući u vidu da se </span><span class="span1">ista dosljedno, jasno i precizno izjašnjavala u pogledu svih čnjenica koje su joj poznate, potvrđuje se odbrana okrivljenog u djelu u kojem navodi da je dobio fakturu od neke djevojke koja mu se predstavila da radi u navedenoj firmi, te da je tu fakturu odnio bratu H.koji ju je potpisao.</span>
</p>
<p>&nbsp;</p>
<p>
<span class="span1">Međutim, iz svega naprijed navedenog ne može se utvrditi da je okrivljeni R.M. kao investor angažovao firmu D.o.o „E.b.“ iz B.</span><span class="span1">odnosno da je isti započeo građenje objekta bez prethodno pribavljene građevinske dozvole, izgradivši put sa asvaltnim zastorom sa proširenjem za parking i na taj način protivpravno zauzeo tuđe zemljište, vlasništvo Države Crne Gore, na način što je na dijelovima kat.parcela br.18/1, u površini od 509 m2 i 27/1, u površini od 1576 m2, upisanim u list nepokretnosti br. 2018 KO D.Š.  . </span><span class="span1">Po ocjeni suda, i pored činjenice da je okrivljeni R.M.nakon telefonskog razgovora sa svjedokom M. G., pošao kod nje kući i preuzeo fakturu, nakon čega je pošao do vozila koje je bilo pred kućom, i vratio se sa potpisanom fakturom i predao M. G., </span><span class="span1">ne može se nesumnjivo utvrditi da je okrivljeni R.M. izvršio krivična djela koja mu se stavljaju na teret optužnim predlogom, već postoji samo sumnja u tom pravcu.</span>
</p>
<p>&nbsp;</p>
<p>
<span class="span1">Svjedok P.B. je pred ovlašćenim tužiocem ODT-a Ulcinj naveo da ga je krajem aprila mjeseca 2015.godine, na njegov telefon 069/034-450 pozvao R.M ,sa nekog broja telefona koji nije pamtio, i rekao da želi da izgradi prilazni put do jedne plaže na Velikoj Plaži, te da poznaje boju glasa R. M., i da je može poznati i preko telefonskog poziva. Na glavnom pretresu je naveo da su mu negdje prije ljeta, ne sjeća se koji je mjesec bio obzirom da dosta radi u firmi, iz finansija dali jedan broj telefona i rekli da se radi o R.M.  i da treba da ga nazove u vezi asfaltiranja. Nakon što je uzeo taj broj, on je pozvao tog čovjeka koji mu se nije predstavio i sa njim su dogovorili da njegova firma izgradi pristupni put za pristup jednoj plaži na Velikoj plaži. Nije prepoznao po glasu ko je taj čovjek sa kojim je razgovarao preko telefona. Iskakao je da nema broj R. M., niti sa njim razgovara </span><span class="span1">preko telefona, a po liku ga poznaje, ali nema s njim kontakta. Upitan da pojasni razlike u kazivanju naveo je da je tačnije ono što je rekao kod tužioca, jer je tad bilo ranije u odnosu na događaj, nego što je rekao na pretresu, ali ne može da kaže da je prepoznao glas R.M.prilikom njihovog razgovora, već samo misli da je to bio on.</span>
</p>
<p>&nbsp;</p>
<p>
<span class="span1">Dovodeći iskaz svjedoka P. B. dat pred ovlašćenim tužiocem </span><span class="span1">u vezi sa njegovim iskazom datim na glavnom pretresu, onda je više nego jasno da se radi o kontradiktornom, nejasnom i konfuznom iskazu svjedoka i to u pogledu odlučnih činjenica, zbog čega ga sud nije prihvatio. Naime, svjedok ne može jasno da se izjasni da li je sa okrivljenim R.M.    početkom maja mjeseca razgovarao preko telefona u vezi izgradnje pristupnog puta na jednoj plaži, obzirom da je pred tužiocem naveo da ga je pozvao R.M.  na telefon i rekao da želi da izgradi prilazni put do jedne plaže, dok je na glavnom pretresu izjavio drugačije, da su mu iz firme dostavili broj i rekli da se radi o </span><span class="span1">R.M.i da treba da ga nazove, što je on i činio, a sa tom osobom koja mu se nije predstavila je dogovorio asfaltiranje prilaznog puta na plažu.</span><span class="span1"> Nadalje svjedok je kod tužioca u prethodnom postupku naveo da </span><span class="span1">poznaje boju glasa R.M., i da je može poznati i preko telefonskog poziva, dok je na glavnom pretresu naveo da nije prepoznao po glasu ko je taj čovjek sa kojim je razgovarao preko telefona. </span><span class="span1">S toga, imajući prednje u vidu sud nalazi da iz iskaza ovog svjedoka, ne može se utvrditi da je okrivljeni izvršio predmetna krivična djela. Naime, ovaj svjedok iz njemu znanih razloga mijenjao je svoj iskaz dat pred ovlašćenim tužiocem ODT-a  u Ulcinju, kazujući na glavnom pretresu različito o odlučnim činjenicama. Prema tome kada jedan svjedok govori istinu, onda o odlučnim činjenicama kazuje istovjetno svaki put kada se salušava, pogotovo ako svoj iskaz daje u kratkom vremenskom periodu, što je u konkretnom slučaj, jer je P.B. iskaz kod tužioca dao 23.07.2015.godine, a na glavnom pretresu je saslušan 13.10.2015.godine, što znači nakon nepuna tri mjesaca. Osim toka upitan da pojasni razlike u kazivanju </span><span class="span1">kod ovlašćenog tužioca i na glavnom  pretresu svjedok je dao neuvjerljiv odgovor, navodeći da je tačnije ono što je rekao kod tužioca, nego što je rekao na pretresu, jer je tad bilo ranije u odnosu na događaj, ali ne može da kaže da je prepoznao glas R.M.  prilikom njihovog razgovora, već samo misli da je to bio on.</span>
</p>
<p>&nbsp;</p>
<p>
<span class="span1">Krivično djelo protivpravno zauzimanje zemljišta iz čl.254 st.1 Krivičnog zakonika</span><span class="span1"> Crne Gore čini ono lice ko</span><span class="span1"> protivpravno zauzme tuđe zemljište. Radnja ovog krivičnog djela je zauzimanje zemljišta, a zauzimanje zemljišta znači da se uspostavi faktički posjed izvršioca nad zemljištem. Izvršilac preduzima radnje kao u slučaju kada postoji neki pravni osnov da drži zemljište, kao što je ograđivanje, obrađivanje, zidanje objekata na njemu itd. Ovo krivično djelo se izvršava protivpranim zauzimanjem tuđeg zemljišta, pri čemu ovo djelo ima dva obilježja i to radnju i poseban objekat krivičnopravno zaštite, pa je objekat, između ostalog, tuđe zemljište, a radnja protivpravno zauzimanje istog. Izvršilac može biti svako lice, a za krivicu je potreban umišljaj, koji mora da obuhvati svijest o tome da je zemljište tuđe, kao i svijest o protivpravnosti.</span><span class="span1"> Dok, krivično djelo građenje objekta bez građevinske dozvole iz čl.326a Krivičnog zakonika Crne Gore, čini ono lice koje protivno propisima o izgradnji objekata, planiranju i uređenju prostora, započne građenje objekta bez prethodno pribavljene građevinske dozvole ili gradi objekat suprotno izdatoj građevinskoj dozvoli i tehničkoj dokumentaciji ili odluci nadležnog organa o zabrani građenja.</span>
</p>
<p>&nbsp;</p>
<p>
<span class="span1">Kada se radi o presudi sve činjenice na kojima se zasniva moraju biti potpuno dokazane i nijedna sumnja ne smije ostati nerazjašnjena i mora biti otklonjena. U ovom slučaju, imajući u vidu utvrđene činjenice i izvedene dokaze očigledno je da nijesu potvrđeni činjenični navodi optužbe, odnosno nije dokazano da je okrivljeni </span><span class="span1">R.M. </span><span class="span1"> </span><span class="span1">izvršio krivično djelo </span><span class="span1">protivpravno zauzimanje zemljišta iz čl.254 st.1 Krivičnog Zakonika Crne Gore u sticaju sa krivičnim djelom građenje objekta bez građevinske dozvole iz čl. 326a </span><span class="span1">Krivičnog zakonika Crne Gore</span><span class="span1">, </span><span class="span1">pa je sud </span><span class="span1">primjenom načela "in dubio pro reo", odnosno shodno čl.3 tač.3 Zakonika o krivičnom postupku, u kome je propisano, da ako i nakon pribavljenja svih raspoloživih dokaza i njihovog izvođenja u krivičnom postupku, ostane samo sumnja u odnosu na postojanje nekog bitnog obilježja krivičnog djela ili u pogledu činjenice od kojih zavisi primjena neke odredbe Krivičnog ili ZKP-a, sud će donjeti odluku koja je povoljnija za okrivljenog, a na osnovu čl.373 tač.2 ZKP-a, okrivljenog </span><span class="span1">R.M.oslobodio od optužbe, jer nije dokazano da je izvršio krivična djela za koja je optužen. </span>
</p>
<p>&nbsp;</p>
<p>
<span class="span1">Na osnovu čl.239 st.3 ZKP-a, sud je p</span><span class="span1">redstavnika oštećene - Zaštitnika imovinsko pravnih interesa Crne Gore,</span><span class="span1"> radi ostvarivanja imovinsko-pravnog zahtjeva uputio na parnični postupak, obzirom da je donjeta presuda kojom je okrivljeni oslobođen od optužbe.</span>
</p>
<p>&nbsp;</p>
<p>
<span class="span1">Kako je u ovoj krivično pravnoj stvari donjeta oslobađajuća presuda, to troškovi krivičnog postupka padaju na teret budžetskih sredstava suda, shodno </span><span class="span1">čl.230.st.1 </span><span class="span1">Zakonika o krivičnom postupku, a koji se odnose na troškove nastale vještačenjem po vještaku geodetske struke. </span>
</p>
<p>&nbsp;</p>
<p>
<span class="span1">Sud je cijenio i druge izvedene dokaze na glavnom pretresu, pa je našao da su isti bez značaja za odlučivanje u ovoj krivično-pravnoj stvari.</span>
</p>
<p>&nbsp;</p>
<p>
<span class="span1">Sa izloženog odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U ULCINJU</span>
</p>
<p style="text-align:center;">
<span class="span1">Dana 22.07.2016.godine</span>
</p>
<p>&nbsp;</p>
<p>
<span class="span1">Zapisničar,</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">                     S U D I J A,</span>
</p>
<p>
<span class="span1">Markoč Roza</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">                                Amir Đokaj</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">PRAVNA PUKA:  Protiv ove presude može se izjaviti žalba u roku od 8 dana od dana </span><span class="span1"></span><span class="span1">                  prijema prepisa iste, Višem sudu u Podgorici, a preko ovog suda.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">DN-a:</span>
</p>
<p>
<span class="span1">ODT Ulcinj</span>
</p>
<p>
<span class="span1">okrivljenom R.M.</span>
</p>
<p>
<span class="span1">braniocu adv. G.S.u, iz U.</span>
</p>
<p>
<span class="span1">Zaštitniku imovinsko pravnih interesa Crne Gore</span>
</p>
<p>
<span class="span1">u spis</span><span class="span1">e</span>
</p>
<p>&nbsp;</p>
<p>
<span> </span>
</p>
<p>&nbsp;</p>
</div>
</div>


</body>
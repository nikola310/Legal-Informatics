<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:end;hyphenate:auto;font-family:R;font-size:13pt;}
.p2{text-align:center;hyphenate:auto;font-family:R;font-size:13pt;}
.p3{text-align:start;hyphenate:auto;font-family:R;font-size:13pt;}
.p4{text-align:justify;hyphenate:auto;font-family:R;font-size:13pt;}
.p5{text-align:justify;hyphenate:auto;font-family:R;font-size:12pt;}
.p6{text-align:justify;hyphenate:auto;font-family:Times New Roman;font-size:13pt;}
.p7{text-align:start;hyphenate:auto;font-family:Times;font-size:13pt;}
.p8{text-indent:0.5in;margin-left:-0.125in;text-align:justify;hyphenate:auto;font-family:Times New Roman;font-size:13pt;}
.p9{text-indent:0.5in;margin-left:-0.125in;text-align:center;hyphenate:auto;font-family:Times New Roman;font-size:13pt;}
.p10{margin-left:-0.125in;text-align:center;hyphenate:auto;font-family:Times New Roman;font-size:13pt;}
.p11{text-align:start;hyphenate:auto;font-family:R;font-size:12pt;}
.p12{margin-left:-0.125in;text-align:justify;hyphenate:auto;font-family:Times New Roman;font-size:13pt;}
.p13{margin-left:0.5in;text-align:start;hyphenate:auto;font-family:Times New Roman;font-size:13pt;}
.s1{font-weight:bold;}
.s2{color:black;}
.s3{font-family:R;}
</style>
<meta content="ana.stanisic" name="author">
</head>
<body class="b1 b2">
<p class="p1">
<span>K.br. 76/10</span>
</p>
<p class="p2"></p>
<p class="p2">
<span>U IME NARODA</span>
</p>
<p class="p3"></p>
<p class="p4">
<span>OSNOVNI SUD U BARU, kao prvostepeni krivični, sudija Aleksandra Leković, kao sudija pojedinac, uz učešće zapisničara Ane Stanišić, u krivičnom predmetu protiv okrivljenog  Z.R., zbog krivičnog djela prikrivanje iz čl. 256 st. 2 Krivičnog zakonika, po optužnom predlogu ODT iz Bara Kt.br.618/09 od 20.02.2010.godine, nakon održanog usmenog i javnog glavnog pretresa dana 16.06.2010. godine u prisustvu zastupnika optužbe  Sanje Vujović, a u odsustvu uredno pozvanog okrivljenog,  dana 18.06.2010.godine, donio je i  javno objavio</span>
</p>
<p class="p4"></p>
<p class="p4"></p>
<p class="p2">
<span>P R E S U D U</span>
</p>
<p class="p3"></p>
<p class="p4">
<span>Okrivljeni Z.R., od oca D. i majke Z. rodjene R., rodjen ..... godine u Mojkovcu, nastanjen u Podgorici, ul. ...., oženjen, otac dvoje djece, Crnogorac, završio srednju školu - mašinski tehničar, lošeg imovnog stanja, osudjivan i to presudom Osnovnog suda u Podgorici K.br. 99/10231 od 27.05.2000. godine zbog krivičnog djela  iz čl. 33 Zakona o ispekcijskoj kontroli uslovno mjesec dana zatvora na jednu godinu, presudom Osnovnog suda u Podgorici K.br. 98/13338 od 3.12.2001. godine zbog krivičnog djela iz čl. 83. Zakona o poljuprivrednom zemljištu na dva mjeseca zatvora uslovno na jednu godinu i presudom Osnovnog suda u Podgoricu K.br. 1099/04 od 16.05.2005. godine zbog krivičnog djela iz čl. 284/1 KZ CG na kaznu zatvora u trajanju od 3 mjeseca uslovno na jednu godinu</span>
</p>
<p class="p4"></p>
<p class="p2">
<span>KRIV  JE</span>
</p>
<p class="p2"></p>
<p class="p3">
<span>Zato što je:</span>
</p>
<p class="p3"></p>
<p class="p4">
<span>Dana 20.08.2009 godine na zelenoj pijaci u Sutomoru, Opština Bar, od njemu poznatog lica za iznos od 50,00 eura kupio 3 mobilna telefona i to: ''Nokia N 73'', ''Nokia '' na preklop i ''Sony erikson K 530'', u ukupnoj vrijednosti od 140,00 eura, stvari za koje je mogao da zna da su pribavljene krivičnim dijelom - kradje imajući u vidu njihovu stvarnu vrijednost koja je višestruko veća od cijene za koju je kupio, koji telefoni su prethodno istog dana na plaži u Šušnju ukradeni od oštećenog Š.D., a potom je navedene telefone proturao tako što ih je prodao LJ.R. za iznos od oko 90,00 eura, dana 24.08.2009. godine</span>
</p>
<p class="p3"></p>
<p class="p4">
<span>- čime je izvršio krivično djelo – prikrivanje iz čl. 256 st. 2 KZ </span>
</p>
<p class="p4">
<span> </span>
</p>
<p class="p3">
<span>Pa  ga sud primjenom čl.4,32,39,42 Krivičnog zakonika CG i čl. 359, 360 i 364  ZKP-a,</span>
</p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p2">
<span>O S U Đ U J E</span>
</p>
<p class="p3"></p>
<p class="p3"></p>
<p class="p4">
<span>Na novčanu kaznu u iznosu od 600,00 (šeststotina) eura, koju kaznu je dužan da plati u roku od 30 dana od dana pravosnažnosti presude pod prijetnjom izvršenja.</span>
</p>
<p class="p3"></p>
<p class="p4">
<span>Ukoliko  se novčana kazna ne bude mogla naplatiti ni prinudnim putem ista će se izvršiti tako što će se za svakih započetih 25 (dvadesetpet) eura kazne odrediti jedan dan zatvora.</span>
</p>
<p class="p4"></p>
<p class="p4">
<span>Na način iz prethodnog stava postupiće se i u pogledu djelimične naplate kazne. </span>
</p>
<p class="p4"></p>
<p class="p4">
<span>Obavezuje se okrivljeni da oštećenom Š.D.</span><span class="s1"> </span><span>na ime imovinsko pravnog zatjeva isplati iznos od  140</span><span class="s2"> €</span><span>, u roku od 15 dana od dana pravosnažnosti presude pod prijetnjom izvršenja. </span>
</p>
<p class="p4"></p>
<p class="p4">
<span class="s2">Okrivljeni je dužan da plati troškove krivičnog postupka u iznosu od 145,50 eura u roku od 15 dana od pravosnažnosti presude pod prijetnjom izvršenja.</span>
</p>
<p class="p4"></p>
<p class="p3"></p>
<p class="p2">
<span>O b r a z l o ž e n j e</span>
</p>
<p class="p2"></p>
<p class="p2"></p>
<p class="p4">
<span>Optužnim predlogom ODT Kt br. 618/09 od 20.02.2010.godine, koji je izmjenjen na glavnom pretresu dana 16.06.2010. godine, okrivljenom je stavljeno na teret izvršenje krivičnog djela bliže opisanog u izreci presude. </span>
</p>
<p class="p5"></p>
<p class="p6">
<span class="s2">Okrivljeni je u svojoj odbrani datoj u prethodnom postupku izjavio da u Sutomoru na Zelenoj pijaci već 10-tak godina drži štand za prodaju voća i povrća. Negdje u drugoj polovini avgusta 2009 godine, prišlo mu je jedno lice koje je znao samo iz vidjenja, obzirom da je u više navrata prolazilo pored njegovog štanda i pitao ga da li želi da jeftino kupi mobilne telefone koje je donio iz Srbije. Pitao ga je da li su telefoni ukradni, odnosno da ne potiču iz kradje, što je on odlučno odbio i prodao mu dva mobilna telefona marke ''Nokia'' u ukupnom iznosu za oko 50,00 eura. Sjutradan mu je to isto lice prodalo još jedan mobilni telefon marke ''Sony erikson'' za iznos od 10,00 eura. Poslije par dana vidio je da ovi telefoni ne funkcionišu na najbolji način, pa ih je prodao u Podgorici na Gintaš pijaci kod LJ.R., koji drži servis za mobilne telefone na ovoj pijaci. Čovjeka koji mu je prodao telefone znao je sigurno dvije godine unazad po liku, jer je dolazio kod njega na tezgu da trguje, a u pitanju je bio čovjek od nekih 55 godina, čije ime i prezime nije znao, zna je da je iz Srbije i da po rukama ima bijele fleke. Ovaj čovjek se kleo u djecu da su telefoni regularni i da neće imati problema sa njim, a vidio je da su u pitanju polovni telefoni. Znao je da je jedan telefon bio neispravan jer nije mogao da radi kada je ubacio svoju karticu, dok su druga dva bila ispravna. Telefone je prodao nakon nekih 20 dana, jer je u medjuvremenu posumnjao da su isti ukradeni, a iz razloga što je čovjeka, koji mu je prodao, nakon 10 dana od kritičnog dogadjaja, vidio sa rukom u gipsu, a tada mu je ovaj čovjek rekao da mu je ruka u gipsu zato što ga je udarilo auto. Okrivljeni je na glavnom pretresu izjavio kada je ovaj čovjek prodao njemu telefone nije znao njihovu tačnu vrijednost, ali je znao da nijesu veće vrijednosti od one koju je platio za njih. U principu mu nijesu trebali novi telefoni, a kupio ih je iz razloga jer je ovog čovjeka poznavao 10 godina i svakog ljeta je unazad 10 godina dolazio u Sutomore, kod njega da trguje i prosto je htio da mu učini. Telefone je prodao jer su bili bezvredni nakon 20 dana i nijesu mu trebali. Nije ga interesovalo da išta zaradi na ovim telefonima. </span>
</p>
<p class="p6"></p>
<p class="p6">
<span class="s2">Sud je u dokaznom postupku proveo sledeće dokaze: saslušao oštećenog Š.D., svjedoke Š.B. i Š.R. pročitao iskaze svjedoka LJ. R. i S.S., potvrdu o privremeno oduzetim predmetima bez broja, izdate od Uprave policije PJ Podgorica dana 18.09.2009 godine na ime S.S., nalaz vještaka finansijske struke D. N. dat u predmetu Kri.br. 603/09 od 25.12.2009. godine, izvod iz KE za okrivljenog UP Ispostava Mojkovac br..... od 17.03.2010. godine, nalaz i mišljenje vještaka finansijske struke D. N. od 24.04.2010. godine. </span>
</p>
<p class="p4"></p>
<p class="p4">
<span class="s2">Svjedok oštećeni Š.D. je izjavio da je dana 20.08.2009. godine oko 11,00 časova bio na gradskoj plaži u naselju Šušanj u Baru, sa svojom suprugom i dvoje djece, a i bilo je još jedno dijete od brata od tetke. Sa sobom je imao platnenu torbicu crne boje u kojoj su se nalazila tri mobilna telefona i to ''Nokia N 73'' sivo crne boje u kojem se nalazila kartica sa brojem......, ''Nokia'' na preklop sa karticom ......i ''Sony erikson K 530'' sa karticom broj ...... U torbici su se još nalazili srebrni lančići i 26 eura. Poslije izvjesnog vremena napustili su mjesto gdje su ostavili peškire, pored peškira je ostavio i navedenu torbicu. Bio je odsutan nekoliko minuta, a kada se vratio navedene torbice nije bilo. Nije znao ko mu je ukrao navedenu torbicu, ali je odmah otišao u MUP u Baru i prijavio navedeni dogadjaj. Dodao je i to da je na plaži bila velika gužva, da je praktično bio peškir do peškira i da nije primjetio nikog sumnjivog. Telefoni mu nikad nijesu vraćeni, a pridružio se krivičnom gonjenju i postavio imovinsko pravni zahtjev da mu se vrate oduzete stvari, odnosno nadoknadi njihova protiv vrijednost. </span>
</p>
<p class="p4"></p>
<p class="p6">
<span class="s2">Svjedok Lj. R., je u svom iskazu izjavio da je Z.R. poznavao od ranije, jer su jedno vrijeme bili komšije na tuškoj pijaci. Z. je došao kod njega, odnosno kod njegovog štanda koji drži na Gintaš pijaci, a gdje prodaje nove i polovne mobilne telefone i tada mu ponudio na prodaju odredjene polovne telefone. Uvjek kada kupuje mobilne telefone vodi evidenciju u svojoj svesci gdje upisuje oznake mobilnih telefona i njihove serijske broje pa je tako u ovoj svesci naveo oznake telefona koje je kupio od Z.R.a, a u pitanju su mobilni  telefoni ''Nokia N 73'', ''Nokia 2100'' na preklop, i ''Sony erikson K 530''. Sva ta tri telefona su bila polovna i u lošem stanju. Nije se mogao izjasniti koliko je ova tri telefona platio Z.R., ali činilo mu se da mu je dao negdje oko 90,00 eura, a takodje u svesci je naveo datum kada je predmetne telefone kupio od Z.R. a u pitanju je 24.08.2009 godine. </span>
</p>
<p class="p6"></p>
<p class="p6">
<span class="s2">Svjedok S.S., je izjavio  da je negdje u ljeto 2009 godine na Velikoj pijaci Gintaš u Podgorici, od čovjeka koji se bavi prodajom mobilnih telefona na štandu ove pijace, a koji štand se nalazi na drugom spratu iste pijace. Čovjek koji je prodavao mobilne telefone prezivao se Lj. Kupio je tri polovna telefona, a nakon nekih mjesec dana jedan od tih telefona mu se pokvario i onda je otišao kod ovog čovjeka koji mu je umjesto tog telefona dao drugi telefon isto polovan marke ''Sony erikson K 530'' i za ovaj telefon nije ništa doplaćivao već je bila u pitanju samo zamjena. Poslije nekoliko dana nazvali su ga na ovaj telefon iz policije i rekli su mu da dodje u policiju, gdje jesaznao da je telefon ukraden i isti telefon su mu oduzeli. </span>
</p>
<p class="p6">
<span class="s2">Iz potvrde o privremeno oduzetim predmetima bez broja, izdate od Uprave policije PJ Podgorica dana 18.09.2009 godine na ime S.S. proizilazi da je od lica S.S. iz Podgorice dana 18.09.2009 godine oduzet mobilni telefon marke ''Sony erikson K 530 I'' sa seriskim brojem 359019014818630 koja potvrda je potpisana od strane ovlašćenog policijskog službenika i S.S.</span>
</p>
<p class="p6"></p>
<p class="p6">
<span class="s2">Iz nalaza vještaka finansijske struke D. N. dat u predmetu Kri.br. 603/09 od 25.12.2009. godine, proizilazi da je vještak utvrdio da je vrijednost mobilnog telefona  marke ''Nokia N 73'' a koji je star 3 godine, 50,00 eura, a da ako je u pitanju nov aparat vrijednost 186,00 eura. U vezi mobilnog telefona marke ''Nokia na preklop'' za koji u spisima ne postoji podatak o starosti i tipu, a za iste ima preko 30 modela, vještak je naveo da je cijena za novi aparat i to onaj najskuplji 400,00 eura, da je prosječna cijena 200,oo eura, a da je za najeftiniji model na preklop cijena 50,00 eura, te da je za aparat star 3 godine i to najskuplji cijena 150,00 eura, da je prosječna cijena 80,00 eura, a da je za najeftiniji cijena 20,00 eura. Takodje vještak je naveo da je za mobilni telefon marke ''Sony erikson K 530 I'' ne postoji u spisima nikakav podatak o starosti i tipu istog, a da u prodaji ima više modela, pa je dao sledeće vrijednosti prema kojoj je cijena za novi aparat ovakvog modela 120 eura i to za najskuplji, a da je 90,oo eura prosječna cijena, da je za ovakav aparat star 3 godine i to onaj najskuplji cijena 50,00 eura, a da je prosječna cijena 20,00 eura. Vještak je u svom nalazu naveo da jedan srebrni lančić  koji nema oznaku kvaliteta niti težine vrijednosti  oko 185,00 eura, te da je ovo vrijednost srebrnog lančića težine 50 g, srednje dužine običnog pleta, čija je maloprodajna cijena 3,80 eura za jedan gram, ili 50 grama x 3,70 što daje ukupan iznos od 185,00 eura. </span>
</p>
<p class="p6"></p>
<p class="p6">
<span class="s2">Svjedok Š.B. je izjavio da je kritičnog dana bio na plaži i da dok je bio u vodi neko mu ukrao torbicu. U toj torbici su bila tri telefona i to ''Nokia N 73'', ''sony erikson K 530 I'' i još jedna ''Nokia'' na preklapanje čiju oznaku nije znao. ''Nokia N 73'' je bila stara  oko godinu i po dana i nova je kupljena u prodavnici. ''Nokia'' na preklop je bila stara 3 do 4 godine ali nije znao njene bliže karakteristike, dok je telefon ''sony erikson '' bio u vlasništvu Š. R. Takodje je u ovoj torbici bio i njegov srebrni lančić, nije znao tačno koje je težine bio plet ovog lanca, ali je bilo u pitanju neka vrsta kraljevskog plata - mašinski, ali mu nije znao bliže karakteristike. </span>
</p>
<p class="p6"></p>
<p class="p6">
<span class="s2">Svjedok Š.R. je izjavio da je vlasnik telefona ''Sony erikson K 530 I'' koji mu je ukraden u avgustu mjesecu 2009 godine i taj telefon je bio star možda nekih godinu i po dana. </span>
</p>
<p class="p4"></p>
<p class="p6">
<span class="s2">Iz nalaza i mišljenja vještaka finansiske struke D. N. od 24.04.2010. godine, proizilazi da je opis oduzetih stvari i dalje nedovoljan za tačnu i preciznu procjenu, bez obzira na izjave oštećenih i okrivljenog u predmetu, kao i svjedoka, ali je na osnovu približne odredjene starosti telefona dao sledeće dopunsko mišljenje na osnovu kojeg je procjenio da je mobilni telefon marke ''Nokia N 73'' star godinu ipo dana procijenio na vrijednost od 70,00 eura, mobilni telefon marke ''Nokia'' na preklop iznos od 40,00 eura, mobilni telefon marke ''sony erikson K 530'' star godinu ipo dana, iznos od 30,00 eura i srebrni lančić težine 20 g srednje dužine običan plet iznos od 84,00 eura, pa ukupna vrijednost oduzetih stvari iznosi 214,00 eura. Vještak je napomenuo u svom nalazu da su opet nejasni opisi robe te da je data procjena na osnovu izjava oštećenog i svjedoka, prosječna odnosno aproksimativna. </span>
</p>
<p class="p6"></p>
<p class="p6">
<span class="s2">Iz izvoda iz KE za okrivljenog UP Ispostava Mojkovac br. ..... od 17.03.2010. godine proizilazi da je isti </span><span class="s3">osudjivan i to presudom Osnovnog suda u Podgorici K.br. 99/10231 od 27.05.2000. godine zbog krivičnog djela  iz čl. 33 Zakona o ispekcijskoj kontroli uslovno mjesec dana zatvora na jednu godinu, presudom Osnovnog suda u Podgorici K.br. 98/13338 od 3.12.2001. godine zbog krivičnog djela iz čl. 83. Zakona o poljuprivrednom zemljištu na dva mjeseca zatvora uslovno na jednu godinu i presudom Osnovnog suda u Podgoricu K.br. 1099/04 od 16.05.2005. godine zbog krivičnog djela iz čl. 284/1 KZ CG na kaznu zatvora u trajanju od 3 mjeseca uslovno na jednu godinu.</span>
</p>
<p class="p4"></p>
<p class="p4">
<span>Ocjenom izvedenih dokaza utvrđeno da je okrivljeni izvršio krivično djelo koje mu je izmijenjenim optužnim predlogom stavljeno na teret. Okrivljeni u svojoj odbrani nije sporio da je od čovjeka iz Srbije kupio tri telefona i da je za njih platio iznos od 50,00 eura. Dalje je naveo da su to bili polovni telefoni, da nije znao tačnu njihovu vrijednost, ali je prepostavljao da nijesu veće vrijednosti od one koju je platio. Takodje je dodao da je ove telefone nakon nekih 20 dana prodao jer su bili bezvrijedni, pa mu nijesu ni trebali, pa ih je prodao LJ.R. iz Podgorice. Pojasnio je da je ove telefona kupio od  čovjeka iz Srbije, koji mu je rekao da telefoni nisu ukradeni, ali da je kasnije posumnjao u njihovu regularnost. Iz iskaza svjedoka LJ.R., koji sud u cjelosti prihvata kao istinit i objektivan, nesporno se utvrđuje da mu je okrivljeni dana 24.08.2009. godine prodao predmetne telefone i to za iznos od oko 90 eura. Iz nalaza i mišljenja vještaka finansijske struke od 24.04.2010. godine se utvrđuje vrijednost predmetnih telefona, odnosno da je njihova vrijednost ukupno 140 eura, dok se iz iskaza oštećenog, kao i svjedoka Š.B. i Š.R. nesporno se utvrđuje da njihovi telefoni ukradeni dana 20.08.2009. godine sa plaže u Šušnju.</span>
</p>
<p class="p4"></p>
<p class="p4">
<span>Prema tome, ova okolnost da je prosječna vrijednost mobilnih telefona veća od cijene koju je okrivljeni za njih platio, utvrdjuje sud u uvjerenju da je u konkretnom slučaju okrivljeni mogao da zna da je vrijednost ovih telefona bila veća od nego što ih je on platio, odnosno mogao je biti svjestan činjenice da ovi telefoni potiču iz krivičnog djela kradje, s obzirom da i sam u svojoj odbrani izjavio da je u međuvremenu posumnjao da su ukradeni, pa ih je  prodao LJ.R. iz Podgorice. Ove okolnosti nedvosmisleno ukazuju da je okrivljeni mogao i bio dužan da zna da su  telefoni pribavljeni krivičnim djelom. Okrivljeni je krivično djelo izvršio postupajući sa nehatom, prema tome u radnjama okrivljenog stekli su se svi bitni elementi bića krivičnog djela koje mu je izmijenjenim optužnim predlogom stavljeno na teret. </span>
</p>
<p class="p4"></p>
<p class="p4">
<span>U optužnom predlogu je navedeno da je okrivljeni predmetne telefone prodao S.S. Međutim, tokom postupka je nesporno utvrđeno da je okrivljeni telefone prodao LJ.R., a on kasnije S.. S toga je sud u tom dijelu precizirao izreku presude. </span>
</p>
<p class="p7"></p>
<p class="p4">
<span>Odlučujući se za krivičnu sankciju na strani okrivljenog cijenjene su sve olakšavajuće i otežavajuće okolnosti iz čl.42 KZ CG. Od olakšavajućih okolnosti sud je cijenio lične i porodične prilke da se radi o oženjenom čovjeku, ocu dvoje djece. Otežavajuća okolnost na strani okrivljenog je njegova ranija osuđivanost. Sud je okrivljenom izrekao novčanu kaznu u visini od 600,00 eura. Kako  je za krivično djelo prikrivanje iz čl.256 st.2 KZ CG propisana kazna zavora do 1(jedne) godine ili novčana kazna,sud je mišljenja da će se sa ovakvom kaznom u potpunosti postići svrha kažnjavanja i dovoljno uticati na okrivljenog da u buduće ne vrši krivična djela. Sud je prilikom odmjeravanja novčane kazne imao u vidu imovno stanje okrivljenog, da je mašinski tehničar, da na zelenoj pijaci u Sutomoru drži štand za prodaju voća i povrća, te da je po sopstvenom kazivanju lošeg imovnog stanja.  </span>
</p>
<p class="p3"></p>
<p class="p4">
<span>Kako je oštećeni postavio imovinskopravni zahtjev, to je sud, primjenom čl. 212 ZKP-a obavezao okrivljenog da oštećenom isplati  iznos od 140 eura, s obzirom da ga je sud oglasio krivim. </span>
</p>
<p class="p4"></p>
<p class="p4">
<span>Odluka o troškovima krivičnog postupka zasniva se na odredbi čl. 202.ZKP. Okrivljeni je dužan da plati troškove krivičnog postupka u iznosu od 145,50 eura, a koji troškovi se odnose na nalaz i mišljenje vještaka finansijske struke u iznosu od 115,50 eura, kao i troškove za rad suda koji su određeni prema trajanju i složenosti krivičnog postupka i imovinskim prilikama okrivljenog. </span>
</p>
<p class="p3"></p>
<p class="p3">
<span>                              Sa izloženog odlučeno je kao u izreci presude.</span>
</p>
<p class="p8"></p>
<p class="p6"></p>
<p class="p9">
<span>OSNOVNI SUD U BARU</span>
</p>
<p class="p9">
<span>Dana 18.06.2010.godine</span>
</p>
<p class="p10"></p>
<p class="p3"></p>
<p class="p11">
<span> ZAPISNIČAR,				                                               S U D I J A</span>
</p>
<p class="p12">
<span>	Ana Stanišić    				                                 Aleksandra Leković</span>
</p>
<p class="p12"></p>
<p class="p12"></p>
<p class="p12">
<span>PRAVNA POUKA:Protiv ove presude može se izajviti žalba Višem sudu u Podgorici u roku od 8 dana od dana prijema pismenog otpavka. Žalba se predaje ovom sudu u dva primjerka.</span>
</p>
<p class="p13"></p>
<p class="p3"></p>
<p class="p11"></p>
<p class="p11"></p>
<p class="p11"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.9840278in 0.9840278in 0.9840278in 0.9840278in;}
.p1{text-align:center;hyphenate:auto;font-family:Arial;font-size:12pt;}
.p2{text-align:end;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{text-indent:0.49166667in;text-align:justify;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Arial;font-size:12pt;}
.p6{text-align:start;hyphenate:auto;font-family:Times New Roman;font-size:12pt;}
</style>
<meta content="vesna.pean" name="author">
</head>
<body class="b1 b2">
<p class="p1">
<!--Image link to '0.jpg' can be here-->
</p>
<p class="p2">
<span>K.449/12/12</span>
</p>
<p class="p1">
<span>U IME CRNE GORE</span>
</p>
<p class="p3"></p>
<p class="p3">
<span>	OSNOVNI SUD U KOTORU, kao nadležni prvostepeni krivični sud, po sudiji Momirki Marović, uz učešće zapisničara-savjetnika Tijane Čelanović, u krivičnom predmetu protiv optuženog C A  zbog krivičnog djela prevare iz člana 244 stav 3 u vezi stava 1 Kz-a, koji se vodi po optužnici ODT Kotor Kt. broj 168/12 od 07.11.2012. godine, nakon glavnog i javnog pretresa održanog dana 26.04.2013. godine u prisustvu zamjenika ODT Kotor Ljiljane Milić  i branioca optuženog kome se sudi u odsustvu advokata Nikole Tomanovića, istoga dana donio je i javno objavio sledeću</span>
</p>
<p class="p1">
<span>P R E S U D U</span>
</p>
<p class="p1"></p>
<p class="p3">
<span>	OPTUŽENI C A , od oca A, rođen ..... godine u K (A) R, broj pasoša .............., sa prebivalištem u A, A R odnosno S R  od oca A  rođen ............ godine, koje lice je promjenio identitet i trenutno se služi sa oba identiteta,</span>
</p>
<p class="p1">
<span>K r i v   j e</span>
</p>
<p class="p1"></p>
<p class="p4">
<span>Što je u periodu od 20.11.2011. do 16.01.2012. godine u Budvi, u namjeri da sebi pribavi protivpravnu imovinsku korist, lažnim prikazivanjem da će iznajmljeno vozilo marke "Daihatsu  Terios", reg.ozn. BD .........br. šasije J............vlasništvo DOO "My rent-a-car" Budva, po isteku ugovorenog roka najma vratiti, a sa unapred stvorenom namjerom da to ne učini, doveo u zabludu D I  zaposlenog u pomenutom DOO-u i naveo ga da na štetu imovine istog, zaključi prvo Ugovor o najmu br. 375 dana 20.11.2011. godine, za jednodnevni najam vozila, a zatim dana 21.11.2011. godine Ugovor o najmu br. 380 za period od mjesec dana, da bi održavajući ga u zabludi da će vozilo vratiti, istog naveo da period najma po navedenom ugovoru produži do 15.01.2012. godine,a onda i 16.01.2012. godine zaključi još jedan Ugovor br. 422 kojim se period najma produžava do 05.02.2012. godine, lažno prikazujući da će vozilo vratiti, a cijenu najma za čitav period platiti po povraćaju vozila, pri čemu je bio uračunljiv i svjestan svoga djela i njegove zabranjenosti, a čije izvršenje je htio,usled čega je, po preuzimanju vozila 20.11.2011. godine,isto koristio sve do 31.01.2012. godine, kada je vozilo predao K N  u R , nakon čega je napustio Crnu Goru, pribavivši tako imovinsku korist u vidu vrijednosti predmetnog vozila u iznosu od 6.242,90 €, </span>
</p>
<p class="p3"></p>
<p class="p3">
<span>	- čime je učinio krivično djelo prevare iz člana 244 stav 3 u vezi stava 1 Kz-a,</span>
</p>
<p class="p3"></p>
<p class="p4">
<span>Pa ga sud na osnovu napred navedene krivičnopravne odredbe te odredbi čl. 2, 3, 5, 13, 15, 32, 33, 36, 42  Kz-a i čl. 368 i 374 Zkp-a  </span>
</p>
<p class="p3"></p>
<p class="p1">
<span>O S U Đ U J E</span>
</p>
<p class="p3"></p>
<p class="p4">
<span>Na kaznu zatvora u trajanju od 1 ( jedne) godine, koju će optuženi izdržati nakon pravosnažnosti ove presude.</span>
</p>
<p class="p3"></p>
<p class="p4">
<span>Dužan je optuženi na ime troškova krivičnog postupka uplatiti iznos od 260,50 kao i na ime sudskog paušala iznos od 55,00 eura, sve u roku od 15 dana od dana pravosnažnosti presude, u korist Budžeta Crne Gore, na žiro račun broj 832-16-52, s pozivom na broj K. 449/12/12.</span>
</p>
<p class="p3"></p>
<p class="p1">
<span>O b r a z l o ž e n j e</span>
</p>
<p class="p1"></p>
<p class="p3">
<span>	ODT Kotor aktom Kt. broj 168/12 od 07.11.2012. godine optužilo je C A  zbog izvršenja krivičnog djela prevare iz člana 244 stav 3 u vezi stava 1 Kz-a.</span>
</p>
<p class="p3"></p>
<p class="p3">
<span>	Optuženi C A  u toku postupka nije pružio odbranu, jer se istom sudilo u odsustvu po rješenju ovog suda Kv. broj 33/13, obzirom da je isti nedostižan državnim organima.</span>
</p>
<p class="p3"></p>
<p class="p3">
<span>	U dokaznom postupku koji je sproveden u cilju utvrđenja činjeničnog stanja i krivice optuženog, sud je proveo sledeće dokaze: na saglasnost stranaka pročitao izjavu svjedoka D I  za zapisnika pred ODT Kotor od 10.05.2012 godine, izjavu svjedoka K N  sa zapisnika pred ODT Rožaje od 16.05.2012 godine, pročitao ugovor br. 00375 od 20.11.2011 godine, ugovor br. 00380 od 21.11.2011 godine sa datumom vraćanja 21.12.2011 godine, ugovor br. 00380 od 21.11.2011 godine sa ispravljenim datumom vraćanja 15.01.2012 godine, ugovor br. 00422 od 16.01.2012 godine sa datumom vraćanja 05.02.2012 godine, izvršio uvid u polisu osiguranja za predmetno vozilo Lovćen osiguranja AD Podgorica, pročitao potvrdu "Western Union" br. 3619768148 od 28.02.2012 godine, izvještaj UP CG o prelascima državne granice za period za dan 01.02.2012 godine za granični prelaz Kula, izvršio uvid u Ugovor o pozajmici zaključen između C A  i K N  od 31.01.2012 godine, pročitao potvrdu o privremenom oduzimanju vozila UP PI Rožaje br. 02-SL od 01.03.2012 godine na ime K N , potvrdu o privremenom vraćanju iste PI od 02.02.2012 godine na ime D I, pročitao akt UP Sektora kriminalsitičke polciije br. 03/8-243/12,37787  od 01.10.2012 godine, na saglasnost stranaka pročitao nalaz i mišljenje vještaka mašinske struke N M  od od 04.06.2012 godine.</span>
</p>
<p class="p3"></p>
<p class="p3">
<span>	Svjedok D I je naveo da je zaposlen u rent a kar agenciji ,,My rent a car'' kao menadžer, a agencija je inače vlasništvo ruskog državljanina A L . C A  je, prije najma predmetnog vozila povodom kojeg je zaključen ugovor 20.11.2011. godine, već jednom ili dvaput unajmljivao vozila u njihovom rent a karu i uredno plaćao najam i vraćao vozila. Radilo se o kratkim najmovima od dan-dva. Upravo i zbog toga i činjenice da je često dolazio u agenciju i interesovao se za mogućnost najma vozila za neki duži period, stekao je povjerenje njega i kolege I K, čak su počeli i da se druže, zbog čega nije ni u jednom trenutku posumnjao da bi mogli imati problem sa njim. Predmetno vozilo ,,Daihatsu Terios'' optuženi je iznajmio dana 20.11.2011. godine, prvo samo na jedan dan, povodom čega su zaključili ugovor broj 375, međutim, već sledećeg dana optuženi je tražio da to vozilo unajmi na period od 30 dana, pa su zaključili ugovor broj 380 i to za period od 21.11.2011.-21.12.2011. godine. Optuženi tada nije platio jednodnevni najam po ranijem ugovoru navodeći da će sve platiti po okončanju najma. Međutim, tokom trajanja najma optuženi je tražio produženje istog do 15.01.2012. godine, pa su prepravili ugovor broj 380 u pogledu datuma vraćanja i pored prepravke je njegov potpis. Međutim, ni tada vozilo nije vraćeno, već je na inicijativu optuženog C  najam još jednom produžen i to do 05.02.2012. godine povodom čega je zaključen ugovor broj 422 na kome je naznačeno da ništa nije plaćeno i to je napisao dana 16.01.2012. godine. Svaki od ovih ugovora potpisan je od strane C A  , što znači da iako je optuženi u nekim slučajevima telefonski tražio produženje ugovora ipak je samo zaključenje ugovora bilo kad je optuženi bio prisutan. Inače, za svo vrijeme trajanja najma bili su u kontaktu sa optuženim, čak je dolazio i u poslovnicu i misli da ga je zadnji put vidio krajem januara 2012. godine. Po isteku roka najma tj. 05.02.2012. godine, obzirom da se C nije pojavio, on i Igor su ga zvali i optuženi im je tada rekao da je na Kosovu i da će kasniti sa vraćanjem najma zbog loših vremenskih uslova. I u narednim danima je obećavao da će vozilo vratiti za koji dan, a nijednom im nije spomenuo da vozilo nije kod njega. Nakon par dana, iako su vremenski uslovi bili bolji optuženi C se nije vraćao pa su ga ponovo zvali, a optuženi im je rekao da zapravo nema novca da se vrati, tražeći da mu pozajme za gorivo, što su oni i učinili tj. poslao mu je putem Western union-a dana 28.02.2012. godine iznos od 107,00 eura. Tada su se dogovorili da vozilo vrati sjutradan do podne, međutim, optuženi ni taj dogovor nije ispoštovao, već je poslao poruku I K  da ne može da pređe granicu, jer nema novca da plati neku prekršajnu kaznu, a da se vozilo nalazi kod izvjesnog N , kojeg zna M M  On je inače sa tim licem prethodno imao komunikaciju i to upravo u cilju saznanja gdje se nalazi optuženi C  vozilo, a broj je imao zato što je upravo C  jednog sa njegovog telefona zvao to lice a i sam M  je njega zvao par puta takođe se interesujući za optuženog C i koliko je shvatio M je trebao da C završi nešto oko nekog kredita, zbog čega ga je M i tražio. On je zbg navedenog i pozvao M, koji je prvo rekao da ne zna ništa o tome, da bi kad ga je ponovo pozvao M rekao da vozilo jeste kod izvjesnog N  i to kao obezbjeđenje potraživanja, obzirom da je N optuženom C  pozajmio 3.000 eura i istovremeno ga je obavjestio da N neće da vrati vozilo dok mu se taj novac ne isplati. Nakon toga je lično kontaktirao Nedžada koji mu je to isto ponovio, pa mu je, da bi dobio na vremenu, a i da bi sačuvao vozilo N rekao da će dati taj novac, a sjutradan je podnio krivičnu prijavu. Inače, optuženi C je nakon što je poslao pomenuti SMS postao nedostupan na brojeve telefona kojima su raspolagali. Rožajska policija je predmetno vozilo oduzela od N i njima je to vozilo vraćeno 01.03.2012. godine. Kasnije su saznali, čini mu se upravo od N i M da se vozilo kod istih nalazilo nekih mjesec dana o čemu ih optuženi Chetyz naravno nije obavjestio. Do danas se optuženi C  A  nije pojavljivao, niti im se javljao.</span>
</p>
<p class="p5"></p>
<p class="p4">
<span>Svjedok K N je naveo da je od ranije u poznanstvu sa K I , ali ga on zna pod imenom S a do skoro mu nije znao pravo ime. Dana 31.01.2012. godine, Isah ga je pozvao telefonom i tražio je da se nađu negdje na kafu, jer je htio da ga nešto pita. Došao je u grad i našli su se oko 12,00 časova u lokalu ,,Baščaršija''. Isah je bio u društvu sa jednim čovjekom kojeg mu je predstavio kao svog poznanika, a sa njima je bila u društvu i supruga tog lica. U razgovoru sa Isahom je saznao da se radi o ruskom državljaninu čije ime je Č A . Isah mu je rekao da je radio za njih, odnosno Četizovu suprugu, kojoj je 5 godina prodavao ribu. Kazao je da im hitno treba 3.000,00 eura na zajam, te da je Č bogat čovjek, i da će mu Č to vratiti na vrijeme, a za tu mu uslugu ne bi ostao dužan. Isah je rekao da Č ima i Rent a kar kuću u Budvi. Tokom njihovog razgovora došao je i M M, koji je kazao da Č ima Rent a kar u Budvi i da je radio na obezbjeđenju vozila kod Č, te da se i on sa Č zna već duže vremena. Nevoljno je pristao da da novac jer ga je sa mukom zaradio, ali tokom razgovora njemu su Isah i M  garantovali da će mu Č vratiti novac koji mu bude pozajmio, a kao garanciju su mu dali i vozilo marke ,,Daihatsu terios'', za koje je utvrdio da je registrovano na ,,My rent a kar'' Budva. Htio je tada da ode i provjeri ovo vozilo, a I I M  su mu kazali da je vozilo Č i da ne treba da brine. Vozilo koje su mu ostavili kao garanciju je bilo veće vrijednosti nego što je dao novca na zajam, pa ga je to navelo i da da novac Č na zajam. Nakon njihovog dogovora zatražio je da sačine pismeni ugovor o zajmu, koji je u rukopisu sačinio M M  i na kraju istog se potpisao on, Č A, njegova supruga, M i I  kao svjedoci. Uz ugovor je zatražio i da mu se preda kopija pasoša Č  što je Č i uradio. Po tom ugovoru dogovor je bio da Č  vrati novac do 15. februara 2012. godine. Međutim, Č  njemu taj novac nije vratio u ugovorenom roku, a Č  mu je poslao nekoliko SMS poruka u kojima je naveo da očekuje transfer novca iz Rusije i da će njemu pare leći na banku, jer ne može da dođe zbog vanrednog stanja i velikih padavina, a u to vrijeme je optuženi Č  bio na Kosovu, kako mu je napisao u poruci. Dana 27.02.2012. godine dobio je poslednju poruku od Č, gdje ga on moli da čeka, da će biti transfer novca u iznosu od 3.500 eura, kao i da će navodno da ga časti 500,00 eura. Nakon toga, dana 29.02.2012. godine pozvan je od strane službenika policije Ispostave Rožaje, koji su od njega tražili da vrati vozilo koje je primio kao garanciju od Č  i tu je saznao da je prevaren, jer je saznao da rent a kar nije Č  već da je u tom društvu iznajmio auto, a koje društvo je takođe prevareno od strane Četiza. Na zajam je dao tačno 3.000 eura jer je Č jedan dio trebao za neki posao a jedan dio novca za put. Vlasnik rent a kara iz Budve Igor je preuzeo vozilo.</span>
</p>
<p class="p3"></p>
<p class="p3">
<span> 	Uvidom u  ugovor br. 00375 od 20.11.2011 godine utvrđeno je da je optuženi C A  od rent a kar agencije ,,My rent a car'' iznajmio vozilo Daihatsu teriosy registarski broj BD .....</span>
</p>
<p class="p3"></p>
<p class="p3">
<span>	Uvidom u ugovor broj 00380 od 21.11.2011 godine sa datumom vraćanja 21.12.2011 godine utvrđeno je da je optuženi C A  od rent a kar agencije ,,My rent a car'' iznajmio vozilo Daihatsu teriosy registarski broj BD .... na period od mjesec dana.</span>
</p>
<p class="p3"></p>
<p class="p4">
<span>Uvidom u ugovor br. 00380 od 21.11.2011 godine sa ispravljenim datumom vraćanja 15.01.2012 godine utvrđeno je da je optuženi C  A  dana 21.11.2011. godine od rent a kar agencije ,,My rent a car'' iznajmio vozilo Daihatsu teriosy registarski broj BD .... obavezom vraćanja dana 15.01.2012. godine.</span>
</p>
<p class="p4"></p>
<p class="p4">
<span>Uvidom u ugovor br. 00422 od 16.01.2012 godine sa datumom vraćanja 05.02.2012 godine utvrđeno je da je optuženi C A  opet kod rent a kar agencije ,,My rent a car'' produžio iznajmljivanje vozila Daihatsu teriosy registarski broj .... sa obavezom vraćanja dana 05.02.2012. godine.</span>
</p>
<p class="p3"></p>
<p class="p4">
<span>Uvidom u polisu osiguranja za predmetno vozilo Lovćen osiguranja AD Podgorica utvrđeno je da je oštećeno preduzeće ,,My ret a car'' DOO Budva dana 24.06.2011. godine osiguralo predmetno putničko vozilo ,,Daihatsu Terios 1.3'' registarski broj BD-.... sa brojem šasije J............... i brojem motora .................</span>
</p>
<p class="p3"></p>
<p class="p4">
<span>Iz potvrde "Western Union"-a br.................. od 28.02.2012 godine utvrđeno je da je svjedok I D  poslao optuženom A C  iznos od 100 eura  i to na Kosovo grad Priština.</span>
</p>
<p class="p3"></p>
<p class="p4">
<span>Iz izvještaja UP CG o prelascima državne granice za period za dan 01.02.2012. godine za granični prelaz Kula utvrđeno je da je optuženi C A  izašao iz Crne Gore i to putničkim vozilom marke Volkswagen registrovanim na UMNIK, te da su u istom vozilu bili Č R  (kao vozač), zatim M M , H V  i S L.</span>
</p>
<p class="p4">
<span>Uvidom u Ugovor o pozajmici zaključen između C A  i K N  od 31.01.2012 godine utvrđeno je da je svjedok K N  dao pozajmicu optuženom Chetyz Alsanu u iznosu od 3.000,00 eura do 15.11.2012. godine, a optuženi je kao garanciju svjedoku ostavio predmetno vozilo ,,Daihatsu Terios 1.3'', registarskih oznaka BD i pasoš broj .... te da je ugovor potpisan svojeručno od strane optuženog i svjedoka K N  a zaključenju istog su kao svjedoci prisustvovali M M  i K I.</span>
</p>
<p class="p3"></p>
<p class="p4">
<span>Iz potvrde o privremenom oduzimanju vozila UP PI Rožaje br. ........... od 01.03.2012. godine na ime K N  utvrđeno je da je od istog privremeno oduzet pmv marke Daihatsu Terios 1.3, registarskih oznaka ..............., te saobraćajna dozvola od vozila broj............. i ključ od vozila. </span>
</p>
<p class="p3"></p>
<p class="p4">
<span>Iz potvrde o privremenom vraćanju iste PI od 02.03.2012. godine na ime D I  utvrđeno je OPS svjedoku D I  vratio pmv marke Daihatsu Terios 1.3, registarskih oznaka .............. te saobraćajnu dozvolu od vozila broj ........ i ključ od istog.</span>
</p>
<p class="p3"></p>
<p class="p4">
<span>Iz akta UP Sektora kriminalsitičke polciije broj ............. od 01.10.2012 godine utvrđeno je da su isti od strane IP Moskva obavješteni da je optuženi C A  od oca A , rođen 05.09.1954. godine u A R  u R, te da je isti osuđen na kaznu zatvora u trajanju od 8 godina. Dalje je utvrđeno da se optuženi 23.12.2009. godine oženio i promjenio identitet u S R  od oca A  rođen 05.09.1954. godine, te da se potražuje u Rusiji zbog prevare. Optuženi se prema podacima IP Moskva služe sledećim identitetima: 1. C A  od oca A  rođen 05.09.1954. u A R R  i 2. S R  od oca A, rođen 05.09.1954. godine.</span>
</p>
<p class="p3"></p>
<p class="p4">
<span>Iz nalaza i mišljenja vještaka mašinske struke N M  od od 04.06.2012 godine utvrđeno je da je vrijednost predmetnog vozila ,,Daihatsu'' u vrijeme izvršenja krivičnog djela iznosila 6.242,90 eura.</span>
</p>
<p class="p4"></p>
<p class="p4">
<span>Nije bilo predloga za dopunu dokaznog postupka, niti prigovora na izvedene dokaze.</span>
</p>
<p class="p3"></p>
<p class="p4">
<span>Cijeneći sve provedene dokaze pojedinačno i u uzajamnoj povezanosti shodno članu 370 stav 3 Zkp-a, sud je utvrdio činjenično stanje navedeno u izreci presude.</span>
</p>
<p class="p3">
<span>	</span>
</p>
<p class="p3">
<span>	Činjenično stanje sud je utvrdio na osnovu iskaza svjedoka D I  i K N, te provedenih materijalnih dokaza.</span>
</p>
<p class="p3"></p>
<p class="p3">
<span>	Naime, svjedok D I  je naveo da je predmetno vozilo ,,Daihatsu terios’’ vlasništvo DOO ,,My rent-a-car’’ optuženi C A  iznajmio dana 20.11.2011. godine i to prvo samo na jedan dan, povodom čega su zaključili ugovor broj 375, da bi na zahtjev optuženog sjutradan produžili najam vozila za 30 dana, povodom čega su zaključili ugovor broj 380 i to za period od 21.11.2011. godine do 21.12.2011. godine, međutim tokom trajanja najma optuženi je tražio produženje istog do 15.01.2012. godine, pa su na ugovoru broj 380 prepravili datum vraćanja na 15.01.2012. godine, ali optuženi ni tada nije vratio vozilo, već je na njegovu inicijativu najam još jednom produžen i to do 05.02.2012. godine, povodom čega je zaključen ugovor broj 422, međutim, po isteku roka najma tj. 05.02.2012. godine optuženi se nije pojavio, pa su ga on i kolega I K  zvali i optuženi im je rekao da je na Kosovu, te da će kasniti sa vraćanjem zbog loših vremenskih prilika, da bi nekon nekoliko dana kada su vremenski uslovi bili bolji ponovo zvali optuženog, koji im je rekao da zapravo nema novca da se vrati tražeći od njih pozajmicu za gorivo, pa su mu dana 28.02.2012. godine poslali putem Western union-a iznos od 107,00 eura, međutim optuženi je sjutradan poslao poruku kolegi Igoru Korjaginu da se vozilo nalazi kod izvjesnog N, nakon čega su podnijeli krivičnu prijavu a rožajska policija je predmetno vozilo oduzela od N i isto im vratila dana 01.03.2012. godine. Iskaz svjedoka D I  sud je prihvatio jer je isti potvrđen ugovorom broj 00375 od 20.11.2011. godine iz koje je utvrđeno da je optuženi C A  od rent a kar agencije ,,My rent a car’’ iznajmio vozilo ,,Daihatsu terios’’ reg. oznaka BD ............ zatim ugovorima broj 00380 od 21.11.2011. godine sa datumom vraćanja 21.12.2011. godine i ugovorom isti broj sa ispravljenim datumom vraćanja 15.01.2012. godine iz kojih je utvrđeno da je optuženi prvo dana 21.12.2011. godine iznajmio predmetno vozilo na mjesec dana a zatim najam istog produžio do 15.01.2012. godine i ugovorom broj 00422 od 16.01.2012. godine iz kojeg je utvrđeno da je optuženi produžio najam predmetnog vozila do 05.02.2012. godine. Takođe, iskaz svjedoka D I  je potvrđen i potvrdom ,,Western union’’-a broj 3619768148 od 28.02.2012. godine iz koje je utvrđeno da je svjedok I D  poslao optuženom na Kosovo iznos od 100,00 eura ( + 7,00 eura je platio proviziju) i potvrdom o privremenom vraćanju UP PI Rožaje od 02.03.2012. godine iz koje je utvrđeno da je OPS svjedoku vratio predmetno vozilo. Sud je prihvatio sadržinu izvedenih pisanih dokaza, jer ista nije učinjena spornom tokom postupka.</span>
</p>
<p class="p3"></p>
<p class="p3">
<span>	Dalje, svjedok K N  je naveo da ga je dana 31.01.2012. godine pozvao telefonom K I i kada su se našli u gradu, isti ga je upoznao sa optuženim C  A  i njegovom suprugom, te mu kazao da im hitno treba 3.000,00 eura na zajam, pa su sačinili pisani ugovor o zajmu, po kome je optuženi trebao da mu novac vrati do 15.02.2012. godine, a njemu su kao garanciju ostavili vozilo marke ,,Daihatsu terios’’ koje je navodno bilo u vlasništvu rent a kar agencije optuženog, međutim optuženi C A  mu novac nije vratio u ugovorenom roku, već je dana 29.02.2012. godine pozvan od strane OPS UP I Rožaje, koji su mu tražili da vrati predmetno vozilo koje je primio kao garanciju od optuženog, jer je isti vlasništvo rent a kar agencije iz Budve, koju je optuženi takođe prevario, čiji iskaz je sud prihvatio jer je isti potvrđen ugovorom o pozajmici od 31.01.2012. godine iz koje je utvrđeno da je svedok K N  pozajmio optuženom C A  iznos od 3.000 eura do 15.02.2012. godine, a optuženi je istom kao garanciju ostavio predmetno vozilo i potvrdom o privremenom oduzimanju vozila UP PI Rožaje broj 02-Sl od 01.03.2012. godine iz koje je utvrđeno da od svjedoka K N oduzet predmetni automobil. Iskaz svjedoka K N  je u skladu i sa iskazom svjedoka D I  koji je naveo da je optuženi poslao poruku kolegi KIgoru u kojoj je naveo da je vozilo kod K N , te je nakon toga lično kontaktirao istog, koji mu je rekao da neće da vrati vozilo dok mu ne bude isplaćen iznos od 3.000 eura koji je pozajmio optuženom, nakon čega je predmetno vozilo od K N  oduzela rožajska policija, a čiji iskaz je sud prihvatio.</span>
</p>
<p class="p3"></p>
<p class="p3">
<span>	Imajući u vidu ovakvo ponašanje optuženog tj. činjenicu da je dana 20.11.2011. godine sa oštećenom rent a kar agencijom zaključio ugovor broj 375 kojim se obavezao da predmetno vozilo vrati sjutradan, a zatim dana 21.11.2011. godine potpisao novi ugovor o najmu ( broj 380) za period od mjesec dana, da bi nakon toga isti najam produžio do 15.01.2012. godine, a onda zaključio 16.01.2012. godine novi ugovor o produženju najma predmetnog vozila ( broj 422) sa obavezom da vozilo vrati do 05.02.2012. godine, a što nije uradio, već je isto vozilo dana 31.01.2012. godine predao svjedoku K N  na ime garancije za pozajmicu u iznosu od 3.000,00 eura, nakon čega je napustio teritoriju Crne Gore i otišao na Kosovo ( a što je sud utvrdio iz izvještaja UP CG o prelascima državne granice za dan 01.02.2012. godine), sud je utvrdio da je optuženi postupao sa unaprijed stvorenom prevarnom namjerom, odnosno da je radniku rent a kar agencije obećao da će predmetno vozilo vratiti u ugovorenom roku, a da je pri tom već imao unaprijed stvorenu prevarnu namjeru da to ne učini, a sve kako bi radnika oštećene agencije doveo u zabludu i naveo ga da mu na štetu rent a kar agencije prema predmetno vozilo. Iz činjenice da je optuženi svo vrijeme trajanja najma bio u kontaktu sa radnicima oštećene agencije, te je stalno i dolazio u istu i potpisivao produženje najma, a kako to proizilazi iz iskaza svjedoka D I  i predmetnih ugovora, sud je utvrdio da je optuženi na ovaj način samo održavao u zabludi ovlašćeno lice oštećene agencije, a pri tom je postupao sa unaprijed stvorenom prevarnom namjerom da predmetno vozilo ne vrati, imajući u vidu da je isti, po isteku roka najma tj. 05.02.2012. godine u kontaku sa ovlašćenim predstavnicima agencije davao obećanja da će vozilo vratiti za ,,koji dan’’i tako sve do 29.02.2012. godine kada im je poslao poruku da je vozilo kod K N nakon čega je postao nedostupan, a sve pri činjenici da predmetno vozilo u trenutku davanja tih obećanja ( od 05.02.2012 do 29.02.2012. godine) nije bio kod njega, jer je isto dana 31.01.2012. godine predao svjedoku K N  na ime garancije za pozajmicu, pa je njegova prevarna namjera očigledna. Da je optuženi postupao sa prevarnom namjerom proizilazi i iz činjenice da je, koristeći situaciju radnika oštećene agencije, koji su ga uporno zvali i tražili od istog da vrati vozilo, te nagovorio iste da mu dana 28.02.2012. godine na Kosovo pošalju iznos od 100,00 eura, kako bi navodno imao novac za benzin za povratak u Crnu Goru, a sve pri činjenici da se vozilo u tom trenutku nije nalazilo kod njega, jer ga je predao Kuč nedžadu, kao garanciju da će mu pozajmljeni novac vratiti.</span>
</p>
<p class="p3"></p>
<p class="p3">
<span>	Vrijednost predmetnog vozila u vrijeme izvršenja krivičnog djela je utvrđena na osnovu nalaza i mišljenja vještaka mašinske struke N M  od 04.06.2012. godine, čiju sadržinu je sud prihvatio jer ista nije osporena na bilo koji način, a radi se o nalazu koji je urađen po pravilima struke i nauke.</span>
</p>
<p class="p3"></p>
<p class="p3">
<span>	Optuženi C A  je postupao sa direktnim umišljajem, svjestan svog djela i želeći njegovo izvršenje, u namjeri da pribavi protivpravnu imovinsku korist, a koju je i pribavio na štetu oštećene agencije u iznosu od 6.242,90 eura, iako je znao da je ovakav način sticanja protivpravan.  </span>
</p>
<p class="p3"></p>
<p class="p3">
<span>	Prilikom odluke o vrsti i visini kazne koju optuženom treba izreći sud je pošao od toga da je za predmetno krivično djelo u Kz-u propisana kazna zatvora u trajanju od jedne do osam godina. U smislu člana 42 Kz-a sud je na strani optuženog nije našao ni olakšavajućih ni otežavajućih okolnosti. Imajući naprijed navedeno u vidu sud je optuženom izrekao kaznu zatvora u trajanju  od jedne godine, koju će optuženi izdržati nakon pravosnažnosti presude, smatrajući da je izrečena kazna adekvatna težini učinjenog krivičnog djela i okolnostima pod kojima je učinjeno, te da će se njome dovoljno uticati na optuženog i na druge eventualne učinioce ovog i sličnih krivičnih djela da ubuduće ne vrše kako ova tako ni druga krivična djela tj. da će se ostvariti ciljevi specijalne i generalne prevencije.</span>
</p>
<p class="p3"></p>
<p class="p3">
<span>	Na osnovu napred navedene krivičnopravne odredbe, te odredbi člana 2, 3, 5, 13, 15, 32, 33, 36, 42 Kz-a i čl. 368 i 374 Zkp-a, sud je odlučio kao u izreci presude.</span>
</p>
<p class="p3"></p>
<p class="p4">
<span>Sud je obavezao optuženog na ime troškova krivičnog postupka uplatiti iznos od 260,50 eura i to na ime troškova vještačenja po vještaku mašinske struke i troškova branioca po službenoj dužnosti kao i na ime sudskog paušala iznos od 55,00 eura, sve u roku od 15 dana od dana pravosnažnosti presude, u korist budžeta Crne Gore, na žiro račun broj 832-16-52, s pozivom na broj K. 449/12/12.</span>
</p>
<p class="p4"></p>
<p class="p4">
<span>Na prednjim razlozima, sud je zasnovao svoju odluku.</span>
</p>
<p class="p1"></p>
<p class="p1">
<span>OSNOVNI SUD U KOTORU</span>
</p>
<p class="p1">
<span>Dana, 26.04.2013. godine</span>
</p>
<p class="p1"></p>
<p class="p3">
<span>        Zapisničar-savjetnik,							        Sudija,</span>
</p>
<p class="p3">
<span>  	Tijana Čelanović							Momirka Marović</span>
</p>
<p class="p3"></p>
<p class="p4">
<span>PRAVNA POUKA: Protiv ove presude ima se pravo žalbe Višem sudu u Podgorici, u roku od 15 dana od prijema iste, a preko ovog suda.</span>
</p>
<p class="p3"></p>
<p class="p5"></p>
<p class="p6"></p>


</body>
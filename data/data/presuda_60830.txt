<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 0.75in 1.0in 1.25in;}
.p1{margin-right:-0.125in;text-align:center;hyphenate:auto;font-family:Bookman Old Style;font-size:12pt;}
.p2{margin-right:-0.125in;text-align:end;hyphenate:auto;font-family:Bookman Old Style;font-size:12pt;}
.p3{margin-right:-0.125in;text-align:justify;hyphenate:auto;font-family:Bookman Old Style;font-size:12pt;}
.p4{text-indent:0.5in;margin-right:-0.125in;text-align:center;hyphenate:auto;font-family:Bookman Old Style;font-size:12pt;}
.p5{margin-right:-0.21944444in;text-align:justify;hyphenate:auto;font-family:Bookman Old Style;font-size:12pt;}
.p6{margin-right:-0.2375in;text-align:justify;hyphenate:auto;font-family:Bookman Old Style;font-size:12pt;}
.p7{margin-right:-0.125in;text-align:start;hyphenate:auto;font-family:Bookman Old Style;font-size:12pt;}
.p8{text-align:justify;hyphenate:auto;font-family:Bookman Old Style;font-size:12pt;}
.p9{text-align:start;hyphenate:auto;font-family:Bookman Old Style;font-size:12pt;}
.p10{text-align:start;hyphenate:auto;font-family:Times New Roman;font-size:12pt;}
</style>
<meta content="ivan.perovic" name="author">
</head>
<body class="b1 b2">
<p class="p1">
<!--Image link to '0.jpg' can be here-->
</p>
<p class="p1"></p>
<p class="p1">
<span>U   I M E   C R N E   G O R E</span>
</p>
<p class="p1"></p>
<p class="p2">
<span>K. br. 635/12</span>
</p>
<p class="p3"></p>
<p class="p3">
<span>OSNOVNI SUD U NIKŠIĆU kao prvostepeni krivični, sudija Perović Ivan uz sudjelovanje Ćuzović Plane kao zapisničara, u krivičnom predmetu protiv optuženih Harif Zidija, Fatmir Talamišaja i Ramaj Ane, zbog produženog krivičnog djela iz čl. 240 st.1 tač.1 u vezi čl.49 KZ, postupajući po optužnici ODT-a Nikšić Kt. br. 471/11 od 07. 05. 2012. godine, nakon dovršenog javnog glavnog pretresa dana 30. 01. 2013. godine, u prisustvu zamjenika ODT-a Pejović Željka i optuženih Harif Zidija, Fatmir Talamišaja i Ramaj Ane, donio je i istog dana javno objavio</span>
</p>
<p class="p3"></p>
<p class="p1">
<span>P R E S U D U</span>
</p>
<p class="p3">
<span>Optuženi: </span>
</p>
<p class="p3"></p>
<p class="p3">
<span>HARIF ZIDI od oca Hasana i majke Šemsije rođene Salihi, rođen 28. 06. 1990. godine u Ulcinju, sa prebivalištem u Nikšiću – Naselje Buda Tomovića bb, državljanin Crne Gore, oženjen – otac jednog djeteta, nezaposlen, završio osnovnu školu, lošeg imovnog stanja, ranije osuđivan presudom Osnovnog suda Ulcinj K.br. 70/10 od 16. 11. 2010. godine zbog krivičnog djela teška krađa iz čl. 240 st. 1 tač. 1 KZ CG na kaznu zatvora od 6 mjeseci i presudom Osnovnog suda Ulcinj K.br. 176/10 od 04. 11. 2011. godine zbog krivičnog djela krađa iz čl. 239 st. 1 KZ CG na kaznu zatvora od 45 dana, </span>
</p>
<p class="p3"></p>
<p class="p3">
<span>FATMIR TALAMIŠAJ od oca Osmana i majke Šerije rođene Kadiraj, rođen 1992. godine u Peći – Republika Kosovo, sa prebivalištem u Nikšiću – Naselje Buda Tomovića br. 16, državljanin Crne Gore, neoženjen, nezaposlen, završio dva razreda osnovne škole, lošeg imovnog stanja, </span>
</p>
<p class="p3"></p>
<p class="p3">
<span>RAMAJ ANA od oca Selima i majke Sanije rođene Jakupi, rođena 1985. godine u Nikšiću, sa prebivalištem u Nikšiću – Naselje Buda Tomovića 115, državljanka Crne Gore, udata – majka četvoro djece, nezaposlena, pismena, lošeg imovnog stanja, ranije osuđivana presudom Osnovnog suda Nikšić K.br. 577/09 od 25. 12. 2009. godine zbog krivičnog djela iz čl. 240 st. 1 tač. 2 KZ na kaznu zatvora od 3 mjeseca - uslovno na 2 godine, </span>
</p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p1">
<span>K r i v i   s u</span>
</p>
<p class="p1"></p>
<p class="p3">
<span>Što su:</span>
</p>
<p class="p3"></p>
<p class="p3">
<span>1.Optuženi Harif Zidi i Fatmir Talamišaj </span>
</p>
<p class="p3"></p>
<p class="p3">
<span>U noći 25/26. 04. 2011. godine u Nikšiću, po prethodnom dogovoru, u namjeri da sebi pribave protivpravnu imovinsku korist u iznosu većem od 150,00 €, obili radionicu kolača „Slatka tajna“, koja se nalazi u ulici Alekse Backovića, vlasništvo Bigović Drage, na način što je optuženi Harif Zidi upotrebom fizičke sile otvorio šalter prozor na navedenom objektu, potom kroz tako otvoren prozor ušao u unutrašnjost objekta iz istog oduzeo 5,80 € novca i četiri kutije kolača od po 4 kg, u ukupnoj vrijednosti od 149,80 €, za koje vrijeme je optuženi Fatmir Talamišaj čuvao stražu, </span>
</p>
<p class="p3"></p>
<p class="p3">
<span>U noći 28/29. 04. 2011. godine u Nikšiću, po orethodnom dogovoru, u namjeri da sebi pribave protivpravnu imovinsku korist u iznosu većem od 150,00 €, obili „STR IM“ vlasništvo Tomašević Snežane i Tomašević Stanka koja se nalazi u ul. Vuka Karadžića, na način što se optuženi Harif Zidi popeo na krov objekta, nožem pocijepao tendu na krovu, a zatim upotrebom fizičke sile polomio stiropor i kroz tako napravljen otvor ušao u unutrašnjost prodavnice i iz iste oduzeo novac u iznosu od 120,00 €, za koje vrijeme je optuženi Fatmir Talamišaj čuvao stražu, </span>
</p>
<p class="p3"></p>
<p class="p3">
<span>2.Optuženi Harif Zidi i Ramaj Ana</span>
</p>
<p class="p3"></p>
<p class="p3">
<span>U noći 01/02. 05. 2011. godine u Nikšiću, po prethodnom dogovoru, u namjeri da sebi pribave protivpravnu imovinsku korist, obili podrum vlasništvo Radmilović Siniše, koji se nalazi u ulici VI Crnogorske P + 4/2, na način što je optužena Ramaj Ana pomoću kliješta pokidala držač za katanac na vratima podruma, zatim ušla u unutrašnjost objekta i iz istog oduzela biciklo marke „Atala“ i biciklo marke „Sprint“, vlasništvo oštećenog Radmilović Siniše u ukupnoj vrijednosti od 200,00 €, za koje vrijeme je optuženi Harif Zidi čuvao stražu, </span>
</p>
<p class="p3"></p>
<p class="p3">
<span>U noći 01/02. 05. 2011. godine u Nikšiću, po prethodnom dogovoru, u namjeri da sebi pribave protivpravnu imovinsku korist, obili podrum vlasništvo Dubljević Milorada, koji se nalazi u ulici VI Crnogorske P + 4/2, na način što je optužena Ramaj Ana pomoću kliješta pokidala rezu na katancu, zatim ušla u unutrašnjost objekta i iz istog oduzela ribolovni pribor i to: dva ribolovna štapa marke „Diava“, tri ribolovne mašinice, 300 udica za pecanje sa lancima i 40 leptira za ribolov, sve vlasništvo oštećenog Dubljević Milorada, u ukupnoj vrijednosti od 216,00 €, za koje vrijeme je optuženi Harif Zidi čuvao stražu, </span>
</p>
<p class="p3"></p>
<p class="p3">
<span>- čime su optuženi Zidi Harif, Talamišaj Fatmir i Ramaj Ana učinili po jedno produženo krivično djelo teška krađa iz čl. 240 st. 1 tač. 1 Krivičnog zakonika u vezi čl. 49 Krivičnog zakonika, </span>
</p>
<p class="p3"></p>
<p class="p3">
<span>- pa sud optuženog Harif Zidija primjenom čl.4 st.2, čl.32, čl.36, čl.42, čl. 45 st. 1 tač.3 i čl. 46 st.1 tač.4 Krivičnog zakonika i čl. 374 Zakonika o krivičnom postupku</span>
</p>
<p class="p1">
<span>OSUĐUJE</span>
</p>
<p class="p3"></p>
<p class="p3">
<span>Na kaznu zatvora u trajanju od 9 /devet/mjeseci, koju je kaznu dužan izdržati po pravosnažnosti presude. </span>
</p>
<p class="p3"></p>
<p class="p3"></p>
<p class="p3">
<span>- pa sud optuženom Fatmir Talamišaju primjenom čl.4 st.2, čl. 42, čl. 45 st. 1 tač. 3, čl. 46 st.1 tač.4, čl. 52, čl.53 i čl.54 Krivičnog zakonika i čl. 374 Zakonika o krivičnom postupku izriče </span>
</p>
<p class="p3"></p>
<p class="p1">
<span>USLOVNU OSUDU</span>
</p>
<p class="p3"></p>
<p class="p3">
<span>Kojom mu utvrđuje kaznu zatvora u trajanju od 8 (osam) mjeseci i istovremeno određuje da se ova kazna neće izvršiti ukoliko optuženi u roku od 2 (dvije) godine od dana pravosnažnosti presude ne učini novo krivično djelo. </span>
</p>
<p class="p3"></p>
<p class="p3"></p>
<p class="p3">
<span>- pa sud optuženoj Ramaj Ani primjenom čl.4 st.2, čl. 42, čl.52, čl.53 i čl.54 Krivičnog zakonika i čl. 374 Zakonika o krivičnom postupku izriče </span>
</p>
<p class="p3"></p>
<p class="p1">
<span>USLOVNU OSUDU</span>
</p>
<p class="p3"></p>
<p class="p3">
<span>Kojom joj utvrđuje kaznu zatvora u trajanju od 1 (jedne) godine i istovremeno određuje da se ova kazna neće izvršiti ukoliko optužena u roku od 3 (tri) godine od dana pravosnažnosti presude ne učini novo krivično djelo. </span>
</p>
<p class="p3"></p>
<p class="p3">
<span>Obavezuju se optuženi Zidi Harif, Talamišaj Fatmir i Ramaj Ana da solidarno na ime troškova krivičnog postupka uplate iznos od 44,00 €, dok se svaki ponaosob obavezuje da na ime paušalnih troškova krivičnog postupka uplati iznos od po 30,00 €, u roku od 15 dana po pravosnažnosti presude, pod prijetnjom prinudnog izvršenja, a iste će uplatiti na žiro-račun ovoga suda br. 832-152-32. </span>
</p>
<p class="p3"></p>
<p class="p4">
<span>O b r a z l o ž e nj e</span>
</p>
<p class="p3"></p>
<p class="p5">
<span>ODT iz Nikšića optužnicom Kt.br.471/11 stavio je na teret optuženim licima  Zidi Harifu, Talamišaj Fatmiru i Ramaj Ani izvršenje produženog krivičnog djela teška krađa iz čl. 240 st. 1 tač. 1 Krivičnog zakonika, pa je zamjenik ODT-a Pejović Željko, koji je na glavnom pretresu zastupao optužbu, izmijenio činjenični opis i pravnu kvalifikaciju istog, ostajući u završnoj riječi pri izmijenjenom optužnom aktu, predlažući sudu da optužene oglasi krivim i osudi po zakonu.</span>
</p>
<p class="p3"></p>
<p class="p3">
<span>Optuženi Harif Zidi naveo je u svojoj odbrani u predkrivičnom postupku /iznijetoj na zapisniku Ku.br. 249, 250 od 16. 05. 2011. godine pred UP PJ Nikšić u prisustvu branioca po službenoj dužnosti advokata Kostić Save/ da su on i njegov drug Fatmir, kojem ne zna prezime iako oba žive u naselju Budo Tomović, krenuli da prošetaju oko 01,00 h, da su šetali ulicom Alekse Backovića kada mu je Fatmir rekao da može lako otvoriti šalter prozor na radionici kolača „Slatka tajna“ i iz iste uzeti novac. Složio se sa Fatmirom, prišao radionici kolača, i rukom gurnuo šalter prozor koji se otvorio. U unutrašnjosti je pronašao 7-8 € u jednoj kutiji i iste je uzeo. Pošto nije našao više novca, odlučio je da uzme i dvije kutije kolača težine oko 10 kg. Kolače i novac je podijelio sa Fatmirom. Nakon par dana, on je sa Fatmirom šetao u kasnim večernjim časovima naseljem Budo Tomović, kada mu je Fatmir predložio da pođu do trgovinskog objekta u blizini prodavnice „Albona“ u Naselju Buda Tomovića, kako bi provalili u isti i uzeli novac. Prvo su probali da otvore ulazna vrata, a kako to nijesu mogli, jer su se na istim nalazile rešetke, on se popeo na krov i nožem, koji je imao kod sebe, pocijepao ceradu od tende, a onda nogom polomio stiropor, a zatim kroz tako napravljen otvor ušao u unutrašnjost prodavnice. Nakon toga otvorio je vrata od drugog dijela prodavnice koja nijesu bila zaključana, a zatim je otišao do kase koju je pokušao da otvori. Kako to nije uspio, otvorio je fioku radnog stola, u kojoj je pronašao novac u iznosu od 100 € u apoenima od po 50 € a iz plastične kutije koja se nalazila u istoj fioci uzeo je sav metalni novac u iznosu od 40-50 €. Nakon što je uzeo novac, izašao je iz prodavnice na mjestu na kom je ušao, a onda je Fatmiru dao 25 € dok je ostatak zadržao za sebe. </span>
</p>
<p class="p3"></p>
<p class="p3">
<span>Optuženi Harif Zidi naveo je u svojoj odbrani u predkrivičnom postupku /iznijetoj na zapisniku Ku.br. 247, 248 od 16. 05. 2011. godine pred UP PJ Nikšić u prisustvu branioca po službenoj dužnosti advokata Kostić Save/da mu nije poznat datum kada ga je u kasnim večernjim časovima njegova komšinica iz naselja Ramaj Ana pozvala i predložila mu da pođe sa njom kako bi provalili podrume i iz istih otuđili bicikla koja bi prodali a od dobijenog novca kupili hranu za njenu djecu, jer joj je suprug u zatvoru. Iz naselja su otišli ulicom Vuka Karadžića prema Školskom centru i stali su ispred jedne zgrade u blizini semafora, na kojoj je Ana primijetila otvorena ulazna vrata, nakon čega mu je rekla da uđe za njom u ulaz zgrade, a nakon ulaska otišli su prema podrumskim prostorijama. On je sačekao ispred podruma a Ana je kliještima, koja je on imao, pokidala držač za katanac na vratima podruma koja su bila od drvenih letvi, tako da je katanac pao na pod. Ana je tada iz podruma iznijela jedno biciklo sive boje i isto mu dodala, a on ga je odnio ispred zgrade i sakrio ga u žbunje. On se tada ponovo vratio do podruma iz koga je Ana iznijela drugo biciklo žute boje, koje je takođe odnio u žbunje. Ana je, nakon toga, na isti način kliještima odvalila držač za katanac na vratima još jednog podruma iz koga je uzela pribor za pecanje. Nakon toga su izašli iz podruma, a bicikla i pribor za pecanje su ubacili u kolica, koja je Ana prethodno dovezla i povezli u naselje Buda Tomovića. Ana je odbila da mu dâ jedno biciklo govoreći da će mu dati novac kad proda bicikla i pribor za pecanje. </span>
</p>
<p class="p3"></p>
<p class="p3">
<span>Optuženi Harif Zidi naveo je u svojoj odbrani u prethodnom postupku da je u noći 25/26.04.2011 godine sa Talamišaj Fatmirom izvršio obijanje radionice kolača „Slatka tajna“, a isto tako sa Talamišaj Fatmirom je u noći 28/29. 04. 2011. godine izvršio obijanje STR „IM“ i iz te prodavnice su oduzeli novac u iznosu od 100 € u papirnim apoenima i sitniš u iznosu od 40-50 €. Sa Ramaj Anom nije obio podrum vlasništvo Radmilović Siniše u noći 01/02. 05. 2011. godine, niti su ukrali neka bicikla iz tog podruma. On nema nikakve veze sa obijanjem podruma vlasništvo Dubljević Milorada niti sa krađom nekog ribolovnog pribora iz tog podruma, a nije mu poznato da li sa tim kakve veze ima Ramaj Ana. U policiji je pod prinudom rekao da je ta djela učinio zajedno sa Ramaj Anom i potpisao je zapisnik jer se bojao da će ga u policiji tući i da će ga zatvoriti a Ramaj Anu i ne poznaje. </span>
</p>
<p class="p3"></p>
<p class="p3">
<span>Optuženi Harif Zidi naveo je u svojoj odbrani na glavnom pretresu da su se kritičnom prilikom on i Talamišaj Fatmir prolazeći ulicom zaustavili ispred poslastičare, da je on stao uz šalter koji je bio otvoren i prislonio je lakat lijeve ruke uz prozor kako bi očistio neku fleku na jakni, pa je sasvim slučajno otvorio prozor. U tom trenutku nije imao namjeru da bilo šta uzima iz radnje jer je sasvim slučajno otvorio prozor. Kazao je Fatmiru da ga sačeka i da se malo udalji, pa je ušao u radnju odakle je oduzeo dvije korpice kolača, jednu tortu i nešto novca. Kolače i tortu su on i Fatmir pojeli, a nešto malo novca dao je Fatmiru. Fatmir ga nije pitao koliko je oduzeo novca i kolača, niti mu je tražio dio od oduzetog, ali mu je on ipak dao. Takođe je sa Talamišaj Fatmirom jednom prilikom prolazio pored objekta STR IM i kazao mu  da hoće da vidi šta ima od stvari unutra, pa se popeo na reklamu te prodavnice, prebacio se na krov, skalpelom pocijepao ceradu, razbio stiropor i spustio se na tendu za voće u unutrašnjost objekta. Fatmir Talamišaj tom prilikom nije znao da će on izvršiti krivično djelo, niti je od njega tražio dio oduzetog novca, ali mu je on dao 25 €. Poznaje Ramaj Anu koja živi u njegovom komšiluku, ali sa njom nikada nije učinio krivično djelo, niti bi ikada to činio sa ženskom osobom. Ne druži se sa Ramaj Anom osim što se gledaju u naselju. Ne može se sjetiti da li je imao branioca prilikom saslušanja pred policijom. Izjavu pred policijom u vezi krivičnih djela učinjenih sa Talamišaj Fatmirom je dao svojom voljom, bez ikakve prinude, ali izjavu u vezi krivičnih djela učinjenih sa Ramaj Anom je dao pod prinudom – policajci su ga pretukli ali ih on nije prijavljivao. </span>
</p>
<p class="p3"></p>
<p class="p3">
<span>Objašnjavajući razlike u odnosu na ranije kazivanje optuženi Harif Zidi je naveo da je tačno da Talamišaj Fatmir nije predložio da učine krivično djelo na štetu „Slatke tajne“, nego je on sam to odlučio, a pred policijom je drugačije govorio jer je želio da spasi Fatmira od odgovornosti. Takođe je tačno da je on slučajno otvorio prozor na radionici kolača, a drugačije je govorio pred policijom, jer mu je to bio prvi put da ga saslušavaju pred policijom u Nikšiću. U pogledu drugog krivičnog djela učinjenog sa Talamišaj Fatmirom je tačno da je on rekao Fatmiru da ga sačeka ispred prodavnice, odnosno Fatmir mu nije predložio da provale prodavnicu, a drugačije je kazivao pred policijom jer je mislio da to neće doći do suda. </span>
</p>
<p class="p3"></p>
<p class="p3">
<span>Optuženi Zidi Harif ostao je u završnoj riječi pri iznijetoj odbrani ostavljajući  pitanje svoje krivice sudu na ocjenu. </span>
</p>
<p class="p3"></p>
<p class="p3">
<span>Optuženi Talamišaj Fatmir naveo je u svojoj odbrani u predkrivičnom postupku /pred UP PJ Nikšić u prisustvu branioca advokata Kostić Save/ i u prethodnom postupku da je u noći 25/26. 04. 2011. godine sa komšijom Zidi Harifom otišao u ulicu Alekse Backovića na šetalište, da su naišli su ispred kućice sa natpisom „Slatka tajna“ u kojoj se prave kolači. Harif je prišao šalteru kućice na kome je šalter na klizanje, otvorio ga a zatim kroz šalter uskočio u unutrašnjost objekta sa namjerom da uzme novac, a on je ostao ispred objekta i čuvao stražu. Harif je pronašao 7-8 € sitnog novca, pa su uzeli i dvije kutije kolača koje mu je Harif dodao kroz šalter. Nekoliko dana kasnije /u noći 28/29. 04. 2011. godine/ on i Harif su se dogovorili da provale prodavnicu koja se nalazi u naselju Buda Tomovića u blizini prodavnice „Albona“. Prvo su probali da otvore ulazna vrata, ali to im nije uspjelo jer su na istim bile metalne rešetke. Harif se popeo na reklamu prodavnice pa na krov i nožem koji je imao kod sebe pocijepao ceradu od tende, a zatim nogom polomio stiropor, a onda kroz tako napravljen otvor ušao u prodavnicu dok je on stajao ispred prodavnice u čuvao stražu. Harif je poslije nekoliko minuta izašao iz prodavnice i dao mu 12,50 € i govoreći mu da je uzeo samo 30-40 €. </span>
</p>
<p class="p3"></p>
<p class="p3">
<span>Optuženi Talamišaj Fatmir naveo je u svojoj odbrani na glavnom pretresu da je sa Zidi Harifom prolazio pored radionice kolača „Slatka tajna“, da je Harif gurnuo prozor koji je već bio otvoren i kroz njega ušao unutra, a on mu je čuvao stražu. Tom prilikom Harif mu nije dao ništa od oduzetih predmeta i novca. Takođe, dok je sa Harifom prolazio pored objekta Tomašević Snežane, Harif ga je pitao hoće li ući u njega. Pa je odgovorio da hoće i Harif je ušao u objekat. Od oduzetog novca iz tog objekta Harif mu je dao 12 €. </span>
</p>
<p class="p3"></p>
<p class="p3">
<span>Objašnjavajući razlike u odnosu na ranije kazivanje optuženi Talamišaj Fatmir je naveo da je tačno da mu Harif nije dao ništa od oduzetog iz prodavnice „Slatka tajna“, a drugačije je je govorio pred policijom jer je bio uplašen od policajaca. </span>
</p>
<p class="p3"></p>
<p class="p3">
<span>Optuženi Talamišaj Fatmir je ostao u završnoj riječi pri iznijetoj odbrani ostavljajući  pitanje svoje krivice sudu na ocjenu. </span>
</p>
<p class="p3"></p>
<p class="p3">
<span>Optužena Ramaj Ana negirala je izvršenje krivičnog djela navodeći u svojoj odbrani u prethodnom postupku i na glavnom pretresu da nema nikakve veze sa obijanjem podruma u noći 01/02.05.2011.godine, da nikada nešto takvo nije uradila niti bilo šta ima sa krađom bicikala i ribolovnog pribora a da li je sa tim povezan Zidi Harif nije joj poznato. Nikada nije učestvovala u obijanjima i krađama sa Zidi Harifom, već on sve to izmišlja, ali joj nije poznato zašto bi je označio kao saučesnika. </span>
</p>
<p class="p3"></p>
<p class="p3">
<span>Optužena Ramaj Ana ostala je u završnoj riječi pri iznijetoj odbrani tražeći  od suda da je oslobodi od optužbe. </span>
</p>
<p class="p3"></p>
<p class="p3">
<span>Sud je u dokaznom postupku na saglasan predlog stranaka pročitao iskaze svjedoka oštećenih Dubljević Milorada, Bigović Drage i Tomašević Stanka i nalaz i mišljenje sudskog vještaka aktuara Šljivančanin Milana, pročitao zapisnike o uviđaju UP PJ Nikšić Ku.br.249 od 16.05.2011.godine, Ku.br.250 od 16.05. 2011.godine, Ku.br.247 od 16.05.2011.godine i Ku.br.248 od 16.05.2011. godine i izvršio uvid u fotodokumentaciju lica mjesta UP PJ Nikšić br.357/11 od 26.04.2011.godine, br.368/11 od 29.04.2011.godine, br.379/11 od 02.05.2011. godine i br.378/11 od 02. 05. 2011. godine, pročitao potvrdu UP PJ Nikšić o privremenom oduzimanju predmeta Ku.br.247 od 16.05.2011.godine i pročitao izvode iz kaznene evidencije za optužene Zidi Harifa i Ramaj Anu. </span>
</p>
<p class="p3"></p>
<p class="p3">
<span>Svjedok oštećeni Dubljević Milorad naveo je u svom iskazu da u stambenoj zgradi u ul. VI Crnogorske posjeduje ostavu napravljenu od čvrstog materijala na kojoj su drvena vrata koja se zaključavaju katancem, da je dana 02.05.2011 godine rano izjutra pošao do podruma kada je ustanovio da je isti obijen. Vidio je da je neko podesnim sredstvom otkinuo rezu katanca i vrata su bila otvorena. Tom prilikom su mu otuđena dva ribolovna štapa marke „Daiva“, tri ribolovne mašinice, od kojih je jedna bila marke „Michelin“, jedna marke „Daiva“, a treća je bila marke „Semerson“. Osim toga nedostajalo mu je i 300 udica sa lancima i 40 leptirova za ribu. Istakao je da se pridružuje krivičnom gonjenju protiv optuženih. </span>
</p>
<p class="p3"></p>
<p class="p3">
<span>Svjedok oštećena Bigović Draga navela je u svom iskazu da je vlasnica radionice kolača „Slatka tajna“ u ul. Alekse Backovića, da je dana 26.04.2011.godine kada je došla na posao primijetila da joj je objekat obijen a kada je ušla u isti primijetila je ispreturane stvari, ladica kase je bila otvorena i u njoj nije bilo ništa a šalter prozor je bio otvoren upotrebom sile. U kasi je bio sitniš od oko 6 € a primijetila je i da joj nedostaju četiri velike kutije kolača od kojih je svaka teška po 4 kg. Istakla je da se ne pridružuje krivičnom gonjenju protiv optuženih. </span>
</p>
<p class="p3"></p>
<p class="p3">
<span>Svjedok oštećeni Tomašević Stanko naveo je u svom iskazu da je sa suprugom Snežanom vlasnik prodavnice STR IM u ulici Vuka Karadžića, da je dana 29.04. 2011. godine kada je došao u radnju primijetio da u ladici radnog stola nedostaje 120 €. Vrata radnje su bila uredno zaključana a kada je pogledao u plafon primijetio je otvor i vidio da je tenda probijena i da je stiropor na krovu oštećen. Istakao je da se pridružuje krivičnom gonjenju protiv optuženih. </span>
</p>
<p class="p3"></p>
<p class="p3">
<span>Nalazom i mišljenjem sudskog vještaka aktuara Šljivančanin Milana navedeno je da vrijednost oduzetih prehrambenih proizvoda iz radnje Bigović Drage iznosi 144,00 €, vrijednost bicikla marke „Atava“ i bicikla marke „Sprint“ oduzetih iz podruma Radmilović Siniše iznosi 200,00 €, vrijednost 2 ribolovna štapa, 3 mašinice, 300 udica i 40 leptirova, oduzetih iz podruma Dubljević Milorada, iznosi 216,00 €, a što sve ukupno iznosi 560,00 €. </span>
</p>
<p class="p3"></p>
<p class="p3">
<span>Iz zapisnika o uviđaju UP PJ Nikšić Ku.br.249 od 16.05.2011.godine i fotodokumentacije br. 357/11 od 26.04.2011. godine proizilazi da se radionica kolača „Slatka tajna“ nalazi u objektu u ul. Alekse Backovića, da je od tvrde gradnje, da su na njemu vrata i šalter prozor od eloksirane bravarije. Šalter prozor je na klizanje i isti je zatečen u zatvorenom položaju. Na navedenom prozoru nijesu uočeni tragovi provale i oštećenja, niti je u unutrašnjosti objekta bilo vidljivih tragova premetačine. </span>
</p>
<p class="p3"></p>
<p class="p3">
<span>Iz zapisnika o uviđaju UP PJ Nikšić Ku.br.250 od 16.05.2011.godine i fotodokumentacije br. 368/11 od 29.04.2011. godine proizilazi da se objekat STR „IM“ nalazi u ul. Vuka Karadžića u neposrednoj blizini prodavnice „Albona“, da je objekat sagrađen od tvrde gradnje sa jednokrilnim eloksiranim bijelim ulaznim vratima okrenutim u pravcu ulice, da se ispred objekta nalazi ograđen prostor za voće i povrće sačinjen od metalnih rolo vrata, a krovna konstrukcija navedenog prostora je od platna ispod koga su table stiropora debljine 3 cm, pričvršćene žicom. U donjem desnom uglu krova tende, na visini od 2,50 m nalazi se oštećenje platna veličine 40 x 20 cm, a ispod oštećenje stiropora veličine 40 x 40 cm, a djelovi polomljenog stiropora nađeni su na podu objekta. </span>
</p>
<p class="p3"></p>
<p class="p3">
<span>Iz zapisnika o uviđaju UP PJ Nikšić Ku.br.247 od 16.05.2011.godine i fotodokumentacije br. 379/11 od 02.05.2011.godine proizilazi da se podrum Radmilović Siniše nalazi sa lijeve strane od ulaznih vrata u prizemlju zgrade koja se nalazi u blizini raskrsnice ulica Narodne omladine i VI Crnogorske. Podrum i vrata na njemu su sagrađeni od drvenih letvi, a na vratima se nalazila reza sa katancem, koji je pronađen na podu podruma. </span>
</p>
<p class="p3"></p>
<p class="p3">
<span>Iz zapisnika o uviđaju UP PJ Nikšić Ku.br.248 od 16.05.2011.godine i fotodokumentacije br. 378/11 od 02.05.2011. godine proizilazi da se podrum Dubljević Milorada nalazi sa desne strane od ulaznih vrata u prizemlju zgrade koja se nalazi u blizini raskrsnice ulica Narodne omladine i VI Crnogorske. Podrum i vrata na njemu su sagrađeni od drvenih letvi a na vratima se nalazila reza sa katancem, koji je pronađen na podu podruma. </span>
</p>
<p class="p3"></p>
<p class="p3">
<span>Potvrdom UP PJ Nikšić o privremenom oduzimanju predmeta Ku.br.247, 248 od 16.05.2011. godine navedeno je da su od Harif Zidija privremeno oduzeta kliješta za kidanje žice crne boje marke „Valex“. </span>
</p>
<p class="p3"></p>
<p class="p3">
<span>Na osnovu izvedenih dokaza nesumnjivo je utvrđeno da su optuženi Harif Zidi i Fatmir Talamišaj u noći 25/26. 04. 2011. godine u Nikšiću, po prethodnom dogovoru, u namjeri da sebi pribave protivpravnu imovinsku korist u iznosu većem od 150,00 €, obili radionicu kolača „Slatka tajna“, koja se nalazi u ulici Alekse Backovića, vlasništvo Bigović Drage, na način što je optuženi Harif Zidi upotrebom fizičke sile otvorio šalter prozor na navedenom objektu, potom kroz tako otvoren prozor ušao u unutrašnjost objekta iz istog oduzeo 5,80 € novca i četiri kutije kolača od po 4 kg, u ukupnoj vrijednosti od 149,80 €, za koje vrijeme je optuženi Fatmir Talamišaj čuvao stražu; da su optuženi Harif Zidi i Fatmir Talamišaj u noći 28/29. 04. 2011. godine u Nikšiću, po orethodnom dogovoru, u namjeri da sebi pribave protivpravnu imovinsku korist u iznosu većem od 150,00 €, obili „STR IM“ vlasništvo Tomašević Snežane i Tomašević Stanka koja se nalazi u ul. Vuka Karadžića, na način što se optuženi Harif Zidi popeo na krov objekta, nožem pocijepao tendu na krovu, a zatim upotrebom fizičke sile polomio stiropor i kroz tako napravljen otvor ušao u unutrašnjost prodavnice i iz iste oduzeo novac u iznosu od 120,00 €, za koje vrijeme je optuženi Fatmir Talamišaj čuvao stražu; da su optuženi Harif Zidi i Ramaj Ana u noći 01/02. 05. 2011. godine u Nikšiću, po prethodnom dogovoru, u namjeri da sebi pribave protivpravnu imovinsku korist, obili podrum vlasništvo Radmilović Siniše, koji se nalazi u ulici VI Crnogorske P + 4/2, na način što je optužena Ramaj Ana pomoću kliješta pokidala držač za katanac na vratima podruma, zatim ušla u unutrašnjost objekta i iz istog oduzela biciklo marke „Atala“ i biciklo marke „Sprint“, vlasništvo oštećenog Radmilović Siniše u ukupnoj vrijednosti od 200,00 €, za koje vrijeme je optuženi Harif Zidi čuvao stražu; da su optuženi Harif Zidi i Ramaj Ana u noći 01/02. 05. 2011. godine u Nikšiću, po prethodnom dogovoru, u namjeri da sebi pribave protivpravnu imovinsku korist, obili podrum vlasništvo Dubljević Milorada, koji se nalazi u ulici VI Crnogorske P + 4/2, na način što je optužena Ramaj Ana pomoću kliješta pokidala rezu na katancu, zatim ušla u unutrašnjost objekta i iz istog oduzela ribolovni pribor i to: dva ribolovna štapa marke „Diava“, tri ribolovne mašinice, 300 udica za pecanje sa lancima i 40 leptira za ribolov, sve vlasništvo oštećenog Dubljević Milorada, u ukupnoj vrijednosti od 216,00 €, za koje vrijeme je optuženi Harif Zidi čuvao stražu, kojim radnjama su sva optužena lica ponaosob ostvarila sva bitna obilježja po jednog produženog krivičnog djela teška krađa iz čl. 240 st. 1 tač. 1 KZ u vezi čl. 49 KZ. </span>
</p>
<p class="p3"></p>
<p class="p3">
<span>Najprije, sud nalazi da je očito kako su optuženi Harif Zidi i Fatmir Talamišaj počinili krivično djelo na štetu Bigović Drage. Optuženi Harif Zidi jasno navodi u svojoj odbrani u predkrivičnom i prethodnom postupku da je rukom gurnuo prozor na objektu „slatka tajna“, otvorio isti i kroz njega ušao unutar objekta odakle je oduzeo kolače i novac koje je podijelio sa optuženim Fatmir Talamišajem. Takođe optuženi Fatmir Talamišaj kaže u svojoj odbrani u predkrivičnom i prethodnom postupku da je Harif Zidi prišao prodavnici kolača „slatka tajna“, rukom povukao šalter na klizanje, otvorio šalter i uskočio unutar objekta, dok je on stajao ispred i čuvao stražu a Harif je sa njim podijelio novac i kolače koje je oduzeo.  Dakle, slijedeći odbrane optuženih /naročito optuženog Harif Zidija koji kaže da mu je pri prolasku ulicom Alekse Backovića optuženi Fatmir Talamišaj rekao da lako može otvoriti šalter prozor na radionici kolača „slatka tajna“ i iz nje uzeti novac/ jasno je da optuženi djeluju po prethodnom dogovoru, da optuženi Harif Zidi fizičkom silom otvara šalter prozor na objektu i ulazi u njega dok optuženi Fatmir Talamišaj čuva stražu, nakon čega otuđene predmete međusobno dijele a kako se svjedok oštećena Bigović Draga precizno izjasnila da su iz objekta otuđene četiri kutije kolača čija je vrijednost utvrđena nalazom i mišljenjem vještaka aktura i oko 6,00 eura gotovog novca očito je i da su otuđene stvari i individualizovane. </span>
</p>
<p class="p3"></p>
<p class="p3">
<span>Što se tiče izvršenja krivičnog djela na štetu Tomašević Snežane i Tomašević  Stanka optuženi Harif Zidi je u predkrivičnom i prethodnom postupku naveo da se sa optuženim Fatmir Talamišajem dogovorio da provale objekat u blizini prodavnice „albona“, da se on lično popeo na krov, nožem pocijepao tendu, nogom polomio stiropor i kroz napravljeni otvor ušao u prodavnicu i otuđio novac koji je podijelio sa optuženim Fatmir Talamišajem a i optuženi Fatmir Talamišaj je u predkrivičnom i prethodnom postupku naveo da su se dogovorili da počine ovo krivično djelo, da je optuženi Harif Zidi ušao u objekat dok je on čuvao stražu, nakon čega je Harif Zidi oduzeo novac od koga je dio dao njemu. Jasno je da postoji prethodni dogovor među optuženima za izvršenje krivičnog djela, da optuženi Fatmir Talamišaj čuva stražu dok optuženi Harif Zidi ulazi u STR IM i oduzima novac a odbrane optuženih u pogledu načina njihovog ulaska u objekat u skladu su sa konstatacijama zapisnika o uviđaju, sadržinom fotodokumentacije i sa sadržinom iskaza svjedoka oštećenog Tomašević Stanka. </span>
</p>
<p class="p3"></p>
<p class="p3">
<span>Sud odbranu optuženog Harif Zidija sa glavnog pretresa tretira kao pokušaj izbjegavanje krivice i istovremeno pokušaj da se pomogne optuženom Fatmir Talamišaju u ostvarivanju istog cilja, budući da za goleme izmjene u kazivanju, optuženi Harif Zidi ne nudi racionalno objašnjenje. Optuženi Harif Zidi kaže na glavnom pretresu da je zapravo slučajno otvorio prozor na objektu „ slatka tajna „ a da je drugačije navodio u predkrivičnom postupku jer je to bio prvi put da ga saslušavaju u nikšićkoj policiji. Ne samo da je nerealno da bi optuženi Harif Zidi samo zato što je po prvi put izložen saslušanju pred pripadnicima PJ Nikšić nehotice sebe predstavio kao osobu koja svjesno i voljno otvara prozor „slatke tajne“ već je i nejasno zbog čega svoju naivnost /na koju će se pozvati na glavnom pretresu/ ne ističe istražnom sudiji već na saslušanju pred istim samo ponavlja raniju odbranu. </span>
</p>
<p class="p3"></p>
<p class="p3">
<span>Optuženi Harif Zidi na glavnom pretresu želi da predstavi kako između njega i optuženog Fatmir Talamišaja nije postojao dogovor o izvršenju krivičnih djela pa tako Fatmir Talamišaj nije njemu čuvao stražu, što je sve suprotno kazivanju i Harif Zidija i Fatmir Talamišaja iz prethodnih stadijuma postupka a i obrazloženje optuženog Harif Zidija da je raniju odbranu iznosio kako bi zaštitio Fatmir Talamišaja neprihvatljivo je jer je upravo odbranom pred ovlašćenim službenicima policije i istražnim sudijom optuženi Harif Zidi označio Fatmir Talamišaja kao lice koje sa njim vrši predmetna krivična djela, što znači da mu očigledno time nije želio pomoći u izbjegavanju odgovornosti. </span>
</p>
<p class="p3">
<span>Optuženi Fatmir Talamišaj na glavnom pretesu tvrdi kako pri izvršenju krivičnog djela na štetu Tomašević Snežane nije dobio od Harif Zidija dio novca što sud ne prihvata jer ne samo da je sam Fatmir Talamišaj u predkrivičnom i prethodnom postupku drugačije kazivao već je i realno da optuženi Fatmir Talamišaj koji čuva stražu pri izvršenju krivičnog delikta od Harif Zidija dobija dio otuđenog novca kao i prilikom ranijeg krivičnog djela. </span>
</p>
<p class="p3">
<span>Optuženi Harif Zidi jasno je naveo u predkrivičnom postupku da ga je jednom prilikom pozvala komšinica Ramaj Ana i predložila mu da sa njom provaljuje podrume, što su i učinili u dva navrata pri čemu je Ramaj Ana kliještima u oba slučaja pokidala držač za katanac podruma. U prvom slučaju otuđili su dva bicikla / on je čekao ispred podruma a ona mu je iz unutrašnjosti dala bicikla / a u drugom slučaju su otuđili pribor za pecanje. Ovakva odbrana optuženog u skladu je sa konstatacijama zapisnika o uviđaju, sa sadržinom fotodokumentacije te sa svjedočkim iskazom oštećenog Dubljević Milorada. </span>
</p>
<p class="p3">
<span>Optuženi Harif Zidi u prethodnom postupku i na glavnom pretresu tvrdi da je izvršenje krivičnog djela na štetu Dubljević Milorada i Radmilović Siniša priznao pod prinudom policije ali sud tome ne poklanja vjeru. Ovaj optuženi je u predkrivičnom postupku saslušan uz poštovanje svih procesnih garancija /na primjer imao je branioca po službenoj dužnosti/ a i po sopstvenom priznanju sa glavnog pretresa, nije prijavljivao nikoga od policajaca zbog navodne torture pa je jasno da optuženi Harif Zidi u prethodnom postupku i na glavnom pretresu isključivo hoće da izbjegne svoju odgovornost i istovremeno da pomogne optuženoj Ramaj Ani. Koliko je takva namjera optuženog očigledna, vidi se i po tome što pred istražnim sudijom on čak tvrdi kako i ne poznaje optuženu Ramaj Anu /iako mu je komšinica/. Kada se prednjem doda da po kazivanju Ramaj Ane ona i Harif Zidi nikada nijesu imali bilo kakav konflikt /koji bi eventualno motivisao optuženog Harif Zidija da je lažno prijavi/ jasno je da je valjalo prihvatiti navode optuženog Harif Zidija iz predkrivičnog postupka u pogledu krivičnih djela učinjenih sa optuženom Ramaj Anom, čime je istovremeno opovrgnuta odbrana optužene Ramaj Ane. </span>
</p>
<p class="p3"></p>
<p class="p3">
<span>Kako su optužena lica bila svjesna da u više navrata - Harif Zidi u četiri navrata a Fatmir Talamišaj i Ramaj Ana u po dva navrata, oduzimaju tuđe pokretne stvari /pri čemu Fatmir Talamišaj u slučajevima oštećenih Bigović Drage i Tomašević Snežane čuva stražu a Harif Zidi neposredno ulazi u objekte oštećenih dok u slučajevima oštećenih Dubljević Milorada i Radmilović Siniše Harif Zidi čuva stražu a u objekte ulazi Ramaj Ana, a u svim slučajevima biva izvršeno obijanje objekata/ što su optuženi i htjeli  očito u namjeri pribavljanja protivpravne imovinske koristi /u slučaju oštećenih Bigović Drage i Tomašević Snežane iako je izvršeno oduzimanje predmeta u vrijednosti manjoj od 150,00 eura  očito je postojala namjera Zidi Harifa i Fatmir Talamišaja da pribave korist veću od 150,00 eura/ te je jasno da su optužena lica djelovala sa direktnim umišljajem pri čemu više istih krivičnih djela vrše u vremenskom kontinuitetu uz postojanje jedinstva umišljaja i jedinstva prostora djelovanja /svi su krivični delikti preduzeti na području opštine Nikšić/. </span>
</p>
<p class="p3"></p>
<p class="p3">
<span>Sud je donio rješenje da se ne saslušavaju svjedoci oštećeni Radmilović Siniša i Tomašević Snežana budući da je po ocjeni suda prikupljena dokazna građa pružala pouzdan činjenični osnov za presuđenje pa bi insistiranje na izvođenju tih dokaza doprinijelo znatnom odugovlačenju postupka. </span>
</p>
<p class="p3"></p>
<p class="p3">
<span>Sud je donio rješenje da se kao dokaz ne izvodi čitanje izvoda iz kaznene evidencije za Talamišaj Fatmira, budući da je isti rođen na teritoriji druge države – Republike Kosovo, pa bi, po ocjeni suda, insistiranje na izvođenju tog dokaza doprinijelo znatnom odugovlačenju postupka. </span>
</p>
<p class="p3"></p>
<p class="p3">
<span>Prilikom odlučivanja o krivičnoj sankciji, sud je shodno čl.42 KZ kao olakšavajuće okolnosti optuženima cijenio nezaposlenost i loše imovno stanje,  na strani optuženih Fatmir Talamišaja i Harif Zidija činjenicu da se oštećena Bigović Draga nije pridružila krivičnom gonjenju protiv istih, na strani optuženih Harif Zidija i  Ramaj Ane porodičnost - optuženi Harif Zidi je oženjen i otac jednog djeteta a optužena Ramaj Ana je udata i majka četvoro djece, a kao otežavajuće okolnosti optuženima Zidi Harifu i Ramaj Ani sud je cijenio raniju osuđivanost, utvrđenu na osnovu izvoda iz kaznene evidencije dok na strani optuženog Talamišaj Fatmira sud nije našao otežavajućih okolnosti.</span>
</p>
<p class="p3">
<span> </span>
</p>
<p class="p3">
<span>Sud je našao da na strani optuženog Zidi Harifa postoje naročito olakšavajuće okolnosti iz čl. 45 st.1 tač.3 i čl.46 st.1 tač.4 KZ pa je istoga osudio na kaznu zatvora u trajanju od devet mjeseci koju će izdržati po pravosnažnosti presude, a kojom će se, po mišljenju suda postići svrha kažnjavanja iz čl. 32 KZ a u okviru opšte svrhe propisivanja i izricanja krivičnih sankcija iz čl. 4 st. 2 KZ.</span>
</p>
<p class="p3"></p>
<p class="p3">
<span>Sud je našao da su na strani optuženog Fatmir Talamišaja ispunjeni uslovi iz čl. 53 i čl.54 KZ pa mu je izrekao uslovnu osudu uz utvrđivanje kazne zatvora od 8 mjeseci /sud cijeni da na strani ovog optuženog postoje naročito olakšavajuće okolnosti pa je primjenom čl. 45 st.1 tač.3 i čl.46 st.1 tač.4 KZ istome utvrdio kaznu ispod zakonom propisanog minimuma za predmetno krivično djelo / koja se neće izvršiti ukoliko u roku od dvije godine po pravosnažnosti presude optuženi ne počini novo krivično djelo, pri čemu je sud uvjerenja da će se u konkretnom slučaju postići svrha uslovne osude iz čl. 52 KZ u okviru opšte svrhe propisivanja i izricanja krivičnih sankcija iz čl. 4 st. 2 KZ. </span>
</p>
<p class="p3"></p>
<p class="p3">
<span>Sud je našao da su na strani optužene Ramaj Ane ispunjeni uslovi iz čl.53 i čl. 54 KZ pa je istoj izrekao uslovnu osudu uz utvrđivanje kazne zatvora od jedne godine koja se neće izvršiti ukoliko u roku od tri godine po pravosnažnosti presude optužena ne počini novo krivično djelo, pa je sud uvjerenja da će se u konkretnom slučaju postići svrha uslovne osude iz čl. 52 KZ u okviru opšte svrhe propisivanja i izricanja krivičnih sankcija iz čl. 4 st. 2 KZ. </span>
</p>
<p class="p3"></p>
<p class="p6">
<span>Sud je shodno čl. 226 i 229 ZKP optužene obavezao da na ime troškova krivičnog postupka solidarno uplate iznos od 44,00 eura, na ime nagrade sudskom vještaku aktuaru za urađeni nalaz i mišljenje, te da svako ponaosob uplati iznos od po 30,00 eura , na ime paušalnih troškova krivičnog postupka, srazmjerno složenosti i trajanju krivičnog postupka te imovnom stanju okrivljenog.</span>
</p>
<p class="p3">
<span>	</span>
</p>
<p class="p3">
<span>Iz iznijetih razloga, na osnovu čl. 374 ZKP, odlučeno je kao u izreci presude. </span>
</p>
<p class="p3">
<span> </span>
</p>
<p class="p1">
<span>OSNOVNI SUD U NIKŠIĆU, dana 30. 01. 2013. godine</span>
</p>
<p class="p7">
<span> </span>
</p>
<p class="p7">
<span>     Zapisničar,                                                                              SUDIJA, </span>
</p>
<p class="p8">
<span>  Ćuzović Plana s.r.                                                                   Perović Ivan s.r.</span>
</p>
<p class="p8"></p>
<p class="p8"></p>
<p class="p9">
<span>                            ZA TAČNOST OTPRAVKA TVRDI:</span>
</p>
<p class="p9">
<span>                                           radnik suda</span>
</p>
<p class="p8"></p>
<p class="p8">
<span>PRAVNA POUKA:  Protiv ovog rešenja   nezadovoljna stranka ima pravo žalbe u   </span>
</p>
<p class="p8">
<span>                          roku 15 dana od dana prijema iste preko ovog suda, </span>
</p>
<p class="p8">
<span>                          VIŠEM SUDU PODGORICA.</span>
</p>
<p class="p10"></p>


</body>
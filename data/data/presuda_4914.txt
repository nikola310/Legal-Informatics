VIŠI SUD U PODGORICI<br>
K.br.220/2011<br>
Podgorica, 21.12.2011. godine<br>
<br>
<br>
<br>
<div style="text-align: center;">
	&nbsp;U IME CRNE GORE</div>
<br>
<br>
<br>
<br>
VIŠI SUD U PODGORICI, kao prvostepeni krivični, po sudiji Ćupić Ratku, kao sudiji pojedincu, uz učešće Alibalić Emine kao zapisničara, u krivičnom predmetu protiv optuženog T. S. iz C., koga brani advokat D. Ž. iz C., zbog krivičnog djela – neovlašćena proizvodnja, držanje i stavljanje u promet opojnih droga iz čl.300 st.1 Krivičnog zakonika, rješavajući po optužnici Višeg državnog tužilaštva u Podgorici Kt.br.265/10 od 31.01.2011. godine koju je na glavnom pretresu zastupao Rutović Veljko zamjenik VDT-a, nakon održanog usmenog, glavnog javnog pretresa dana 19.12.2011. godine u prisustvu zastupnika optužnice, optuženog i njegovog branioca, donio je, a&nbsp; dana 21.12.2011. godine javno objavio<br>
<div style="text-align: center;">
	PRESUDU</div>
<br>
Optuženi T.. S.. rodjen …. godine na C., sa prebivalištem u mjestu rodjenja, Gipos ., državljanin Crne Gore, završio mašinbravarski zanat, nezaposlen, neoženjen, osudjivan i to: odlukom Osnovnog suda Cetinje Km.br.11/96 od 31.01.1997. godine za krivično djelo iz čl.145 st.1 tač.1 KZ RCG - pojačan nadzor organa socijalnog staranja, odlukom Osnovnog suda Cetinje Km.br.1/94 od 09.02.1996. godine za krivično djelo iz čl.144 st.1 i čl.145 st.1 tač.1 KZ RCG -&nbsp; pojačan nadzor nadležnog organa socijalnog staranja, presudom Višeg suda Podgorica Km.br.26/00 od 21.09.2003. godine za krivično djelo iz čl.145 st.1 tač.3 i čl.146 st.1 KZ RCG - jedna godina zatvora uslovno na jednu godinu, presudom Osnovnog suda Cetinje K.br.410/05 od 09.02.2006. godine za krivično djelo iz čl. 399 st.2 u vezi st.1 i čl.49 st.1 KZ - jedan mjesec zatvora, presudom Osnovnog suda Cetinje K.br.161/06 od 28.03.2007. godine za krivično djelo iz čl.399 st.2 u vezi st.1 i čl.23 KZ - 3o (trideset) dana zatvora, presudom Osnovnog suda Kotor k.br.186/05 od 18.04.2006. godine za krivično djelo iz čl.207 st.3 tač.1 KZ RCG - 6 (šest) mjeseci zatvora, presudom Osnovnog suda Cetinje K.br.267/05 od 05.12.2006. godine za krivično djelo iz čl.327 st.3 u vezi st.1 KZ u sticaju sa krivičnim djelom iz čl.403 st.1 KZ u vezi čl.48 st.1 KZ - 1 (jedna) godina i 2 (dva) mjeseca zatvora uslovno na 3 (tri) godine, presudom Osnovnog suda Cetinje K.br.290/05 od 26.10.2007. godine za krivično djelo iz čl.244 st.3 u vezi st.1 KZ - 1 (jedna) godina zatvora uslovno na 3 (tri) godine i presudom Osnovnog suda Cetinje K.br.13/10 od 11.06.2010. godine za krivično djelo iz čl. 384 st.3 u vezi st.1 KZ - kazna zatvora u trajanju od 30 (trideset) dana,<br>
<br>
Na osnovu čl. 373 tač. 2 ZKP,<br>
<div style="text-align: center;">
	OSLOBAĐA SE OD OPTUŽBE</div>
Da&nbsp; je:<br>
<br>
Dana 30.12.2010. godine na Cetinju, neovlašćeno radi prodaje držao 28,72 grama marihuane - supstance proglašene za opojnu drogu Rješenjem o utvrdjivanju opojnih droga ("Sl. list SRJ" br.44/02), koju opojnu drogu upakovanu u većem zamotuljku napravljenom od PVC kese je odbacio kroz prozor stana u trenutku kada su mu na vrata od stana pozvonili ovlašćeni službenici UP - Ispostave Cetinje, a koja je pronadjena na zemljanoj podlozi ispod prozora stana koji koristi optuženi, od strane ovlašćenih službenika policije,<br>
<br>
- čime bi izvršio krivično djelo - neovlašćena proizvodnja, držanje i stavljanje u promet opojnih droga iz čl.300 st.1 Krivičnog zakonika.<br>
<br>
Troškovi krivičnog postupka padaju na teret budžetnih sredstava suda.&nbsp;<br>
<br>
Na osnovu čl.300 st.6&nbsp; u vezi čl.75 KZ od optuženog se trajno oduzima količina od 28,72 gr opojne droge - marihuane i ista se ima uništiti.<br>
<br>
<br>
Obrazloženje<br>
<br>
Optužnicom Višeg državnog tužilaštva u Podgorici Kt.br.265/10 od 31.01.2011.godine, pri kojoj je njen zastupnik ostao do završetka glavnog pretresa, stavljeno je na teret optuženom T. S. da je izvršio krivično djelo neovlašćena proizvodnja, držanje i stavljanje u promet opojnih droga iz čl. 300 st.1 KZ-a.<br>
<br>
Optuženi T. S., u svojoj odbrani datoj u pretkrivičnom postupku je naveo da nema nikakve veze sa opojnom drogom koju je policija pronašla, niti je opojnu drogu izbacio kroz prozor,te da nije ni uživalac opojnih droga i drogu nije stavljao u promet. Kazao je da droga nije pronadjena u njegovim prostorijama i ne može biti odgovoran jer ista nije njegovo vlasništvo.<br>
<br>
U toku istrage optuženi T. S. je ponovio navode date u pretkrivičnom postupku, s tim što je dodao da je kritične prilike oko šest časova izjutra na vratima njegovog stana pozvonila policija, a nakon što je njegova majka otvorila vrata, službenici policije pitali su da li je on tu, pa se on javio i tada su mu rekli da imaju nalog za njegovo privodjenje radi obavljanja informativnog razgovora. Dok se oblačio, vidio je da su u stanu ušla dva policajca, tačnije inspektori u civilu,&nbsp; jer su vrata bila otvorena, ali nije vidio da li je neko od policije bio ispred stana ili negdje drugo. Nakon što su ga odveli u stanicu policije Podgorica, prvo su ga ispitali na okolnosti nekih razbojništava, a zatim su ga pitali da li je nešto izbacio kroz prozor iz svog stana na Cetinju. Kada je ispitivanje u stanici policije u Podgorici završno, odveli su ga u stanicu policije na Cetinje gdje je ponovo ispitan vezano za marihuanu koju je navodno izbacio kroz prozor.&nbsp; Na ove navode odgovorio je da drogu nikada nije kupovao, prodavao, niti uživao, sem da je jednom kao "klinac" zapalio džoint. Kazao je da poznaje jednog od inspektora koji su kritične prilike došli kod njega i da se taj inspektor preziva K.<br>
<br>
Na glavnom pretresu od 20.04.2011. godine optuženi T. S. je ponovio navode odbrane date u pretkrivičnom postupku i u istrazi, s tim što je pojasnio da je kritične prilike od trenutka kada su policajci zazvonili na vratima stana, pa dok im je otvoreno, prošao nepuni minut. Kada su pozvonili predstavili su se kao policajci, a on ih je vidio kroz špijunku i tražio im da pokažu službenu legitimaciju, odnosno značku jer su bili u civilu, pa nakon što se uvjerio da su policajci, otvorio je vrata. Nadalje, pojašnjavajući razliku u odnosu na iskaz dat pred istražnim sudijom, kazao je&nbsp; da je istina da je on otvorio vrata, a ne njegova majka kako je to ranije izjavio. Nakon toga, policajci u civilu su ušli u stan i sjeli u trpezariju sa njegovim ocem i majkom, a potom se na vratima pojavio i treći policajac, takodje u civilu. Za to vrijeme on je otišao u sobu kako bi se obukao jer je bio u pidžami, a treći policajac je čekao na vratima njegove sobe u hodniku, kojom prilikom mu je rekao da je službenik MUP-a i da je zadužen za tehničke stvari, kao npr. fotografisanje. Dalje, na posebno pitanje naveo je da su mu službenici policije rekli da treba da ga odvedu na informativni razgovor u Podgoricu. Te prilike nijesu vršili pretres stana, niti su pominjali da imaju nalog za pretres. Na kraju, kazao je da kada su ga policajci izveli iz zgrade nijesu ga odveli do mjesta gdje je navodno pronadjena droga.<br>
<br>
Na glavnom pretresu održanom dana 19.12.2011. godine, optuženi je promijenio iskaz. Kazao je da je u svom stanu zaista imao opojnu drogu- marihuanu, pa kada je shvatio da dolazi policija, a prije nego što su policajci ušli u stan, taj zamotuljak tj. kesicu sa marihuanom izbacio je kroz prozor svoje sobe iza zgrade. Pojasnio je da je tu marihuanu nabavio u Podgrorici par dana ranije za iznos od 50,00€, a razlog nabavke je očekivani dolazak jedne njegove pijateljice iz Srbije, jer kako navodi kada korsiti marihuanu, malo slobodnije ispoljava svoja osjećannja, pa je zato, a povodom očekivanog dolaska ove prijateljice, marihuanu i kupio. Dakle, predmetnu marihuanu nije kupio radi prodaje ili da je da bilo kom drugom, već isključivo za svoje potrebe, a inače nikada drogu nije drugom prodavao. Te prilike drogu je izbacio kroz prozor, kako bi izbjegao eventualne neprijatnosti za svoje roditelje, u slučaju da droga u stanu od strane policije bude pronađena, pri čemu nije znao da ispod prozora ima službenika policije. Naveo je još da je marihuanu prvi put probao kao tinejdžer, i nakon toga je samo ponekad, s vremenana vrijeme drogu koristio, ali isključivo marihuanu.<br>
<br>
Pošto je optuženom predočena razlika u odnosu na raniji iskaz, kazao je da je tačan iskaz koji je dao na zadnjem pretresu, jer je odlučio da saopšti istinu. Na kraju u završnoj riječi je naveo da se ne osjeća krivim za krivično djelo koje mu se stavlja na teret.<br>
<br>
Sud je na glavnom pretresu izveo dokaze: saslušanjem svjedoka Ž.V. P. I., K. B. i S. M., čitanjem zapisnika o pretresanju stana i drugih prostorija koje koristi T. S.sačinjen od strane UP - Ispostava Cetinje Ku.br.30.12.2010. godine, čitanjem službene zabilješke UP -&nbsp; Ispostave Cetinje Ku.br.238/2010 od 30.12.2010. godine, čitanjem Izvještaja o vještačenju UP - Forenzičkog centra Danilovgrad broj 102/11 od 20.01.2011. godine i uvidom u fotodokumentaciju&nbsp; koja je sastavni dio izvještaja, uvidom&nbsp; u fotodokumentaciju UP - Ispostave Cetinje broj 185/10 od 30.12.2010. godine i čitanjem Izvoda iz kaznene evidencije za okrivljenog T. S. izdat od UP - Ispostave Cetinje Ku.br.238/10.<br>
<br>
Svjedok Ž. V. u svojoj izjavi je naveo da se sjeća da su njegove kolege i on&nbsp; dana 30.12.2010. godine negdje pred zoru pošli da uruče poziv T. S., kako bi obavili informativni razgovor sa njim. Inače, praksa je da to tako čine u to vrijeme jer je tada veća mogućnost da lice koje traže pronadju, što su učinili i u konkretnom slučaju, pa ih je te prilike ka stanu T. pošlo šest ili sedam službenika. Kada su stigli, nekoliko njegovih kolega je ušlo u zgradu i stepenicama se uputilo ka stanu T. dok je on sa kolegama K. i P.otišao iza zgrade, tačno ispod prozora stana T., a znali su gdje se nalazi stan optuženog i koji prozori pripadaju njegovom stanu jer su optuženog i ranije privodili, a on ga lično poznaje nekoliko godina. Dok su njegove kolege bile unutar zgrade, vidio je kako se u stanu optuženog upalilo svijetlo, a potom je vidio T. kako prilazi prozoru i baca neki predmet, odnosno zamotuljak koji je pao u njihovoj neposrednoj blizini, ispod prozora stana optuženog. Dalje navodi da se sjeća da je te prilike roletna na prozoru bila poluspuštena i ispružena naprijed ukoso a uz to prostor&nbsp; gdje su oni bili nije bio osvijetljen sa kojeg razloga ih T.S. najvjerovatnije nije ni vidio. Nakon toga, pozvali su kriminalističkog tehničara koji je fotografisao mjesto na kojem je pao predmetni zamotuljak, a potom su taj zamotuljak odnijeli sa sobom da bi ga poslali na vještačenje. Zatim su njegove kolege izvele iz stana T. S. kako bi ga odveli u stanicu policije. Nadalje, na posebno pitanje pojasnio je da kada su optuženog izveli iz stana, nijesu ga odveli do mjesta gdje je pronađen zamotuljak, a ne sjeća da li je te prilike vršen pretres stana optuženog jer je nekoliko puta prisustvovao pretresu istog. Dalje je dodao da je toga dana obavljen razgovor sa optuženim i da je zbog predmetne droge optuženi zadržan u stanici policije na Cetinju. Na kraju, svjedok je pojasnio da se stan T. S. ako se računaju balkoni od prizemlja na gore, nalazi na trećem spratu, ali ako se prizemlje ne računa u sprat, onda se stan nalazi na drugom spratu.<br>
<br>
Svjedok P. I. u svojoj izjavi naveo je da su njegove kolege i on, koliko se sjeća 30. decembra prošle godine, otišli do zgrade u kojoj živi optuženi T. S. kako bi mu uručili poziv vezano za operativna saznanja povodom nekih krivičnih djela. Te prilike njegove kolege Ž. V. , K. B. i on, koji nijesu bili u uniformama, otišli su iza zgrade ispod stana u kojem živi optuženi, dok su njihove kolege u uniformama sa prednje strane zgrade ušle u ulaz i uputile se ka stanu T. Znali su u kojem stanu T. živi, tj. koji prozori pripadaju njegovom stanu, a stan se nalazi na drugom spratu. Inače, on T . S. zna od ranije - već nekoliko godina, jer kako navodi Cetinje je mali grad, a uz to bilo je slučajeva da se obavljaju neke službene radnje vezano za njega, pa su tako znali gdje živi, i koji je konkretno njegov stan u toj zgradi. Nakon pet minuta pošto su njegove kolege u uniformama pošle ka stanu T., vidio je kako se u tom stanu upalilo svijetlo, i&nbsp; na prozoru se pojavio optuženi T. kojeg je jasno vidio jer je roletna na prozoru bila u kosom položaju. Tom prilikom je vidio kako T. baca kroz prozor jednu kesu koja je pala na metar i po od njih trojice. Nakon toga su pozvali kriminalističkog tehničara koji je fotografisao lice mjesta, kao i predmetnu kesu u kojoj se nalazila materija za koju je nakon vještačenja utvrđeno da je opojna droga. Na posebno pitanje kazao je da misli da optuženi nije prisustvovao fotografisanju lica mjesta i predmetne kese, te da ne zna ko je kritične prilike bio u stanu T. jer u njega nije ulazio. Kazao je još da su te prilike oni kao policajci pošli u većem broju ka stanu optuženog, imajući u vidu neka ranija iskustva, s obzirom da je jedne prilike brat optuženog kojeg su tražili pobjegao iz tog istog stana, a uz to, imali su u vidu mogućnost da bi optućeni mogao izbaciti neki predmet, te su se tako organizovali, tj. pošli u većem broju, pri čemu su njih trojica pošli iza zgrade, ispod stana optuženog.&nbsp;<br>
<br>
Svjedok K. B.u svom svjedočkom iskazu je naveo da se sjeća da je sa svojim kolegama negdje pred Novu godinu otišao do stana T. S.Povod njihovog dolaska bila su operativna saznanja da je S. vršio neka krivična djela, pa su trebali da mu uruče poziv, a ne da vrše pretres stana. Tom prilikom ka stanu optuženog pošlo je više njih kolega iz policije, a pošli su u tolikom broju iz preventivnih razloga, imajući u vidu činjenicu da je brat optuženog ranije prilikom njihovog dolaska iskakao kroz prozor, te eventualnu mogućnost da bi optuženi mogao iz stana izbaciti neki predmet, koji je od značaja za rasvetljenje krivičnog djela. Kritične prilike, nakon dolaska on i njegove kolege P. i Ž. pošli su iza zgrade i čekali. Tako su uradili imajući u vidu neka ranija iskustva, da je brat optuženog ranije prilikom dolaska policije bio iskočio iz stana i tako izbjegao policiju. Kolege u uniformama zajedno sa kriminalističkim tehničarem su ušli u ulaz sa prednje strane zgrade i pošli u stan T. Nakon toga vidio je da se u stanu T. upalilo svijetlo, a na prozoru&nbsp; se pojavio optuženi koji je otvorio prozor, te kroz prozor na kojem je roletna bila podignuta bacio neku kesu koja je pala na udaljenosti oko dva metra od njih. Nakon toga su pozvali kriminalističkog tehničara koji je fotografisao zamotuljak i lice mjesta. Dalje je naveo da optuženog T. S. zna duže vrijeme, više godina i zato je znao gdje se nalazi njegov stan. Na posebno pitanje, svjedok je dodao da nije bio na lice mjesta kada je vršeno fotografisanje,te s toga ne zna da li je istom prisustvovao optuženi. Nadalje, koliko se sjeća, optuženi je bio u trik majci kada ga je vidio na prozoru. Na posebno pitanje svjedok je dalje pojasnio da je te prilike sa njima bio kriminalistički tehničar sa razloga što uvijek postoji mogućnost da se u ovakvim slučajevima nađe neki predmet izvršenja krivičnog djela, te da se sada ne može sjetiti da li su kritične prilike imali nalog za pretresanje stana, ali da su prije kritične prilike često službeno pretresali stan T..<br>
<br>
Svjedok S. M. u svojoj izjavi je naveo da je krične prilike kao kriminalistički tehničar pošao sa svojim kolegama ka stanu optuženog, pri čemu je on pošao svojim privatnim vozilom u koje je unio potrebnu opremu. Bilo je više njegovih kolega koji su pošli službenim vozilom, pri čemu ne zna koji su bili u uniformi. Kada su došli ispred zgrade u kojoj živi optuženi, tu su parkirali vozila, nakon čega se on sa dvojicom ili trojicom kolega uputio stepenicama ka stanu optuženog. Vrata stana je otvorila majka ili otac optuženog, nakon čega su oni kazali zbog čega su došli, a zatim su ušli u stan da bi sačekali da se optuženi spremi, a misli da je istom trebalo uručiti poziv kako bi sa njima pošao na informativni razgovor. U međuvremenu, dok je sa kolegama još uvijek bio u stanu optuženog, neko od njegovih kolega koji su bili iza zgrade pozvao ga je telefonom, da bi kao krim. tehničar "nešto" snimio, pa je pošao tamo gdje je zatekao kolege Ž. V., P.I. i K. B.. Tu kod njih je vidio neki "zamotuljak" odnosno kesicu za koju su mu kazali da ju je izbacio upravo optuženi i to kroz prozor stana. On je zatim, kao krim. tehničar taj zamotuljak fotografisao, te zatim uzeo rukavice koje je navukao na ruke, zamotuljak otvorio i fotografisao njegov sadržaj, a zatim ga odnio u stanicu policije, a sjeća se da je zamotuljak bio u zeleno-bijeloj kesici sa natpisom "M.". Preliminarnom analizom sadržaja u toj keseici, pokazalo se da se radi o opojnoj drogi, a nakon preliminarne analize, taj zamotuljak - kesica upućena je na vještačenje u Forentički centar. Dodao je još da sadržaj u toj kesici nije bio izdijeljen, već je bio "u gomili".<br>
<br>
Sud je iskaze svjedoka Ž. V., P. I., K. B. i S M, cijenio kao objektivne, jer stoje i uvjerljive, u skladnoj medjusoboj vezi i u skladnoj vezi sa ostalim provedenim dokazima.<br>
<br>
Iz zapisnika o pretresanju stana i drugih prostorija koje koristi T. S.sačinjen od strane UP - Ispostava Cetinje Ku.br.30.12.2010. godine, proizilazi da pretresom stana i drugih prostorija T. J., oca optuženog T. S.nijesu pronađeni predmeti izvršenja krivičnog djela.<br>
<br>
Iz službene zabilješke UP - Ispostave Cetinje Ku.br.238/2010 od 30.12.2010. godine, slijedi da su dana 30.12.2010. godine ovlašćeni službenici ove ispostave, preduzimajući operativne mjere i radnje u cilju rješavanja krivičnih djela na području Cetinja, uputili se na adresu naselje "Gipos" broj ... u namjeri da uruče poziv T. S. radi obavljanja informativnog razgovora i prikupljanja potrebnih obavještenja. Tom prilikom, jedan broj ovlašeninih policijskih službenika se locirao iza stambene zgrade, tj. ispod prozora stana T. S., dok je drugi broj ovlašćenih policijskih službenika je otišao na vrata stana T.. Prilikom kucanja na ulaznim vratima stana T., službenici koji su se nalazili ispod prozora navedenog stana, primijetili su da se u sobi upalilo svijetlo, a potom su na prozoru vidjeli optuženog T. S.koji je otvorio jedno krilo prozora spavaće sobe, kroz koji je bacio veće pakovanje napravljeno od PVC kese u kojoj se nalazila materija biljnog porijekla tamno zelene boje, nakon čega su službenici upotrebom baterijskih lampi na zemljanom tlu ispod prozora sobe pronašli&nbsp; bačeno pakovanje od PVC kese zeleno bijele boje sa natpisom "M." u kojoj se nalazila materija biljnog porijekla za koju su pretpostavili da je opojna droga. S toga je kriminalistički tehničar istu fotografisao i izuzeo sa lica mjesta radi vještačenja.<br>
<br>
Iz Izvještaja o vještačenju UP - Forenzičkog centra Danilovgrad broj 102/11 od 20.01.2011. godine i fotodokumentacije&nbsp; koja je sastavni dio izvještaja, na koji nije bilo primjedbi i koji sud cijeni kao stručan i uvjerljiv, proizilazi da je Forenzičkom centru radi vještačenja dostavljen jedan ručno pravljeni zamotuljak od plastične kese sa sadržinom biljne materije zelene boje karakterističnog opojnog mirisa, neto mase m=28,72 grama. Detaljnim mikroskopskim pregledom, na osnovu karakteristične morfološke građe dostavljenih uzoraka, utvrđeno je da se radi o biljki čiji je botanični naziv Cannabis - marihuana, a hemijskom analizom uzorka je utvrđeno da isti sadrži psihoaktivnu komponentu tetrahidrokanabinol (THC) u koncentraciji iznad 0,3 %, a kanabis i THC utiču na centralni nervni sistem, izazivaju stanje zavisnosti i nalaze se na listi opojnih droga ("Sl.list RCG" br.44/02).<br>
<br>
Iz fotodokumentacije UP - Ispostave Cetinje broj 185/10 od 30.12.2010. godine, proizilazi da je na fotografijama prikazan bliži izgled lica mjesta gdje je pronađen predmetni zamotuljak, prozor stana u kojem živi optuženi T. S., zamotuljak napravljen od PVC kese zeleno bijele boje sa natpisom "M." u kojem se nalazi sasušeno biljna supstana zelene boje, zamotuljak obilježen br.1, kao i sasušena biljna supstanca u zamotuljku od PVC kese nakon otvaranja.<br>
<br>
Iz Izvoda iz kaznene evidencije za okrivljenog T. S. izdat od UP - Ispostave Cetinje Ku.br.238/10, proizilazi da je optuženi T. S. više puta osuđivan, i to: odlukom Osnovnog suda Cetinje Km.br.11/96 od 31.01.1997. godine za krivično djelo iz čl.145 st.1 tač.1 KZ RCG - pojačan nadzor organa socijalnog staranja, odlukom Osnovnog suda Cetinje Km.br.1/94 od 09.02.1996. godine za krivično djelo iz čl.144 st.1 i čl.145 st.1 tač.1 KZ RCG -&nbsp; pojačan nadzor nadležnog organa socijalnog staranja, presudom Višeg suda Podgorica Km.br.26/00 od 21.09.2003. godine za krivično djelo iz čl.145 st.1 tač.3 i čl.146 st.1 KZ RCG - jedna godina zatvora uslovno na jednu godinu, presudom Osnovnog suda Cetinje K.br.410/05 od 09.02.2006. godine za krivično djelo iz čl. 399 st.2 u vezi st.1 i čl.49 st.1 KZ - jedan mjesec zatvora, presudom Osnovnog suda Cetinje K.br.161/06 od 28.03.2007. godine za krivično djelo iz čl.399 st.2 u vezi st.1 i čl.23 KZ - 3o (trideset) dana zatvora, presudom Osnovnog suda Kotor k.br.186/05 od 18.04.2006. godine za krivično djelo iz čl.207 st.3 tač.1 KZ RCG - 6 (šest) mjeseci zatvora, presudom Osnovnog suda Cetinje K.br.267/05 od 05.12.2006. godine za krivično djelo iz čl.327 st.3 u vezi st.1 KZ u sticaju sa krivičnim djelom iz čl.403 st.1 KZ u vezi čl.48 st.1 KZ - 1 (jedna) godina i 2 (dva) mjeseca zatvora uslovno na 3 (tri) godine, presudom Osnovnog suda Cetinje K.br.290/05 od 26.10.2007. godine za krivično djelo iz čl.244 st.3 u vezi st.1 KZ - 1 (jedna) godina zatvora uslovno na 3 (tri) godine i presudom Osnovnog suda Cetinje K.br.13/10 od 11.06.2010. godine za krivično djelo iz čl. 384 st.3 u vezi st.1 KZ - kazna zatvora u trajanju od 30 (trideset) dana.<br>
<br>
Nakon sprovedenog postupka, cijeneći odbranu optuženog i rezultat provedenih dokaza, sud je utvrdio da nije dokazano da je optuženi T. S. izvršio krivično djelo neovlašćena proizvodnja, držanje i stavljanje u promet opojnih droga iz čl.300 st.1 KZ-a, koje mu se stavlja na teret.<br>
<br>
Naime, iz iskaza saslušanih svjedoka i Izvještaja o vještačenju Forenzičkog centra Danilovgrad,&nbsp; i fotodokumentacije u koje je izvršio uvid,sud je utvrdio da je optuženi kritične prilike nakon dolaska policije, kroz prozor stana izbacio opojnu drogu - marihuanu, u količini od 28,72 grama, upakovanu u PVC kesi. Nesporna je činjenica da je optuženi u vrijeme dolaska policije bio u stanu, koja činjenica kao nesporna je utvrdjena na osnovu njegovog iskaza i iskaza saslušanih svjedoka - službenika policije. Tako optuženi potvrdjuje da su oko 6 časova ujutru službenici policije pozvonili na vratima stana i nakon što su se predsatavili da su ušli u stan. Medjutim, pošto je shvatio da su to službenici policije, optuženi je u svojoj spavaćoj sobi upalio svjetlo, uzeo drogu koja je bila u jednom zamotuljku od PVC kese, te ne znajući da se sa druge strane zgrade ispod prozora njegovog stana takodje nalaze službenici policije, prišao prozoru isti otvorio i taj zamotuljak sa drogom - marihuanom izbacio kroz prozor. Svjedoci Ž. V,, P.I. i K.B,u svojim izjavama u osnovi saglasno navode da su vidjeli kako se u sobi stana upalilo svjetlo, a da su zatim u sobi do prozora vidjeli optuženog kojeg su inače od ranije poznavali i znali u kojem stanu živi, jasno vidjeli da je optuženi prišao prozoru, isti otvorio, te kroz prozor na kojem je bila poluspuštena roletna i izmaknuta ukoso, izbacio zamotuljak u PVC kesi. Iskaze ovih svjedoka sud cijeni kao logične i uvjerljive, jer isti na istovjetan način opisuju dogadjaj iznoseći niz detalja, pa tako navode, dok su stajali iza stambene zgrade u kojoj se nalazi stan optuženog i to ispod prozora njegovog stana, da su vidjeli da se u stanu upalilo svijetlo, da je optuženi prišao prozoru i kroz prozor izbacio predmetni zamotuljak u PVC kesi. Ovi svjedoci navode više detalja, pa opisuju svoj položaj kao i roletnu na prozoru kroz koji je optuženi izbacio predmetni zamotuljak, pa tako navode da je roletna na tom prozoru bila u kosom položaju, polupodignuta, te da su oni (tj. njih trojica službenika policije) stajali neposredno ispod prozora, pri čemu svjedok Kokotović kao razlog za njihov dolazak iza zgrade i stajanje ispod prozora stana, navodi ranije iskustvo, tj. dogadjaj kada je brat optuženog prilikom dolaska policije upio da "iskoči" iz tog istog stana i tako izbjegne policiju koja je zbog njega u stan bila došla. Ovako detaljno kazivanje svjedoka je sasvim odredjeno i uvjerljivo i sud njihova saglasna kazivanja prihvata kao objektivna, tim prije što isti optuženog poznaju već duže vremena - više godina, pa su ga sa sigurnošću mogli prepoznati kada se nakon uključivanja svijetla u sobi pojavio do prozora, kada je i izbacio zamotuljak. Uz to, navodi ovih svjedoka potvrdjuju se fotodokumentacijom, na kojoj je prikazan zamotuljak u PVC kesi na zemlji ispod prozora stana, kao i opis samog prozora&nbsp; sa roletnom u položaju kako to opisuju ovi svjedoci i na spratu (II spratu) kako su to naveli, pri čemu optuženi nije sporio da upravo taj prozor sa poluuzdignutom roletnom na II spratu pripada upravo njegovom stanu.<br>
<br>
Dakle, nesumnjivo je utvrdjeno da je optuženi, kako to na istovjetan način opisuju saslušani svjedoci, kroz prozor stana izbacio predmetni zamotuljak, a iz Izvještaja o vještačenju Forenzičkog centra Danilovgrad na koji inače nije bilo primjedbi utvrdjuje se da je u tom zamotuljku bila opojna droga - marihuana i to u količini od 28,72 grama, sa psihoaktivnom komponentom-tetrahidrokanabinolom (THC) u koncentraciji iznad 0,3%. Predmetna droga je bila u jednom pakovanju tj u jednom "zamotuljku", odnosno sva je bila u jednoj "gomili", kako to navodi svjedok S. M., koji je kao krim. tehničar došao na lice mjesta i predmetni zamotuljak u nađenom stanju fotografisao, što je učinio i nakon njegog otvaranja (tj. fotografisao unutrašnji sadržaj zamotuljka), pa se i iz fotodokumentacije Uprave policije Ispostave Cetinje utvrđuje da je marihuana bila u jednoj cjelini tj. da nije bila izdijeljena u manja pakovanja.<br>
<br>
<br>
Međutim, u konkretnom slučaju sporno je da li je optuženi navedenu opojnu drogu bio namijenio prodaji, a što je odlučna činjenica da bi se utvrdilo da li se u njegovim radnjama stiču obilježja bića krivičnog djela neovlašćena proizvodnja, držanje i stavljanje u promet opojnih droga iz čl. 300 st. 1 KZ koje mu se stavlja na teret.<br>
<br>
Po ocjeni ovog suda, u konkretnom slučaju nije dokazano da je optuženi predmetnu opojnu drogu držao u stanu radi prodaje.<br>
<br>
Naime, iz iskaza saslušanih svjedoka i fotodokumentacije, nesumnjivo se utvrđuje da je predmetna opojna droga- marihuana bila u jednom pakovanju, tj. nije bila podijeljena u više manjih cjelina - paketića, a uz to optuženi sa navedenom drogom nije zatečen na javnom mjestu što bi da je sve tako bilo moglo eventualno upućivati na zaključak da je droga bila namijenjena prodaji. Sem toga, optuženi je kako sam navodi, drogu i to isključivo marihuanu i ranije koristio i to kako kaže "ponekad, s vremena na vrijeme", pa zato ni sama količina od 28,72 gr. nije tolika da bi se za nekoga ko makar i povremeno konzumira marihuanu, a kod činjenice da je ista zatečena u stanu i to u jednoj cjelini, mogao izvesti nesumnjiv zaključak da je bila namijenjena prodaji. Zbog svega toga sud zaključuje da nema dokaza, da je optuženi predmetnu opojnu drogu držao radi prodaje. U prilog takvom zaključku suda ide i čnjenica da optuženi ranije nije osuđivan zbog ove vrste krivičnog djela, tj. krivičnog djela neovlašćena proizvodnja, držanje i stavljanje u promet opojnih droga iz čl. 300 st. 1 KZ a što je utvrđeno na osnovu izvoda iz kaznene evidencije.<br>
<br>
Sud je cijenio i činjenicu što je optuženi predmetnu drogu izbacio shvatajući dolazak policije, ali ni ta činjenica sama za sebe, kod nedostatka bilo kojih drugh dokaza, svakako nije dokaz u pravcu navoda optužbe da je optuženi drogu držao radi prodaje, već da je drogu izbacio jednostavno sa razloga što se plašio policije samom činjenicom da drži drogu u stanu, koju bi eventualno pretresom policija mogla pronaći, čime bi kako sam navodi mogao učiniti neprijatnosti i svojim roditeljima sa kojima je zajedno u stanu živio.<br>
<br>
Sud je takođe imao u vidu i izvjesnu razliku u kazivanju optuženog, s obzirom da je prvo kazao da je ranije kao "klinac" samo jednom zapalio džoint - marihuanu, u odnosu na naknadno kazivanje (na pretresu od 19.12.2011. godine), da je drogu prvi put probao kao tinejdžer, i da nakon toga samo "ponekad, s vremena na vrijeme" koristi marihuanu, ali ni takva razlika u kazivanju, kod svega naprijed izloženog ne dovodi u sumnju zaključak suda - da ne postoji ni jedan jedini konkretni dokaz da je optuženi predmetnu opojnu drogu u svom stanu držao radi prodaje, što znači da nije ni dokazano da je isti izvršio navedeno krivično djelo.<br>
<br>
Pošto nije dokazano da je optuženi izvršio predmetno krivično djelo koje mu se stavlja na teret, isti je oslobođen od optužbe u smislu čl. 373 tač.2 ZKP.<br>
<br>
O troškovima krivičnog postupka odlučeno je na osnovu čl. 230 ZKP, pa kako je optuženi oslobođen od optužbe, troškovi padaju na teret budžetskih sredstava suda.<br>
<br>
Od optuženog je na osnovu čl.300 st.6 u vezi čl.75 st.3 KZ, trajno oduzeta predmtna opojna droga - marihuana u količini od 28,72 grama, koja se ima uništiti.<br>
<br>
Na osnovu svega naprijed izloženog, odlučeno je kao u izreci presude.<br>
<br>
ZAPISNIČAR,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; SUDIJA,<br>
Emina Alibalić,s.r.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Ćupić Ratko,s.r.<br>
<br>
<br>
Za tačnost otpravka tvrdi i<br>
ovjerava namještenik suda<br>
<br>
______________<br>
<br>
<br>
PRAVNA POUKA: Protiv ove presude može se izjaviti žalba Apelacionom sudu CG u roku od 15 dana prijema preko ovog suda.<br>
<br>
<br>

<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt}
.span2{;font-size:14pt;font-family:'Arial Narrow';font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p style="text-align:right">
<span class="span1">K.br.1296/12</span>
</p>
<p style="text-align:center;">
<span class="span2"></span>
</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">OSNOVNI SUD U PODGORICI,po sudiji Đuković Goranu,uz učešće namještenika suda Maraš Ane,kao zapisničara,u krivičnom predmetu protiv okrivljenih M. A. i Ž. D., zbog krivičnog djela krađa iz čl. 239.st.1 u vezi čl. 23 Krivičnog zakonika,odlučujući po optužnom predlogu Osnovnog državnog tužioca Kt.br.43/12 od 23.novembra 2012 godine,koji je na glavnom pretresu zastupala savjetnica ODT-a K. M.,nakon glavnog,javnog pretresa  održanog dana 26.02.2014 godine u prisustvu zastupnice optužbe,okrivljenog M. A. i branioca po službenoj dužnosti okrivljenog Ž. D.,advokata M. T.,izrekao je i istog dana javno objavio</span>
</p>
<p>&nbsp;</p>
<p style="text-align:center;">
<span class="span1">PRESUDU</span>
</p>
<p>
<span class="span1">Okrivljeni:</span>
</p>
<p>&nbsp;</p>
<p>
<span class="span1">M. A., od oca M. i majke J., rođene J., rođen ... godine u P., sa prebivalištem u P. - Ul. B. r. br...., po zanimanju moler, neoženjen, pismen, završio srednju školu, dobrog imovnog stanja, neosuđivan,</span>
</p>
<p>&nbsp;</p>
<p>
<span class="span1"> Ž. D., od oca N. i majke B., rođene M., rođen ... godine u N.-Republika S., sa prebivalištem u P. – Ul.Ž. f. bb, neosuđivan</span>
</p>
<p>&nbsp;</p>
<p style="text-align:center;">
<span class="span1">Krivi su</span>
</p>
<p>
<span class="span1">Zato što su:</span>
</p>
<p>&nbsp;</p>
<p>
<span class="span1">Dana 08.01.2012 godine,u P.,zajedno i po prethodnom dogovoru,tuđu pokretnu stvar oduzeli drugom u namjeri da njenim prisvajanjem sebi pribave protivpravnu imovinku korist,na način što su iz dvorišta JU Osnovne škole „B. V. P.“,kliještima za armaturu demontirali šest polja metalne ograde,vlasništvo škole,vrijednosti 163,50 eura,pri čemu su bili svjesni svog djela i htjeli njegovo izvršenje znajući da je njihovo djelo zabranjeno</span>
</p>
<p>&nbsp;</p>
<p>
<span class="span1">-čime su kao saizvršioci izvršili krivično djelo krađa iz čl. 239.st.1 u vezi čl. 23.st.2 Krivičnog zakonika Crne Gore</span>
</p>
<p>&nbsp;</p>
<p>
<span class="span1">Pa sud okrivljenim primjenom citiranih zakonskih propisa i čl. 3,4,5,13,15,32,42,52,53 i 54 Krivičnog zakonika Crne Gore i čl. 226,229 i 374 Zakonika o krivičnom postupku</span>
</p>
<p>
<span class="span1">Izriče:</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">Kojom im prethodno utvrđuje kaznu zatvora u trajanju od po 4 (četiri) mjeseca i istovremeno određuje da se utvrđene kazne neće izvršiti ukoliko okrivljeni u roku od 2 (dvije) godine po pravosnažnosti presude ne izvrše novo krivično djelo.</span>
</p>
<p>&nbsp;</p>
<p>
<span class="span1">Obavezuju se okrivljeni da ovom sudu solidarno na ime troškova postupka uplate novčani iznos od 60,50 eura, kao i po 30 (trideset) eura na ime paušala, u roku od 15 dana po pravosnažnosti presude.</span>
</p>
<p>&nbsp;</p>
<p style="text-align:center;">
<span class="span1">Obrazloženje</span>
</p>
<p>&nbsp;</p>
<p>
<span class="span1">Optužnim predlogom Osnovnog državnog tužioca Kt.br. 43/12 od 23.novembra 2012 godine,okrivljenim M. A. i Ž. D. stavljeno je na teret da su kao saizvršioci,izvršili krivično djelo krađa iz čl. 239.st.1 u vezi čl. 23.st.2 Krivičnog zakonika. U završnoj riječi,zastupnica optužbe je ostala pri optužnom predlogu i predložila je sudu da okrivljene oglasi krivim i osudi po zakonu.</span>
</p>
<p>&nbsp;</p>
<p>
<span class="span1">Na glavnom pretresu,okrivljeni M. A. izkoristio je svoje zakonsko pravo i branio se ćutanjem,pa je sud pročitao njegov iskaz iz prethodnog postupka.</span>
</p>
<p>&nbsp;</p>
<p>
<span class="span1">Iz odbrane okrivljenog M. A. u prethodnom postupku,proizilazi da je vlasnik molerske radnje u kojoj je kao radnik radio Ž. D.. Dana 08.01.2012 godine,sjeća se da je kod njega kući došao Ž. D. i pitao da li ima kliješta za armaturu,pa obzirom da je imao kliješta,ista je dao Ž..Istog dana negdje oko 19,00 časova,sjeća se,da ga je Ž. pozvao kako bi mu pokazao gdje se nalazi odpad sekundarnih sirovina.Pojasnio je da je na to pristao,kada ga je Ž. svojim vozilom „pokupio“ kod stovarišta „A. M.“,pa su se zatim uputili do škole „B. V. P.“. Nadalje,da je Ž. D. pored ograde škole čekao jedan „bosanac“ koga zna po nadimku „Š.“.Tom prilikom Ž. D. i to lice po nadimku „Š.“ su natovarili šest tabli ograde,dok je on išao pored njih,kako bi ih poveo do otpada.U jednom trenutku sjeli su da se odmore kada je naišla policija,pa je ovaj momak po nadimku „Š.“ odmah pobjegao,dok je sa Ž. ostao na licu mjesta. Nakon toga policija ih je legitimisala.Pojasnio je, da je policija njega i Ž. D. privela dok su table ostavili na licu mjesta.Nadalje,potpisao je potvrdu o oduzimanju predmeta iz razloga što Ž. D. nije imao prijavljeno prebivalište u Crnoj Gori,pa je to uradio kako istom ne bi bio određen pritvor.Istakao je da nije izvršio krivično djelo stavljeno mu na teret,već da je tom prilikom samo htio da pokaže Ž.u gdje se nalazi otpad.</span>
</p>
<p>&nbsp;</p>
<p>
<span class="span1">Okrivljeni Ž. D. nije saslušan u toku postupka. Ovom okrivljenom  suđeno je u odsustvu,shodno rješenju Vanraspravnog vijeća Osnovnog suda u Podgorici Kv.br.4918/13 od 26.11.2013 godine,jer je nedostižan državnim organima a postojali su naročito važni razlozi da mu se sudi u odsustvu, prvenstveno iz razloga cjelishodnosti i pravne zaštite.</span>
</p>
<p>&nbsp;</p>
<p>
<span class="span1">Završna riječ okrivljenog M. A. je izostala,budući da se u na glavnom pretresu branio ćutanjem.</span>
</p>
<p>&nbsp;</p>
<p>
<span class="span1">Branilac po službenoj dužnosti okrivljenog Ž. D.,advokat M. T., u završnoj riječi u bitnom je izjavio da se iz provedenih dokaza ne može zaključiti da je okrivljeni Ž. D. izvršio krivično djelo koje mu se stavlja na teret,a posebno imajući u vidu da identitet ovog okrivljenog nije utvrđen tokom postupka. Predložio je sudu da njegovog branjenika oslobodi od optužbe.</span>
</p>
<p>&nbsp;</p>
<p>
<span class="span1">Sud je u dokaznom postupku saslušao ovlašćenu predstavnicu oštećene JU Osnovne škole „B. V. P.“ R. S., pročitao je službenu zabilješku UPPJ Podgorica Ku.br. 8/2012 od 10.01.2012 godine, pročitao je potvrdu UPPJ Podgorica Ku.br. 8/2012 od 10.01.2012 godine o privremeno oduzimanju predmeta od M. A.,pročitao je potvrdu UPPJ Podgorica Ku.br. 8712 od 10.01.2012 godine o vraćanju privremeno oduzetih stvari,pročitao je nalaz i mišljenje sudskog vještaka ekonomsko-finasijske struke Lj. D. od 08.11.2012 godine,pročitao je izvod iz KE za okrivljenog Ž. D. izdat od MUP-a Republike S. Sektora za telekomunikacije,analitiku i informacione tehnologije broj: 235-581713 od 17.01.2013 godine i pročitao je izvod iz KE za okrivljenog M. A. izdat do UPPJ Podgorica 29-245/12-32079/2-4773 od 05.12.2012 godine.</span>
</p>
<p>
<span class="span1">Na provedene dokaze,stranke i branilac po službenoj dužnosti okrivljenog Ž. D. nijesu imali primjedbi.</span>
</p>
<p>&nbsp;</p>
<p>
<span class="span1">Ocjenom navoda optužbe i odbrane okrivljenog M. A. iz prethodnog postupka,provedenim dokazima kako pojedinačno,tako u međusobnoj poveznosti,sud je utvrdio da su okrivljeni Ž. D. i M. A. kao saizvršioci izvršili krivično djelo krađa iz čl. 239.st.1 Krivičnog zakonika na način,mjesto i vrijeme kao u izreci presude,pa je sud okrivljene oglasio krivim i izrekao krivičnu sankciju kao u izreci presude,iz sledećih razloga:</span>
</p>
<p>&nbsp;</p>
<p>
<span class="span1">Saslušana na glavnom pretresu,ovlašćena predstavnica oštećene JU Osnovne škole „B. V. P.“ R. S. u bitnom je izjavila, da je u saznanju od domara škole da su dana 08.01.2012 godine demontirana armaturna polja metalne ograde škole.Nadalje,armaturana polja metalne ograde su vraćena.Nije se pridružila krivičnom gonjenju i nije istakla imovinsko-pravni zahtjev.</span>
</p>
<p>&nbsp;</p>
<p>
<span class="span1">Iz citirane službene zabilješke UPPJ Podgorica od 10.01.2012 godine,proizilazi  da je sačinjena od ovlašćenih službenika PJ P. B. V. i V. M.. Nadalje,proizilazi da su ova dva službenika Uprave policije dana 08.01.2012 godine oko 19,40 časova od strane dežurne službe upućeni u ul. I. S. gdje su građani prijavili da dva lica nose metalne ograde iz pravca Osnovne škole „B. V. P.“. Dolaskom u pomenutu ulicu zatekli su dva lica koja su između sebe nosila šest metalnih polja ograde.Zatim su izvršili legitimaciju lica i utvrdili da se radi o M. A. i Ž. D.. Navedena lica su priveli u PJ Podgorica,a navedene predmete privremeno oduzeli.</span>
</p>
<p>&nbsp;</p>
<p>
<span class="span1">Iz potvrde UP PJ Podgorica od 10.01.2012 godine,proizilazi da su ovlašćeni službenici PJ Podgorica,dana 08.01.2012 godine od lica M. A. privremeno oduzeili šest polja metalnih ograda dimenzija oko 2x1m i jedana kliiješta za armaturu. Proizilazi da je potvrdu potpisao M. A..</span>
</p>
<p>&nbsp;</p>
<p>
<span class="span1">Iz citirane potvrde UPPJ Podgorica od 10.01.2012 godine,proizilazi da su ovlašćeni službenici UP PJ Podgorica dana 09.01.2012 godine držaocu stvari-B. N. privremeno vratili šest polja metalne ograde dimenzija 2x1 m.</span>
</p>
<p>&nbsp;</p>
<p>
<span class="span1">Iz nalaza i mišljenja sudskog vještaka ekonomsko-finasijske struke Lj. D. od 08.11.2012 godine,proizilazi  da  procjenjena vrijednost jednog komada metalne ograde na dan izvršenja djela iznosi 27,25 eura,te da procjenjena vrijednost šest komada metalnih ograda 2mx1m na dan odigravanja događaja iznosi 163,50 eura. Nadalje,da je procjenjena vrijednost predmetnih stvari utvrđena na osnovu cijena najsličnijih artikala iz stovarišta građevinskog materijala DOO“V.“ i DOO „N.“.</span>
</p>
<p>&nbsp;</p>
<p>
<span class="span1">Iz citiranog izvoda iz KE za okrivljenog Ž. D., izdatog od MUP-a S. Sektora za analitiku,telekomunikacije i informacione tehnologije od  17.01.2013 godine,proizilazi da ovaj okrivljeni ne prolazi kroz KE policijske uprave u N..</span>
</p>
<p>&nbsp;</p>
<p>
<span class="span1">Iz citiranog izvoda iz KE za okrivljenog M. A., izdatog od UP PJ Podgorica od 05.12.2012 godine,proizilazi da ovaj okrivljeni nije evidentiran u evidenciji navedene Područne jedinice.</span>
</p>
<p>&nbsp;</p>
<p>
<span class="span1">Iznoseći odbranu u prethodnom postupku, okrivljeni M. A. negirao je izvršenje krivičnog djela stavljenog mu na teret. Istakao je, da je kritičnog dana došao ispred škole „B. V. P.“,po prethodnom pozivu okrivljenog Ž. D. koji je radio kao radnik u njegovoj molerskoj radnji. Sjeća se,da  je kritičnog dana kod njega kući došao Ž. kome je na nakon što je ovaj to tražio dao klješta za armaturu,i da ga je istog dana oko 19,00 časova pozvao Ž. i pitao  da mu objasni gdje se nalazi otpad,na što je pristao. Nadalje, sjeća se, da ga je Ž. kako kaže pokupio svojim automobilom ,a zatim su pošli do škole „B. V. P.“,gdje je Ž. čekao jedan bosanac koga poznaje po nadimku „Š.“,i da su Ž. i to lice ,šest tabli ograde nosili između sebe,dok je on išao pored njih ,kako bi ih odveo do otpada. Odbranu okrivljenog M. A. u prethodnom postupku sud cijeni kao neistinitu i sračunatu na izbjegavanje krivice. Naime,odbrana ovog okrivljenog iz prethodnog postupka je obesnažena prvenstveno službenom zabilješkom UPPJ Podgorica iz koje se utvrđuje da su, ovlašćeni službenici UP PJ Podgorica kritičnog dana po uputu dežurne službe pošli u ulicu I. S., gdje su po obavještenju građana iz pravca škole „B. V. P.“ vidjeli dva lica koja su između sebe nosila šest metalnih polja ograde,da su navedena lica identifikovali kao M. A. i Ž. D.,dakle,upravo okrivljene,iako okrivljeni M. u svojoj odbrani u prethodnom postupku navodi da on nije imao doticaja sa predmetnim metalnim poljima ograde,napominjući da je njega i Ž.a pored škole sačekalo jedno lice koga  zna po nadimku  „Š.“, a da je dolaskom policije to lice pobjeglo.Navedeni dio odbrane  ne korenspondira sa sadržinom službenne zabilješke  iz koje je utvrđeno da su upravo okrivljeni nosili table metalne ograde između sebe. Nadalje,odbrana </span><span class="span1">okrivljenog M. A. iz prethodnog postupka je sama po sebi protivurječna i nelogična. Naime,nelogični su navodi odbrane ovog okrivljenog da je kritičnog dana bio u društvu okrivljenog Ž. D. kako bi istom na njegovo traženja pokazao gdje se nalazi otpad u P.,jer su oba okrivljena zatečena sa otuđenim poketnim stvarima u blizini oštećene Osnovne škole „B. V. P.“, koja činjenica je utvrđena citirnom službenom zabilješkom,a sasvim je nelogično da se otpad sekundarnih sirovina nalazi pored Osnovne škole.Osim toga,službenici uprave policije su od okrivljenog M. A. oduzeli šest polja metalnih ograda dimenzija 2x1 m i jedna kliješta za armaturu,koju potvrdu je potpisao okrivljeni M. A., a koja činjenica je utvrđena iz potvrde UPPJ Podgorica o privremeno oduzetim predmetima od 10.01.2012 godine. Ovaj okrivljeni je naveo, da je potvrdu potpisao iz razloga što Ž. D. nema prijavljeno prebivalište u P. i kako se istom ne bi odredio pritvor. Predmetne stvari su vraćene oštećenoj Osnovnoj školi,koju činjenicu je sud utvrdio iz citirane potvrde UPPJ Podgorica o privremeno vraćenim stvarima od 10.01.2012 godine i koju činjenicu je potvrdila i ovlašćena predstavnica škole saslušana na glavnom pretresu,a koji iskaz sud cijeni kao istinit. Takođe,ovlašćena predstavnica oštećene saslušana na glavnom pretresu je izjavila, da je od domara škole saznala da su kritičnog dana demontirana armaturna polja metalne ograde škole, a koje stvari su nosili okrivljeni između sebe sve dok nijesu lišeni slobode, koja činjenica je utvrđena citiranom službenom zabilješkom UPPJ Podgorica,dok se iz citirane potvrde UPPJ Podgorica o privremeno oduzetim stvarima o 10.01.2012 godine  utvrđuje da su od okrivljenog M. A. oduzeta i kliješa za armaturu,kojim su okrivljeni  isjekli armaturna polja metalne ograde škole,i koje su između sebe nosili  do ul. I. S. gdje su lišeni slobode. Procjenjenu vrijednost protivpravno oduzetih stvari na dan izvršenja krivičnog djela,sud je utvrdio iz nalaza i mišljenja sudskog vještaka ekonomsko-finasijske struke Lj. D. koji je sud cijenio kao jasan,stručan i objektivan.</span>
</p>
<p>&nbsp;</p>
<p>
<span class="span1">Nadalje,da je okrivljeni Ž. D., kao saizvršilac sa okrivljenim M. A. izvršio krivično djelo stavljeno mu na teret, sud je utvrdio prvenstveno iz citirane službene zabilješke UP PJ P. od 10.01.2012 godine. Naime,službenici PJ P. su zatekli okrivljene kako između sebe nose šest polja metalne ograde, a koja ograda je vlasništvo Osnovne škole „B. V. P.“,koja činjenica se utvrđuje iz iskaza ovlašćenog predstavnika oštećene i citirane potvrde UP PJ Podgorica o vraćenju oduzetih stvari oštećenoj. Iz citirane službene zabilješke, sud je utvrdio da su navedene stvari oduzete od okrivljenih, a iz potvrde o oduzetim stvarima od okrivljenog M. A.  utvrđuje se, da su pored oduzetih stvari (šest polja metalne ograde) od njega oduzeta i kliješta za metalnu armaturu,pa kada se citirani materijalni dokazi dovedu u logičnu vezu sa iskazom ovlašćenog predstavnika oštećene,to slijedi logičan zaključak da su okrivljeni navedenim kliještima za armaturu demontirali šest polja metalne ograde Osnovne škole „B. V. P.“ ,dakle,na navedenim pokretnim stvarima prekinuli priteženje oštećene i zasnovali sopstveno,pa su navedene stvari ponijeli među sobom,  u kom trenutku su zaustavljeni i lišeni slobode od strane službenika policije, koji su predmetne stvari oduzeli i izdali potvrdu o privremenom oduzimanju predmeta koji je potpisao okrivljeni M. A.. Nadalje,teza branioca po službenoj dužnosti okrivljenog Ž. D., advokata M. T. je da u postupku nije utvrđen identitet njegovog branjenika. Naprotiv,u postupku je utvrđen kako identitet, tako i krivica  okrivljenog Ž. D.. Iz citirane službene zabilješke UPPJ Podgorica, sud je utvrdio da su, ovlašćeni službenici PJ Podgorica u ul. I. S. zatekli dva lica koja su između sebe nosila šest metalnih polja ograde,  da su prije lišenja slobode legitimisali navedena lica i utvrdili da su ta lica: M. A. i Ž. D., ovdje okrivljeni,pa se kao neosnovana pokazuje teza branioca da u postupku nije utvrđen identitet okrivljenog Ž. D..</span>
</p>
<p>&nbsp;</p>
<p>
<span class="span1">Pravno kvalifikujući utvrđeno činjenično stanje, sud je utvrdio da su okrivljeni kao saizvršioci izvršili krivično djelo  krađa iz čl. 239.st.1 u vezi čl. 23.st.2 Krivičnog zakonika.</span>
</p>
<p>&nbsp;</p>
<p>
<span class="span1">Okrivljeni su bili svjesni krivičnog djela i zajednički učestovali u radnji  izvršenja,djelo su htjeli kao vlastito i kao zajedničko, pa su u izvršenu krivičnog djela postupali kao saizvršioci iz čl. 23.st.2 Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Cjeneći subjektivni odnos okrivljenih preme izvršenom krivičnom djelu, sud je utvrdio da su, bili svjesni krivičnog djela i htjeli su njegovo izvršenje u namjeri da sebi pribave protivpravnu imovinsku korist,pa se njihov subjektivni odnos prema izvršenom krivičnom djelu manifestuje kao direktan </span><span class="span1">umišljaj,koji je sud kao i namjeru utvrdio iz provedenih dokaza na glavnom pretresu kojima je poklonio vjeru.</span>
</p>
<p>&nbsp;</p>
<p>
<span class="span1">Prilikom izbora vrste i visine krivične sankcije, sud je cijenio sve okolnosti iz čl. 42 Krivičnog zakonika koji utiču da kazna bude manja ili veća,pa je u odsustvu otežavajućih okolnosti za oba okrivljena, kao olakšavajuću okolnost na strani okrivljenog M. A. cijenio mladost(u vrijeme izvršenja krivičnog djela imao je navršenih 19 godina života),pri činjenici njegove ranije neosuđovanosti, koju je sud utvrdio iz izvoda iz KE UPPJ Podgorica od 05.12.2012 godine,dok je kao olakšavajuću okolnost na strani okrivljenog Ž. D. sud cijenio raniju neosuđivanost koju je utvrdio iz citiranog izvoda iz KE za ovog okrivljenog, izdatog od MUP-a Republike S. od 17.01.2013 godine, pa je imajući u vidu navedene olakšavajuće okolnosti sud okrivljenim izrekao uslovnu osudu, kojom im je prethodno utvrdio kaznu zatovora u trajanju od po četiri mjeseca sa rokom probacije od dvije godine,u uvjerenju suda da radi krivičnopravne zaštite nije nužno da prethodno utvrđene kazne zatvora i efektivno izdržavaju,već da se i prijetnjom kaznama, uz dovoljno dug rok provjeravanja može  ostvariti svrha uslovne osude iz čl. 52.st.2 KZCG u okviru opšte svrhe propisivanja i izricanja krivičnih sankcija iz čl. 4.st.2 Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Sud je odluku o troškovima postupka temeljio na odredbi čl. 229.st.1 Zakonika o krivičnom postupku,pa je obavezao okrivljene da solidarno ovom sudu na ime troškova postupka uplate novčani iznos od 60,50 eura. Troškovi postupka se odnose na ime nagrade vještaku ekonomsko-finasijske struke. Visinu paušala sud je odmjerio shodno: imovnom stanju okrivljenog M. A.,dužini trajanja i složenosti krivičnog postupka.</span>
</p>
<p>&nbsp;</p>
<p>
<span class="span1">Imajući u vidu navedeno,primjenom citiranih Zakonskih propisa,odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U PODGORICI</span>
</p>
<p style="text-align:center;">
<span class="span1">Dana,26.02.2014 godine</span>
</p>
<p style="text-align:right">
<span class="span1">SUDIJA</span>
</p>
<p style="text-align:right">
<span class="span1">Đuković Goran s.r.</span>
</p>
<p>&nbsp;</p>
<p>
<span class="span1">PRAVNA POUKA:</span>
</p>
<p>
<span class="span1">Protiv ove presude može se izjaviti žalba u roku</span>
</p>
<p>
<span class="span1">od 8 dana od dana prijema pismenog otpravka,</span>
</p>
<p>
<span class="span1">Višem sudu u Podgorici a preko ovog suda.</span>
</p>
<p>&nbsp;</p>
<p>
<span class="span1">Z.T.O. Maraš Ana</span>
</p>
<p>&nbsp;</p>
</div>
</div>


</body>
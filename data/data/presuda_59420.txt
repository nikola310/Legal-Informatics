<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.8in 1.0in 0.75in 1.0in;}
.p1{margin-right:0.125in;text-align:end;hyphenate:auto;font-family:Times New Roman;font-size:13pt;}
.p2{margin-right:0.125in;text-align:center;hyphenate:auto;font-family:Times New Roman;font-size:13pt;}
.p3{margin-right:0.125in;text-align:start;hyphenate:auto;font-family:Times New Roman;font-size:13pt;}
.p4{margin-right:0.125in;text-align:justify;hyphenate:auto;font-family:Times New Roman;font-size:13pt;}
.p5{text-align:start;hyphenate:auto;font-family:Times New Roman;font-size:12pt;}
.s1{color:black;}
.s2{font-weight:bold;}
</style>
<meta content="ana.stanisic" name="author">
</head>
<body class="b1 b2">
<p class="p1">
<span>K.broj 121/10</span>
</p>
<p class="p2"></p>
<p class="p2">
<span>      U IME NARODA</span>
</p>
<p class="p3"></p>
<p class="p4">
<span>OSNOVNI SUD U BARU, kao prvostepeni krivični, sudija Aleksandra Leković, kao sudija pojedinac, sa zapisničarom Anom Stanišić, u krivičnom predmetu okrivljene K. E.,  zbog krivičnog djela nedozvoljena trgovina iz čl. 284 st.1 KZRCG, po optužnom predlogu Osnovnog tužioca u Baru Kt.br. 59/10 od 29.03.2010. godine, nakon održanog glavnog, javnog pretresa dana 11.05.2010. godine u prisustvu zastupnika optužbe Djikanović Predraga i okrivljene K. E., dana 12.05.2010. godine, donio je i javno objavio</span>
</p>
<p class="p4"></p>
<p class="p2">
<span>P R E S U D U</span>
</p>
<p class="p3"></p>
<p class="p4">
<span>Okrivljena K. E., od oca N. i majke A. rodjene L., rodjena ... godine, u Beranama, stalno nastanjena u Baru, I., završila srednju školu, neudata, pismena, lošeg imovnog stanja, osudjivana i to  presudama Osnovnog suda u Baru K.br. 183/06 od 02.03.2007. godine  i K.br. 25/08 od 22.01. 2009 godine </span>
</p>
<p class="p4"></p>
<p class="p2">
<span>KRIVA  JE</span>
</p>
<p class="p4"></p>
<p class="p3">
<span>Što je:</span>
</p>
<p class="p4"></p>
<p class="p4">
<span class="s1">Dana 23. 12.2009. godine oko 10,15 časova na prostoru buvlje pijace u Baru, nemajući ovlašćenje za trgovinu  od nepoznatih lica nabavila robu u većoj količini - 50 kutija mini petardi - ''cicciolio'', 15 kutija  petardi ''pirat'', 23 kutije petardi ''fijesta'', 8 kutija petardi ''zevs'' u svrhu dalje prodaje. </span>
</p>
<p class="p4"></p>
<p class="p4">
<span class="s1">- čime je  izvršila krivično djelo – nedozvoljena trgovina iz čl.284 st.1. Krivičnog zakonika CG.</span>
</p>
<p class="p4"></p>
<p class="p4">
<span>Pa je sud primjenom čl.4,32,39,42 Krivičnog zakonika CG i čl. 359, 360 i 364  ZKP-a,</span>
</p>
<p class="p4"></p>
<p class="p2">
<span>O S U Đ U J E </span>
</p>
<p class="p4"></p>
<p class="p4">
<span>Na novčanu kaznu u iznosu od 800,00 eura, koju kaznu je dužna da plati u roku od 30 dana od dana pravosnažnosti presude pod prijetnjom izvršenja.</span>
</p>
<p class="p4"></p>
<p class="p4">
<span>Ako osudjena ne plati novčanu kaznu u navedenom roku, sud će novčanu kaznu zamijeniti kaznom zatvora tako što će za svakih započetih 25 (dvadesetpet) eura novčane kazne odrediti jedan dan kazne zatvora.</span>
</p>
<p class="p4"></p>
<p class="p4">
<span>Okrivljena je dužna da plati troškove krivičnog postupka u iznosu od 30 € u roku od 15 dana od pravosnažnosti presude pod prijetnjom izvršenja. </span>
</p>
<p class="p4"></p>
<p class="p2">
<span>O b r a z l o ž e n j e</span>
</p>
<p class="p4"></p>
<p class="p4">
<span>Optužnim predlogom Osnovnog državnog tužioca u Baru Kt.br. 59/10 od 29.03.2010. godine stavljeno je na teret okrivljenoj izvršenje krivičnog djela bliže opisanog u izreci presude.</span>
</p>
<p class="p4"></p>
<p class="p4">
<span>Okrivljena je u svojoj odbrani izjavila da je dana 23.12.2009 godine došla na buvlju pijacu gdje ima zakupljeni štand, da je iznosila neku robu iz auta i da su se odmah pojavili policajci u civilu koji su se predstavili i tražili od nje da im dozvoli pretresanje štanda, jer su u potrazi za petardama, a i imaju dojavu od NN lica da  je ona držala petarde. Nije imala šta da krije pa im je dozvolila da pretresu štand. Potom su tražili od nje da sa njima podje do svog auta i takodje tražili dozvolu da ga pretresu. Otvorila je gepek, a unutra se nalazio paket sa izvjesnom količinom petardi i novogodišnjih sijalica.  Ove petarde su zaliha od prije par godina, kada je prodavala petarde, a sada je imala namjeru da ih pokloni djeci od brata, obzirom da je putovala za praznike i nije imala namjeru biti u Crnoj Gori. Dodala je da na svom štandu prodaje posteljinu, te da bi bilo potpuno neprikladno da prodaje petarde. Službena lica su fotografisali petarde i prebacili ih u svoje vozilo. Nedugo zatim je dala izjavu na zapisniku i posle toga otputovala za Sloveniju. Napomenula je da uopšte nije iznosila petarde na prodaju, jer su one bile u gepeku, a da je najviše bilo malih petardi, a nije sporila da je u autu pronadjena količina koja je navedena u optužnom predlogu. Takodje je istakla da živi sa majkom koja prima penziju i da su joj prihodi od prodaje posteljine na štandu jedini prihodi, da jako teško zaradjuje s obzirom na krizu i da joj zarada od štanda bila 306,oo eura. </span>
</p>
<p class="p4"></p>
<p class="p4">
<span>Sud je u dokaznom postupku i na glavnom pretresu pročitao iskaze svjedoka K. D., M. N., Š. R., K. M. i R. Ž. svi iz prethodnog postupka, pročitao potvrdu CB Bar bez broja  o privremenom oduzimanju predmeta od K. E. od 23.12.2009. godine i pročitao izvještaj sa podacima iz KE  za okrivljenu K. E. pribavljenu od UP PJ Berane br. ... od 19.04.2010. godine. </span>
</p>
<p class="p4"></p>
<p class="p4">
<span>Svjedoci K. D., M. N., Š. R., K. M. i R. Ž. su u svojim iskazima u prethodnom postupku u bitnom naveli da su u cilju sprečavanja prodaje pirotehničkih sredstava pred novogodišnje praznike, po planu PJ UP, operativnim putem došli do saznanja da se na području buvlje pijace prodaju pirotehnička sredstva. Kako je okrivljena poznata po preprodaji petardi, bili su ubjedjeni da je kritičnog dana imala izvjesnu količinu petardi za prodaju. Zaputili su se ka njenom štandu. Kada su došli legitimisali su se, rekli zbog čega su došli i okrivljena im je dozvolila letimičan pregled štanda kojom prilikom nijesu ništa pronašli. U razgovoru sa okrivljenom, nakon dužeg ispitivanja indirektno im je ukazala da u vozilu ima odredjenu količinu petardi. Uputili su se ka njenom vozilu - crveni ''pasat'' karavan koji se nalazio na parkingu ispred buvlje pijace i tada su izvršili pregled vozila. Okrivljena im je otvorila gepek, u kome se nalazio paket sa izvjesnom količinom petardi koje su oduzeli, a u medjuvremenu je došao krim. tehničar koji je fotografisao lice mjesta. Izvršili su prebrojavanje zaplijenjenog materijala, a okrivljenoj su izdali potvrdu o privremeno oduzimanju stvari i predmeta. </span>
</p>
<p class="p4"></p>
<p class="p4">
<span>Iz potvrde CB Bar bez broja o privremenom oduzimanju predmeta od K. E. od 23.12.2009. godine, proizilazi da je od K. E. dana 23.12.2009. godine oduzeto </span><span class="s1">50 kutija mini petardi - ''cicciolio'', 15 kutija  petardi ''pirat'', 23 kutije petardi ''fijesta'', 8 kutija petardi ''zevs''. Ista potvrda je svojeručno potpisana od strane ovlašćenog službenog lica i okrivljene K. E..</span>
</p>
<p class="p4"></p>
<p class="p4">
<span class="s1">Iz </span><span>izvještaja sa podacima iz KE za okrivljenu K. E. pribavljenu od UP PJ Berane br. ... od 19.04.2010. godine, proizilazi da je ista osudjivana i to  presudom Osnovnog suda u Baru K. br. 183/06 od 02.03.2007. godine na kaznu zatvora u trajanju od 30 dana uslovno na jednu godinu i presudom Osnovnog suda u Baru K. br. 25/08 od 22.01. 2009 godine zbog krivičnog djela iz čl. 256/2/1 KZ CG (prikrivanje) na novčanu kaznu u iznosu od 600,00 eura. </span>
</p>
<p class="p4"></p>
<p class="p4">
<span>Ocjenom izvedenih dokaza utvrđeno je da je okrivljena izvršila krivično djelo koje joj je stavljeno na teret. Okrivljena je u svojoj odbrani negirala izvršenje krivičnog djela, navodeći da 2009. godine nije imala namjeru da prodaje petarde, te da je petarde stavila u auto sa namjerom da ih pokloni malome od brata, da su petarde stare par godina, te da ih uopšte nije iznosila na prodaju. Ovakvu odbranu okrivljene sud je cijenio kao neosnovanu i neubjedljivu, sračunatu na izbjegavanje krivično pravne odgovornosti. Naime, nesporno je tokom postupka utvrđeno da su u vozilu okrivljene pronađene petarde i to </span><span class="s1">50 kutija mini petardi - ''cicciolio'', 15 kutija  petardi ''pirat'', 23 kutije petardi ''fijesta'', 8 kutija petardi ''zevs'', što je utvrđeno kako iz odbrane okrivljene, tako i iz iskaza svjedoka- saslušanih policajaca tako i iz potvrde o privremeno oduzetim predmetima. Neuvjerljiva je i nelogična odbrana okrivljene da je ove petarde stavila u svoje vozilo sa namjerom da ih pokloni brataniću. Ovo iz razloga što da je okrivljena imala tu namjeru, ne bi navedene petarde držala u svom vozilu, pogotovo ne na buvljoj pijaci u blizini svog štanda, već bi ih prethodno poklonila, a i nelogično je da nekome poklanja 96 paketa petardi, pa makar se radilo i o brataniću, a i sama činjenica da je, kako je sama navela, </span><span>ranije radila sa petardama i iste prodavala, te pri činjenici koju su naveli salušani svjedoci-policajci da</span><span class="s2"> </span><span>je okrivljena poznata po preprodaji petardi, nesporno utvrđuje sud u uvjerenju da je okrivljena K. E. navedene petarde nabavila u svrhu dalje prodaje. Iz potvrde o privremenom oduzimanju predmeta, jasno se vidi o kojoj se količini oduzetih petardi radi, a koja količina petardi predstavlja, po mišljenju suda, ''veću količinu''. Sa navedenoga nedvosmisleno proizilazi da je okrivljena svojom radnjom ostvarila sva bitna obiležja krivičnog djela nedozvoljena trgovina iz čl. 284. st.1. KZ CG. Nesporno je utvrđeno da okrivljena nije imala ovlašćenje za prodaju pirotehničkih sredstava - petardi, te da ih je nabavila u svrhu prodaje. Okrivljena je krivično djelo izvršila sa umišljajem, jer je bila svjesna svog djela i htjela njegovo izvršenje. </span>
</p>
<p class="p4"></p>
<p class="p4">
<span>Odlučujući se za krivičnu sankciju prema okrivljenoj sud je cijenio sve olakšavajuće i otežavajuće okolnosti iz čl.42 KZCG. Od olakšavajućih okolnosti cijenjene su lične imovinske prilike okrivljene, jer se radi o mladoj osobi, lošeg imovnog stanja. Od otežavajućih okolnosti  sud je cijenio raniju osudjivanost. Sud je okrivljenu  osudio na novčanu kaznu u iznosu od 800,oo eura, cijeneći pritom imovinske prilike okrivljene da je ostvarivala samo zaradu od štanda,  kao i okolnosti koje utiču da kazna bude veća ili manja. Kako je za krivično djelo nedozvoljena trgovina iz čl.284 st.1 KZ CG propisana kazna zavora do 2(dvije) godine ili novčana kazna, sud je mišljenja da će se sa ovakvom kaznom u potpunosti postići svrha kažnjavanja i dovoljno uticati na okrivljenu da u buduće ne vrši krivična djela. </span>
</p>
<p class="p4"></p>
<p class="p4">
<span>Odluka o troškovima zasniva se na odredbi čl. 202 ZKP-a, u iznosu od 30,00 eura, a ista se odnosi na paušalne  troškove rada suda, koji su određeni prema trajanju, složenosti krivičnog postupka i imovinskim prilikama okrivljenih.</span>
</p>
<p class="p4"></p>
<p class="p2">
<span>Na osnovu izloženog odlučeno je kao u izreci presude</span>
</p>
<p class="p2"></p>
<p class="p2">
<span>OSNOVNI SUD U BARU</span>
</p>
<p class="p2">
<span>Dana 12.05.2010. godine</span>
</p>
<p class="p2"></p>
<p class="p3"></p>
<p class="p3">
<span>      ZAPISNIČAR,			                		                         S U D I J A</span>
</p>
<p class="p3">
<span>     Ana Stanišić						                 Aleksandra Leković</span>
</p>
<p class="p3"></p>
<p class="p3"></p>
<p class="p4">
<span>PRAVNA POUKA:Protiv ove presude može se izjaviti žalba Višem sudu u Podgorici u roku od  8 dana od dana prijema pismenog otpravka. Žalba se predaje ovom sudu u dva primjerka.</span>
</p>
<p class="p4"></p>
<p class="p3"></p>
<p class="p4"></p>
<p class="p5"></p>
<p class="p5"></p>
<p class="p5"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:end;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Calibri;font-size:11pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:start;hyphenate:auto;font-family:Arial;font-size:12pt;}
.p5{text-align:justify;hyphenate:auto;font-family:Arial;font-size:12pt;}
.p6{margin-left:0.25in;text-align:justify;hyphenate:auto;font-family:Arial;font-size:12pt;}
.p7{margin-left:0.25in;text-align:center;hyphenate:auto;font-family:Arial;font-size:12pt;}
.p8{text-align:start;hyphenate:auto;font-family:Times New Roman;font-size:12pt;}
.s1{text-decoration:underline;}
</style>
<meta content="vladimir.novovic" name="author">
</head>
<body class="b1 b2">
<p class="p1">
<span>K.br. 31/13</span>
</p>
<p class="p1"></p>
<p class="p2">
<!--Image link to '0.png' can be here-->
</p>
<p class="p3"></p>
<p class="p3"></p>
<p class="p3">
<span>U IME CRNE GORE</span>
</p>
<p class="p4"></p>
<p class="p5">
<span>OSNOVNI SUD U DANILOVGRADU, kao krivični, po sudiji pojedincu Vladimiru Novoviću, uz učešće Branke Nikolić kao zapisničara, u krivičnom predmetu protiv okrivljenih Đ.M. iz D. i V.R. iz Danilovgrada, koje brani Mitar Mugoša adv. iz Podgorice, zbog produženog krivičnog djela teška krađa iz čl. 240 st.1 tač.1 u vezi čl. 23 st.2 u vezi čl. 49 KZ, odlučujući po optužnici Osnovnog državnog tužilaštva iz Podgorice Kt.br.77/13 od 11.03.2013. godine, koju je na glavnom pretresu zastupala Zorica Milanović, zamjenik ODT-a iz Podgorice, nakon održanog glavnog i javnog pretresa dana 13.06.2013.godine u prisustvu zastupnika optužbe, okrivljenih i branioca okrivljenih, donio je dana 17.06.2013.godine i istog dana javno objavio </span>
</p>
<p class="p5"></p>
<p class="p5"></p>
<p class="p5"></p>
<p class="p3">
<span>P R E S U D U</span>
</p>
<p class="p5"></p>
<p class="p5"></p>
<p class="p5">
<span>Okrivljeni:</span>
</p>
<p class="p5"></p>
<p class="p5">
<span>1. Đ.M., JMBG ...., zvani M., od oca R. i majke S., rodjene B., rodjen .....godine u P.i, sa mjestom prebivališta u S.u - opština D., državljanin Crne Gore, pismen, učenik, neoženjen, bez djece, lošeg imovnog stanja, neosudjivan. </span>
</p>
<p class="p5"></p>
<p class="p5">
<span>2. V. R., od oca B. i majke V., rodjene Đ., rodjen .....godine u C., sa mjestom prebivališta u D. – B. bb, državljanin Crne Gore, pismen, učenik, neoženjen, bez djece, lošeg imovnog stanja, neosudjivan.</span>
</p>
<p class="p5"></p>
<p class="p3">
<span>Krivi su</span>
</p>
<p class="p5"></p>
<p class="p5">
<span>Što su:</span>
</p>
<p class="p5"></p>
<p class="p5">
<span>1. Neutvrđenog dana, u periodu između 18. i 20.decembra 2012.godine, u mjestu Mokanje, opština Danilovgrad, zajedno i po prethodnom dogovoru, obijanjem, tuđu pokretnu stvar oduzeli drugom, u namjeri da njenim prisvajanjem sebi pribave protivpravnu imovinsku korist, na način što je okrivljeni Đ.M. upotrebom bonseka prerezao metalnu šipku sa katancem koja obezbjeđuje vrata kontejnera, vlasništvo oštećenog privrednog društva "Crnogorski Telekom" AD Podgorica, u kojem je smješten agregat i rezervoar sa naftom, nakon čega su zajedno otvorili vrata i uz pomoć gumenog crijeva iz rezervoara oduzeli i prisvojili 240 litara nafte, vlasništvo navedenog oštećenog privrednog društva, vrijednosti 312,00 eura, pri čemu su bili svjesni svog djela, znali da je isto zabranjeno i htjeli njegovo izvršenje. </span>
</p>
<p class="p5"></p>
<p class="p5">
<span>2. Dana 19.januara 2013.godine, oko 17,00 časova, u mjestu Mokanje, opština Danilovgrad, zajedno i po prethodnom dogovoru, tuđu pokretnu stvar oduzeli drugom, u namjeri da njenim prisvajanjem sebi pribave malu protivpravnu imovinsku korist, na način što je okrivljeni Đ.M. upotrebom bonseka prerezao metalnu šipku koja obezbjeđuje vrata kontejnera, vlasništvo oštećenog privrednog društva "Crnogorski Telekom" AD Podgorica, u kojem je smješten agregat i rezervoar sa naftom, nakon čega su zajedno otvorili vrata i uz pomoć gumenog crijeva iz rezervoara oduzeli i prisvojili 55 litara nafte, vlasništvo navedenog oštećenog privrednog društva, vrijednosti 71,50 eura, pri čemu su bili svjesni svog djela, znali da je isto zabranjeno i htjeli njegovo izvršenje. </span>
</p>
<p class="p5">
<span>         </span>
</p>
<p class="p5">
<span>- čime su kao saizvršioci počinili produženo krivično djelo teška kradja iz čl.240 st.1 tač.1 KZ u vezi čl.23 st.2 KZ u vezi čl. 49 KZ.</span>
</p>
<p class="p5"></p>
<p class="p5">
<span>Pa sud okrivljenima Đ.M. i V.R. primjenom citiranih zakonskih odredbi, te čl.4, 5, 13, 15, 32, 36, 42, 45, 46, 52, 53 i 54 KZ i čl. 226, 229 i 374 ZKP-a, izriče </span>
</p>
<p class="p6"></p>
<p class="p7">
<span>USLOVNU OSUDU</span>
</p>
<p class="p7"></p>
<p class="p5">
<span>Kojom im utvrđuje kazne zatvora u trajanju od po 3 (tri) mjeseca i istovremeno odredjuje da se iste neće izvršiti ukoliko okrivljeni za vrijeme od 3 (tri) godine po pravosnažnosti  presude ne učine novo krivično djelo.</span>
</p>
<p class="p5"></p>
<p class="p5">
<span>Dužni su okrivljeni Đ.M. i V.R. da solidarno na ime troškova krivičnog postupka uplate budžetu Crne Gore iznos od 99,00 eura, kao i da na ime sudskog paušala plate iznose od po 30,00 eura, sve prednje u roku od 15 dana po pravosnažnosti presude. </span>
</p>
<p class="p5"></p>
<p class="p3">
<span>O b r a z l o ž e nj e</span>
</p>
<p class="p4"></p>
<p class="p5">
<span>Optužnicom Osnovnog državnog tužilaštva Podgorica Kt.br.77/13 od 11.03.2013. godine, stavljeno je na teret okrivljenima Đ.M. i V.R. da su kao saizvršioci počinili produženo krivično djelo teška krađa iz čl.240 st.1 tač.1 u vezi čl. 23 st.2 i čl.49 KZ. Zastupnik optužbe je u završnoj riječi precizirao činjenični opis krivičnog djela tako što je u tač.1 optužnice u 5 redu odozgo nakon riječi "šipku" dodao riječi "sa katancem", u tač.2 optužnice u prvom redu umjesto "15,00 časova" stavio "17,00 časova", u drugom redu odozgo je izostavio riječ "obijanjem", u 9 redu odozgo umjesto "60 litara nafte" stavio je "55 litara nafte" i u 10 redu odozgo umjesto "vrijednosti 78,00 eura" stavio je "vrijednosti 71,50 eura", dok je pravna kvalifikacije ostala ista. Predložio je da se okrivljeni oglase krivim i osude po zakonu.</span>
</p>
<p class="p5"></p>
<p class="p5">
<span>Okrivljeni Đ.M. u odbrani datoj u istražnom postupku i na glavnom pretresu je priznao izvršenje krivičnog djela. U bitnom je naveo da se neutvrđenog dana u periodu između 18. i 20. decembra 2012.godine, zajedno sa svojim kumom V.R.om, vozio svojim vozilom kroz sela, koja se nalaze u okolini Bandića. Dok su se vozili primijetili su jedan repetitor, a pored kojeg se nalazio metalni kontejner dimenzija oko 2m x 1,5m. Tvrdi da je taj kontejner bio visine 1,8 metara. Zaustavio je vozilo, a zatim su obojica izašli da vide šta je to. Kada su prišli vidjeli su da iz kontejnera izlazi auspuh, tako da su odmah zaključili da se u njemu nalazi agregat i nafta. Istakao je da su došli na ideju da uzmu naftu. Odmah su se vratili do njegove kuće, gdje je on uzeo bonsek i nekoliko praznih bidona, a zatim su pošli do kuće V.R., odakle je R. uzeo još nekoliko praznih bidona. U večernjim časovima ponovo su došli do repetitora. Istakao je da je on uz pomoć bonseka prekinuo metalnu šipku, koja je obezbjeđivala vrata od kontejnera, a zatim su iz rezervoara, uz pomoć gumenog crijeva, u bidone presuli 240 litara nafte. Potom su bidone sa naftom stavili u vozilo i vratili se kući. Jedan dio ove nafte su iskoristili, tako što su je sipali u njegovo vozilo i vozili se, dok su drugi dio nafte prodali, a novac potrošili na kupovinu cigareta i sokova. Dalje je naveo da su dana 19.01.2013.godine on i V.R. ponovo došli na ideju da pođu do istog onog kontejnera, kako bi vidjeli da li ima još nafte. Negdje u sumrak, njegovim vozilom došli su do mjesta gdje se nalazi repetitor. Objasnio je da je on uz pomoć bonseka prekinuo šipku koja je stajala na vratima kontejnera, a da su zatim obojica uz pomoć crijeva u bidone, koje su ponijeli sa sobom, presuli oko 60 litara nafte. Prilikom povratka kući zaustavila ih je patrola policije i privela ih je u stanicu. Dodao je da je bio svjestan da su radnje koje je preduzimao bile zabranjene, da nije puno razmišljao o posljedicama, da je motiv za izvršenje krivičnog djela bio njihovo loše imovno stanje, da se kaje zbog učinjenog, te da su se interesovali kod oštećenog privrednog društva "Crnogorski Telekom" AD Podgorica u cilju obeštećenja istog. U završnoj riječi je kazao da prihvata završnu riječ svoga branioca i da planira da upiše fakultet.         </span>
</p>
<p class="p5"></p>
<p class="p5">
<span>Okrivljeni V.R. u odbrani datoj u istražnom postupku i na glavnom pretresu je priznao izvršenje krivičnog djela. U bitnom je naveo da su se negdje pred Novu 2013. godinu on i njegov kum okrivljeni Đ.M. vozili lokalnim putem kroz mjesto Bandići. Vozilom marke "Ford Fiesta" upravljao je Đ.M.. Kada su došli u mjesto Mokanje, pored puta su primijetili jedan repetitor i kontejner sa agregatom. Tvdi da je okrivljeni Đ.M. zaustavio vozilo pored repetitora, te da su zatim obojica izašli i približili se ovom kontejneru, kako bi vidjeli o čemu se tačno radi. Vidio je da iza kontejnera postoji auspuh, pa je zaključio da se tu nalazi agregat i da u kontejneru ima nafte koja je potrebna za rad agregata. Obzirom da su tih dana on i okrivljeni Đ.M. bili bez novca odlučili su da obiju vrata ovog kontejnera i da iz istog uzmu naftu. Kako kod sebe nijesu imali alat, niti bidone, vratili su se do njihovih kuća. Objasnio je da je okrilvjeni Đ.M. iz svoje kuće uzeo bonsek i nekoliko praznih bidona, kao i da je on iz svoje kuće uzeo nekoliko praznih bidona. Nakon toga su se vratili do repetitora. Tada je okrivljeni Đ.M. uz pomoć bonseka prerezao metalnu šipku, kojom su bila obezbijeđena vrata kontejnera, pa su zatim obojica otvorili vrata i iz rezervoara agregata, uz pomoć plastičnog crijeva presuli 240 litara nafte u bidone. Bidone su potom utovarili u vozilo. Jedan dio nafte su utrošili sipajući ga u vozila, dok su drugi dio nafte prodali, a novac potrošili na kupovinu cigareta i sokova. Dalje je naveo da su dana 19.01.2013.godine, oko 17,00 časova, on i okrivljeni Đ.M., vozilom okrivljenog Đ.M., ponovo došli u mjesto Mokanje, do istog repetitora, kako bi iz kontejnera uzeli naftu. Nakon što su došli do kontejnera okrivljeni Đ.M. je uz pomoć bonseka, na isti način kao i prethodni put, prekinuo šipku, koja je obezbjeđivala vrata kontejnera, a zatim su iz rezervoara u bidone presuli oko 60 litara nafte. Pojasnio je da je u rezervoaru bilo još nafte, a da su oni uzeli samo oko 60 litara. Bidone sa naftom su utovarili u M. vozilo i uputili su se prema M.j kući. Na putu u Bandićima zaustavila ih je policija i privela ih je. Dodao je da je bio svjestan da su njegove radnje i radnje okrivljenog Đ.M. bile zabranjene, da nije puno razmišljao o posljedicama, da se kaje zbog učinjenog i da su njegovi roditelji i roditelji okrivljenog Đ.M. uspostavili kontakt sa predstavnikom oštećenog "Crnogorskog Telekoma" AD Podgorica, a u cilju obeštećenja istog. U završnoj riječi je kazao da prihvata završnu riječ svoga branioca i da planira da upiše fakultet.      </span>
</p>
<p class="p5"></p>
<p class="p5">
<span>Branilac okrivljenih Đ.M. i V.R. advokat M. M. je u završnoj riječi predložio da se njegovim branjenicima izrekne uslovna osuda, a imajući u vidu brojne olakšavajuće okolnosti koje stoje na njihovoj strani. </span>
</p>
<p class="p5"></p>
<p class="p5">
<span>Sud je na glavnom pretresu u dokaznom postupku saslušao ovlašćenog predstavnika oštećenog "Crnogorskog Telekoma" AD Podgorica Darmanović Lidiju, saslušao svjedoka N.Lj., pročitao iskaz svjedoka Lađić Lazara iz istražnog postupka sa zapisnika o saslušanju svjedoka Kti.br. 9/13 od 12.02.2013.godine, sačinjen kod ODT Podgorica, pročitao zapisnik o uviđaju Uprave policije Ispostava Danilovgrad Ku.br. 12/13 od 15.01.2013.godine, pročitao potvrdu o privremeno oduzetim predmetima Uprave policije Ispostava Danilovgrad Ku.br. 12/13 od 19.01.2013.godine izdatu na ime okrivljenog Đ.M., pročitao potvrdu o privremeno oduzetim predmetima Uprave policije Ispostava Danilovgrad Ku.br. 12/13 od 19.01.2013.godine, izdatu na ime okrivljenog V.R., izvršio uvid u foto-dokumentaciju Uprave policije Ispostava Danilovgrad br. 03/13-20 od 19.01.2013.godine, izvršio uvid u foto-dokumentaciju Uprave policije Ispostava Danilovgrad br. 13-03-240/13-15 od 14.01.2013.godine, pročitao nalaz i mišljenje vještaka komercijalne struke D.Đ. Kti.br. 9/13 od 12.02.2013.godine i saslušao ovog vještaka, pročitao izvod iz kaznene evidencije Uprave policije Ispostava Cetinje br. 02-245/340 od 05.02.2013.godine, izdat na ime okrivljenog V.R. i pročitao izvod iz kaznene evidencije Uprave policije PJ Podgorica br. 29-245/13-1902/2-321 od 05.02.2013.godine, izdat na ime okrivljenog Đ.M.. </span>
</p>
<p class="p5"></p>
<p class="p5">
<span>Ovlašćeni predstavnik oštećenog "Crnogorskog Telekoma" AD Podgorica Lidija Darmanović u iskazu datom u istražnom postupku i na glavnom pretresu u bitnom je navela da je iz rezervoara agregata na repetitoru, koji se nalazi u mjestu Mokanje, negdje u decembru mjesecu 2012.godine nestalo 240 litara nafte, te da je dana 19.01.2013.godine, sa istog repetitora oduzeto 60 litara nafte. Nije se pridružila krivičnom gonjenju protiv okrivljenih i nije postavila imovinsko-pravni zahtjev, jer je oštećeni sa okrivljenima postigao vansudsko poravnanje, tj. sporazum o naknadi štete, a koji su inicirali okrivljeni. </span>
</p>
<p class="p5"></p>
<p class="p5">
<span>Svjedok Novović Ljubomir u iskazu datom u istražnom postupku i na glavnom pretresu u bitnom je naveo da je zaposlen u privrednom društvu "Crnogorski Telekom" AD Podgorica, gdje obavlja poslove energetskog održavanja, a što podrazumijeva i održavanje baznih stanica na teritoriji Crne Gore. Dana 14.januara 2013.godine u njihovoj centrali, uključio se alarm koji je ukazivao da je bazna stanica, odnosno repetitor koji se nalazi u mjestu Mokanje u opštini Danilovgrad, ostao bez napajanja. Odmah je sa svojim kolegom otišao do te bazne stanice. Kada je stigao na lice mjesta, primijetio je da su vrata od kontejnera dizel agregata otvorena, dok je metalna šipka, koja je inače bila obezbijeđena katancem, a koja obezbjeđuje vrata, bila prekinuta. Pregledom je utvrdio da agregat nije bio u funkciji, a da u agregatu nije bilo nafte. Odmah je shvatio da je nafta otuđena. Rezervoar pomenutog agregata je kapaciteta 500 litara. U taj rezervoar posljednji put je sipao gorivo 30.04.2012.godine. Tada je rezervoar dopunio sa 476 litara nafte. Pošto je kritičnom prilikom utvrdio da u rezervoaru više nije bilo nafte, izvršio je uvid u brojilo agregata, na kojem se očitavaju radni sati,  pa kako je potrošnja agregata maksimalno 1,5 litara nafte na sat vremena, a imajući u vidu količinu nafte koju je usuo u rezervoar i broj radnih sati agregata utvrdio je da nedostaje 240 litara nafte. Zatim je u agregat dosuo 120 litara nafte, odstranio je mehanička oštećenja na vratima kontejnera, doveo ih u ispravno stanje i o događaju obavijestio policiju koja je izašla na lice mjesta i izvršila uviđaj. Pojasnio je da su bazne stanice, odnosno kontejneri dizel agregata opremljeni alarmom koji se uključuje prilikom otvaranja vrata kontejnera. Nije mu poznato zašto se alarm nije aktivirao kada je prvi put oduzeta nafta, a ostavlja mogućnost da je to moguće usljed dejstva vlage na prekidače na vratima. Dalje je naveo da se dana 19.01.2013.godine uključio alarm u njihovom kontrolnom centru. Sjeća se da je tada bio u smjeni njegov kolega Lađić Lazar, koji je o tome odmah obavijestio policiju. Nije izlazio na lice mjesta zbog ovog drugog događaja, jer je sa kolegama bio na terenu u Kolašinu. Poslije dva dana pozvao ga je inspektor iz policije iz Danilovgrada V.A. i tom prilikom mu je vratio oko 60 litara nafte, koju je policija oduzela od lica koje je uhvatila nakon izvršenja krivičnog djela. Vraćenu naftu je dosuo u rezervoar agregata, a prije dosipanja u rezervoaru je bilo nekih 60 litara nafte, što znači da ova lica nijesu oduzela svu naftu koja je bila u rezervoaru, jer je  14.01.2013.godine u rezervoar usuo 120 litara nafte. </span>
</p>
<p class="p5"></p>
<p class="p5">
<span>Svjedok Lađić Lazar u iskazu datom u istražnom postupku u bitnom je naveo da je uposlen u privrednom društvu "Crnogorski Telekom" AD Podgorica, gdje obavlja poslove  tehničara-operatera u službi za nadzor i upravljanje mrežom. Njegov zadatak je da prati rad baznih stanica na teritoriji Crne Gore. Dana 19.01.2013.godine bio je na radnom mjestu, kada se uključio alarm. Tvrdi da je taj alarm ukazivao da je neko otvorio vrata kontejnera agregata, koji se nalazi u mjestu Mokanje, na području opštine Danilovgrad. Kako nije imao informaciju, da je bilo ko od kolega na terenu i da se bilo što radi na baznoj stanici, zaključio je da su vrata otvorena neovlašćeno, pa je odmah pozvao policiju u Danilovgradu i obavijestio ih o ovome.  </span>
</p>
<p class="p5"></p>
<p class="p5">
<span>Iz zapisnika o uviđaju Uprave policije Ispostava Danilovgrad Ku.br.12/13 od 15.01.2013.godine, utvrđuje se da su dana 14.01.2013.godine, ovlašćeni policijski službenici Uprave policije Ispostava Danilovgrad izašli na lice mjesta, a povodom obavještenja "Crnogorskog Telekoma" AD Podgorica, da je iz rezervoara agregata, koji se nalazio u kontejneru, u mjestu Mokanje, u periodu od 30.04.2012.godine do 14.01.2013.godine otuđena nafta. Na licu mjesta zatečeno je da je podesnim sredstvom prerezana metalna šipka i katanac koji su obezbjeđivali vrata od kontejnera, da su vrata otvorena, a da je zatim podesnim sredstvom-najvjerovatnije crijevom iz rezervoara agregata otuđeno 240 litara nafte. </span>
</p>
<p class="p5"></p>
<p class="p5">
<span>Iz potvrde o privremeno oduzetim predmetima Uprave policije Ispostava Danilovgrad Ku.br. 12/13 od 19.01.2013.godine izdate na ime okrivljenog Đ.M., utvrđuje se da je od okrivljenog Đ.M. oduzeta metalna šipka, katanac i bonsek. </span>
</p>
<p class="p5"></p>
<p class="p5">
<span>Iz potvrde o privremeno oduzetim predmetima Uprave policije Ispostava Danilovgrad Ku.br. 12/13 od 19.01.2013.godine, izdate na ime okrivljenog V.R., utvrđuje se da su od okrivljenog V.R. oduzeta 3 plastična bidona u kojima se nalazi oko 55 litara nafte. </span>
</p>
<p class="p5"></p>
<p class="p5">
<span>U foto-dokumentaciji Uprave policije Ispostava Danilovgrad br. 03/13-20 od 19.01.2013.godine, nalaze se fotografije na kojima je predstavljen izgled kontejnera u mjestu Mokanje, a koji je vlasništvo oštećenog, izgled putničkog motornog vozila marke "Ford Fiesta" reg.oznaka DG AJ 289, izgled plastičnih bidona, te izgled predmeta oduzetih od okrivljenog Đ.M..  </span>
</p>
<p class="p5"></p>
<p class="p5">
<span>U foto-dokumentaciji Uprave policije Ispostava Danilovgrad br. 13-03-240/13-15 od 14.01.2013.godine, nalaze se fotografije na kojima je predstavljen izgled kontejnera i agregata, u mjestu Mokanje, a koji su vlasništvo oštećenog, te mjesta gdje je pronađena metalna zaštitna šipka.  </span>
</p>
<p class="p5"></p>
<p class="p5">
<span>Iz  nalaza i mišljenja vještaka komercijalne struke D.Đ. Kti.br. 9/13 od 12.02.2013.godine i saslušanja ovog vještaka sa glavnog pretresa utvrđuje se da vrijednost 240 litara nafte na dan izvršenja krivičnog djela iznosi 312,00 eura, a da vrijednost 55 litara nafte na dan izvršenja krivičnog djela iznosi 71,50 eura.</span>
</p>
<p class="p5"></p>
<p class="p5">
<span>Sud je cijenio nalaz i mišljenje ovog vještaka, pa je isti prihvatio kao jasan, stručan i objektivan i dat prema pravilima struke i nauke. </span>
</p>
<p class="p5"></p>
<p class="p5">
<span>Iz izvoda iz kaznene evidencije Uprave policije Ispostava Cetinje br. 02-245/340 od 05.02.2013.godine, izdatog na ime okrivljenog V.R., utvrđuje se da okrivljeni V.R. nije osuđivan.</span>
</p>
<p class="p5"></p>
<p class="p5">
<span>Iz izvoda iz kaznene evidencije Uprave policije PJ Podgorica br. 29-245/13-1902/2-321 od 05.02.2013.godine, izdatog na ime okrivljenog Đ.M., utvrđuje se da okrivljeni Đ.M. nije osuđivan. </span>
</p>
<p class="p5"></p>
<p class="p5">
<span>Sud je cijenio iskaze ovlašćenog predstavnika oštećenog "Crnogorskog Telekoma" AD Podgorica Darmanović Lidije i svjedoka N.Lj. i Lađić Lazara, pa je našao da su se isti objektivno i istinito izjasnili o činjenicama koje su im poznate, a da se pri tom nijesu upuštali u izjašnjavanje o činjenicama koje im nijesu poznate. Njihovi iskazi stoje u međusobno skladnoj vezi, a iskazi ovlašćenog predstavnika oštećenog "Crnogorskog Telekoma" AD Podgorica Darmanović Lidije i svjedoka N.Lj. potvrđeni su i zapisnikom o uviđaju Uprave policije Ispostava Danilovgrad Ku.br.12/13 od 15.01.2013.godine.  </span>
</p>
<p class="p5"></p>
<p class="p5">
<span>Na osnovu naprijed izložene činjenične gradje proizašle iz dokaza provedenih na glavnom pretresu ovaj sud je utvrdio da su okrivljeni Đ.M. i V.R. kao saizvršioci počinili produženo krivično djelo teška krađa iz čl.240 st.1 tač.1 KZ u vezi čl. 23 st.2 KZ u vezi čl.49 KZ, a na način, mjesto i vrijeme kako je to predstavljeno u stavu 1 i 2 izreke presude.</span>
</p>
<p class="p5"></p>
<p class="p5">
<span>Da su okrivljeni Đ.M. i V.R. neutvrđenog dana, u periodu između 18. i 20.decembra 2012.godine, u mjestu Mokanje, opština Danilovgrad, zajedno i po prethodnom dogovoru, obijanjem, tuđu pokretnu stvar oduzeli drugom, u namjeri da njenim prisvajanjem sebi pribave protivpravnu imovinsku korist, na način što je okrivljeni Đ.M. upotrebom bonseka prerezao metalnu šipku sa katancem koja obezbjeđuje vrata kontejnera, vlasništvo oštećenog privrednog društva "Crnogorski Telekom" AD Podgorica, u kojem je smješten agregat i rezervoar sa naftom, nakon čega su zajedno otvorili vrata i uz pomoć gumenog crijeva iz rezervoara oduzeli i prisvojili 240 litara nafte, vlasništvo navedenog oštećenog privrednog društva, vrijednosti 312,00 eura, pri čemu su bili svjesni svog djela, znali da je isto zabranjeno i htjeli njegovo izvršenje, sud je utvrdio iz priznanja okrivljenih Đ.M. i V.R., koja su bila istinita, potpuna, jasna i u svemu skladna sa zapisnikom o uviđaju Uprave policije Ispostava Danilovgrad Ku.br.12/13 od 15.01.2013.godine, foto-dokumentacijom Uprave policije Ispostave Danilovgrad br. 13-240/13-15 od 14.01.2013.godine i iskazima ovlašćenog predstavnika oštećenog privrednog društva "Crnogorski Telekom" AD Podgorica Lidije Darmanović i svjedoka N.Lj., te iz nalaza i mišljenja vještaka komercijalne struke D.Đ.. Iz odbrane okrivljenog Đ.M. utvrđuje se da su neutvrđenog dana u periodu između 18. i 20. decembra 2012.godine, on i okrivljeni V.R. postigli dogovor da iz kontejnera u kojem je smješten agregat i rezervoar sa naftom otuđe izvjesnu količinu nafte, da je on uz pomoć bonseka prekinuo metalnu šipku, koja je obezbjeđivala vrata kontejnera, te da su zatim on i okrivljeni V.R. uz pomoć gumenog crijeva iz rezervoara u bidone presuli 240 litara nafte, a koje bidone su zatim utovarili u vozilo i odvezli. Sve ovo potvrđuje u odbrani i okrivljeni V.R., s tim što dodaje da su njih dvojica zajedno otvorili vrata od kontejnera, te da se kontejner nalazio u mjestu Mokanje, a koje mjesto pripada području opštine Danilovgrad. Takođe, i ovlašćeni predstavnik oštećenog "Crnogorskog Telekoma" AD Podgorica D.L.i svjedok Novović Ljubomir saglasno ističu da je ovom prilikom oduzeto 240 litara nafte, vlasništvo oštećenog. Iz iskaza svjedoka N.Lj. utvrđuje se da je na metalnoj šipci, kojom su se obezbjeđivala vrata kontejnera, prethodno postojao katanac, te da je ta šipka prekinuta, a što proizilazi i iz zapisnika o uviđaju Uprave policije Ispostava Danilovgrad Ku.br.12/13 od 15.01.2013.godine i foto-dokumentacije Uprave policije Ispostava Danilovgrad br. 13-03-240/13-15 od 14.01.2013.godine. Iz nalaza i mišljenja vještaka komercijalne struke D.Đ. utvrđeno je da vrijednost 240 litara nafte na dan izvršenja krivičnog djela iznosi 312,00 eura. Dakle, okrivljeni Đ.M. i V.R. su u skladu sa postignutim dogovorom, po principu podjele uloga svojim radnjama nesumnjivo pokazali zajedništvo i svijest o zajedničkom djelovanju i obijanjem su izvršili oduzimanje tuđe pokretne stvari, a u namjeri da prisvajanjem sebi pribave protivpravnu imovinsku korist, koju su i pribavili u navedenom iznosu. </span>
</p>
<p class="p5"></p>
<p class="p5">
<span>Da su okrivljeni Đ.M. i V.R., dana 19.januara 2013.godine, oko 17,00 časova, u mjestu Mokanje, opština Danilovgrad, zajedno i po prethodnom dogovoru, tuđu pokretnu stvar oduzeli drugom, u namjeri da njenim prisvajanjem sebi pribave malu protivpravnu imovinsku korist, na način što je okrivljeni Đ.M. upotrebom bonseka prerezao metalnu šipku koja obezbjeđuje vrata kontejnera, vlasništvo oštećenog privrednog društva "Crnogorski Telekom" AD Podgorica, u kojem je smješten agregat i rezervoar sa naftom, nakon čega su zajedno otvorili vrata i uz pomoć gumenog crijeva iz rezervoara oduzeli i prisvojili 55 litara nafte, vlasništvo navedenog oštećenog privrednog društva, vrijednosti 71,50 eura, pri čemu su bili svjesni svog djela, znali da je isto zabranjeno i htjeli njegovo izvršenje, sud je utvrdio iz priznanja okrivljenih Đ.M. i V.R., koja su bila istinita, potpuna, jasna i u svemu skladna sa potvrdom o privremeno oduzetim predmetima Uprave policije Ispostava Danilovgrad Ku.br.12/13 od 19.01.2013.godine, izdatom na ime okrivljenog Đ.M., sa potvrdom o privremeno oduzetim predmetima Uprave policije Ispostava Danilovgrad Ku.br.12/13 od 19.01.2013.godine, izdatom na ime okrivljenog V.R., sa iskazima ovlašćenog predstavnika oštećenog privrednog društva "Crnogorski Telekom" AD Podgorica Lidije Darmanović i svjedoka N.Lj. i Lađić Lazara, te iz nalaza i mišljenja vještaka komercijalne struke D.Đ.. Iz odbrane okrivljenog Đ.M. utvrđuje se da su dana 19.01.2013.godine, on i okrivljeni V.R. postigli dogovor da iz kontejnera (istog iz kojeg su prethodno oduzimali naftu) u kojem je smješten agregat i rezervoar sa naftom otuđe izvjesnu količinu nafte, da je on uz pomoć bonseka prekinuo metalnu šipku, koja je obezbjeđivala vrata kontejnera, te da su zatim on i okrivljeni V.R. uz pomoć gumenog crijeva iz rezervoara u bidone presuli 55 litara nafte, a koje bidone su zatim utovarili u vozilo, nakon čega ih je policija prilikom povratka kući zaustavila i privela ih u stanicu. Sve ovo potvrđuje u odbrani i okrivljeni V.R., s tim što dodaje da je u rezervoaru bilo još nafte, te da je događaj bio u mjestu Mokanje, oko 17,00 časova. Da je u rezervoaru bilo još nafte, tj. da okrivljeni Đ.M. i V.R. nijesu uzeli svu naftu iz rezervoara utvrđuje se iz iskaza svjedoka N.Lj.. I svjedok Lađić Lazar potvrđuje da je neovlašćeno otvaranje vrata kontejnera bilo 19.01.2013.godine, jer se na njegovom radnom mjestu uključio alarm. Iz iskaza ovlašćenog predstavnika oštećenog "Crnogorskog Telekoma" AD Podgorica Darmanović Lidije, iskaza svjedoka N.Lj. i iskaza svjedoka Lađić Lazara, utvrđuje se da je i ovom prilikom oduzeta količina nafte vlasništvo oštećenog "Crnogorskog Telekoma" AD Podgorica, a oduzeto je 55 litara nafte, jer se iz potvrde o privremeno odzetim predmetima Uprave policije Ispostava Danilovgrad Ku.br.12/13 od 19.01.2013.godine, izdate na ime okrivljenog V.R., utvrđuje da su od okrivljenog V.R. oduzeta 3 plastična bidona u kojima se nalazilo upravo 55 litara nafte. Sa odbranama okrivljenih u skladnoj vezi stoji potvrda o privremeno oduzetim predmetima Uprave policije Ispostava Danilovgrad Ku.br.12/13 od 19.01.2013.godine, izdata na ime okrivljenog Đ.M., obzirom da je od okrivljenog Đ.M. između ostalog oduzet i bonsek. Nalazom i mišljenjem vještaka komercijalne struke D.Đ. utvrđeno je da vrijednost 55 litara nafte na dan izvršenja krivičnog djela iznosi 71,50 eura. Dakle, okrivljeni Đ.M. i V.R. su u skladu sa postignutim dogovorom, po principu podjele uloga svojim radnjama nesumnjivo pokazali zajedništvo i svijest o zajedničkom djelovanju i izvršili su oduzimanje tuđe pokretne stvari, koja je u vlasništvu privrednog društva "Crnogorski Telekom" AD Podgorica, a ne u vlasništvu građana,  a u namjeri da prisvajanjem sebi pribave malu protivpravnu imovinsku korist, koju su i pribavili u navedenom iznosu. </span>
</p>
<p class="p5">
<span>    </span>
</p>
<p class="p5">
<span>Krivično djelo teška kradja iz čl.240 st.1 tač.1 KZ postoji ako je kradja iz čl.239 KZ izvršena obijanjem ili provaljivanjem zatvorenih zgrada, soba, kasa, ormana i drugih zatvorenih prostora ili drugim savladjivanjem većih prepreka, a krivično djelo kradja iz čl.239 st.1 KZ čini onaj ko tudju pokretnu stvar oduzme drugom u namjeri da njenim prisvajanjem sebi ili drugom pribavi protivpravnu imovinsku korist. Krivično djelo sitna krađa, utaja i prevara iz čl. 246 st.2 u vezi st.1 KZ čini onaj ko učini sitnu krađu, utaju i prevaru, a krađa, utaja i prevara se smatraju sitnom, ako vrijednost ukradene ili utajene stvari, odnosno šteta prouzrokovana prevarom ne prelazi iznos od 150,00 eura, a učinilac je išao za tim da pribavi malu imovinsku korist, odnosno da prouzrokuje malu štetu. Članom 49 KZ propisano je da produženo krivično djelo čini više istih ili istovrsnih krivičnih djela učinjenih u vremenskoj povezanosti od strane istog učinioca i koja predstavljaju cjelinu zbog postojanja najmanje dvije od sljedećih okolnosti: istovjetnosti oštećenog, istovrsnosti predmeta djela, korišćenja iste situacije ili istog trajnog odnosa, jedinstva mjesta ili prostora izvršenja djela ili jedinstvenog umišljaja učinioca. U konkretnom slučaju, a kako je to činjenično utvrđeno, okrivljeni Đ.M. i V.R. su počinili više istovrsnih krivičnih djela (teška krađa iz čl. 240 st.1 tač.1 KZ i sitno djelo krađe, utaje i prevare iz čl. 246 st.2 u vezi st.1 KZ) i to u vremenskoj povezanosti, jer su počinjena neutvrđenog dana u periodu između 18. i 20.decembra 2012.godine i 19.januara 2013.godine, a koja predstavljaju jedinstvenu cjelinu, zbog istovjetnosti oštećenog, tj. u oba navrata oštećeni je "Crnogorski Telekom" AD Podgorica, istovrsnosti predmeta djela, tj. nafte i jedinstva mjesta i prostora, obzirom da su izvršena u mjestu Mokanje, na području opštine Danilovgrad. Zbog toga sud nalazi da su okrivljeni Đ.M. i V.R. kao saizvršioci počinili produženo krivično djelo teška krađa iz čl. 240 st.1 tač.1 KZ u vezi čl. 23 st.2 KZ u vezi čl. 49 KZ.</span>
</p>
<p class="p5"></p>
<p class="p5">
<span>Sud je cijenio psihički odnos okrivljenih Đ.M. i V.R. prema počinjenom krivičnom djelu pa je našao da su isto oni počinili sa direktnim umišljajem, jer su bili svjesni svog djela i htjeli su njegovo izvršenje u namjeri pribavljanja protivpravne imovinske koristi.  </span>
</p>
<p class="p5"></p>
<p class="p5">
<span>Sud je u skladu sa činjeničnim utvrđenjem precizirao činjenični opis krivičnog djela na način odredjen kao u izreci presude, ne povrjeđujući na taj način objektivni identitet optužnog akta. </span>
</p>
<p class="p5"></p>
<p class="p5">
<span>Sud je cijenio i druge provedene dokaze, pa je našao da su bez uticaja na odluku u ovoj krivičnoj stvari. </span>
</p>
<p class="p5"></p>
<p class="p5">
<span>Prilikom odlučivanja o vrsti i visini krivične sankcije za okrivljene Đ.M. i V.R. sud je u smislu čl.42 KZ, cijenio sve okolnosti na strani okrivljenih, koje su od značaja za njen izbor i visinu, pa je od olakašavajućih okolnosti na strani okrivljenih Đ.M. i V.R. našao  njihovu mladost (okrivljeni Đ.M. je rođen 11.09.1994.godine, a okrivljeni V.R. 15.07.1994.godine), njihovu raniju neosudjivanost, što je utvrdjeno iz izvoda iz kaznene evidencije izdatih na ime okrivljenih, priznanje izvršenja krivičnog djela, da se oštećeni nije pridružio krivičnom gonjenju protiv okrivljenih, da su okrivljeni nakon počinjenog krivičnog djela inicirali zaključenje sporazuma o naknadi štete sa oštećenim, koji sporazum je i zaključen, te izraženo kajanje, dok otežavajućih okolnosti na strani okrivljenih nije bilo. Navedene olakšavajuće okolnosti sud je cijenio kao naročito olakšavajuće, u smislu čl.45 KZ, pa je okrivljenima Đ.M. i V.R. utvrdjenu kaznu zatvora ublažio ispod zakonom propisanog minimuma, a u okviru granica propisanih čl.46 KZ i našao da u konkretnom slučaju ima mjesta izricanju uslovne osude, shodno čl.53 i 54 KZ, prethodno utvrdjujući im kazne zatvora u trajanju od po 3 (tri) mjeseca i istovremeno odredjujući da se iste neće izvršiti ako okrivljeni za vrijeme od 3 (tri) godine po pravosnažnosti presude ne učine novo krivično djelo. Sud je našao da se u konkretnom slučaju, a imajući u vidu naprijed navedene olakšavajuće okolnosti, može očekivati da će se upozorenjem uz prijetnju kaznom uticati na okrivljene Đ.M. i V.R. da ubuduće ne vrše krivična djela, te da nije nužno da se kazna primijeni radi krivično-pravne zaštite, pa sud nalazi da će se u konkretnom slučaju uslovnom osudom iz izreke ove presude u potpunosti ostvariti svrha izricanja ove krivične sankcije iz čl.52 KZ u okviru opšte svrhe propisivanja i izricanja krivičnih sankcija iz čl.4 st.2 KZ.</span>
</p>
<p class="p5"></p>
<p class="p5">
<span>O troškovima krivičnog postupka odlučeno je na osnovu čl.226 i 229 ZKP-a, pa kako su okrivljeni Đ.M. i V.R. oglašeni krivim, obavezani su da na ime troškova krivičnog postupka solidarno plate budžetu Crne Gore iznos od 99,00 eura, koji se odnosi na nagrade odmjerene vještaku komercijalne struke Dušanu Đuraškoviću, te da na ime sudskog paušala plate svaki pojedinačno iznos od 30,00 eura, a koji iznos je određen srazmjerno trajanju i složenosti ovog postupka, uz ocjenu imovinskih prilika okrivljenih. Prednje iznose okrivljeni su dužni platiti u roku od 15 dana po pravosnažnosti presude. </span>
</p>
<p class="p5"></p>
<p class="p5">
<span>Sa iznijetog, a primjenom čl.374 ZKP-a, odlučeno je kao u izreci ove presude. </span>
</p>
<p class="p5"></p>
<p class="p3"></p>
<p class="p5">
<span>ZAPISNIČAR,                                                                           SUDIJA,</span>
</p>
<p class="p5">
<span>Branka Nikolić 						   Vladimir Novović</span>
</p>
<p class="p5"></p>
<p class="p5"></p>
<p class="p5">
<span>D-na:</span>
</p>
<p class="p5">
<span>- ODT Podgorica</span>
</p>
<p class="p5">
<span>- Okrivljenom Đ.M.</span>
</p>
<p class="p5">
<span>- Okrivljenom V.R.</span>
</p>
<p class="p5">
<span>- Braniocu okrivljenih adv. M. M.</span>
</p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5">
<span class="s1">PRAVNA POUKA</span><span>: Protiv ove presude može se izjaviti žalba Višem sudu u Podgorici u roku od 15 dana od dana prijema  pismenog otpravka, a preko ovog suda. </span>
</p>
<p class="p5"></p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p5"></p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p8"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:justify;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Times New Roman;font-size:12pt;}
.p4{text-indent:0.5in;text-align:justify;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
.s2{font-family:Arial;}
</style>
<meta content="milosav.zekic" name="author">
</head>
<body class="b1 b2">
<p class="p1">
<span>OSNOVNI SUD U ROŽAJAMA</span>
</p>
<p class="p1">
<span>K.br. 126/12  </span>
</p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p2">
<span>U IME CRNE GORE</span>
</p>
<p class="p1"></p>
<p class="p1">
<span>	Sudija Osnovnog suda u Rožajama Milosav Zekić, uz učešće zapisničara Aide Luboder , rješavajući po optužnom predlogu Osnovnog državnog tužilaštva iz Rožaja Kt.br.137/12 od 01.08.2012.g. podnijeta protiv okrivljenog  E.H.iz Rožaja, zbog dva  krivična djela laka tjelesna povreda iz čl. 152. st. 2. u vezi st. 2.  Krivičnog zakonika nakon održanog glavnog i javnog pretresa u prisustvu Zamjenika Osnovnog državnog tužioca Armina Selmanovića, oštećenih A. Č. i A. H.  i okrivljenog, dana  14.09.2012. donio je i javno objavio</span>
</p>
<p class="p1"></p>
<p class="p2">
<span>P R E S U D U</span>
</p>
<p class="p1"></p>
<p class="p1"></p>
<p class="p1">
<span>	Okrivljeni E. H. , JMB .  od oca Š.i majke Z., rodj.Š., rodjen .  u Rožajama  živi u naselje Šušteri, drž. CG, razumije crnogorski jezik, njegov  jezik je bosanski, pismen, završio prvi razred SSS, nezaposlen, neoženjen, siromašnog imovnog stanja, osudjivan  presudom Osnovnog suda Rožaje K.br. 114/10 od 28.12.2010.g., za krivično djelo nasilničko ponašanje čl. 399 KZ u sticaju sa KD teška telesna povreda čl. 151. st. 1. KZ, na 5 mjeseci zatvora. </span>
</p>
<p class="p1"></p>
<p class="p1"></p>
<p class="p2">
<span>K R I V   J E</span>
</p>
<p class="p1"></p>
<p class="p1">
<span>	</span>
</p>
<p class="p3">
<span class="s1">	</span><span class="s2">Što je:</span>
</p>
<p class="p1"></p>
<p class="p1">
<span>	dana 18.07.2012.godine, oko 22,15 h, na gradskom trgu u Rožajama, lako tjelesno povrijedio A. Č., na način što ga je sredstvom podobnim da tijelo teško povrijedi ili zdravlje teško naruši- olovnim boksom, udario u predjelu glave-lica, nanoseći mu tom prilikom lake tjelesne povrede  u vidu razderne rane na gornjoj usni veličine 2x1x1cm, sa hematomom veličine 2x2cm,</span>
</p>
<p class="p1"></p>
<p class="p4">
<span>-čime je izvršio krivično djelo laka tjelesna povreda iz čl. 152. st.2. u vezi st. 1. Krivičnog zakonika.</span>
</p>
<p class="p4"></p>
<p class="p4">
<span>dana 18.07.2012.godine, oko 22,15 h, na gradskom trgu u Rožajama, lako tjelesno povrijedio A. H., na način što ga je sredstvom podobnim da tijelo teško povrijedi ili zdravlje teško naruši- olovnim boksom, udario u predjelu glave, od kojeg udarca je pao na betonsku podlogu, nanoseći mu tom prilikom lake tjelesne povrede  u vidu posjekotine na lijevoj arkadi-obrvi veličine 2x1cm, ogrebotine u predjelu lijevog obraza veličine 5x0,3cm, hematoma u predjelu lijevog oka veličine 3x3cm i oguljotina u predjelu oba lakta veličine 1,5x1,5cm</span>
</p>
<p class="p1"></p>
<p class="p4">
<span>-čime je izvršio krivično djelo laka tjelesna povreda iz čl. 152. st.2. u vezi st. 1. Krivičnog zakonika.</span>
</p>
<p class="p1"></p>
<p class="p1">
<span>	pa mu  sud primjenom pomenutih zakonskih propisa i čl. 4,13,15, 32,36, 42, 48 Krivičnog zakonika, utvrđuje, </span>
</p>
<p class="p1"></p>
<p class="p1">
<span>	- za krivično djelo laka tjelesna povreda iz čl. 152. st. 2. u vezi st. 1. Krivičnog zakonika, kaznu zatvora u trajanju od 30 dana </span>
</p>
<p class="p1"></p>
<p class="p1">
<span>	- za krivično djelo laka tjelesna povreda iz čl. 152. st. 2. u vezi st. 1. Krivičnog zakonika, kaznu zatvora u trajanju od 30 dana </span>
</p>
<p class="p1"></p>
<p class="p1">
<span>	pa ga sud primjenom popenutih zakonskih propisa  i čl. 374. Zakonika o krivičnom postupku </span>
</p>
<p class="p1"></p>
<p class="p1">
<span>					O S U Đ U J E </span>
</p>
<p class="p1"></p>
<p class="p1"></p>
<p class="p1">
<span>	Na JEDINSTVENU KAZNU ZATVORA u trajanju od u trajanju od 45 (četrdeset pet) dana. </span>
</p>
<p class="p1">
<span>	Da plati ovome sudu na ime troškova krivičnog postupka iznos od 71,50 eura i na ime paušala iznos od 40,00 eura, u roku od 15 dana po pravosnažnosti ove presude.</span>
</p>
<p class="p1">
<span>	Odštetnog zahtjeva nije bilo. </span>
</p>
<p class="p1"></p>
<p class="p1"></p>
<p class="p2">
<span>O b r a z l o ž e nj e</span>
</p>
<p class="p3"></p>
<p class="p3">
<span>    	</span><span class="s2">Osnovno državno tužilaštvo iz Rožaja, podnijelo je ovom sudu optužni predlog Kt.br. 137/12 od 01.08.2012. godine protiv okrivljenog E. H. iz Rožaja zbog dva  krivična djela  laka tjelesna povreda  iz čl.152. st.2 u vezi st. 1. Krivičnog zakonika.</span>
</p>
<p class="p1"></p>
<p class="p1">
<span>	Na glavnom pretresu Zamjenik  Osnovnog  državnog  tužioca A. S. je precizirao činjenični opis djela ,kao u dispozitivu ove presude, predložio je da sud okrivljenom utvrdi pojedinačne kazne zatvora za oba djela u trajanju od po 30 dana i da ga  osudi   na jedinstvenu kaznu zatvora u trajanju od 45 dana.	</span>
</p>
<p class="p4">
<span>Oštećeni A. Č.i A. H.su  u završnoj riječi  istakli ,da se ne pridružuju krivičnom gonjenju ODT-a u odnosu na okrivljenog, niti su postavili  odštetni zahtjev.</span>
</p>
<p class="p4"></p>
<p class="p4">
<span>Okrivljeni E. H. je u svojoj odbrani istakao da se dana 17.07.2012.godine, potukao sa bratom oštećenog A. Č., A.. Sledećeg dana tj. dana 18.07.2012.g. izašao je na grdski trg u Rožajama i oko 22,15 h  sreo se sa oštećenim  A. i njegovim bratom A. u čijem društvu je bio i oštećeni A. H., te su pošli jedan prema drugom i potukli se pesnicama. U jednoj ruci je imao mobilni  telefon  marke soni eriskon, te je oštećene udarao i ovim telefonom. Kod sebe nije imao olovni boks, tako da oštećene nije udarao ovim boksom i  nije im nanio povrede olovnim boksom, već samo pesnicama i mobilnim telefonom. Sa oštećenim se izmirio i sada su u dobrim odnosima. Obećao da ubuduće neće vršiti bilo kakva krivična djela,pa moli sud da ga što blaže kazni.</span>
</p>
<p class="p4"></p>
<p class="p1">
<span>         Po ovoj krivično pravnoj stvari sud je izveo dokaze, saslušao svjedoke- oštećene A. Č.i A. H., svjedoke S. M. i A.Č., vještaka medicinske struke dr.C. K., izvršio uvid u u izvještaj ljekara jedinice za HMP na ime oštećenog A. Č. od 18.07.2012.g.,izvještaj ljekara jedinice za HMP na ime oštećenog A. H. od 18.07.2012.g,17.04.2012. godine i uvid u izvod iz kaznene evidencije na ime okrivljenog.</span>
</p>
<p class="p1"></p>
<p class="p1">
<span>	Svjedok-oštećeni A. Č. je istakao da  se njegov  brat A. dana 17.07.2012.g.  svadjao  sa okrivljenim E. H.. Dana 18.07.2012.g. je izašao u grad  sa bratom A. i drugovima S. M. i A. H.. Oko 22,15 h , dok su stajali na gradskom trgu, primjetio je okrivljenog  koji je, pošao prema njima i  odmah počeo da udara olovnim boksom sa rebrastim vrhovima koji je imao u ruci  njega i Albina  od kojih udaraca su zadobili povrede, nakon čega su izmijenili nekoliko udaraca, a zatim su se  javili u Hitnu medicinsku pomoć, gde im je ukazana ljekarska pomoć. Sa okrivljenim se izmirio i sada su u dobrim odnosima </span>
</p>
<p class="p1">
<span> </span>
</p>
<p class="p1">
<span>            Svjedok-oštećeni A. H. je istakao,  da je dana 18.07.2012.g., stajao na gradskom trgu u Rožajama  sa svojim drugovima A. i A.  Č. i S. M.. Negde oko 22,15 h  do njih je prišao  okrivljeni E. H. sa još nekoliko momaka  i potukao se sa Č.. Kada je pokušao da ih razvadi okrivljeni ga je udarao  olovnim boksom u predjelu glave, od kojih udaraca je pao na betonsku podlogu i nanio mu povrede. Siguran je da  ga okrivljeni nije udario mobilnim telefonom, jer telefon nije mogao da ostavi ožiljke po licu koje i danas ima. Sa okrivljenim se izmirio i sada su u dobrim odnosima. </span>
</p>
<p class="p1"></p>
<p class="p1">
<span>	Svedok S. M.je izjavio,  da je dana 18.07.2012.g.oko 22,15 h stajao na gradskom trgu u Rožajama sa oštećenim A. Č. i A. H. i ostalim društvom.  U jednom momentu do njih je prišao okrivljeni E. H. i udario je oštećenog  A. u predjelu lica -usana,  i nanio mu povredu, jer je vidio da mu je  potekla krv sa usana.  Nije vidio sa čim ga je udario, niti je vidio kada je udario oštećenog A. H. jer se stvorila gužva,  a kasnije je saznao da je udario i oštećenog A.. </span>
</p>
<p class="p1"></p>
<p class="p1">
<span>	Svedok A. Č. je izjavio,  da je kritičnog dana bio u društvu sa oštećenim  A. Č. i A. H. i ostalim drugovima  na gradskom trgu u Rožajama, kada je okrivljeni  prišao do njih i udario njegovog brata A. nekim predmetom koji je držao u ruci od kojeg udarca mu je potekla krv,  nakon čega se  stvorila gužva. Kasnije je vidio oštećenog A. H. da je krvav po licu,  a isti mu je rekao da ga je udario okrivljeni nekim predmetom. Istakao je da je vidio u ruci okrivljenog neki predmet, a nezna o kojem predmetu se radi, mada misli da oštećeni nebi mogli zadobiti povrede ove težine da su udareni mobilnim telefonom. Naglasio je  da se prethodnog dana potukao sa okrivljenim pesnicama na trgu i da ih je okrivljeni zbog toga  napao kritično veče.Sa okrivljenim su se izmirili.</span>
</p>
<p class="p1"></p>
<p class="p4">
<span>Iz nalaza i mišljenja vještaka  medicinske struke dr.C. K., vidi se da je uvidom u izvještaj ljekara za HMP od 18.07.2012.g.,  naime oštećenih A. Č. i A. H., našao da se  oštećeni A.Č. javio na pregled zbog povreda zadobijenih u tuči i kod istog su nadjene sledeće povrede:rana-razderina na gornjoj usni veličine 2x1x1cm,kao i krvni podliv na gornjoj usni vel.2x2 cm.Navedene povrede kako pojedinačno tako i skupno se kvalifikuju kao laka tjelesna povreda i iste su mogle biti nanijete udarom tupotvrdog predmeta neravnih ivica,pa dakle i olovnim boksom.Rana je ušivena sa deset šavova ,što govori da je manja verovatnoća da je povreda  nanešena mobilnim telefonom. Povreda je najvjerovatnije nanijeta sa jednim udarcem i ista neće ostaviti trajne posledice po povrijedjenog. Da se  oštećeni A. H. se javio na pregled dana 18.07.2012.g.zbog povreda zadobijenih u tuči i kod istog su nadjenene sledeće povrede:posekotina na lijevoj arkadi-obrvi vel.2x1cm,ogrebotina u predjelu lijevog obraza vel.5x0,3cm,kao i krvni podliv -hematom vel.3x3 cm u predjelu lijevog oka,oguljotine u predjelu oba lakta vel.1,5x1,5 cm. Povrede se pojedinačno i skupno kvalifikuju kao laka tjelesna povreda.Povrede u predjelu lijevog oka u vidu posekotine i krvnog podliva i u predjelu lijevog obraza su mogle  biti nanešene udarom tvrdog predmeta neravnih ivica ,kao što je olovni boks i sl.,a povrede u predjelu oba lakta su mogle biti nanijete pri padu od tvrdu podlogu.Povrede su nanijete sa više udaraca. Vještak je istakao da je manja  vjerovatnoća  da su ove  povrede nanijete mobilnim telefonom. Povrede neće ostaviti trajne posledice po povrijedjenog. </span>
</p>
<p class="p4"></p>
<p class="p1">
<span>	Iz izvještaja ljekara jedinice za HMP, na ime oštećenog A. Č. od 18.07.2012.g. vidi se da se oštećeni  javio na pregled zbog povreda zadobijenih  u tuči. U istom su navedene povrede koje je imao oštećeni.  </span>
</p>
<p class="p1"></p>
<p class="p1">
<span>	Iz izvještaja ljekara specijalne jedinice za HMP na ime oštećenog A.H. od 18.07.2012.g.vidi se da se isti javio na pregled  zbog povreda zadobijenih u tuči. U istom su opisane povrede koje je imao oštećeni. </span>
</p>
<p class="p1"></p>
<p class="p1">
<span>	Iz izvoda iz kaznene evidencije na ime okrivljenog E. H., vidi se da je isti osuđen  presudom Osnovnog suda Rožaje K.br. 114/10 od 28.12.2010.g., za krivično djelo nasilničko ponašanje čl. 399 KZ u sticaju sa krivičnim djelom teška telesna povreda čl. 151. st. 1. KZ, na kaznu zatvora u trajanju od  5 mjeseci. </span>
</p>
<p class="p1"></p>
<p class="p1">
<span>           Cijeneći odbranu okrivljenog i sve izvedene dokaze kako pojedinačno,tako i u medjusobnoj vezi ,u smislu čl.370.st.3. Zakonika o Krivičnom postupku (ZKP), sud je nesumljivo utvrdio činjenično stanje kao u dispozitivu presude.</span>
</p>
<p class="p1"></p>
<p class="p1">
<span>            Utvrdjeno činjenično stanje proizilazi iz dokaza izvedenih u postupku, a djelimično nalazi oslonca i u iskazu okrivljenog . </span>
</p>
<p class="p1"></p>
<p class="p1">
<span>	Naime iz iskaza svedoka - oštećenih A. Č. i A. H. je utvrđeno da je okrivljeni kritičnog dana  oko 22,15 h, na gradskom trgu u Rožajama, prišao do oštećenih i udario oštećenog A. olovnim boksom u predjelu glave i nanio mu povrede, nakon čega je udario olovnim boksom i oštećenog A. u predjelu glave i nanio mu  telesne povrede,  od kojih udaraca je pao na betonsku podlogu.  </span>
</p>
<p class="p1"></p>
<p class="p1">
<span>	Iskaze oštećenih, sud je prihvatio kao jasne,  objektivne i međusobno saglasne, a dovodeći iste u vezu sa iskazima svedoka  S. M. i  A. Č.,iz kojih proizilazi  da su  vidjeli kada je okrivljeni  udarao oštećenog A. nekim predmetom  i nanio mu povrede, a kasnije su saznali i da je udarao  i oštećenog A., zaista nema sumnje u drugačije činjenično stanje. Sud je prihvatio iskaze ovih svedoka, obzirom da su isti jasno i iskreno predstavili događaj, onako kako su ga  zapazili.  </span>
</p>
<p class="p1"></p>
<p class="p4">
<span>   Iz nalaza i mišljenja vještaka dr. C. K.i medicinske dokumentacije na ime oštećenih A. i A.utvrđeno je da je oštećeni A. Č. kritičnog dana zadobio  povrede   u vidu razderne rane na gornjoj usni veličine 2x1x1cm, sa hematomom veličine 2x2cm, koje se pojedinačno i skupno kvalifikuju kao lake tjelesne povrede, a oštećeni  A. H. je zadobio povrede u vidu posjekotine na lijevoj arkadi-obrvi veličine 2x1cm, ogrebotine u predjelu lijevog obraza veličine 5x0,3cm, hematoma u predjelu lijevog oka veličine 3x3cm i oguljotina u predjelu oba lakta veličine 1,5x1,5cm, koje se pojedinačno i skupno kvalifikuju kao lake tjelesne  povrede. Da su povrede koje je zadobio oštećeni A. i povrede koje je zadobio oštećeni A. mogle nastati udarom olovnog boksa, osim povreda u predjelu oba lakta koje su mogle nastati prilikom pada o tvrdu podlogu. Nalaz i mišljenje ovog vještaka, sud je prihvatio kao jasan, objektivan, uvjerljiv i stručan, a dovodeći isti u vezu sa iskazima oštećenih svedoka, zaista nema sumnje u drugačije činjenično stanje. Takođe, sud je prihvatio i navode iz medicinske dokumentacije kao jasne i određene, jer su izdate od strane ovlašćene medicinske ustanove.</span>
</p>
<p class="p4"></p>
<p class="p1">
<span> 	Iz izvoda iz kaznene evidencije na ime okrivljenog, utvrđeno je da je isti osuđivan presudom Osnovnog suda Rožaje K.br. 114/10 od 28.12.2010.g., za krivično djelo nasilničko ponašanje čl. 399 KZ u sticaju sa krivičnim djelom teška telesna povreda čl. 151. st. 1. KZ, na kaznu zatvora u trajanju od  5 mjeseci. Ovaj dokaz, sud je prihvatio kao jasan i određen jer je izdat od strane ovlašćenog organa.</span>
</p>
<p class="p1"></p>
<p class="p1">
<span>	Sud je cijenio iskaz okrivljenog, pa je isti prihvatio u dijelu u kojem je saglasan sa utvrđenim činjeničnim stanjem. Međutim iskaz okrivljenog u dijelu u kojem ističe da oštećene nije udarao olovnim boksom, već samo pesnicama i mobilnim telefonom, sud nije prihvatio obzirom da je njegov iskaz u ovom dijelu neobjektivan, neuvjerljiv i nenalazi oslonca u dokazima izvedenim u postupku, tako da je očigledno da okrivljeni sa ovakvom odbranom smišljeno i sračunato nastoji da olakša sebi položaj u postupku ili pak izbjegne krivičnopravnu odgovornost. </span>
</p>
<p class="p1"></p>
<p class="p1">
<span>	Iz ovakvog izniejtog i utvrđenog činjeničnog stanja nesumljivo proizilazi da je okrivljeni dana 18.07.2012.godine, oko 22,15 h, na gradskom trgu u Rožajama, lako tjelesno povrijedio A. Č.na način što ga je sredstvom podobnim da tijelo teško povrijedi ili zdravlje teško naruši- olovnim boksom, udario u predjelu glave-lica, nanoseći mu tom prilikom lake tjelesne povrede  u vidu razderne rane na gornjoj usni veličine 2x1x1cm, sa hematomom veličine 2x2cm i da je istog  dana u isto vrijeme i na istom mjestu , lako tjelesno povrijedio A.H., na način što ga je sredstvom podobnim da tijelo teško povrijedi ili zdravlje teško naruši- olovnim boksom, udario u predjelu glave, od kojeg udarca je pao na betonsku podlogu, nanoseći mu tom prilikom lake tjelesne povrede  u vidu posjekotine na lijevoj arkadi-obrvi veličine 2x1cm, ogrebotine u predjelu lijevog obraza veličine 5x0,3cm, hematoma u predjelu lijevog oka veličine 3x3cm i oguljotina u predjelu oba lakta veličine 1,5x1,5cm. </span>
</p>
<p class="p1"></p>
<p class="p1">
<span>       Cijeneći psihički odnos okrivljenog   prema  učinjenim krivičnim djelima,  sud je našao da je  isti  bio  svjestan   svojih  djela, tj. svjestan da  na opisani način nanosi lake tjelesne povrede oštećenima, olovnim boksom  koji predstavlja sredstvo podobno da tijelo teško povrijedi ili zdravlje teško naruši i to je htio, pa je postupao sa umišljajem. </span>
</p>
<p class="p1"></p>
<p class="p1">
<span>	Pravnom ocjenom utvrdjenog činjeničnog stanja, sud je našao da su u radnjama okrivljenog sadržani svi bitni elementi  dva krivična  djela laka tjelesna povreda iz čl.152.st.2.u vezi st.1. KZ.</span>
</p>
<p class="p1"></p>
<p class="p1">
<span>             Za izvršena krivična djela ,sud je okrivljenog oglasio krivim i utvrdio mu pojedinačne kazne zatvora u trajanju od po 30 dana i osudio ga na jedinstvenu kaznu zatvora u trajanju od 45 (četrdeset pet) dana.</span>
</p>
<p class="p1"></p>
<p class="p4">
<span>Prilikom odmeravanja ovakve vrste i visine kazne, sud je imao sve okolnosti koje utiču da kazna bude veća ili manja iz čl. 42. KZ, pa je  okrivljenom od olakšavajućih  okolnosti cijenio njegovo  siromašno imovno stanje, njegovu životnu dob jer se radi o relativno mlađoj osobi i njegov pozitivan odnos prema oštećenima nakon izvršenog djela, sa kojima se izmirio i   koji se nijesu pridružili krivičnom gonjenju ODT-a, kao i obećanje da ubuduće neće vršiti bilo kakva krivična djela, dok je kao otežavajuću okolnost istom cijenio njegovu raniju osuđivanost. </span>
</p>
<p class="p4"></p>
<p class="p4">
<span>Cijeneći navedene okolnosti, kao i okolnosti  pod kojima su djela izvršena i stepen nastupjele posledice, sud je našao da je imalo mjesta izricanju ovakve vrste i visine kazne, ubijeđen da je izrečena jedinstvena kazna zatvora u naznačenom trajanju srazmjerna težini izvršenog djela i stepenu krivice okrivljenog i dovoljna za ostvarenje svrhe kažnjavanja iz čl. 32. KZ, u okviru opšte svrhe krivične sankcije iz čl. 4. istog zakona. </span>
</p>
<p class="p4"></p>
<p class="p4">
<span>Na osnovu čl.229.u vezi čl.226.st.1.tač.2.ZKP,  sud je obavezao okrivljenog da plati ovome sudu na ime troškova krivičnog postupka iznos od 71,50 eura, a koji troškovi  se odnose na ime troškova za vještačenje.</span>
</p>
<p class="p4"></p>
<p class="p1">
<span>	Na osnovu čl. 229. u vezi čl. 226.st. 2 tač. 9. i st. 3. ZKP, sud je obavezao okrivljenog da plati ovome sudu na ime paušala iznos od 40,00 eura, a ovo imajući u vidu trajanje i složenost krivičnog postupka kao i imovno stanje okrivljenog.</span>
</p>
<p class="p1"></p>
<p class="p1">
<span>           Odštetnog zahjeva nije bilo.</span>
</p>
<p class="p1"></p>
<p class="p4">
<span>Sa izloženog je odlučeno kao u izreci ove presude.</span>
</p>
<p class="p4"></p>
<p class="p4"></p>
<p class="p4">
<span>OSNOVNI SUD U ROŽAJAMA, dana 14.09.2012. godine.</span>
</p>
<p class="p1"></p>
<p class="p1">
<span>   </span>
</p>
<p class="p1"></p>
<p class="p1">
<span>Zapisničar,							S U D I J A,</span>
</p>
<p class="p1">
<span>Aida Luboder  s.r.						Milosav Zekić  s.r.</span>
</p>
<p class="p1"></p>
<p class="p1"></p>
<p class="p1">
<span>PRAVNA POUKA: Protiv ove presude može se izjaviti žalba u roku od 8  dana od dana prijema iste i to Višem sudu u Bijelom Polju, a preko ovog suda.</span>
</p>
<p class="p1"></p>
<p class="p1"></p>
<p class="p1">
<span>	</span>
</p>
<p class="p5"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-family:'Arial';text-decoration:underline}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span class="span1"></span>
</p>
<p style="text-align:right">
<span class="span1">K.br.112/14</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">VIŠI SUD U PODGORICI, kao prvostepeni krivični, po sudiji Vesni Moštrokol kao pojedincu, uz učešće Anke Raković, kao zapisničara, u krivičnom predmetu protiv Đ. M. iz K., koga brani Ganjola Hamid advokat iz Podgorice, zbog krivičnog djela neovlašćena proizvodnja, držanje i stavljanje u promet opojnih droga iz čl. 300 st.1 Krivičnog zakonika Crne Gore, po optužnici Višeg državnog tužilaštva u Podgorici </span><span class="span1">Kt.br.131/14 od 10.10.2014. godine, </span><span class="span1">koju je na glavnom pretresu zastupala Olivera Ražnatović, zamjenik VDT-a u Podgorici, nakon održanog usmenog, glavnog i javnog pretresa, započetog 06.11.2014.godine, završenog 27.11.2014.godine, u prisustvu zastupnika optužbe, optuženog i njihovog branioca, donio je 28.11.2014.godine i istog dana javno objavio</span>
</p>
<p>
<span class="span1"> </span>
</p>
<p>&nbsp;</p>
<p style="text-align:center;">
<span class="span1">P R E S U D U </span>
</p>
<p>&nbsp;</p>
<p>
<span class="span1">Optuženi:</span>
</p>
<p>&nbsp;</p>
<p>
<span class="span1">Đ. M., zvani Đ., JMBG ..., od oca Đ. i majke V., rodjene P., rodjen ... godine u K., sa prebivalištem u H. N., naselje Z., ulica L. br. ..., državljanin C. G., nezaposlen, neoženjen, završio gimnaziju, student II godine P. f. u K., srednjeg imovnog stanja, neosudjivan, u pritvoru od 17.09.2014. godine, od 14,15 časova</span>
</p>
<p>&nbsp;</p>
<p style="text-align:center;">
<span class="span1">K r i v  j e</span>
</p>
<p>&nbsp;</p>
<p>
<span class="span1">Zato što je:</span>
</p>
<p>&nbsp;</p>
<p>
<span class="span1">Dana 17.09.2014. godine, u svom stanu, u naselju Z., ulica L. br. ..., neovlašćeno radi prodaje držao 311 tableta sintetičke opojne droge MDMA zvane "ekstazi", ukupne težine 69,61 gram, supstance proglašene za opojnu drogu Pravilnikom o utvrdjivanju spiska droga, psihotropnih supstanci i bilja koje se može koristiti za proizvodnju droga ("Službeni list CG br.56/12" od 09.11.2012. godine), i u periodu od juna mjeseca 2014. godine do 17.09.2014. godine, u svom stanu, u naselju Z., u L. ulici br. ..., neovlašćeno proizvodio opojnu drogu marihuanu, supstancu proglašenu za opojnu drogu Pravilnikom o utvrdjivanju spiska droga, psihotropnih supstanci i bilja koje se može koristiti za proizvodnju droga ("Službeni list CG br.56/12" od 09.11.2012. godine), i ako je bio svjestan da postupa neovlašćeno i protivpravno, pa je to i htio, na način što je dana 17.09.2014. godine, u svom stanu držao 311 tableta sintetičke opojne droge ekstazi, svijetloplave boje, ukupne težine 69,61 gram, upakovane u dvije PVC kese i to u jednoj 189 tableta, a u drugoj 26 tableta i jednu metalnu kutijicu, u kojoj se nalazilo 96 tableta, koja opojna droga je bila namijenjena daljoj prodaji, dok je u periodu od juna mjeseca 2014.godine do 17.09.2014. godine uzgajao nekoliko stabljika biljke Cannabis sativa </span><span class="span1">- marihuane, od koje su pronadjene dvije otkinute sirove grančice sa listovima, upakovane u crnu papirnu kutiju, pri čemu težina sasušenog lišća, odvojenog od stabljika iznosi 6,83 grama, kao i suvo rasuto lišće u tri saksije na terasi stana, ukupne težine 7,18 grama, koju opojnu drogu su ovlašćeni policijski službenici Uprave policije - CB Herceg Novi, pronašli prilikom pretresa stana i oduzeli od optuženog</span>
</p>
<p>&nbsp;</p>
<p>
<span class="span1">- čime je izvršio krivično djelo neovlašćena proizvodnja, držanje i stavljanje u promet opojnih droga iz čl. 300 st. 1 Krivičnog zakonika Crne Gore</span>
</p>
<p>&nbsp;</p>
<p>
<span class="span1">- pa ga sud primjenom citiranih zakonskih odredbi, te odredbi čl. 4, 5, 15, 32, 36, 42, 45, 46 i 51 Krivičnog zakonika Crne Gore, te odredbi čl. 226, 229 i 374 Zakonika o krivičnom postupku</span>
</p>
<p style="text-align:center;">
<span class="span1">O S U Đ U J E</span>
</p>
<p>&nbsp;</p>
<p>
<span class="span1">Na kaznu zatvora u trajanju od 1 (jednu) godine i 8 (osam) mjeseci, u koju kaznu će mu se uračunati vrijeme provedeno u pritvoru od 17.09.2014. godine od 14,15 časova do </span><span class="span1">28.11.2014. godine.</span>
</p>
<p>&nbsp;</p>
<p>
<span class="span1">Na osnovu čl. 75 u vezi čl. 300 st. 7 Krivičnog zakonika Crne Gore izriče se </span>
</p>
<p>&nbsp;</p>
<p style="text-align:center;">
<span class="span1">MJERA BEZBJEDNOSTI</span>
</p>
<p style="text-align:center;">
<span class="span1">ODUZIMANJE PREDMETA</span>
</p>
<p>&nbsp;</p>
<p>
<span class="span1">Od optuženog Đ. M. oduzima se 311 tableta opojne droge MDMA zvane ekstazi, ukupne težine 69,61 gram i 14,01g opojne droge marihuane, koje se imaju uništiti nakon pravosnažnosti presude.</span>
</p>
<p>&nbsp;</p>
<p>
<span class="span1">OBAVEZUJE SE optuženi da na ime troškova krivičnog postupka Budžetu Crne Gore uplati novčani iznos od  110 € (stodeset eura), a na ime paušala iznos od 200 € (dvjesta eura), sve u roku od 15 dana po pravosnažnosti presude, pod prijetnjom prinudnog izvršenja. </span>
</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>
<span class="span1">Optužnicom VDT-a u Podgorici Kt.br.131/14 od 10.10.2014.godine, koja je izmijenjena u završnoj riječi na glavnom pretersu od 27.11.2014. godine, optuženom Đ. M. stavljeno je na teret izvršenje krivičnog djela neovlašćena proizvodnja, držanje i stavljanje u promet opojnih droga iz čl. 300 st. 1 Krivičnog zakonika Crne Gore (KZCG), pri kojoj optužnici je njen zastupnik ostao do kraja glavnog pretresa navodeći da je nesumnjivo utvrđeno da je optuženi izvršio krivično djelo stavljeno mu na teret, predlažući sudu da ga oglasi krivim i kazni po zakonu.</span>
</p>
<p>&nbsp;</p>
<p>
<span class="span1">Optuženi M. Đ. u odbrani je naveo da je policija pretresom stana u koji živi, a koji se nalazi u H. N., naselje Z., Ul. L. br. ..., pronašla tri saksije, u kojima je uzgajao marihuanu, za ličnu upotrebu, a pronađena su i četiri zamotuljka marihuane koje je kupio za svoju ličnu upotrebu, i dvije grančice neosušene marihuane od biljaka koje je posadio, i koje je stavio da se suše. U njegovom stanu je pronađeno i 311 tableta ekstazija, a ove tablete je kupio zajedno sa svojim prijateljima jer stalno idu na žurke i konzumiraju ovu opojnu drogu, a istu je držao u svom stanu jer je najbliži centru grada, i stalno je tu. Tablete su plaćene oko 300€, a radi se o ponudi koja se dobija samo jednom u životu, jer jedna tableta košta 10 €, a kako njegovo </span><span class="span1">društvo čine sedam ljudi, bilo im je mnogo isplativije da tablete kupe po navedenoj cijeni. Svi su dali ponešto novca, i tako su skupili 300 €, nakon čega je pošao kod jednog lica u K. i kupio tablete, ne želeći da kaže imena svojih drugova. Marihuanu koristi više od godinu dana, a ekstazi je počeo da koristi od juna mjeseca 2014. godine, kada su počele žurke u C. G. Roditelji mu u H. N. drže kiosk, u kojem radi zajedno sa očuhom, ali je zarada mala da jedva prežive od nje. Majka je stalno zaposlena, ali je njena plata u kreditima, dok mu brat ide u školu, a sestra ne radi. Marihuanu je posadio u dvije saksije u junu 2014. godine, a četiri pronađena zamotuljka platio je 20€, odnosno 5 € po zamotuljku. Prilikom pretresa stana sam je pokazao gdje se nalazi marihuana, a tablete ekstazi je krio iz straha, jer se radilo o velikoj količini, pa se bojao kako će policija reagovati. Dodao je da je marihuana bila namijenjena za njegove potrebe, a tablete ekstazi je trebao da konzumira zajedno sa drugovima. Marihuanu konzumira tri puta sedmično tako što ispuši dva-tri džointa, koje pravi na način što je u papir od cigareta stavljao malo duvana i malo "trave" (marihuane), zamotavao u cigaretu i pušio, a sedmično mu je trebalo oko desetak grama marihuane koju je plaćao oko 30 €. Nikada se nije javljao ljekaru vezano za konzumaciju marihuane. U paketićima marihuane koje je kupovao nalaze se sjemenke, koje je on sačuvao i zasadio u dvije saksije u kojima su nikle biljke marihuane, koje je zalivao svaki dan ujutro i uveče, a bile su na terasi, izložene suncu, jer im je to pogodno da napreduju. Paketiće marihuane kupio je dan prije nego što je izvršen pretres, u količini i onako kako su pronađene prilikom pretresa, a platio ih je 20 €, a u međuvremenu nije stigao da konzumira marihuana. Ekstazi je počeo da konzumira u junu mjesecu isključivo na žurkama, i to do sedam tableta i više na noć, a bilo je i žurki koje su trajale i po tri dana. Tokom ljeta je bio na oko 30 žurki i na svakoj je konzumirao tablete ekstazi. Ljeti su ove žurke na otvorenom, a ima ih i u zatvorenom prostoru, a zimi se održavaju po diskotekama i privatno. Količinu od 311 tableta ekstazi kupio je početkom septembra, a prije toga jednu tabletu plaćao je deset eura. Tokom ljeta bio je na četiri festivala koja su trajala po tri dana, dok su jednodnevne žurke počinjale u 22 časa, a završavale oko 06 časova, a za vrijeme žurki je uglavnom konzumirao vodu jer ne pije alkohol. Ekstazi je pio sa vodom, a one su u njemu izazivale sreću. Student je druge godine p. f. u K., koji pohađa vanredno, a majka mu uplaćuje sredstva za studiranje. Jako se kaje zbog svega što je učinio, i da je znao da mu prijeti zatvorska kazna ne bi ovako nešto uradio i žao mu je, te da nema nikakve veze sa prodajom opojne droge i da neće više imati dodira sa njom. </span>
</p>
<p>&nbsp;</p>
<p>
<span class="span1">Branilac optuženog u završnoj riječi je naveo da je optuženi zavisnik od opojne droge, što je potvrđeno nalazom i mišljenjem ljekara neuropshijatra, što je dovoljno da se povjeruje odbrani optuženog da je predmetnu opojnu drogu koristio za sopstvene potrebe, te da sud, ukoliko bude drugačijeg mišljenja, na strani optuženog cijeni brojne olakšavajuće okolnosti i ublaži mu kaznu. </span>
</p>
<p>&nbsp;</p>
<p>
<span class="span1">Optuženi je prihvatio završne riječi svog branioca i ostao pri navodima svoje odbrane.</span>
</p>
<p>&nbsp;</p>
<p>
<span class="span1">U dokaznom postupku sud je proveo sledeće dokaze: pročitao zapisnik o pretresanju stana i drugih prostorija Uprave policije - Odjeljenje za borbu protiv droge Herceg Novi, Kotor i Tivat 47/4 broj 240-14-26/284 od 17.09.2014. godine; pročitao dvije potvrde o privremeno oduzetim predmetima Uprave policije CB Herceg Novi broj 240/14-26/286 i broj 240/14-26/288 od 17.08.2014. godine na ime optuženog Đ. M.; izvršio uvid u fotodokumentaciju Uprave policije CB Herceg Novi broj 378/14 od 17.09.2014. godine; na saglasan predlog stranaka pročitao izvještaj o vještačenju broj 2525/14 od 29.09.2014. godine, u čijem prilogu se nalazi fotodokumentacija; izvršio vještačenje po vještaku neuropsihijatru prof dr. S. M. i pročitao </span><span class="span1">izvod iz kaznene evidencije na ime otpuženog Minisatarstva pravde CG br. 0203/9272 od 15.10.2014. godine.</span>
</p>
<p>&nbsp;</p>
<p>
<span class="span1">Iz ZAPISNIKA O PRETRESANJU STANA i drugih prostorija Uprave policije-Odjljenje za borbu protiv droge Herceg Novi, Kotor i Tivat 47/4 broj 240-14-26/284 od 17.09.2014. godine, utvrđeno je da je izvršen pretres stana koji koristi optuženi Đ. M., a koji se nalazi u H. N., naselje Z. ..., i kojom prilikom je u komodi dnevnog boravka pronađena jedna metalana kutija sa četiri ručno pravljena zamotuljka od PVC kese, sa sadržajem suve biljne materije tamno zelene boje; u spavaćoj sobi ispod kreveta, jedna crna kartonska kutija sa dvije otkinute sirove grančice sa listovima zelene boje; u ormaru spavaće sobe jedna PVC kesa sa 189 tableta svjetlo plave boje sa natpisom "FM" sa jedne strane i "YE" sa druge strane, jedna providna PVC kesa sa 26 tableta svetlo plave boje, sa istim natpisom i jedna metalna kutijica  u kojoj je bilo 96 tableta svetlo plave boje, takođe sa istim natpisom, te manja količina zelenog lišća pronađena u saksiji ispred spavaće sobe.</span>
</p>
<p>&nbsp;</p>
<p>
<span class="span1">Iz POTVRDE O PRIVREMENO ODUZETIM PREDMETIMA Uprave Herceg Novi broj 240/14-26/286 od 17.09.2014. godine, utvrđeno je da je od optuženog, pomenutog datuma,  oduzet jedan mobilni telefon marke "S.", sa karticom broj ... i telefonska kartica "M." mreže.</span>
</p>
<p>&nbsp;</p>
<p>
<span class="span1">Iz POTVRDE O PRIVREMENO ODUZETIM PREDMETIMA Uprave Herceg Novi broj 240/14-26/288 od 17.09.2014. godine, utvrđeno je da je od optuženog, pomenutog datuma,  oduzeta: jedna metalna kutija, u kojoj se nalazilo četiri ručno pravljena zamotuljka od PVC kese, sa sadržajem suve biljne materije tamno zelene boje; jedna crna kartonska kutija, u kojoj su se nalazile dvije otkinute sirove grančice sa listovima zelene boje; jedna PVC kesa u kojoj se nalazilo 189 tableta svetlo plave boje sa natpisom "FM" sa jedne i "YE", sa druge strane; jedna providna PVC kesa sa 26 tablete svetlo plave boje sa natpisom "FM" sa jedne i "YE", sa druge strane; jedna metalna kutijica u kojoj se nalazilo 96 tableta svetlo plave boje sa natpisom "FM" sa jedne i "YE", sa druge strane i manja količina zelenog lišća.</span>
</p>
<p>&nbsp;</p>
<p>
<span class="span1">U FOTODOKUMENTACIJI Uprave policije CB Herceg Novi br. 378/14 od 17.09.2014. godine, prikazane su činjenice konstatovane u zapisniku o pretresanju i potvrdama o privremeno oduzetim predmetima i to: unutrašnjost stana optuženog, izgled predmeta koji su pronađeni pretresom i mjesto gdje su isti zatečeni, te izgled saksija i sasušenog lišća koje je pronađeno.</span>
</p>
<p>&nbsp;</p>
<p>
<span class="span1">Iz IZVJEŠTAJA O VJEŠTAČENJU br. 2525/14, utvrđeno je da je vještačenje dostavljena jedna kutija zelene boje sa četiri ručno pravljenja zamotuljka od plastične kese, sa sadržajem suve biljne materije, tamno zelene boje, karakterističnog opojnog mirisa neto mase 1,93 g, 2,14 g, 2,60 g i 1,91 g (ukupno 8,58 g); braon papirna kesa sa sašuenim lišćem biljne materije tamno zelene boje, karakterističnog opojnog mirisa, neto mase 7,18g; crna kartonska kutija sa dvije odsječene stabljike zelene boje, od koje je odvojen zeleni biljni materijal-lišće, a nakon sušenja utvrđeno je da neto masa suve biljne materije lišća iznosi 6,83 g, za koji biljni materijal je konstatovano da potiče od biljke čiji je botanički naziv Cannabis Sativa-Konoplja, a dokazni materijal sadrži tetratitrokanabinol (THC) u koncentraciji iznad 0,2%. Na vještečanje je dostavljeno i 145 okruglih tableta, zeleno-plave boje, ukupne neto mase 32,43 g; 44 okrugle tablete svetlo plave boje neto mase 9,49g; 72 okrugle tablete zeleno plave boje ukupne neto mase 15,99g; 24 okrugle tablete svijetlo-zeleno- plave boje, neto mase 5,19 g; 22 okrugle tablete zeleno-plave boje, neto mase 4,91 g i 4 okrugle tablete svjetlo-zeleno-plave boje, ukupne mase 1,60 g, sa logom "YE" sa jedne strane i "FM" sa druge strane (ukupno neto masa tableta 69,61 g), a koje tablete sadrže MDMA, poznatiji pod nazivom </span><span class="span1">Ekstazi. Izgled predmetne opojne droge prikazan je u fotodokumentaciji koja čini sastavni dio pomenutog izvještaja. </span>
</p>
<p>&nbsp;</p>
<p>
<span class="span1">Iz NALAZA I MIŠLJENJA SUDSKOG VJEŠTAKA neuropshijatra prof.dr M. S., sa glavnog pretresa od 27.11.2014. godine, a koji nalaz i mišljenje je vještak dao nakon psihijatrijskog pregleda optuženog i  uvida u spise predmeta, utvrđeno je da optuženi osoba prosječnih intektualnih potencijala, ne boluje od trajnog duševnog oboljenja i ne ispoljava simptome težeg duševnog poremećaja, a shodno navodima optuženog isti je konzumirao psihoaktivne supstance, marihuanu, a kasnije ekstazi, koji je uzimao periodično na žurkama, što je na nivou psihičke zavisnosti, odnosno habituacije-periodičnog uzimanja ekstazi i marihuane, a nema osnova da bi se tvrdilo da se radi o zavisniku o ovim psihoaktivnim supstancama (adikcija), jer optuženi ne prilaže medicinsku dokumentaciju, kojom bi se ova zavisnost potvrdila, s tim što se količina od 5 do 7 tableta ekstazija može cijeniti kao predimenzionirana-prevelika. Vještak je objasnio da je zaključak o periodičnom uzimanju marihuane i ekstazija, dao na osnovu kazivanja optuženog i kliničke slike koju je optuženi dao o sebi. U slučaju da osoba prethodno nije konzumirala ni jednu vrstu opojne droge, količina od sedam tableta ekstazija, kod te osobe mogla bi da izazove trovanje, odnosno ako jedno lice, za jednu noć, uzme sedam tableta ekstazija, radi se o prevelikoj količini ove psihoaktivne supstance, ako lice ranije nije kontinuirano koristilo ovu vrstu droge, pa ako bi tri noći zaredom uzelo po sedam tableta ekstazija, mišljenja je da bi ova količina imala toksičan efekat za to lice. Tolerancija na ovu opojnu drogu se stiče kontinuiranim uzimanjem, što znači da se ona svakodnevno mora uzimati i na taj način se izgrađuje tolerancija prema većim količinama.</span>
</p>
<p>&nbsp;</p>
<p>
<span class="span1">Izvještaj o vještačenju br. 2525/14 i nalaz i mišljenje sudskog vještaka neuropsihijatra, sud je u cjelosti prihvatio kao stručne, jasne i objektivne, zasnovane na pravilima struke i nauke i dokazima koji su izvedeni na glavnom pretresu, a na koje stranke nijesu imale primjedbi.</span>
</p>
<p>&nbsp;</p>
<p>
<span class="span1">Iz IZVODA IZ KAZNENE EVIDENCIJE Ministarstva pravde CG br.0203/9272 od 15.10.20014. godine, utvrđeno je da optuženi nije osuđivan.</span>
</p>
<p>&nbsp;</p>
<p>
<span class="span1">Cijeneći navode optužbe, odbranu optuženog, provedene dokaze i utvrđeno činjenično stanje, sud nalazi da je optuženi izvršio krivično djelo koje mu se stavlja na teret, na način, u vrijeme i na mjestu, kako je to precizirano izrekom presude. </span>
</p>
<p>&nbsp;</p>
<p>
<span class="span1">Optuženi ne spori da je u njegovom stanu, koji se nalazi u H. N., naselje Z., ulica L. br. ..., dana 17.09.2014. godine, pronađeno 311 tableta ekstazi, četiri ručno pravljena zamotuljka od PVC kese u kojima se nalazila marihuana, dvije grančice i lišće marihuane, a koje činjenice nesumnjivo proizilaze iz zapisnika opretresanju stana i drugih prostorija Uprave policije-Odjeljenje za borbu protiv droge Herceg Novi, Kotor i Tivat br. 240-14-26/284 od 17.09.2014. godine u kojem je konstatovano da su službenici policije Herceg Novi izvršili pretres stana koji koristi optuženi, a koji se nalazi u H. N., naselje Z. ... i kojom prilikom je u komodi dnevnog boravka pronađena jedna metalana kutija sa četiri ručno pravljena zamotuljka od PVC kese, sa sadržajem suve biljne materije tamno zelene boje u spavaćoj sobi ispod kreveta, jedna crna kartonska kutija sa dvije otkinute sirove grančice sa listovima zelene boje; u ormaru spavaće sobe jedna PVC kesa sa 189 tableta svjetlo plave boje sa natpisom "FM" sa jedne strane i "YE" sa druge strane i jedna providna PVC kesa sa 26 tableta svetlo plave boje, sa istim natpisom i jedna metalna kutijica  u kojoj je bilo 96 tableta svetlo plave boje, takođe sa istim natpisom, te manja količina zelenog lišća pronađena u saksiji ispred spavaće sobe, koji predmeti su privremeno oduzeti od optuženog, kako je to utvrđeno iz potvrde Uprave policije </span><span class="span1">CB Herceg Novi br. 240/14-26/288 od 17.09.2014. godine, a prikazano u fotodokumentaciji br.378/14 od 17.09.2014. godine, čija sadržina u potpunosti odgovara sadržini zapisnika o pretresanju i potvrdi o privremeno oduzetim predmetima.</span>
</p>
<p>&nbsp;</p>
<p>
<span class="span1">Predmeti i supstance koje su pronađene pretresom stana optuženog, bili su predmet vještačenja izvještaja o vještačenju br. 2525/14, iz kojeg je utvrđeno da biljna materija iz četiri ručno pravljena zamotuljka neto mase 1,93 g, 2,14 g, 2,60 g i 1,91 g, sasušeno lišće neto mase 7,18 g i zelena biljna materija-lišće koji je odsječen sa dvije stabljike zelene boje i osušen (neto 6,83 g), potiču od biljke čiji je botanički naziv Cannabis Sativa-Konoplja (poznatija kao marihuana), a svi navedeni uzorci u sebi sadrže tetrahidrokanabinol (THC) u koncentraciji iznad 0,2%, dok je vještačenjem 311 tableta zeleno plave boje sa logom "YE" sa jedne strane i "FM" sa druge strane (neto masa 69,61 g), utvrđeno da sve tablete sadrže MDMA, koja je poznatija kao opojna droga ekstazi.</span>
</p>
<p>&nbsp;</p>
<p>
<span class="span1">Optuženi u odbrani navodi da je 311 tableta ekstazija, zajedno sa svojim prijateljima, kupio za novčani iznos za oko 300 €, u septembru mjesecu 2014. godine, a namjeravao je da ih konzumira na žurkama, objašnjavajući da ekstazi počeo da koristi u junu mjesecu 2014. godine, te da je tokom žurki, na noć, konzumirao oko 7 tableta, s tim što je bilo žurki koje su trajale i po tri noći.</span>
</p>
<p>&nbsp;</p>
<p>
<span class="span1">Navodi odbrane optuženog su nelogični, neprihvatljivi i u krajnjem u suprotnosti sa provedenim dokazima. Naime, iz nalaza i mišljenja sudskog vještaka neuropsihijatra prof.dr M. S. je utvrđeno da kod osobe koja prethodno nije kontinuirano, odnosno svakodnevno, koristila opojnu drogu ekstazi, količina od 7 tableta za jednu noć, može da izazove trovanje, dok bi konzumiranje po 7 tableta tokom tri noći zaredom, imali toksičan ekekat za to lice, na koji način je direktno opovrgnuta odbrana optuženog da je tablete ekstazi kupio za ličnu upotrebu jer ih navodno konzumira na žurkama, odnosno da optuženi ekstazi povremeno koristi, jer iz naprijed navedenog jasno proizilazi da je to nemoguće na način i u količinama kako je to naveo u svojoj odbrani. Osim toga optuženi navodi da jednu tabletu ekstazija plaćao 10 €, pa bi obzirom na količinu koju konzumira za jednu noć, proizilazilo da je 7 tableta ekstazija plaćao 70 €, a ako bi žurka trajala tri noći to bi iznosilo 210 €, što je kontradiktorno sa samom odbranom optuženog koji kaže da od zarade koju ostvaruju njegovi roditelji jedva prežive. Osim navedenog za sud je nelogično da je optuženi količinu od 311 tableta kupio za 300 eura, jer mu je to navodno bilo povoljno, kad jedna tableta, kako sam kaže košta 10 eura, pa je malo vjerovatno da mu je neko tablete koje vrijede 3100 eura, prodao za pomenuti novčani iznos.</span>
</p>
<p>&nbsp;</p>
<p>
<span class="span1">Kod nesumnjivo utvrđenih činjenica koji proizilaze iz provedenih dokaza, a koje se ogledaju u tome da je u stanu optuženog pronađeno 311 tableta ekstazi, koje su bile u ormaru spavaće sobe optuženog i to: u jednoj PVC kesi (189 tableta), jednoj providnoj PVC kesi (26 tableta) i jednoj metalnoj kutijici (96 tableta), da se radi o većoj količini ove opojne droge (311 komada), a da optuženi nije konzument iste, kako je to proizilazi iz nalaza i mišljenja sudskog vještaka neuropsihijatra koji je dat upravo na osnovu kazivanja optuženog, to za sud nema sumnje da je optuženi 311 tableta sintetičke opojne droge MDMA zvane ekstazi, ukupne težine 69,61 g, držao radi dalje prodaje.</span>
</p>
<p>&nbsp;</p>
<p>
<span class="span1">Optuženi priznaje da je u junu mjesecu 2014. godine, u dvije saksije koje su se nalazile na terasi, zasadio sjemenke marihuane, a biljke koje su iznikle zalivao je svaki dan ujutro i uveče, te da su saksije bile izložene suncu, jer je to biljkama pogodno da napreduju, a koje </span><span class="span1">činjenice su potvrđene i provedenim dokazima, zapisnikom o preteresanju stana i drugih prostorija optuženog, potvrdom o privremeno oduzetim predmetima, fotodokumentacijom i izvještajem o vještačenju ove opojne droge.</span>
</p>
<p>&nbsp;</p>
<p>
<span class="span1">Optuženi u odbrani navodi da je zasađena marihuna bila namijenjena za njegove potreba, a u istu svrhu, dan prije lišenja slobode, kupio i četiri paketića marihuane, koji su pronađeni tokom pretresa.</span>
</p>
<p>&nbsp;</p>
<p>
<span class="span1">Imajući u vidu da je optuženi izjavio da marihuanu konzumira unazad godinu dana, a da se iz nalaza i mišljenja sudskog vještaka neuropsihijatra dr.M. S. ne može isključiti mogućnost da optuženi povremeno konzumira marihuanu, kako to sam kaže dva-tri puta sedmično opisujući kako pravi tzv “džointe” i kako ih konzumira, to je sud iz činjeničnog opisa izreke presude izostavio radnje koje se odnose na neovlašćeno držanje radi prodaje opojne droge marihuane, jer za to nije bilo dokaza, imajući u vidu da se radi o maloj količini (ukupno 8,58 g), te četiri pakovanja, iz čega se svakako ne može izvesti nesumnjiv zaključak da je i ova opojna droga bila namijienjena daljoj prodaji. </span>
</p>
<p>&nbsp;</p>
<p>
<span class="span1">Optuženi je priznao da je od juna mjeseca 2014 godine do 17.09.2014. godine, proizvodio opojnu drogu marihuanu, na način što je u dvije saksije zasadio sjemenke marihuane koje je potom svakodnevno zalivao ujutro i naveče, i iz kojih sjemenki su iznikle biljke, a koje je držao na terasi izložene suncu kako bi bolje napredovale. Pretresom stana optuženog pronađene su pomenute biljke marihunane i otpalo lišće koje se nalazilo u saksijama, koje je nakon sušenja bilo predmet hemijskog vještačenja kojim je utvrđeno da sadrži THC iznad 0,2%. </span>
</p>
<p>&nbsp;</p>
<p>
<span class="span1">Imajući u vidu da vještak nije isključio mogućnost da optuženi povremeno koristi marihuanu, to nema dokaza koji bi potvrdili navode optužbe, da je ovu opojnu drogu proizvodio radi prodaje, pa je sud, iz činjeničnog opisa izreke presude, izostavio riječi "radi prodaje", posebno kod činjenice što se pod proizvodnjom podrazumijeva svaka aktivnost kojom se iz određenog materijala može dobiti supstanca koja ima svojstvo opojne droge, pri čemu za ovu inkriminaciju nije potrebno da se proizvodnja vrši u svrhu prodaje ili u neku drugu svrhu. </span>
</p>
<p>&nbsp;</p>
<p>
<span class="span1">Na osnovu naprijed utvrđenog činjeničnog stanja za sud nema sumnje da je optuženi dana  17.09.2014. godine, u svom stanu koji se nalazi u naselju Z., ulica L. br. ..., radi prodaje držao 311 tableta opojne droge MDMA zvane ekstazi, ukupne težine 69,61 g, te da je u periodu od juna mjeseca 2014. godine do 17.09.2014. godine, na terasi pomenutog stana neovlašćeno proizvodio opojnu drogu marihuanu, koju opojnu drogu su ovlašćeni policijski službenici Uprave policije CB Herceg Novi, pronašli prilikom stana i oduzeli od optuženog.</span>
</p>
<p>&nbsp;</p>
<p>
<span class="span1">Postupajući na naprijed opisan način optuženi je bio svjestan da u stanu drži 311 tableta opojne droge zvane Ekstazi (MDMA), te da sjemenke koje je zasadio u saksijama potiču od biljke marihuane (konoplja), supstanci proglešenih za opojne droge Pravilnikom o utvrđivanju spiska droga, psihotropnih supstanci i bilja koje se može koristiti za proizvodnju droga ("Sl. list CG", br. 56/12 od 09.11.2012. godine), a koje činjenice i ne spori, pri čemu je opojna droga MDMA-ekstazi bila namijienjena daljoj prodaji, imajući u vidu broj i količinu pronađenih tableta, a da je proizvodio opojnu drogu marihuanu, na način što je posadio sjemenke iste, u dvije saksije, koje je držao na suncu, zalivajući ih svakodnevno dva puta, da bi biljke bolje napredovale, postupajući na taj način suprotno Zakonu o sprečavanju zloupotrebe droga kojima je regulisano kada su proizvodnja, prerada i promet ovih supstanci dozvoljeni i ko ih može vršiti, ali je to i htio, postupajući u konkretnom slučaju sa direktnim umišljajem, čeme su </span><span class="span1">se u radnjama optuženog stekli svi bitni elementi bića krivičnog djela neovlašćena proizvodnja, držanje i stavljanje u promet opojnih droga iz čl. 300 .st 1 KZ CG, za koje djelo ga je sud oglasio krivim i krivično odgovornim.</span>
</p>
<p>&nbsp;</p>
<p>
<span class="span1">Odlučujući o visini kazne koju će izreći optuženom sud je cijenio sve okolnosti koje utiču da kazna bude manja ili veća, pa kako otežavajućih okolnosti nije bilo, kao olakšavajuće je cijenio lične prilike optuženog koje se ogledaju u tome da se radi o mladoj osobi koja je u vrijeme izvršenje imala 23 godine, da je student druge godine P. f. u K. i da je neosuđivan, a koje okolnosti sud smatra naročito olakšavajućim, pa je optuženog osudio na kaznu zatvora u trajanju od jedne godine i osam mjeseci, jer smatra da je izrečena kazna u svemu srazmjerna težini krivičnog djela i stepenu krivice optuženog, i predstavlja onu mjeru koja je nepohodno potrebna za postizanje svrhe kažnjavanje iz čl. 32 KZ-a, a u okviru opšte svrhe izricanja krivičnih sankcija iz čl. 4 KZ-a, odnosno da će se sa istom uticati na optuženog, ali i na druge, da ubuduće ne vrše krivična djela.</span>
</p>
<p>&nbsp;</p>
<p>
<span class="span1">U izrečenu kaznu zatvora optuženom će se obračunati vrijeme provedeno u pritvoru od 17.09.2014. godine od 14,15 časova do 28.11.2014. godine, shodno odredbi čl. 51 KZ CG.</span>
</p>
<p>&nbsp;</p>
<p>
<span class="span1">Shodno odredbi čl. 300 st. 7 i čl. 75 KZ-a, od optuženog je oduzeto 311 tableta opojne droge MDMA ukupne težine 69,61 g i 14,01 g marihuane, koje supstance se imaju uništiti nakon pravosnažnosti presude, jer se radi o predmetima za koje zakon predviđa obavezno oduzimanje.</span>
</p>
<p>&nbsp;</p>
<p>
<span class="span1">Odluka o troškovima donijeta je shodno odredbi čl. 226 i 229 Zakonika o krivičnom postupku (ZKP-a), a isti se odnose na nagradu sudskom vještaku neuropshijatru dr M. S. u iznosu od 110 €, dok je paušal određen imajući u vidu složenog i dužinu trajanja postupka, kao imovinske prilike optuženog, a što je dužan uplatiti Budžetu CG, u roku od 15 dana od pravosnažnosti presude, pod prijetnjom prinudnog izvršenja.</span>
</p>
<p>&nbsp;</p>
<p>
<span class="span1">Na osnovu izloženog, shodno odredbi čl. 374 ZKP-a, odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span1">VIŠI SUD U PODGORICI</span>
</p>
<p style="text-align:center;">
<span class="span1">dana 28.11.2014. godine</span>
</p>
<p style="text-align:right">
<span class="span1">SUDIJA</span>
</p>
<p style="text-align:center;">
<span class="span1">                                                                                                               Vesna Moštrokol,s.r.</span>
</p>
<p>
<span class="span2">PRAVNA POUKA                                                      </span>
</p>
<p>
<span class="span1">Protiv ove presude je dozvoljena žalba,</span>
</p>
<p>
<span class="span1">u roku od 15 dana od dana prijema </span>
</p>
<p>
<span class="span1">pisanog otpravka, Apelacionom sudu CG </span>
</p>
<p>
<span class="span1">preko ovog Suda.</span>
</p>
<p style="text-align:center;">
<span class="span1">Tačnost otpravka ovjerava namještenik suda</span>
</p>
<p style="text-align:center;">
<span class="span1">Nada Rubežić</span>
</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.62430555in 0.625in 0.37430555in 0.875in;}
.p1{text-align:center;hyphenate:auto;font-family:Times New Roman;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-indent:0.5in;margin-left:4.5in;text-align:justify;hyphenate:auto;font-family:Arial;font-size:12pt;}
.p4{text-align:justify;hyphenate:auto;font-family:Arial;font-size:12pt;}
.p5{text-indent:0.5in;text-align:justify;hyphenate:auto;font-family:Arial;font-size:12pt;}
.p6{text-align:center;hyphenate:auto;keep-with-next.within-page:always;font-family:Arial;font-size:12pt;}
.p7{text-align:start;hyphenate:auto;font-family:Times New Roman;font-size:12pt;}
.p8{text-align:start;hyphenate:auto;font-family:Arial;font-size:12pt;}
.p9{text-indent:0.375in;text-align:justify;hyphenate:auto;font-family:Arial;font-size:12pt;}
.s1{font-weight:bold;}
</style>
<meta content="rahmo.banda" name="author">
</head>
<body class="b1 b2">
<p class="p1">
<!--Image link to '0.jpg' can be here-->
</p>
<p class="p2">
<span class="s1">U IME CRNE GORE</span>
</p>
<p class="p3">
<span class="s1">K. br. 60/2012</span>
</p>
<p class="p4"></p>
<p class="p5"></p>
<p class="p5">
<span class="s1">OSNOVNI SUD U BIJELOM POLJU</span><span>, kao prvostepeni krivični,  sudija Rahmo Banda kao sudija pojedinac, uz učešće zapisničara Popović Ljiljane, u krivičnom postupku po Optužnom predlogu ODT-a iz Bijelog Polja Kt. Br. 661/10 od 20.10.2011.godine, protiv okrivljenog R.S.a iz B.Polja, zbog krivičnog djela protivpravno zauzimanje zemljišta iz čl. 254. st.1. Krivičnog Zakonika, po održanom usmenom, glavnom i javnom pretresu, u prisustvu Zamjenika ODT iz Bijelog Polja Šćepanović Vesne, okrivljenog R.S.a i predstavnika D. za I. O. Bijelo Polje L.E.a, dana 28.06.2012. godine,  donio je i javno objavio:</span>
</p>
<p class="p4"></p>
<p class="p4"></p>
<p class="p2">
<span class="s1">P R E S U D U</span>
</p>
<p class="p2"></p>
<p class="p5">
<span class="s1">Okrivljeni R.S. zv. T.,</span><span> od oca Č. i majke V. rodjene D., rodjen ....godine u Bijelom Polju, živi u mjestu rodjenja – Naselje L., Crnogorac, državljanin Crne Gore, pismen – diplomirani ekonomista, zaposlen – rukovodilac službe istražnog zatvora u Podgorici, oženjen, otac četvoro punoljetno djece, srednjeg imovnog stanja, ne osudjivan. </span>
</p>
<p class="p5"></p>
<p class="p2">
<span class="s1">K r i v   j e</span>
</p>
<p class="p2"></p>
<p class="p4">
<span class="s1">	Što je:</span>
</p>
<p class="p4"></p>
<p class="p5">
<span>-  neutvrdjenog dana u mjesecu oktobru 2010.godine u Bijelom Polju, u naselju L., protivpravno zauzeo tudje zemljište – dio katastarske parcele broj 152, po načinu korišćenja nekategorisani putevi, upisane u listu nepokretnosti broj 410 KO Bijelo Polje, na ime državna svojina 1/1 Opština Bijelo Polje – putevi korišćenje 1/1 u površini od 6 m2, na način što je na istom podigao kameni betonski zid sa stepeništem, koje se graniči sa sjeverozapadne strane gabaritom stepeništa u širini od 2,1 m, sa istočne strane gabaritom stepeništa sa jednim lomom u ukupnoj dužini od 3,1 m, zatim gabaritom zida sa jednim lomom u ukupnoj dužini od 10,05 m, sa zapadne strane gabaritom zida i stepeništa u ukupnoj dužini od 9,80 m, i sa jugozapadne strane gabaritom zida koji je naslonjen na objekat u dužini od 0,40 m.</span>
</p>
<p class="p5"></p>
<p class="p4">
<span>	-čime je izvršio krivično djelo protivpravno zauzimanje zemljišta iz čl. 254. st.1. KZ, </span>
</p>
<p class="p4"></p>
<p class="p5">
<span>- pa mu sud primjenom citiranih zakonskih propisa i čl. 2, 4, 5, 13, 15, 32, 36, 42, 52, 53, i 54 KZ, te čl. 226, 229, 239 i 374.  ZKP-a</span><span class="s1">. i z r i č e :</span>
</p>
<p class="p5"></p>
<p class="p5"></p>
<p class="p6">
<span class="s1">USLOVNU OSUDU</span>
</p>
<p class="p7"></p>
<p class="p5">
<span>Kojom mu utvrdjuje kaznu zatvora u trajanju od 30 ( trideset dana )  i istovremeno odredjuje da se kazna neće izvršiti ukoliko okrivljeni u roku od 1. ( jedne ) godine, po pravosnažnosti presude, ne izvrši  neko novo  krivično djelo.</span>
</p>
<p class="p5"></p>
<p class="p5">
<span>Obavezuje se okrivljeni da na ime paušala plati ovom sudu iznos od  40,00 € / četrdeset  eura/,  kao i na ime troškova krivičnog postupka  iznos od  141,00 €, ( stotinu četrdeset jedan  euro), a sve u roku od 15. dana po pravosnažnosti presude.</span>
</p>
<p class="p5"></p>
<p class="p5">
<span>Okrivljeni se obavezuje da protivpravno zauzeto zemljište – dio katastarske parcele br. 152. upisane u listu nepokretnosti br. 410 KO-e B.Polje na ime državna svojina 1/1, Opština Bijelo Polje, u površini od 6 m2,  sa datim podacima, vrati istoj u roku od 15. dana po pravosnažnosti presude. </span>
</p>
<p class="p5"></p>
<p class="p2">
<span class="s1">O b r a z l o ž e nj e</span>
</p>
<p class="p2"></p>
<p class="p5">
<span>Optužnim predlogom ODT-a iz B. Polja Kt. br. 661/10 od 20.10.2011. godine, optužen je R.S. iz Bijelog Polja,  zbog krivičnog djela protivpravno zauzimanje zemljišta iz čl. 254 st. 1.  Krivičnog Zakonika. </span>
</p>
<p class="p5"></p>
<p class="p5">
<span>Presudom ovog suda K.br. 425/2011 od 15.11.2011.godine okrivljeni R.S. oglašen je krivim za krivično djelo protivpravno zauzimanje zemljišta iz čl. 254. st. 1. KZ, i istom izrečena uslovna osuda kojom mu je utvrdjena kazna zatvora u trajanju od 30.dana i istovremeno odredjeno da se kazna neće izvršiti ukoliko okrivljeni u roku od 1.godine po pravosnažnosti presude ne izvrši neko novo krivično djelo. Na navedenu presudu žalbu je izjavio okrivljeni R.S., pa je Viši sud iz B.Polja svojim rješenjem Kž.br. 52/12 od 26.01.2012.godine povodom te žalbe a po službenoj dužnosti ukinuo prvostepenu presudu i predmet vratio istom sudu na ponovno sudjenje.  </span>
</p>
<p class="p4"></p>
<p class="p5">
<span>Zamjenik ODT-a Vesna Šćepanović je izjavila, da shodno nalazu vještaka geodetske struke od 13.06.2012.godine precizira Optužni predlog u dijelu činjeničnog opisa tako da se nakon riječi ‘’ betonski zid sa stepeništem’’ dodaju riječi: </span><span class="s1">‘’ koje se graniči sa sjeverozapadne strane gabaritom stepeništa u širini od 2,1 m, sa istočne strane gabaritom stepeništa sa jednim lomom u ukupnoj dužini od 3,1 m, zatim gabaritom zida sa jednim lomom u ukupnoj dužini od 10,05 m, sa zapadne strane gabaritom zida i stepeništa u ukupnoj dužini od 9,80 m, i sa jugozapadne strane gabaritom zida koji je naslonjen na objekat u dužini od 0,40 m.’’</span><span> Što se tiče pravne kvalifikacije ona ostaje neizmijenjena. U završnoj riječi je ostala pri preciziranom optužnom predlogu a ovo sa razloga što je dokazima izvedenim na glavnom pretresu potvrdjena teza optužbe da je okrivljeni R.S. izvršio krivično djelo stavljeno mu na teret, a što se posebno utvrdjuje iz nalaza vještaka geodetske struke od 13.06.2012.godine. Predložila je sudu da okrivljenog oglasi krivim i izrekne mu kaznu u skladu sa Zakonom. </span>
</p>
<p class="p8"></p>
<p class="p5">
<span>Predstavnik D. za I. O. Bijelo Polje L.E. u završnoj riječi je izjavio, da se pridružuje krivičnom gonjenju protiv okrivljenog i postavlja imovinsko pravni zajhtjev. </span>
</p>
<p class="p4"></p>
<p class="p9">
<span>Okrivljeni R.S., ne priznaje izvršenje krivičnog djela ni krivicu, pa je u svojoj odbrani tokom postupka naveo, da živi u naselju L. gdje mu se nalazi kuća, a plac od 2 ara, se graniči sa lokalnim putem B.Polje – Bistrica sa jedne strane a sa druge strane pješačkom stazom koja vodi od Donjih Loznica u pravcu Gornjih Loznica i ta pješačka staza razdvaja njegov plac od imanja B.J.. Istakao je da po njegovom mišljenju to nije lokalni put kako je navedeno, već pješačka staza i služi za prolazak pješaka mještanima Gornjih L.. Takodje, je istakao da negdje sredinom novembra mjeseca 2010.godine organizovao je radove na suvom zidu kojim je ogradjen plac. A radovi su se sastojali u tome što je bez razvaljivanja malo ispravio taj suvi zid koji je sagradjen od kamena i učvrstio ga sa odredjenom količinom betona kako se nebi oburvavao. U vrijeme kada je izvodio ove radove na lice mjesta su dolazili opštinski i komunalni inspektor čije ime nezna i republički inspektor Zejak i isti nijesu naložili da prestane sa radovima, čak nijesu ni pravili zapisnik u vezi predmetnog slučaja. Takodje je kazao, da nije izbetonirao betonsko coklo kako se to navodi a betonsko coklo je staro oko 24 godine, dakle, samo je izvodio radove na postojećem suvom zidu. Ovaj zid na kojem je izvodio radove nalazi se uz samu stazu, medjutim, on ni na koji način nije suzio stazu ili lokalni put kako je to navedeno a koji vodi od Donjih Loznica u pravcu Gornjih Loznica. Naprotiv ispravljanjem zida u pravcu njegovog placa ostao je jedan medju-prostor izmedju staze i zida koji je nasuo zemljom a nakon toga betonirao, tako da je sada pješačka staza proširena za još pola metra i to u dužini od 10-tak metara, tj. da prolazi pored njegovog placa, i dalje u nastavku staza je široka 40 cm, koliko je bila i ranije. A sporna površina koju je izbetonirao pripada parceli čiji je on vlasnik. </span>
</p>
<p class="p9"></p>
<p class="p9">
<span>Posebno je dodao, da uvidom u skicu predmetnog zemljišta i nalaze vještaka – geometara, koje mu je uručio sudija, razmotrio i utvrdio, da definitivno nijedno slovo od Optužnog predloga se ne odnosi na njega lično kao tuženog, a ovo sa razloga, što skica koju je uporedio iz katastra je ista pozicija kao i prije 40-tak godina, tako da svojim činjenjem nije ništa uzurpirao da se javna površina 1/1 i dalje vodi na Direkciju za I., i traži od vijeća da razluči dvije riječi ‘’uzurpacija’’ od riječi ‘’kultivizacija’’. Uzurpirati znači nešto ograditi, uzeti i prisvojiti, a on to nije nijednim svojim činjenjem učinio. Gazište koje postoji van parcele br. 152 i samo jedno gazište, (a ne stepenište kako su oni definisali), da bi označen bio put za Gornje L., premjereno u kvadraturi nema ni 0,30 m2, a razlog postavljanja te tri ploče koje je lično on postavio, da kao član Izvršnog odbora MZ Obrov – L., obezbijedi gradjanima barem tu jednu stepenicu, jer je na to mjesto prije 2. godine jedna žena slomila nogu, pa je sa tih razloga to i postavio. Primjedbu ima na Istražnog sudiju što nije u skladu kako on tvrdi, a na to ima pravo, postupila u skladu sa Zakonom prevashodno što su lični podaci djelimično netačni, gdje piše, nezaposlen, a onda diplomiranog ekonomiste, jer on takve tvrdnje toga dana nije iznosio, osim imena, prezima i zanimanja, a zaposlen je i dan danas. Što se tiče pozicija po kom osnovu je prijavu izvršio njegov dalji komšija J.a B., kada se upoznao sa katastarskim nalazom da on nije povrijedio njegov posjed obratio se Direkciji za I., koja se i ovdje nalazi da štiti svoje interese. Ta parcela je totalno neogradjena, ravna je sa putom i ona se tretira kao javna površina. </span>
</p>
<p class="p9"></p>
<p class="p9">
<span>U završnoj riječi je izjavio, apsolutno je u pravu drugostepeni organ kada je naglasio da su izvršene povrede odredaba krivičnog postupka iz čl. 386. st. 1. tač. 8. ZKP-a, i dao konstataciju da je presuda nerazumljiva i protivrječna sama sebi i razlozima presude i sa sigurnošću se ne može ispitati. Razlozi za njegovu tvrdnju da apsolutno nema nikakve primjedbe na nalaz vještaka geodetske struke u smislu da sporni zid stoji na površini od 6 m2, sve ostalo nema utemeljenje jer se očigledno vidi da je optužni zahtjev špinovan a da predhodna prvostepena odluka je očigledno naručena pa se pitam koji bi njegov interes bio da izgradjuje sporni zid izmedju dvije parcele državna svojina 1/1 KO 152 i 123 i koji jedinu ima funkciju obezbjedjenja pješačkog puta tj.staze izmedju Gornjih i Donjih Loznica kao jedini putni pravac. Kasno se je sjetio da u predhodnom ročištu iskaže jednu činjenicu da njegova kuća a to su mogli utvrditi prilikom uvidjaja i Zamjenik ODT i sudeći sudija i zaštitnik državne imovine, jedina u selo nema ogradu ni do asfaltnog puta ni povrh kuće, pa samim tim postavlja se pitanje šta je on to uzurpirao ako nije u pitanju neka vizuelna uzurpacija kojom pokušavaju pojedinci da manipulišu. Ukoliko dodje u situaciju da se ponovo nezadovoljnom odlukom prvostepenog organa obrati cjelokupni teren će preslikati i dati na uvid drugostepenom organu da se uvjeri da njegova kuća apsolutno nema ograde i sa tih razloga nije apsolutno imao nikakvu namjeru niti je pokušao u podsvijesti da napravi krivično djelo koje mu se stavlja na teret. Pozadina ove priče je sasvim drugačijeg karaktera i ona će dobiti epilog u krajnjem kako kod tužilačkog savjeta tako i pravosudnog, ali po okončanju ove krivično pravne stvari. Traži ovog puta da mu se presuda ne donosi po ličnom ubjedjenju ili kako bi se to reklo po slobodnom sudskom uvjerenju nego po dokazima, koje će da dodje do toga i drugostepeni sud cijeniti. Napomenuo je da su teren obišli Opštinski komunalni ispektor, komunalni redar, dvaput pripadnici Policije na lažnu prijavu B.J. i da svi oni nijesu utvrdili da su po bilo kom osnovu vršeni bilo kakvi radovi i sa tih razloga nijesu ni pravili zapisnike. Čak je pripadnik interventne jedinice kada je došao na lice mjesta vidio da nema elemenata koje mu se stavlja na teret i pošao pravo kod njega kući da ga upozori da više ne daje lažne prijave. Ukoliko bude za potrebno pozvaće sve njih da se izjasne na licu mjesta kod prvostepenog organa ukoliko ne bude zadovoljan prvostepenom odlukom. Da se objasni situacija kako se moglo neutvrdjenog dana oktobra mjeseca napraviti toliki grandiozni objekat koji u grubim proračunima posjeduje 3 do 4 kubika betona i 30-tak kvadrata zidanog kamenog zida a sve je to uradjeno neutvrdjenog dana oktobra mjeseca 2010.godine.</span>
</p>
<p class="p4"></p>
<p class="p9">
<span>Radi utvrdjivanja odlučnih činjenica i krivice okrivljenog sud je u dokaznom postupku na saglasni predlog stranaka pročitao zapisnik o uvidjaju Osnovnog suda u Bijelom Polju Kri.br. 471/10 od 10.02.2011.godine, pročitao nalaz i mišljenje vještaka geodetske struke od 03.10.2011.godine i  dopuna nalaza istog vještaka od 13.10.2011.godine, pročitao zapisnik o uvidjaju Osnovnog suda u Bijelom Polju  od 06.04.2012.godine, pročitao nalaz i mišljenje vještaka geodetske struke F.V.a i K.S.a od 13.06.2012.godine, izvršio uvid u skice lica mjesta i izvršio uvid u izvod iz KE na ime okrivljenog R.S.a, izdat od strane Uprave Policije PJ Bijelo Polje br. 1807 od 01.11.2011.godine.</span>
</p>
<p class="p9"></p>
<p class="p9">
<span>Cijeneći odbranu okrivljenog i dokaze pojedinačno i u medjusobnoj vezi shodno čl. 370. st.3. ZKP-a, sud je utvrdio činjenično stanje kao u izreci presude. </span>
</p>
<p class="p5"></p>
<p class="p5">
<span>Naime, sud je odbranu okrivljenog u kojoj je izmedju ostalog naveo, tj., nije sporio činjenice da je negdje sredinom novembra mjeseca 2010.godine organizovao radove na suvom zidu kojim je ogradjen njegov plac a radovi su se sastojali u tome što je bez razvaljivanja malo ispravio taj suvi zid koji je sagradjen od kamena i učvrstio ga sa odredjenom količinom betona kako se nebi oburvavao. Da je ispravljanjem zida u pravcu njegovog placa ostao jedan medjuprostor izmedju staze i zida koji je nasuo zemljom a nakon toga betonirao. Tako da je pješačka staza proširena za još pola metra i to u dužini od 10-tak metara koja prolazi pored njegovog placa, da je postavio 3. ploče iz razloga da kao član Izvršnog odbora MZ Obrov – L. obezbijedi  gradjanima i da bi bio označen put za Gornje L.. Te da sporna površina koju je izbetonirao pripada parceli čiji je on vlasnik i da svojim činjenjem nije ništa zauzeo i da postojeće stanje koje su naveli vještaci – geometri je pozicija ista kao i prije 40. godina, te da je gazište koje je van parcele 152, samo jedno gazište i u premjerenu kvadraturu nema ni 0,30 m2. Ovaj sud je cijenio kao usmjerenu u izbjegavanju ili pak umanjenju sopstvene krivice. </span>
</p>
<p class="p5"></p>
<p class="p5">
<span>Pored toga ista je opovrgnuta izvedenim dokazima. Naime, iz nalaza i mišljenja vještaka geodetske struke F.V.a i K.S.a od 03.10.2011.godine se vidi, da su dana 10.02.2011.godine prilikom izlaska suda na lice mjesta u naselju L. KO B.Polje izvršili identifikaciju parcele na kojoj je izgradjen zid i stepenište i odložena zemlja. Te nakon tehničke obrade podataka dopunskog premjera, uvida u podatke službene evidencije katastra nepokretnosti za KO-e B.Polje utvrdili da je postojeći – predmetni zid sa stepeništem sagradjen na zemljištu katastarske parcele br. 152, na skici osjenčeni sivom bojom, pokazani lokalitet gdje je odlagana zemlja zahvata površinu od katastarske parcele br. 152,  a dijelom zahvata zemljište od katastarske parcele br. 115, na skici osjenčeno plavom bojom. Prema podacima službene evidencije katastarske nepokretnosti za KO B.Polje kat.parcela br. 152, u načinu korišćenja nekategorisani putevi površine 15298 m2, upisana u listu nepokretnosti br. 410 KO-e B.Polje na ime državna svojina 1/1 Opština Bijelo Polje putevi korišćenja 1/1. U dopuni nalaza od 13.10.2011.godine se utvrdjuje da je površina zemljišta koja je zahvaćena gabaritima predmetnog zida i stepeništa prema podacima službene evidencije katastra nepokretnosti za KO B.Polje – predmetni kameni zid sa stepeništem svojim gabaritima zahvatili su zemljište od kat.parcele 152 u površini od 6 m2. </span>
</p>
<p class="p5"></p>
<p class="p5">
<span>Ovaj sud je po primjedbama rješenja Višeg suda u B.Polju dana 06.04.2012.godine izvršio uvidjaj na lice mjesta sa vještacima geodetske struke F.V.om i K.S.om, koji su se u svom nalazu od 13.06.2012.godine detaljno izjasnili,  da prema podacima službene evidencije katastra nepokretnosti za KO B.Polje predmetni kameni zid sa stepeništem svojim gabaritima zahvata zemljište od kat.parcele br. 152. u površini od 6 m2. A površina zemljišta od kat.parcele br. 152, zahvaćena gabaritima stepeništa i zida graniči se: - sa sjeverozapadne strane gabaritom stepeništa u širini od 2,1 m, sa istočne strane gabaritom stepeništa sa jednim lomom u ukupnoj dužini od 3,1 m, zatim gabaritom zida sa jednim lomom u ukupnoj dužini od 10,05 m, sa zapadne strane gabaritom zida i stepeništa u ukupnoj dužini od 9,80 m, i sa jugozapadne strane gabaritom zida koji je naslonjen na objekat u dužini od 0,40 m. Inače nalaze vještaka sud je prihvatio kao objektivno i stručno date i istim nije prigovoreno. </span>
</p>
<p class="p5"></p>
<p class="p5">
<span>U prilog predhodno izloženom idu i skice predmetnog zemljišta koje čine sastavni dio nalaza. A što se sve podkrepljuje i zapisnikom o uvidjaju Osnovnog suda u B.Polju Kri.br. 471/10 od 10.02.2011.godine i zapisnikom o uvidjaju od 06.04.2012.godine. </span>
</p>
<p class="p4"></p>
<p class="p5">
<span>Dakle, kod ovakvog stanja stvari od strane ovog suda je utvrdjeno, da je okrivljeni R.S., neutvrdjenog dana u mjesecu oktobru 2010.godine u Bijelom Polju, u naselju L., protivpravno zauzeo tudje zemljište – dio katastarske parcele broj 152, po načinu korišćenja nekategorisani putevi, upisane u listu nepokretnosti broj 410 KO Bijelo Polje, na ime državna svojina 1/1 Opština Bijelo Polje – putevi korišćenje 1/1 u površini od 6 m2, na način što je na istom podigao kameni betonski zid sa stepeništem, koje se graniči sa sjeverozapadne strane gabaritom stepeništa u širini od 2,1 m, sa istočne strane gabaritom stepeništa sa jednim lomom u ukupnoj dužini od 3,1 m, zatim gabaritom zida sa jednim lomom u ukupnoj dužini od 10,05 m, sa zapadne strane gabaritom zida i stepeništa u ukupnoj dužini od 9,80 m, i sa jugozapadne strane gabaritom zida koji je naslonjen na objekat u dužini od 0,40 m., a što znači da su u radnjama okrivljenog sadržani svi elementi bića kriv.djela protivpravnog zauzimanja zemljišta iz čl. 254. st. 1. KZ, za koje je i oglašen krivim. U konkretnom slučaju okrivljeni je djelo izvršio s umišljajem jer je bio svjestan da svojim djelovanjem tj. postavljanjem zida i betoniranja istog, vrši krivično djelo.  </span>
</p>
<p class="p5"></p>
<p class="p5">
<span>Za konkretno krivično djelo u Krivičnom zakoniku propisano je, da će se učinilac kazniti novčanom kaznom ili zatvorom do jedne godine.</span>
</p>
<p class="p4"></p>
<p class="p5">
<span>Prilikom odlučivanja o vrsti i visini kazne sud je cijenio sve okolnosti iz čl. 42. KZ, koje utiču da kazna bude veća ili manja, pa je na strani okrivljenog našao olakšavajuće okolnosti, da se radi o relativno starijem porodičnom licu – ocu četvoro djece, njegovu raniju neosudjivanost – što ukazuje da do sada nije dolazio u sukob sa zakonom, te ličnosti istog, dok otežavajućih okolnosti nije bilo. Imajući u vidu predhodno utvrdjene okolnosti ovaj sud je istom za predmetno krivično djelo utvrdio kaznu zatvora u trajanju od 30 dana, i istovremeno odredio da se ista neće izvršiti pod uslovom da okrivljeni u roku od jedne godine, po pravosnažnosti presude, ne izvrši neko novo krivično djelo. Sud je stanovišta da se može osnovano očekivati da će se i samim upozorenjem uz prijetnju kazne ( uslovnom osudom ) u dovoljnoj mjeri uticati na okrivljenog da ubuduće ne vrši krivična djela odnosno da će se postići svrha izricanja uslovne osude u okviru opšte svrhe izricanja krivičnih sankcija iz čl. 52 u vezi čl. 4. st. 2. KZ. </span>
</p>
<p class="p4">
<span> </span>
</p>
<p class="p5">
<span>Na osnovu čl. 226. ZKP-a odlučeno je u pogledu paušala, vodeći pri tome računa o trajanju i složenosti krivičnog postupka, kao i imovnom stanju okrivljenog, a shodno čl.229. istog zakona u pogledu troškova krivičnog postupka, a isti troškovi se odnose na troškove izlaska suda na lice mjesta i troškovi vještačenja vještaka geodetske struke.</span>
</p>
<p class="p5"></p>
<p class="p5">
<span>Okrivljeni se obavezuje da oštećenoj Opštini Bijelo Polje, vrati protivpravno zauzeto zemljište bliže opisano izrekom presude, u roku od 15. dana po pravosnažnosti presude. </span>
</p>
<p class="p5"></p>
<p class="p5">
<span>Sa iznijetih razloga odlučeno je kao u izreci presude,  shodno čl. 374. ZKP-a.</span>
</p>
<p class="p4"></p>
<p class="p2">
<span class="s1">OSNOVNI SUD U BIJELOM POLJU</span>
</p>
<p class="p2">
<span class="s1">Dana: 28.06.2012. godine</span>
</p>
<p class="p2"></p>
<p class="p2"></p>
<p class="p4">
<span class="s1">Zapisničar, 							     	                S u d i j a</span>
</p>
<p class="p4">
<span class="s1">Ljiljana Popović                					          Rahmo Banda </span>
</p>
<p class="p4"></p>
<p class="p4"></p>
<p class="p4"></p>
<p class="p5"></p>
<p class="p5">
<span class="s1"> </span>
</p>
<p class="p8"></p>
<p class="p7"></p>


</body>
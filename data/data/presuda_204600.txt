<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span></span>
</p>
<p>&nbsp;</p>
<p style="text-align:right">
<span class="span1">K.br.881/14</span>
</p>
<p style="text-align:center;">
<span class="span1">U IME CRNE GORE </span>
</p>
<p>
<span class="span1">OSNOVNI SUD U PODGORICI, kao prvostepeni, krivični, po sudiji Larisi Mijušković-Stamatović, uz učešće Valentine Vukašinović, kao zapisničara, u krivičnom predmetu protiv okrivljenog B. N., iz Podgorice, zbog krivičnog djela ugrožavanje javnog saobraćaja iz čl. 339 st. 1 Krivičnog zakonika Crne Gore, odlučujući po optužnom predlogu ODT-a Podgorica Kt.br.1380/14 od 22.12.2014. godine, kojeg je na glavnom pretresu zastupala Pavličić Biljana, savjetnik na radu kod ODT-a Podgorica, nakon glavnog i javnog pretresa održanog dana 21.12.2015 godine, u prisustvu stranaka, donio je i istog dana javno objavio,</span>
</p>
<p style="text-align:center;">
<span class="span1">P R E S U D U</span>
</p>
<p>
<span class="span1">Okrivljeni: </span>
</p>
<p>
<span class="span1">B. N., JMBG ..., od oca Ž. i majke J., rođene P., rođen ...godine u C., sa prebivalištem u P., ul.B. Dž. V. br.65, državljanin Crne Gore, student biznisa i menadžmenta u Londonu, neoženjen, bez djece, dobrog imovnog stanja, ranije neosuđivan,</span>
</p>
<p>&nbsp;</p>
<p style="text-align:center;">
<span class="span1">K R I V   J E</span>
</p>
<p>
<span class="span1">Zato što je: </span>
</p>
<p>
<span class="span1">Dana ....godine, oko ... časova, u P., na raskrsnici dijela Bulevara br.40 i lokalnog puta za skladište „Zetatrans“ u Podgorici, ne pridržavajući se saobraćajnih propisa iz čl.133 st.3 ZOBS-a na putevima svjestan da ovakvim kršenjem propisa može ugroziti saobraćaj i dovesti u opasnost život i tijelo ljudi, pa je na to pristao, ugrozio saobraćaj i doveo u opasnost život i tijelo ljudi, na način što je, upravljajući putničkim vozilom marke BMW registarske oznake PG NI 524 lokalnim putem iz pravca skladišta „Zetatrans“ i dolaskom na raskrsnicu nije se pridržavao zabrane izražene saobraćajnim znakom „STOP“- obavezno zaustavljanje, već je nastavio kretanje i ušao u raskrsnicu, a da nije propustio putničko vozilo marke „Golf“ W92063Z, kojim je iz pravca ulice 4.jula, upravljao oštećeni Dž. A., usljed čega je došlo do kontakta prednjeg dijela vozila „Golf“ i zadnjeg lijevog dijela vozila okrivljenog, kojom prilikom je vozač „Golfa“ oštećeni Dž. A. i saputnice u njegovom vozilu oštećene Dž. S. i Š. D., zadobili lake tjelesne povrede, i to oštećeni Dž. A. u vidu nagnječenja u predjelu grudne kosti i grudnog koša, oštećena Dž. S. u vidu nagnječenja u predjelu grudne kosti i oguljotine u predjelu III, IV i V prsta lijeve šake i oštećena Š. D. u vidu nagnječenja grudnog koša,</span>
</p>
<p>
<span class="span1">-čime je izvršio krivično djelo ugrožavanje javnog saobraćaja iz čl. 339 st.1 Krivičnog zakonika Crne Gore, </span>
</p>
<p>
<span class="span1">- pa mu Sud,  primjenom citiranog zakonskog propisa, te čl. 3, 4, 5, 13, 15, 32, 36, 42, 52, 53 i 54  Krivičnog zakonika Crne Gore, te čl. 226, 227, 229 i 374 Zakonika o krivičnom postupku, i z r i č e, </span>
</p>
<p style="text-align:center;">
<span class="span1">USLOVNU OSUDU </span>
</p>
<p>
<span class="span1">Kojom mu utvrđuje kaznu zatvora u trajanju od 30 (trideset) dana, i istovremeno određuje da se utvrđena kazna neće izvršiti ukoliko okrivljeni u roku od 1 (jedne) godine po pravnosnažnosti presude ne izvrši novo krivično djelo.</span>
</p>
<p>
<span class="span1">Obavezuje se okrivljeni da na ime troškova krivičnog postupka uplati na račun budžetskih sredstava Crne Gore iznos od 143,00 € (stotinučetrdesettrieura) kao i iznos od 50,00 € (pedeseteura) na ime sudskog paušala, sve prednje u roku od 15 (petnaest) dana po pravnosnažnosti presude, pod prijetnjom prinudne naplate. </span>
</p>
<p style="text-align:center;">
<span class="span1">O b r a z l o ž e nj e</span>
</p>
<p>
<span class="span1">Optužnim predlogom ODT-a Podgorica Kt.br. 1380/14 od 22.12.2014. godine kojeg je na glavnom pretresu zastupala Pavličić Biljana, savjetnik na radu kod ODT-a Podgorica, okrivljenom B. N. stavljeno je na teret da je izvršio krivično djelo ugrožavanje javnog saobraćaja iz čl. 339 st.1 Krivičnog zakonika Crne Gore, činjenično bliže opisanog izrekom ove presude.</span>
</p>
<p>
<span class="span1">Zastupnik optužbe je do kraja glavnog pretresa ostala pri podnijetom optužnom predlogu, te  u završnoj riječi predložila sudu da okrvljenog B. N. oglasi krivim i osudi po zakonu, sa razloga što je tokom postupka provedenim dokazima nesumnjivo utvrđeno da je izvršio krivično djelo koje mu se optužnim aktom stavlja na teret, što proizilazi i iz iskaza okrivljenog, koji je u potpunoj saglasnosti sa provedenim dokazima.</span>
</p>
<p>
<span class="span1">Okrivljeni B. N. je u navodima odbrane na glavnom pretresu naveo da je predmetnog dana, negdje oko 18,00 časova upravljao svojim vozilom marke „BMW“, reg.oznaka PG ..., i da se kretao putem kojim stalno ide svakodnevno, odnosno bulevarom broj 40, koja ulica se na kraju završava, i na kojem kraju postoji znak STOP.Pojasnio je da je sa njim u autu bio i njegov drug, i da se on kretao brzinom od nekih 10-20 km/h, te da je tačno da se nije zaustavio ispred znaka STOP, ali da jeste usporio, kao i da je razlog zbog kojeg se nije zaustavio , taj jer nije očekivao da će bilo koje auto tuda naići velikom brzinom.Objasnio je da je to takva raskrsnica gdje se mora malo više izaći vozilom poslije tog znaka STOP da bi se imala preglednost, jer se sa njegove lijeve strane nalazilo nekakvo brdašce, pa pošto je prošao taj znak STOP i malo više ušao u tu raskrsnicu, sa njegove lijeve strane je, po njemu, velikom brzinom naišlo vozilo „Golf“.Istakao je da je tada došlo do kontakta i to prednjeg dijela vozila Golf u zadnji dio lijeve strane njegovog vozila, kao i da je od tog udara njegovo vozilo odbačeno preko tri trake.Izjavio je da je on tada izašao iz vozila, pošao do vozila „Golf“ kako bi izvadio vozača, dok je njegov drug izvadio suvozača vozila „Golf“, te da su svi na licu mjesta sačekali policiju koja je izvršila uviđaj.Dodao je da je vrijeme bilo dobro, vidljivost odlična, da je vozač B kategorije od juna 2014.godine, kao i da se njegova porodica kasnije interesovala za zdravstveno stanje ljudi iz „Golfa“, kojih je u vozilu bilo četvoro.</span>
</p>
<p>
<span class="span1">U završnoj riječi okrivljeni je ostao pri navodima odbrane i nije imao šta da kaže.</span>
</p>
<p>
<span class="span1">Sud je u dokaznom postupku:pročitao zapisnik o uviđaju saobraćajne nezgode Uprave policije PJ Podgorica broj 1045/2014 od 22.07.2014.godine, pročitao medicinsku dokumentaciju JZU KC CG Urgentni centar JU Zavod za hitnu medicinsku pomoć CG na ime oštećenih,pročitao nalaz i mišljenje sudskog vještaka saobraćajne struke mr. V. Đ. od 24.11.2014.godine, pročitao nalaz i mišljenje vještaka medicinske struke dr.R. N. od 02.11.2014.godine, pročitao izvod iz registra kaznenih evidencija za okrivljenog izdat od Ministarstva pravde Crne Gore Ke.br.13/2015 od 14.01.2015.godine, izvršio uvid u skicu lica mjesta predmetne saobraćajne nezgode. Sud nije provodio dokaz saslušanjem svjedoka  - oštećenih Dž. A., Dž. S. i Š. D., sa razloga što je zastupnik optužbe odustao od </span><span class="span1">saslušanja navedenih svjedoka, a imajući u vidu da su oštećeni Dž. A. i Dž. S. državljani R. S., a oštećena Š. D. državljanka R. S., pa bi njihovo saslušanje vodilo bespotrebnom odugovlačenju postupka pri utvrdjenom činjeničnom stanju.  </span>
</p>
<p>
<span class="span1">Slijedeći provedeni dokazni postupak, Sud zaključuje da je okrivljeni preduzimajući radnje u vrijeme, mjesto i način kako je to predstavljeno izrekom presude, ostvario sva subjektivna i objektivna obilježja upitne inkriminacije koja mu se činjeničnim navodima optuženja stavlja na teret, sa kojih razloga je sud najprije utvrdio krivičnu odgovornost okrivljenog, a potom vrjednujući prirodu, karakter, te međusobni odnos olakšavajućih i otežavajućih okolnosti istom izrekao krivičnu sankciju kao u izreci presude.</span>
</p>
<p>
<span class="span1">Iz zapisnika o uviđaju saobraćajne nezgode Uprave policije PJ Podgorica broj 1045/2014 od 22.07.2014.godine sa skicom lica mjesta proizilazi da su isti sačinjeni povodom saobraćajne nezgode koja se dana ... godine oko 18,30 časova, dogodila u Podgorici, na raskrsnici Bulevara 40 i u kojoj su učestvovali B. N.  kao vozač vozila marke "BMW" reg. oznaka PG... i Dž. A. kao vozač vozila marke "Golf" W.... Dalje proizilazi da je lice mjesta saobraćajne nezogde na raskrsnici dijala Bulevara 40 sa kolovozom lokalnog puta za skladište "Zetatransa", te da je kolovozni zastor dijela Bulevara 40 asfaltni, oivičenom zemljanom površinom podijeljen na dvije kolovozne trake, koje su uzdužnim isprekidanim linijama podijeljene na po dvije saobraćajne trake. Kolovozni zastor lokalnog puta je asfaltni, uzdužnom punom linijom podijeljen na dvije kolovozne trake, dok je navedena raskrsnica regulisana vertikalnom saobraćajnom signalizacijom. Nadalje proizilazi da se sa desne strane kolovoza lokalnog puta, neposredno prije raskrsnice sa dijelom Bul. 40 gledano iz pravca skladišta "Zetatrans" nalazi vidno postavljen saobraćajni znak "Obavezno zaustavljanje" (STOP). Dalje proizilazi da je vozilo "Golf" W... zatečeno na desnoj strani raskrsnice iskošeno u lijevu stranu, prednjim dijelom okrenuto u pravcu oivičene zemljane površine, koja razdvaja kolovoz Bul. 40, gledano iz pravca skladišta "Zetatrans". Konačno proizilazi da je vozilo PG NI 524 zatečeno na lijevoj strani raskrsnice, zadnjim točkovima na pješačkom trotoaru, poprečno okrenuto u odnosu na uzdužnu osu kolovoza dijela Bul.40, prednjim dijelom okrenuto u pravcu skladišta "Zetatrans" gledano iz pravca ul. IV jula. </span>
</p>
<p>
<span class="span1">Iz nalaza i mišljenja sudskog vještaka saobraćajne struke mr. V. Đ. od 24.11.2014.godine proizilazi da je vozilo "Golf" W... (na skici obilježeno sa 2) zatečeno na mjestu nezgode kao na skici lica mjesta na kraju tragova kočenja i zanošenja na izlasku iz raskrsnice zadnjim lijevim točkom u desnoj, ostalim točkovima u lijevoj saobraćajnoj traci desne kolovozne trake, iskošeno udesno prednjim dijelom okrenuto u pravcu ul. IV jula. Dalje proizilazi da je vozilo "BMW" (na skici obilježeno sa 4) zatečeno na mjestu nezgode sa pozicijom kao na skici lica mjesta na lijevoj strani raskrsnice, zadnjim točkovima na trotoaru, prednjim točkovima na kolovozu, okrenuto poprečno u odnosu na uzdužnu osu kolovoza dijela Bulevara 40, prednjim dijelom okrenuto u pravcu skladišta "Zetatransa". Nadalje proizilazi da je brzina vozila "Golf" W... neposredno prije aktiviranja radne kočnice prije nezgode imala vrijednost oko 64 km/h, pa je vještak mišljenja da je opasna situacija pretvorena u saobraćajnu nezgodu nastala na način što se vozač vozila "BMW" PG ... u vrlo kratkom vremenskom intervalu, iz sporedne ulice, pored vidno postavljenog znaka STOP uključio u ulicu sa pravom prvenstva, a da prethodno nije zaustavio svoje vozilo i propustio vozilo "Golf" W..., koje je imalo prioritet u prolazu. Nadalje proizilazi da bi vozač vozila "Golf" W... nezgodu izbjegao da se kretao brzinom izbjegavanja od 44,73 km/h i svakom manjom, što znači da se kretao i brzinom ograničenja od 50 km/h, nezgodu ne bi izbjegao. Konačno proizilazi da je način upravljanja vozilom od strane vozača vozila "BMW" PG ... posledica greške u upravljanju u dijelu nepoštovanja saobraćajnih pravila i propisa, što predstavlja </span><span class="span1">osnovni i jedini uzrok nastanka nezgode, dok vozač vozila "Golf" W... nije uticao na nastanak nezgode. </span>
</p>
<p>
<span class="span1">Iz nalaza i mišljenja vještaka medicinske struke dr.R. N. od 02.11.2014. godine, sa medicinskom dokumentacijom JZU KC CG Urgentni centar JU Zavod za hitnu medicinsku pomoć CG na ime oštećenih proizilazi da je oštećena Š. D. u predmetnoj saobraćajnoj nezgodi zadobila povredu u vidu nagnječenja grudnog koša, koja povreda je posljedica dejstva tupine mehaničke sile, i mogla je nastati usljed inercionog kretanja tijela i udara o elemente unutrašnjosti vozila u trenutku sudara, a koja povreda se kvalifikuje kao laka tjelesna povreda. Dalje proizilazi da je oštećeni Dž. A. zadobio povredu u vidu nagnječenja u predjelu grudne kosti i grudnog koša, koja povreda je posljedica dejstva tupine mehaničke sile, i mogla je nastati usljed inercionog kretanja tijela i udara o elemente unutrašnjosti vozila u trenutku sudara, a koja povreda se kvalifikuje kao laka tjelesna povreda. Konačno proizilazi da je oštećeni Dž. S. u odnosnoj saobraćajnoj nezgodi zadobio povrede u vidu nagnječenja u predjelu grudne kosti; oguljotine u predjelu III, IV i V prsta lijeve šake, i koje povrede su mogle nastati usljed inercionog kretanja tijela i udara o elemente unutrašnjosti vozila u trenutku sudara, a koje povrede se pojedinačno i zbirno kvalifikuju kao laka tjelesna povreda.</span>
</p>
<p>
<span class="span1">Iz izvoda iz registra kaznenih evidencija za okrivljenog izdatog od Ministarstva pravde Crne Gore Ke.br.13/2015 od 14.01.2015.godine proizilazi da isti ranije nije osudjivan. </span>
</p>
<p>
<span class="span1">Član 133 st. 3 Zakona o bezbjednosti saobraćaja na putevima propisuje da su učesnici u saobraćaju dužni da se pridržavaju ograničenja, zabrana i obaveza izraženih saobraćajnom signalizacijom i da postupe u skladu sa njihovim značenjem. </span>
</p>
<p>
<span class="span1">Tokom postupka nesumnjivo je utvrdjeno da se okrivljeni B. N. nije pridržavao naprijed citiranog saobraćajnog propisa, već je dana ....godine, oko 18,30 časova, u Podgorici, na raskrsnici dijela Bulevara br.40 i lokalnog puta za skladište „Zetatrans“ u Podgorici, ugrozio saobraćaj i doveo u opasnost život i tijelo ljudi, na način što je, upravljajući putničkim vozilom marke BMW registarske oznake PG ... lokalnim putem iz pravca skladišta „Zetatrans“ i dolaskom na raskrsnicu nije se pridržavao zabrane izražene saobraćajnim znakom „STOP“-obavezno zaustavljanje, već je nastavio kretanje i ušao u raskrsnicu, a da nije propustio putničko vozilo marke „Golf“ W..., kojim je iz pravca ulice 4.jula, upravljao oštećeni Dž. A., usljed čega je došlo do kontakta prednjeg dijela vozila „Golf“ i zadnjeg lijevog dijela vozila okrivljenog, kojom prilikom je vozač „Golfa“ oštećeni Dž. A. i saputnice u njegovom vozilu oštećene Dž. S.i Š. D., zadobili lake tjelesne povrede, i to oštećeni Dž. A. u vidu nagnječenja u predjelu grudne kosti i grudnog koša, oštećena Dž. S. u vidu nagnječenja u predjelu grudne kosti i oguljotine u predjelu III, IV i V prsta lijeve šake i oštećena Š. D. u vidu nagnječenja grudnog koša. </span>
</p>
<p>
<span class="span1">Okrivljeni B. N. nije sporio da je predmetnog dana, negdje oko 18,00 časova, upravljao svojim vozilom marke "BMW" reg. oznaka PG ..., te da se kretao Bulevarom br. 40, na čijem kraju postoji znak STOP. Takodje nije sporio da se nije zaustavio ispred znaka STOP pravdajući to okolnošću da nije očekivao da će bilo koje auto tuda da naidje, pa kada je prošao znak STOP i malo više ušao u raskrsnicu, došlo je do kontakta prednjeg dijela vozila „Golf“  i zadnjeg dijela lijeve  strane njegovog vozila. Ovakvi navodi odbrane okrivljenog komplementarni su sa materijalnim dokaznim sredstvima u vidu zapisnika o uvidjaju UP PJ Podgorica sa skicom lica mjesta predmetne saobraćajne nezgode iz kojeg se nedvosmisleno utvrdjuju akteri predmetne saobraćajne nezgode, pozicije zatečenih vozila nakon nje, kao i izgled lica mjesta i kolovoza. Nadalje, da se okrivljeni nije pridržavao saobraćajnog propisa iz čl. 133 st. 3 ZOBS-a na putevima, nesumnjivo proizilazi i iz nalaza i mišljenja vještaka saobraćajne struke, kojeg je Sud cijenio stručnim, </span><span class="span1">jasnim i zasnovanim na pravilima struke i vještine, a iz kojeg se nepobitno utvrdjuje da je predmetna saobraćajna nezgoda nastala na način što se vozač vozila "BMW" PG... (dakle okrivljeni B. N.), u vrlo kratkom vremenskom intervalu iz sporedne ulice, pored vidno postavljenog znaka STOP uključio u ulicu sa pravom prvenstva, a da prethodno nije zaustavio svoje vozilo i propustio vozilo „Golf“ W... koje je imalo prioritet u prolazu. Navode odbrane okrivljenog B. da je po njegovom mišljenju predmetnom prilikom vozilo „Golf“ W... naletjelo velikom brzinom, te da navedena činjenica nije od odlučmog uticaja na dinamiku i tok odnosne saobraćajne nezgode, sud je takođe utvrdio iz nalaza i mišljenja vještaka saobraćajne struke, koji je konstatatovao da vozač vozila „Golf“ W... (dakle, oštećeni Dž. A.) nezgodu ne bi izbjegao i da se kretao brzinom ograničenja od 50 km/h, tako da oštećeni, shodno mišljenju vještaka saobraćajne struke, nije uticao na nastanak nezgode. Da su oštećeni Dž. A., Dž.  S. i Š. D. u predmetnoj saobraćajnoj nezgodi zadobili lake tjelesne povrede, i to: oštećena Š. D. povredu u vidu nagnječenja grudnog koša; oštećeni Dž. A. povredu u vidu nagnječenja u predjelu grudne kosti i grudnog koša; a oštećena Dž. S. povrede u vidu nagnječenja u predjelu grudne kosti; oguljotine u predjelu III, IV i V prsta lijeve šake, Sud je utvrdio iz medicinske dokumentacije na ime oštećenih, kao i iz nalaza i mišljenja vještaka medicinske struke kojeg je Sud cijenio jasnim, stručnim i zasnovanim na pravilima medicinske struke i nauke.  </span>
</p>
<p>
<span class="span1">Rezimirajući činjenične i pravne aspekte predmetne krivično pravne stvari, sud zaključuje da su se u naprijed preduzetim i opisanim radnjama okrivljenog B. N.ostvarili svi subjektivni i obkjektivni elementi bića krivičnog djela ugrožavanje javnog saobraćaja iz čl.339 st.1 Krivičnog zakonika Crne Gore, pa je okrivljeni na subjektivnom planu, u odnosu na osnovno djelo koje se sastoji u nepridržavanju odredbe čl.133 st. 3 Zakona o bezbjednosti saobraćaja na putevima, postupao sa eventualnim umišljajem kao oblikom krivice, budući da je bio svjestan da nepridržavanjem naprijed citiranog saobraćajnog propisa može izvršiti krivično djelo, ali je na to pristao, dok je u odnosu na lake tjelesne povrede kod oštećenih Dž. A., Dž. S. i Š. D.postupao sa svjesnim nehatom kao oblikom krivice, obzirom da je bio svjestan da kod oštećenih mogu nastupiti lake tjelesne povrede, ali je olako držao da do toga neće doći. </span>
</p>
<p>
<span class="span1">Vrjednujući sve okolnosti iz čl. 42 Krivičnog zakonika Crne Gore, koje su od uticaja da kazna bude manja ili veća, Sud je u odsustvu otežavajućih okolnosti, kao olakšavajuće na strani okrivljenog cijenio njegovu raniju neosudjivanost utvrdjenu uvidom u izvod iz registra kaznenih evidencija koja ukazuje da se radi o osobi koja nije sklona vršenju krivičnih djela, pa je Sud, imajući u vidu uz navedeno i stepen krivice okrivljenog, istom utvrdio kaznu zatvora u trajanju od 30 (trideset) dana, a zatim, nalazeći da radi krivično - pravne zaštite nije neophodno da naprijed utvrdjenu kaznu zatvora i efektivno izdržava, istu uslovio sa rokom provjere u trajanju od jedne godine, čime se, prema ocjeni suda, pored svrhe propisivanja i izricanja uslovne osude iz čl. 52 Krivičnog zakonika Crne Gore ima ostvariti i opšta svrha propisivanja i izricanja krivičnih sankcija iz čl.4 st.2 Krivičnog zakonika Crne Gore.</span>
</p>
<p>
<span class="span1">Odluka o troškovima krivičnog postupka donijeta je shodno čl. 226, 227 i 229 Zakonika o krivičnom postupku, u ukupnom iznosu od 143,00 €, a isti se odnose na troškove vještačenja po vještaku saobraćajne struke u iznosu od 82,50 €, troškove po vještaku medicinske struke u iznosu od 60,50 €, dok je sudski paušal u iznosu od 50,00 €, odmjeren shodno trajanju i složenosti postupka kao i imovinskim prilikama okrivljenog. </span>
</p>
<p>
<span class="span1">Na osnovu izloženog, a shodnu članu 374 Zakonika o krivičnom postupku odlučeno je kao u izreci presude. </span>
</p>
<p style="text-align:center;">
<span class="span1">OSNOVNI SUD PODGORICA</span><span class="span1">Dana, 21.12.2015 godine</span>
</p>
<li>
<span class="span1">    ZAPISNIČAR                                                                                      SUDIJA</span>
</li>
<li>
<span class="span1">Valentina Vukašinović, s.r.</span><span class="span1">                        </span><span class="span1">Larisa Mijušković-Stamatović, s.r.</span>
</li>
<p>&nbsp;</p>
<p>&nbsp;</p>
<li>
<span class="span1">DN-a</span>
</li>
<li>
<span class="span1">Primjerak presude dostaviti:</span>
</li>
<li>
<span class="span1">- ODT-u Podgorica</span>
</li>
<li>
<span class="span1">- Okrivljenom</span>
</li>
<li>
<span class="span1">     S u d i j a, </span>
</li>
<li>
<span class="span1">___________________</span>
</li>
<li>
<span class="span1">Postupljeno dana______________</span>
</li>
<li>
<span class="span1">Namještenik__________________</span>
</li>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:13pt;font-family:'Arial'}
.span2{color:#000000;font-size:13pt;font-family:'Arial'}
.span3{color:#000000;font-size:13pt;font-family:'Arial';font-weight:800}
.span4{color:#000000;font-size:12pt;font-family:'Arial'}
.span5{;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<li>
<span class="span1">                                                </span><span class="span1"></span>
</li>
<li style="text-align:right">
<span class="span2">K.br.913/13</span>
</li>
<li style="text-align:center;">
<span class="span2">U IME CRNE GORE</span>
</li>
<li>
<span class="span2">OSNOVNI SUD U PODGORICI, kao prvostepeni, krivični, po sudiji Larisi Mijušković-Stamatović, uz učešće</span><span class="span2">&nbsp;</span><span class="span2">Vukašinović Valentine, kao zapisničara, u krivičnom postupku protiv okrivljene V. M. iz P., zbog krivičnog djela ugrožavanje javnog saobraćaja iz člana 339 st.3 u vezi st.1 Krivičnog zakonika, odlučujući Po optužnom predlogu ODT-a Podgorica, Kt.br.1298/12 od 07.10.2013. godine, kojeg je na glavnom pretresu zastupala Ivanović Danijela, savjetnik na radu kod ODT-a Podgorica, nakon glavnog i javnog pretresa, održanog dana 10.07.2014. godine, u prisustvu zastupnika opužbe i okrivljene, donio je i istog dana javno objavio,</span>
</li>
<li style="text-align:center;">
<span class="span2">P R E S U D U</span>
</li>
<li>
<span class="span2">Okrivljena:</span>
</li>
<li>
<span class="span2">V. M., JMBG …, od oca Ž. i majke R., djevojačko prezime G., rođena ... godine u N., stalno nastanjena u P., … br. …, državljanka Crne Gore, završila sredju Ekonomsku školu, udata, majka dvoje djece, zaposlena u … u P., srednjeg imovnog stanja, ranije neosuđivana,</span>
</li>
<li style="text-align:center;">
<span class="span2">K R I VA  J E</span>
</li>
<li>
<span class="span2">Zato što je</span><span class="span3">:</span>
</li>
<li>
<span class="span2">Dana 30.03.2012. godine, oko 14.30 časova, na magistralnom putu Podgorica – Cetinje, u mjestu Donja Gorica, Opština Podgorica, ne pridržavajući se saobraćajnih propisa iz čl. 22 st.1 ZOBS-a na putevima, ugrozila saobraćaj i dovela u opasnost život i tijelo ljudi na način što je, upravljajući putničkim vozilom marke “F.”, reg. oznake …, iz pravca Podgorice u pravcu Cetinja, preduzela radnju skretanja ulijevo a da se prethodno nije uvjerila da tu radnju može preduzeti bez opasnosti za druge učesnike u saobraćaju, ne vodeći pri tom računa o položaju vozila, pravcu i brzini kretanja, u trenutku kada je motocikl marke “H.”, reg. oznake …, kojim je upravljao oštećeni Ć. M. vršio obilaženje vozila okrivljene, pri čemu je bila svjesna da svojom nepropisnom vožnjom može ugroziti javni saobraćaj i dovesti u opasnost život i tijelo ljudi, ali je olako držala da do toga neće doći, usljed čega je došlo do sudara navedenih vozila, kojom prilikom je oštećeni Ć. M. zadobio laku tjelesnu povredu u vidu nagnječenja u predjelu donje vilice sa desne strane, nagnječenje u predjelu lica, nagnječenje u predjelu desne šake i nagnječenje u predjelu desnog ramena,</span>
</li>
<li>
<span class="span2">-čime je izvršila krivično djelo ugrožavanje javnog saobraćaja iz čl.339 st.3 u vezi st.1 Krivičnog zakonika,</span>
</li>
<li>
<span class="span2">Pa joj Sud primjenom citiranih zakonskih propisa, čl. 3, 4, 5, 13, 16, 32, 42, 52, 53 i 54  Krivičnog zakonika, te čl. 226, 227, 229 i 374 Zakonika o krivičnom postupku, i z r i č e </span>
</li>
<p>&nbsp;</p>
<p style="text-align:center;">
<span class="span1"> USLOVNU OSUDU</span>
</p>
<p>&nbsp;</p>
<p>
<span class="span1">Kojom joj utvrđuje kaznu zatvora u trajanju od 30 (trideset) dana i istovremeno određuje da se ova kazna neće izvršiti ukoliko okrivljena u roku od 1 (jedne) godine od dana pravnosnažnosti ove presude ne izvrši novo krivično djelo.</span>
</p>
<p>&nbsp;</p>
<p>
<span class="span1">Obavezuje se okrivljena da na račun budžetskih sredstava Crne Gore uplati iznos od 50,00 € (pedeseteura) na ime sudskog paušala u roku od 15 (petnaest) dana po pravnosnažnosti presude pod prijetnjom prinudnog izvršenja. </span>
</p>
<li style="text-align:center;">
<span class="span2">O b r a z l o ž e nj e</span>
</li>
<li>
<span class="span2">Optužnim predlogom ODT-a Podgorica Kt.br. 1298/12 od 07.10.2013. godine okrivljenoj V. M. stavljeno je na teret izvršenje krivičnog djela ugrožavanje javnog saobraća iz čl. 339 st.3 u vezi st.1 Krivičnog zakonika, bliže opisano izrekom ove presude. </span>
</li>
<li>
<span class="span2">Zastupnik optužbe je u završnoj riječi izjavila da u cjelosti ostaje pri podnijetom optužnom prijedlogu i predložila je Sudu da okrivljenu V. M. oglasi krivom i osudi po zakonu za krivično djelo stavljeno joj na teret, a napomenula je da je okrivljena platila troškove postupka na ime vještačenja medicinske i saobraćajne struke tokom sprovođenja instituta odloženog gonjenja.</span>
</li>
<li>
<span class="span2">Okrivljena je u odbrani na glavnom pretresu održanom dana 20.01.2014. godine navela da se predmetnog dana negdje oko 14,30 časova, upravljajući svojim vozilom marke “F.” registarskih oznaka … sama kretala magistarskim putem Podgorica – Cetinje, brzinom od oko 30-tak km/h, te da je vrijeme bilo dobro, kolovoz suv, nije bilo padavina, dok je vidiljivost bila dobra. Dalje je navela da je u mjestu Donja Gorica dala lijevi žmigavac, jer je namjeravala skrenuti na parking prostor firme u kojoj radi, navodeći da je iza nje bio kamion, a iza njega kolona vozila. Pojasnila je da se je zaustavila, te da se ne može sjetiti da li je koje auto iz suprotnog smjera propustila, uglavnom zna da je skrenula i ušla na parking prostor firme u kojoj radi, kao i da je već bila na parkingu kada je u lijevi dio njenog auta – vozačka vrata udario motor koji se kretao u istom smjeru kretanja kao i ona, te da je isti preticao kolonu vozila, i da nju nije mogao vidjeti od kamiona. Naime, navela je da je na motoru bio Ć. M. koji je bio u policijskoj uniformi, te da pretpostvalja da je vidio da će udariti u njen automobil, pa je isti pao sa motora, i tada je samo motor udario u nju bez Ć. na motoru. Nadalje je dodala da je na licu mjesta sačekala ekipu za uviđaj, te da je oštećeni – Ć. M. možda bio malo ugruvan, a da je kompletan događaj zabilježila kamera “N.”, te da je taj snimak preuzela ekipa za uviđaj. Na kraju je napomenula da je od 18-te godine vozać, da ima dozvolu za “B” kategoriju, i da je ovo prvi put da ima nezgodu u saobraćaju.</span>
</li>
<li>
<span class="span2">Okrivljena je u završnoj riječi navela da moli Sud da uzme u obzir to da je porodična žena, da ima dvoje mldb. djece, kao i da ranije nije osuđivana.</span>
</li>
<li>
<span class="span2">U dokaznom postupku Sud je: saslušao svjedoke Š. D. i P. S. na glavnom pretresu  dana 24.04.2014. godine; saslušao svjedoka – oštećenog Ć. M. na glavnom pretresu dana 10.07.2014. godine; pročitao zapisnik o uviđaju UP PJ Podgorica br. 999/2012 od 23.04.2012. godine sa skicom lica mjesta predmetne saobraćajne nezgode; zatim pročitao nalaz i mišljenje sudskog vještaka medicinske struke dr. Čukić Dragane od 01.08.2012. godine; pročitao nalaz i mišljenje sudskog vještaka saobraćajne struke Vučeljić Đorđija od 28.08.2012. godine, kao i izvod iz KE za okrivljenu izdat od UP CB Nikšić broj 2194 od 25.11.2103. godine.</span>
</li>
<li>
<span class="span2">Nakon provednog dokaznog postupka, ocjenom navoda optužbe, odbrane okrivljene, te svih provedenih dokaza, kako pojedinačno, tako i u njihovoj međusobnoj povezanosti, ovaj Sud je utvrdio da je okrivljena izvršila krivično djelo koje joj se optužnim predlogom stavlja na teret, na način, u vrijeme i u mjestu, kako je to bliže opisano izrekom ove presude, sa kojih razloga je i oglasio krivom i izrekao joj sankciju kao u dispozitivu presude.</span>
</li>
<li>
<span class="span2">Svjedok Š. D. je na glavnom pretresu održanom dana 24.04.2014. godine naveo da je od predmetne saobraćajne nezgode prošlo puno vremena pa se zbog toga detalja ne sjeća, ali zna da je zajedno sa kolegama Ć. i P. bio na motociklima u pratnji neke Kineske degelacije. Naime, naveo je da je na pravcu u Donjoj Gorici, ne zna tačno lokalitet,  došlo do nezgode gdje je Ć. M. pao sa motora, te da je kontakt imao sa malim autom, ali nije siguran da li je tim vozilom upravljala ovdje okrivljena. Istakao je da zna samo da je Ć. M. pao sa motora, te da se nikakvih drugih detalja ne sjeća. Odgovarajući na pitanja zastupnika optužbe svjedok Š. je naveo da se Ć. M. kretao ispred njega, ne zna da li je u tom trenutku kada je došlo do nezgode isti preticao neko auto, odnosno ne sjeća se, ali zna da su se predmetnom prilikom on i Ć. kretali njihovom desnom kolovoznom trakom ispred delegacije, kao i kolega P., kao i da su bili u kompletnoj pratnji, te da su na motociklima imali zvučnu i svjetlosnu signalizaciju.</span>
</li>
<li>
<span class="span2">Na glavnom pretresu održanom dana 24.04.2014. godine P. S. je u svom sjedočkom iskazu naveo da je predmetnog dana zajedno sa kolegama Ć. i Š. bio u pratnji neke delegacije koja je išla ka Cetinju, te da je kolega Ć. bio ispred njega, sjeća se da je u Donjoj Gorici negdje kod salona “N.” i E.”, kada je kolega Ć. zaobilazio kolonu koja se kretala ispred njih, a u kojoj kolini je bila i ovdje okrivljena, koja je u tom trenutku započela radnju skretanja ulijevo ka salonu namještaja, tačnije parkingu istog, gdje valjda radi, te da je u tom trenutku došlo do kontakta motora kojim je upravljao kolega Ć. i vozila okrivljene. Nadalje je dodao da je to bilo negdje na prelazu desne na lijevu traku ili negdje na samoj granici, a da je razlog zbog kojeg je kolega Ć. koji je kao i svi oni bio pod rotacijom, morao da izvrši tu radnju obilaska tih vozila jeste što je u toj koloni bio šleper, a da je njihov zadatak bio da “očiste” putanju kretanja delegacije, a što je podrazumjevalao da šleperi i teretna vozila ne smiju nikako biti na kolovozu. Svjedok je istakao da je gledao snimak video nadzora “N.”, i da se na istom, koliko se sjeća ne vidi da li je okrivljena dala žmigavac, jer zna da je to tada bilo sporno i da je okrivljena tvrdila da jeste, te da je taj snimak predao J. J. koji je tada bio komandir za preventivu Ekspoziture za saobraćaj.  Na kraju je naveo da je Ć. M. tada pao sa motora, te da je on ostao tu na licu mjesta, nije nastavio pratnju predmetne delegacije, a koliko se sjeća misli da je Ć. M. tada imao povredu ruke.</span>
</li>
<li>
<span class="span2">Svjedok – oštećeni Ć. M. je na glavnom pretresu održanom dana 10.07.2014. godine naveo da je predmetnog dana bio kao službeno lice u pratnji neke strane delegacije, da su se kretali iz pravca Podgorica ka Cetinju, a kada su bili u mjestu Donja Gorica, otprilike naspram “Namosa” i “Montelade”, njegov zadatak bio je da ide ispred ove delegacije i da rasčisti put, na način što će obezbjediti traku kretanja tako što će signalizirati učesnicima u saobraćaju da se sklone sa ceste. Svjedok – oštećeni je dodao da se kretao prilično brzo, te da je konstantno bio na radio vezi. Ispred njega, dakle, u njihovoj saobraćajnoj traci u njegovom pravcu kretanja, vidio je vozilo kojim je upravljala okrivljena, te kako bi joj stvavio do znanja da treba da se pomjeri sa ceste prišao je naspram njenog vozila sa njene vozačke strane. Napomenuo je da je bio paraleno sa njom u njihovoj saobraćajnoj traci i da nije vršio preticanje njenog vozila, niti je prelazio u drugu saobraćajnu traku te kolovozne trake. Nadalje dodaje da zbog velikog pritiska samog zadatka koji je imao tog dana nije obratio pažnju, niti je vidio da je okrivljena dala lijevi pokazivač pravca sa namjerom da skrene na parking “Montelade”, a u trenutku kada je okrivljena započela radnju skretanja ulijevo ka parkingu “Montelade” on je takođe skretao ulijevo pokušavajući da izbjegne kontakt sa njenim vozilom, odnosno prešli su oboje u ovu drugu saobraćajnu traku, ali kontakt nije uspio izbjeći pa je do istog došlo na parkingu “Montelade”. Svjedok – oštećeni Ć. M. pojasnio je da je došlo do kontakta njegovog desnog dijela motocikla – bočne strane i lijeve bočne strane vozila kojim je upravljala ovdje okrivljena, te da je od tog udara pao, a motocikl je nastavio da klizi, kao i on sa njim. Tom prilikom je zadobio određene povrede, hospitalizovan je, a svu dokumentaciju je predao tužiocu. Istakao je da je za svo vrijeme njegovog kretanja motociklom bila upaljena i zvučna i svjetlosna signalizacija, a što je i praksa i njihova obaveza, a sve sa razloga da to vide vozači odnosno drugi učesnici u saobraćaju i da se onda isključe iz saobraćaja. Na kraju je dodao da su okrivljena i njen suprug bili maksimalno korektni prema njemu nakon predmetne nezgode, da su ga kontaktirali lično i putem telefonom, kao i da se ne pridružuje krivičnom gonjenju protiv nje i ne postavlja nikakav odštetni zahtjev.</span>
</li>
<li>
<span class="span2">Iz zapisnika o uviđaju UP PJ Podgorica br. 999/2012 od 23.04.2012. godine, sa skicom lica mjesta predmetne saobraćajne nezgode, proizilazi da je dana 23.04.2012. godine, oko 14:30 časova, došlo do međusobnog sudara vozila u pokretu pri vožnji u istom smjeru, na ravnom i suvom putu, dnevni uslovi vožnje, a da je lice mjesta saobraćajne nezgode na magistralnom putu Podgorica – Cetinje, u mjestu Donja Gorica, tačnije asfaltnog platoa ispred salona namještaja “Montelada”. Iz citiranog zapisnika dalje proizilazi da je kolovozni zastor magistralnog puta asfaltni, ravan, isprekidanom linijom podijeljen sa dvije kolovozne trake, a da se sa lijeve strane kolovoza magistralnog puta nalazi asfaltni plato predviđen za parking vozila salona namještaja “Montelada”. Izlaskom na lica mjesta ovlašćeni službenici su zatekli p.m.v. registarskih oznaka … sa lijeve strane kolovoza magistralnog puta na asfaltnom platou ispred salona namještaja “Montelada”, iskošeno u lijevo i okrenuto u pravcu Cetinje, a gledano od pravca Podgorice. Motocikl … je zatečen takođe sa lijeve strane kolovoza magistralnog puta na asfaltnom platou prevrnuto u lijevu bočnu stranu, iskošen u lijevo i okrenuto u pravcu Cetinja, a gledano od pravca Podgorice</span><span class="span1">. Od materijalnih tragova na licu mjesta zatečeni su: tragovi klizanja motocikla P PG 11, trag plastike, otpali vezir od kacige motocikliste Ć. M.. Nadalje proizilazi da je učesnik u saobraćajnoj nezgodi lice Ć. M., u toku vršenja uviđaja na licu mjesta, prevezen u Ugrentni centar KCCG radi ukazivanja ljekarske pomoći, te da je isti zadobio lakšu tjelesnu povredu. </span>
</li>
<li>
<span class="span2">Iz nalaza i mišljenja sudsko-medicinskog vještaka prof. dr sc. med. Čukić Dragane od 01.08.2012. godine, sa medicinskom dokumentacijom na ime oštećenog, proizilazi da je Ć. M., u predmetnom događaju, zadobio sljedeće povrede: nagnječenje u predjelu donje vilice sa desne strane; nagnječenje u predjelu lica; nagnječenje u predjelu desne šake i nagnječenje u predjelu desnog ramena. Navedene povredu, u vrijeme nanošenja, pojedinačno i zbirno, po mišljenju vještaka se kvalifikuju kao laka tjelesna povreda. Iz citirinog nalaza i mišljenja vještaka dalje proizilazi da se povreda u vidu potresa mozga objektivno ne može prihvatiti, te da su navedene povrede nastale djelovanjem tupine mehaničkog oruđa, vjerovatno dok se Ć. M. nalazio u svojstvu vozača motocikla kada je došlo do sudara sa vozilom, a nakon toga i do pada na tvrdu podlogu.</span>
</li>
<li>
<span class="span2">Iz nalaza i mišljenja vještaka saobraćajne struke mr  Vučeljić Đorđija, od dana  28.08.2012. godine proizilazi da se na magistralnom putu Podgorica – Cetinje, u mjestu Donja Gorica, na asfaltnom platou ispred salona namještaja “Montelada”, u Podgorici, dogodila saobraćajna nezogda u kojoj su učestvovali: Ć. M. iz P., vozač “B” kategorije, koji je upravljao motociklom “H.” reg. oznaka … i V. M. iz P., takođe vozača “B” kategorije, koja je upravljala p.m.v. “F.” reg. oznaka …. Iz citiranog nalaza i mišljenja vještaka dalje proizilazi da je brzina vozila “F.” reg. oznaka …, neposredno prije kontakta, iznosila oko 7,50 km/h, a brzina motocikla “H.” reg. oznaka …, neposredno prije kontakta, iznosila oko 38,00 km/h. Vještak je mišljenja da imajući u vidu navedenu činjenicu da je vozilo “F.” … prije skretanja u lijevo bilo zaustavljeno, a da se iza njega uz srednju isprekidanu liniju desnom kolovoznom trakom kretao motocikl “H.” …, koji je imao upaljenu zvučnu i svjetlosnu signalizaciju što ga svrstava u kategoriju “vozila sa pravom prvenstva prolaza”, vozač vozila “F.” … bio u obavezi da u zaustavljenom položaju propusti motocikl koji je imao prioritet u prolazu. Naime, vozač motocikla pokušao je izmicanjem motocikla ulijevo da izbjegne kontakt, o čemu svjedoči mjesto kontakta koje je opisano, a za tu radnju bilo je potrebno vrijeme za djelovanje na upravljač oko 0,40 (S), za koje vrijeme je prešao rastojanje koso ulijevo od oko 4,17 (M). Na osnovu prethodne analize vještak je mišljenja da je opasna situacija pretvorena u saobraćajnu nezgodu, nastala na način što vozač vozila “F.” …, prilikom skretanja ulijevo vožnjom ukoso prema lijevoj ivici kolovoza, nije propustio motocikl koji se kretao iza vozila istom kolovoznom trakom, što je bio obavezan da učini, jer je motociklista imao prioritet u prolazu. Ovakav način upravljanja vozilom posljedica je greške u upravljanju u dijelu nepoštovanja propisa koji obavezuje vozača da prilikom izvršenja radnje skretanja ulijevo mora da se pravovremeno uvjeri da istu može izvršiti bezbjedno, što nije učinio, a što predstavlja osnovni i jedini uzrok nastanka predmetne saobraćajne nezgode. Na kraju, vještak je mišljenja, da vozač motocikla “H.” …, svojim postupkom nije uticao na nastanak nezgode, jer mu je vozilo skretanjem ulijevo ušlo u putanju skretanja. </span>
</li>
<li>
<span class="span2">Iz izvoda iz KE za okrivljenu izdat od UP CB Nikšić broj 2194 od 25.11.2013. godine proizilazi da ista nije ranije osuđivana. </span>
</li>
<li>
<span class="span2">Tokom postupka je utvrđeno da se okrivljena predmetnom prilikom nije pridržavala saobraćajnih propisa iz čl.22 st.1 Zakona o bezbjednosti saobraćaja na putevima, koji su je obavezivali da ukoliko namjerava da na putu izvrši neku radnju vozilom (uključivanje vozilom u saobraćaj, pomjeranje vozila udesno ili ulijevo, mijenjanje saobraćajne trake, preticanje, obilaženje, zaustavljanje, skretanje udesno ili ulijevo, polukružno okretanje, vožnja unazad, prestrojavanje i sl. ), smije da otpočne takvu </span><span class="span2">radnju samo ako se prethodno uvjerila da to može da učini bez opasnosti za druge učesnike u saobraćaju ili imovinu, vodeći pri tom računa o položaju vozila, pravcu i brzini kretanja, već je dana </span><span class="span2">30.03.2012. godine, oko 14.30 časova, na magistralnom putu Podgorica – Cetinje, u mjestu Donja Gorica, Opština Podgorica,  ugrozila saobraćaj i dovela u opasnost život i tijelo ljudi na način što je, upravljajući putničkim vozilom marke “F.”, reg. oznake …, iz pravca Podgorice u pravcu Cetinja, preduzela radnju skretanja ulijevo a da se prethodno nije uvjerila da tu radnju može preduzeti bez opasnosti za druge učesnike u saobraćaju, ne vodeći pri tom računa o položaju vozila, pravcu i brzini kretanja, u trenutku kada je motocikl marke “H.”, reg. oznake …, kojim je upravljao oštećeni Ć. M. vršio obilaženje vozila okrivljene, usljed čega je došlo do sudara navedenih vozila, kojom prilikom je oštećeni Ć. M. zadobio laku tjelesnu povredu u vidu nagnječenja u predjelu donje vilice sa desne strane, nagnječenje u predjelu lica, nagnječenje u predjelu desne šake i nagnječenje u predjelu desnog ramena.</span><span class="span2"> </span>
</li>
<li>
<span class="span2">Prednje činjenično stanje Sud je utvrdio iz zapisnika o uviđaju, sa skicom lica mjeca, iz kojeg proizilazi da se dana </span><span class="span2">23.04.2012. godine, oko 14:35 časova, na magistralnom putu Podgorica – Cetinje, u mjestu Donja Gorica dogodila saobraćajna nezgoda sa povrijeđenim licem.</span><span class="span1"> Sud je dinamiku nastanka predmetne saobraćajne nezgode utvrdio iz nalaza i mišljenja vještaka saobraćajne struke </span><span class="span2">mr  Vučeljić Đorđija, dipl. ing, od 28.08.2012. godine, koji je Sud cijenio stručnim, jasnim, preciznim i zasnovanim na pravilima struke, iz kojeg proizilazi da je opasna situacija pretvorena u saobraćajnu nezgodu, nastala na način što vozač vozila “F.” registarskih oznaka …, kojim je upravljala ovdje okrivljena, prilikom skretanja ulijevo vožnjom ukoso prema lijevoj ivici kolovoza, nije propustila motocikl koji se kretao iza vozila istom kolovoznom trakom, što je bila obavezna da učini, jer je motociklista imao prioritet u prolazu, te da vozač motociklista svojim postupkom nije uticao na nastanak nezgode, jer mu je vozilo skretanjem ulijevo ušlo u putanju kretanja. Da je u predmetnoj saobraćajnoj nezgodi oštećeni Ć. M. zadobio povrede u vidu nagnječenja u predjelu donje vilice sa desne strane; nagnječenja u predjelu lica; nagnječenja u predjelu desne šake i nagnječenja u predjelu desnog ramena, a navedene povrede posljedica su djelovanjem tupine mehaničkog oruđa, vjerovatno dok se Ć. M. nalazio u svojstvu vozača motocikla kada je došlo do sudara sa vozilom, a nakon toga i do pada na tvrdu podlogu, a u vrijeme nanošenja zadobijene povrede se kvalifikuje kao laka tjelesna povreda, Sud je utvrdio iz nalaza i mišljenja vještaka sudsko - medicinske struke prof. dr sc. med. Čukić Dragane od 01.08.2012. godine, a koji nalaz je Sud cijenio kao stručan, jasan, objektivan i zasnovan na pravilima medicinske struke i nauke. </span>
</li>
<li>
<span class="span2">Okrivljena u odbrani nije sporila da se kritičnom prilikom, upravljajući p.m.v. “F.” reg. oznaka … kretala na magistralnom putu Podgorica – Cetinje, da je u mjestu Donja Gorica dala lijevi žmigavac, jer je namjeravala skrenuti na parking prostor firme u kojoj radi, a zna da je iza nje bio kamion, a iza njega kolona vozila, te da se je zaustavila, ali da se ne može sjetiti da li je koje auto iz suprotnog smjera propustila, uglavnom zna da je skrenula i ušla na parking prostor firme u kojoj radi, kao i da je već bila na parkingu kada je u lijevi dio njenog auta – vozačka vrata udario motor koji se kretao u istom smjeru kretanja kao i ona, te da je isti preticao kolonu vozila, i da nju nije mogao vidjeti od kamiona. Takođe je navela da je na motoru bio Ć. M. koji je bio u policijskoj uniformi, te da pretpostvalja da je isti vidio da će udariti u njen </span><span class="span2">automobil, pa je pao sa motora, i tada je samo motor udario u nju bez Ć. na motoru, što je u bitnom u saglasnosti sa provedenim dokazima tokom postupka.</span>
</li>
<li>
<span class="span2">Naime, </span><span class="span1">vozila pod pratnjom su vozila kojima je dodijeljena pratnja policije sa posebnim motornim vozilima koja su obelježena uređajima za davanje zvučnih i svjetlosnih znakova,</span><span class="span2"> pa vozači koji se na putu susretnu ili ga sustigne vozilo, ili pak kolona vozila pod pratnjom dužna su da zaustave svoje vozilo i da se pridržavaju naredbi koje im daju lica iz pratnje, te da vozač vozila koji se zaustavio zbog nailaska vozila pod pratnjom, svoje kretanje može nastaviti tek pošto prođu sva vozila pod pratnjom. Imajući u vidu činjenicu da je oštećeni Ć. M. za cijelo vrijeme kretanja odnosno praćenja delegacije imao uključenu svjetlosnu i zvučnu signalizaciju, isti je imao prvenstvo prolaza u odnosu na vozilo ovdje okrivljene, te je ista imala obavezu da svoje vozilo isključi iz saobraćaja i propusti vozila pod pratnjom da prođu, a što takođe proizilazi iz nalaza i mišljenja vještaka saobraćajne struke mr  Vučeljić Đorđija, dipl. ing., od dana  28.08.2012. godine, koji je naveo da je motocikl “H.” …, koji je imao upaljenu zvučnu i svjetlosnu signalizaciju, što ga svrstava u kategoriju “vozila sa pravom prvenstva prolaza”, vozač vozila “F.” …, kojim je dakle upravljala ovdje okrivljena V. M., bila u obavezi da u zaustvaljenom položaju propusti motocikl koji je imao prioritet u prolazu.</span>
</li>
<li>
<span class="span2">Pravno kvalifikujući utvrđeno činjenično stanje, ovaj Sud nalazi da su se u naprijed preduzetim radnjama okrivljene V. M. ostvarili svi subjektivni i objektivni elementi bića krivičnog djela ugrožavanje javnog saobraćaja iz čl.339 st.3 u vezi st.1 Krivičnog zakonika, pa je okrivljena i u odnosu na osnovno djelo i u odnosu na posljedicu manisfestovanu u zadobijanju lake tjelesne povrede kod oštećenog, obzirom da je bila svjesna da kršenjem saobraćajnih propisa može ugroziti saobraćaj i dovesti u opasnost život i tijelo ljudi, ali je olako držala da do toga neće doći.</span>
</li>
<li>
<span class="span2">Odlučujući o krivičnoj sankciji Sud je cijenio sve okolnosti iz čl. 42 Krivičnog zakonika koje su od uticaja da kazna bude manja ili veća (otežavajuće i olakšavajuće okolnosti), a u odsustvu otežavajućih okolnosti Sud je na strani okrivljene cijenio sljedeće olakšavajuće okolnosti, a to su njene lične i imovinske prilike,  da je ista majka dvoje mldb. djece, ranije neosuđivana, stav svjedoka – oštećenog Ć. M. koji se nije pridružio krivičnom gonjenju i nije postavio imovinsko - pravni zahtjev, </span><span class="span2">sa kojih razloga Sud je okrivljenoj najprije utvrdio kaznu zatvora u trajanju od 30 (trideset) dana, a potom, nalazeći da nije neophodno da ista tu kaznu zatvora i efektivno izdržava, istu uslovio sa rokom provjere u trajanju od 1 (jedne) godine. Sud je mišljenja da će se upravo izrečenom uslovnom osudom u svemu ostvariti svrha izricanja iste, predvidjena čl. 52 KZ-a, a u okviru opšte svrhe izricanja krivičnih sankcija iz čl. 4 st. 2 KZ-a, te da će se istom u dovoljnoj mjeri uticati na okrivljenu da ubuduće ne vrši krivična djela.</span>
</li>
<li>
<span class="span2">Odluku o troškovima Sud je donio primjenom čl. 226, 227, 229 i 374 Zakonika o krivičnom postupku,</span><span class="span2"> a isti se odnose na sudski paušal u iznosu od 50,00 €, koji je odmjeren shodno dužini trajanja postupka, složenosti predmeta i imovinskim prilikama okrivljene, obzirom da je i zastupnik optužbe u završnoj riječi istakla da je okrivljena platila troškove na ime vještačenja po vještaku saobraćajne i medicinske struke u toku trajanja instituta odloženog gonjenja, pa Sud sa tih razloga okrivljenu nije obavezao na plaćanje nastalih troškova. </span>
</li>
<li>
<span class="span2">Na osnovu svega izloženog, a u smilu čl. 374 ZKP-a odlučeno je kao u izreci presude.</span>
</li>
<li style="text-align:center;">
<span class="span2">OSNOVNI SUD U PODGORICI</span><span class="span2">Dana, 10.07.2014 godine</span>
</li>
<li>
<span>&nbsp;</span><span class="span2">       ZAPISNIČAR,                                                                  SUDIJA,   </span><span class="span2">Vukašinović Valentina, s.r.</span><span class="span2">                                 </span><span class="span2">Larisa Mijušković-Stamatović, s.r.</span><span class="span2"></span>
</li>
<p>&nbsp;</p>
<li>
<span class="span2">PRAVNA POUKA :</span>
</li>
<li>
<span class="span2">Protiv ove presude može se izjaviti</span>
</li>
<li>
<span class="span2">žalba u roku od 8 (osam) dana od</span>
</li>
<li>
<span class="span2">dana prijema pisanog otpravka iste</span>
</li>
<li>
<span class="span2">Višem Sudu u Podgorici, a preko ovog suda.</span>
</li>
<p>&nbsp;</p>
<li style="text-align:center;">
<span class="span2">ZTO: Valentina Vukašinović</span>
</li>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<li>
<span class="span4">DN-a</span>
</li>
<li>
<span class="span4">Primjerak presude poslati:</span>
</li>
<p>&nbsp;</p>
<li>
<span class="span5">Primjerak presude dostaviti:</span>
</li>
<li>
<span class="span5">- ODT-u Podgorica</span>
</li>
<li>
<span class="span5">- Okrivljenoj</span>
</li>
<li>
<span class="span5">Sudija_______________________</span>
</li>
<li>
<span class="span5">Postupljeno dana __________________ 2014. godine.</span>
</li>
<li>
<span class="span5">Namještenik   _______________________________. </span>
</li>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
.span2{;font-size:12pt;font-family:'Arial';font-weight:800}
.span3{color:#000000;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span class="span1">K. br. 756/16</span>
</p>
<p>&nbsp;</p>
<p style="text-align:center;">
<span class="span2"></span>
</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>&nbsp;</p>
<p>
<span class="span1">OSNOVNI SUD U PODGORICI, po sudiji Goranu Đukoviću, uz sudjelovanje namještenika suda Radević Sanje, kao zapisničara, u krivičnom predmetu protiv okrivljenih Miranović Novice i Janković Balše zbog krivičnog djela teška kradja iz čl. 240 st. 1 tač. 1 u vezi čl. 23 st. 2 KZCG odlučujući po optužnici Osnovnog državnog tužilaštva Kt.br.1349/16 od 30 novembra 2016. godine koju je zastupao državni tužilac u Osnovnom državnom tužilaštvu, Radonjić Vukas, nakon glavnog i javnog pretresa održanog dana 10.10.2017. godine u prisustvu stranaka i branioca okrivljenih, advokata Radovana Mandića, donio je i istog dana javno objavio</span>
</p>
<p>&nbsp;</p>
<p style="text-align:center;">
<span class="span1">PRESUDU</span>
</p>
<p>&nbsp;</p>
<p>&nbsp;</p>
<p>
<span class="span1">OKRIVLJENI:</span>
</p>
<p>&nbsp;</p>
<p>
<span class="span1">1. Miranović Novica, sa JMBG 0105996210029 od oca Radenka i majke Milijane, rodjene Milić, rodjen 01. maja 1996. godine u Podgorici gdje i prebiva, Golubovci bb, državljanin Crne Gore, razumije crnogorski jezik, nezaposlen, konobar, neoženjen, nema djecu, pismen, vanredni učenik srednje trgovinske škole, lošeg imovnog stsanja, neosudjivan</span>
</p>
<p>&nbsp;</p>
<p>
<span class="span1">2. Janković Balša, sa JMBG 0109996250018, od oca Miroslava i majke Dejane, rodjene Bošnjak, rodjen 01. septembra 1996. godine na Cetinju, nastanjen u Podgorici, ulica Stane Tomašević broj 27, državljanin Crne Gore, razumije crnogorski jezik, nezaposlen, tehničar usluživanja, neoženjen, nema djecu, pismen sa završenom srednjom školom, lošeg imovnog stanja, neosudjivan,</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">KRIVI SU</span>
</p>
<p>
<span class="span1">Zato što su:</span>
</p>
<p>&nbsp;</p>
<p>
<span class="span1">Dana 03. novembra 2016. godine, oko 05,00 časova, u Podgorici, u Ulici 4. jula 109, svjesni svog djela čije su izvršenje htjeli kao svoje i kao zajedničko, i svjesni da je njihovo djelo zabranjeno, zajednički, obijanjem, tudje pokretne stvari oduzeli drugom, u namjeri da njihovim prisvajanjem sebi pribave protivpravnu imovinsku korist, na način što su, okrivljeni Miranović, šrafcigerom, a okrivljeni Janković metalnom šipkom, polomili katance i oštetili zaključana ulazna vrata maloprodajnog objekta oštećenog privrednog društva ''Plam Inženjering'', odakle su zajedno oduzeli i prisvojili dva paketa sa unutrašnjom i spoljnom jedinicom klima uredjaja marke ''Gree', vrijednosti 388,80 </span><span class="span1">eura, i fioku registar kase sa 93,50 eura, i tako sebi pribavili protivpravnu imovinsku korist u iznosu od 482,30 eura.</span>
</p>
<p>&nbsp;</p>
<p>
<span class="span1">- čime su, kao saizvršioci, izvršili krivično djelo teška kradja iz čl. 240 st. 1 tač. 1 u vezi čl. 23 st. 2  Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Pa sud okrivljenom primjenom citiranih zakonskih propisa te čl. 3, 4, 5, 13, 15, 32, 42,45, 46, 51, 52, 53 i 54 Krivičnog zakonika Crne Gore, te čl.226, i 374 Zakonika o krivičnom postupku, izriče:</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">Kojom im prethodno utvrdjuje kaznu zatvora u trajanju od po 10 (deset) mjeseci i istovremeno odredjuje da se utvrdjene kazne neće izvršiti ukoliko okrivljeni u roku od 2 (dvije) godine po pravosnažnosti presude ne izvrše novo krivično djelo.</span>
</p>
<p>&nbsp;</p>
<p>
<span class="span1">Ukoliko dodje do opoziva uslovene osude sud će okrivljenima uračunati vrijeme provedeno na zadržavanju pred Upravnom policije PJ Podgorica i to okrivljenom Miranović Novici od 03.11.2016. godine od 05:20 časova do 03.11.2016 do 15:05 časova a okrivljenom Janković Balši od 03.11.2016. godine od 5:20 časova do 03.11.2016. godine do 14:35 časova.</span>
</p>
<p>&nbsp;</p>
<p>
<span class="span1">Obavezuju se okrivljeni da ovom sudu na ime troškova krivičnog postupka, solidarno, uplate novčani iznos od 60,50 eura i po 30,00 eura na ime paušala u roku od 15 dana po pravosnažnosti presude. </span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O b r a z l o ž enj e</span>
</p>
<p>&nbsp;</p>
<p>&nbsp;</p>
<p>
<span class="span1">Optužnicom Osnovnog državnog tužilaštva Kt. br. 1349/16 od 30. novembra 2016. godine optuženim Miranović Novici i Janković Balši stavljeno je na teret da su kao saizvršioci izvršili krivično djelo teška kradja iz čl. 240 st. 1 tač. 1 u vezi čl. 23 st. 2 KZCG.  Zastupnik optužbe je ostao pri podnijetoj optužnicu pa je predložio sudu da okrivljene oglasi krivim i osudi po zakonu a da prilikom izricanja krivične sankcije ima u vidu mladost okrivljenih i njihovo priznanje izvršenja krivičnog djela. </span>
</p>
<p>&nbsp;</p>
<p>
<span class="span1">Iznoseći odbranu na glavnom pretresu okrivljeni Miranović Novica je ponovio navode odbrane u prethodnom postupku gdje je u bitnom istakao da je kritičnog dana oko 05:00 časova sa Janković Balšom obio prodavnicu bijele tehnike koja se nalazi u prizemlju jedne stambene zgrade. Naime sa Jankovićem se dogovorio da se nadju u ranim jutarnjim časovima jer im je bio potreban novac radi angažovanja advokata. Na predmetnoj prodavnici bila su dva katanca koja su obili zajedno i to: on šrafcigerom a Janković metalnom šipkom, a nakon toga su ovim sredstvima obili i ulazna eloksirana vrata. Kada su ušli u ovu prodavnicu vidjeli su registar kasu na naplatnom pultu koju su pokušali da obiju kako bi uzeli novac, ali u tome nijesu uspjeli, pa su registar kasu iznijeli iz prodavnice, kao i dva paketa koja su se nalazila kod ulaznih vrata. Pojasnio je da nije znao šta se nalazilo u paketu. Ove stvari su iznijeli iz prodavnice zajedno. </span><span class="span1">Kada su se našli iza zgrade tada su ih primjetili policijski službenici koji su im rekli da stanu, u kom trenutku su ove stvari odbacili od sebe kao šrafciger i šipku pa su se dali u bjekstvo, i sakrili ih u hangar kod željezničke stanice gdje su ih pronašli službenici CB.</span>
</p>
<p>&nbsp;</p>
<p>
<span class="span1">Branilac okrivljenih adv. Radovan Mandić u završnoj riječi je izjavio da na strani okrivljenih stoje brojne olakšavajuće okolnosti koje sud treba da ima u vidu prilikom izricanja krivične sankcije. Izjavio je da se kaje zbog svega što je napravio.</span>
</p>
<p>&nbsp;</p>
<p>
<span class="span1">Iznoseći odbranu na glavnom pretresu okrivljeni Janković Balša ponovio je navode svoje odbrane u prethodnom postupku gdje je u bitnom istakao da se kritičnog dana u ranim jutarnjim časovima sa drugom Miranović Novicom dogovorio da obiju neki objekat kako bi obezbijedili novac za advokata. U ulici 4. jula vidjeli su da se u prizemlju stambene zgrade nalazi prodavnica bijele tehnike pa su odlučili da je obiju. Na vratima te prodavnice nalazila su se dva kantanca koja su obili i to: on metalnom šipkom a Miranović šrafcigoerom, a zatim su obili eloksirana ulazna vrata nakon čega su ušli u prodavnicu. Imali su namjeru da obiju registar kasu, ali u tome nijesu uspjeli, pa su registar kasu i dva paketa iznijeli iz prodavnice. Nije znao što se tačno nalazi u predmetnom paketu. Kada su došli iza zgrade primjetili su ih policijski službenici koji su potrčali za njima, pa su oni predmetne stvari odbacili od sebe, pa su pobjegli u jedan hangar gdje su ih pronašli službenici policije i lišili slobode.</span>
</p>
<p>&nbsp;</p>
<p>
<span class="span1">Sud je u dokaznom postupku saslušao ovlašćenog predstavnika oštećenog Plam inžinjeringa Snežanu Čabarkapu; pročitao zapisnik sa uvidjaja Uprave policije Ku. Br. 721/16 od 03.11.2016. godine; pročitao je potvrdu CB Podgoirca Ku. Br. 721/16 od 03.11.2016. godine; pročitao je nalaz i mišljenje sudskog vještaka ekonomsko finansijske struke Žižić Milene od 07.11.2016. godine; izvršio uvid u fotodokumentaciju CB Podgorica broj 59-28-244-2804/2333 od 03.11.2016. godine; pročitao službene zabilješke Uprave policije CB Podgorica Ku. br. 726/16 od 03.11.2016. godine; izvršio uvid u izvod iz KE za okrivljenog Miranović Novicu izdat od Odeljenja PRIS-a Osnovnog suda u Podgorici pod poslovnim brojem 82/2017 i pročitao izvod iz KE za okrivljenog Janković Balšu izdat od Odeljenja PRIS-a Osnovnog suda u Podgorici pod poslovnim brojem 83/2017.</span>
</p>
<p>&nbsp;</p>
<p>
<span class="span1">Saslušana na glavnom pretresu ovlašćena predstavnica oštećenog Plam inženjering je izjavila da radi kao šef maloprodaje u predmetnoj firmi, a da ju je dana 03.11.2016. godine oko 06:00 časova pozvala sestra koja joj je kazala da je zaprimila poziv od policije od koje je obaviještena da je obijen maloprodajni objekat u ulici 4. jula. Pošla je do navedene lokacije i primijetila da su obijena ulazna vrata kao i dva katanca na njima. Iz objekta je otudjena unutrašnja i spoljna jedinica klime marke "Gree" i dio registar kase u kojoj se nalazio depozit u iznosu od 100,00 eura. Otudjena klima nalazila se u dva paketa. Nije se pridružila krivičnom gonjenju i nije istakla imovinsko rpavni zahtjev.</span>
</p>
<p>&nbsp;</p>
<p>
<span class="span1">Iz nalaza i mišljenja vještaka ekonomsko-finansijske struke dr doc Milene Žižić proizilazi da je procijenjena vrijednost klime "Gree" GWH 18ND K3NNA3A na dan odigravanja dogadjaja 388,80 eura, a koju vrijednost je utvrdila na osnovu maloprodajne cijene predmetne klime u prodajnom lancu bijele tehnike Tehno max, a u pogledu fioke registar kase proizilazi da</span><span class="span1"> se njena vrijednost</span><span class="span1"> ne može utvrditi. </span>
</p>
<p>&nbsp;</p>
<p>
<span class="span1">Iz zapisnika o uvidjaju Uprave policije PJ Podgorica od 03.11.2016. godine proizilazi da je uvidjaj izvršen povodom obavještenja da je u toku noći 02/03.11.2016. godine u ulici 4. jula broj 109 u Podgorici izvršena provalna kradja u objektu Plam inženjering. Uvidjajem je konstatovano da se prostorije DOO nalaze u prizemnom dijelu stambene zgrade sa dvorišne (unutrašnje) strane na ulaznim vratima prodajnog objekta, zatečena su oštećenja u vidu udubljenja i zategnuća metalne alke, konstrukcije predmetnih vrata nanašenih upotrebom "nn" sredstva, da je metalna šarka - alka namijenja za zbrinjavanje katanca vidno oštećena, tj. iskrivljena nasilnim putem. Katanac je pronadjen na zemljanoj podlozi ispred objekta na udaljenosti u dužini oko 5 metara. Unutar prostorije nijesu primijećeni tragovi premetačine. Na udaljenosti od oko 70 metara od prostorije Plam Inženjering, na trotoaru, pronadjen je jedan raspokovan spoljni dio klime marke Gree. Svi pronadjeni tragovi izuzeti su sa lica mjesta. Uvidjajem je dalje konstatovano da je u toku noći 02/03.11.2016. godine,m nn počinilac ili više njih, neopaženo došao do objekta DOO Plam Inžinjering u ulici 4. jula broj 109 kojom prilikom je upotrebom "nn" podesnog sredstva nasilnim putem djelovao na ulazna vrata i katanac koji je odvalio i potom ušao u unutrašnjost objekta. U unutrašnjosti objekta je otudjio jednu registar kasu i kompletan uredjaj klime marke Gree.</span>
</p>
<p>&nbsp;</p>
<p>
<span class="span1">Iz citirane potvrde o vraćanju privremeno oduzetih stvari od 03.11.2016. godine proizilazi da su istog dana ovlašćeni službenici policije licu Sneženi Čarapić privremeno vratili sledeće stvari: paket u kojem se nalazi spoljna jedinica klima uredjaja marke Gre model KOZY12 GWH12MA-K3DNE3L; paket u kome se nalazi unutrašnja jedinica klima uredjaja marke Gre model KOZY12, GWH12MA-K3DNE2L; metalnu kasu crne boje; dvije novčanice po 20,00 eura serijskih brojeva RA0586518594, SB9329907821, dvije novčanice po 10,00 eura serijskih brojeva N17271886584, UF0130721641 i 33,50 eura u metalnim apoenima.</span>
</p>
<p>&nbsp;</p>
<p>&nbsp;</p>
<p>
<span class="span1">Iz citirane fotodokumentacije Uprave policije CB Podgorica proizilazi da fotografija broj 1 prikazuje bliži izgled dijela kase i klima uredjaja, što pokazuje i fotografija broj 2. Fotografije 3,4,5 i 6 prikazuju bliži izgled kase, fotografije 7 i 8 prikazuju bliži izgled mjesta pronalaska klima uredjaja, fotografije 9 i 10 prikazuju bliži izgled objekta, fotografije 11,12 i 13 prikazuju oštećenja na vratima, fotografija 14 mjesto pronalaska katanca, fotografija 15 i 16 prikazuju izgled katanca, a fotografije 17,18,19 i 20 prikazuju bliži izgled predmetnog objekta. </span>
</p>
<p>&nbsp;</p>
<p>
<span class="span1">Iz službene zabilješke CB Podgorica od 03.11.2016. godine proizilazi da su po dobijenom ovlašćenju, ovlašćeni službenici policije istog dana u 05:00 časova pošli u ulicu 4.jula ispred zgrade Plam inženjering gdje su vidjeli dva lica koja nose neke pakete, pa na njihovo upozorenje da stanu, ta lica su odbacila od sebe predmetne stvari i dali su se u bjekstvo. Kasnije su lica lišena sa slobode, pa je konstatovano da se radi o Miranović Novici i Janković Balši.</span>
</p>
<p>&nbsp;</p>
<p>
<span class="span1">Iz citiranih izvoda iz KE za okrivljene proizilazi da isti ne prolaze kroz kaznene evidencije. </span>
</p>
<p>&nbsp;</p>
<p>
<span class="span1">Na osnovu rezultata cjelokupnog postupka i savjesne analize svih provedenih dokaza, kako pojedinačno, tako i u njihovoj međusobnoj povezanosti, kao i dovođenjem istih u vezu sa analiziranim navodima optužbe i odbrane, te na osnovu </span><span class="span1">tako utvrđenog činjeničnog stanja, sud je utvrdio da su okrivljeni izvršili krivično djelo teška krađa iz </span><span class="span1">iz čl. 240 st. 1 tač. 1 u vezi čl. 23 st. 2 KZCG</span><span class="span1"> Krivičnog zakonika Crne Gore, u vrijeme, na mjestu i na način kako je to bliže opisano izrekom ove presude, pa je sud optuženog oglasio krivim i izrekao krivičnu sankciju kao u izreci presude, a ovo iz sledećih razloga.</span>
</p>
<p>&nbsp;</p>
<p>
<span class="span1">Iznoseći odbranu tokom cijelog postupka, okrivljeni su se branili da su se kritičnog dana dogovorili da obiju objekat bijele tehnike u ul.4 jula u Podgorici, zato što im je bio potreban novac za angažovanje advokata. Pojasnili su da su se na vratima prodavnice nalazila dva katanca, čije su obijanje izvršili zajedno, i to Miranović Novica uz pomoć šrafcigera, a Janković Balša uz pomoć metalne šipke, da bi potom obili eloksirana vrata i ušli u prodavnicu sa namjerom da obiju registar kasu, ali pošto u tome nijesu uspjeli, dio kase i dva paketa koje su pronašli, a za koje navode da nisu znali šta se nalazi u njima, iznijeli su napolje. Nakon što su zašli iza zgrade, primijećeni su od strane policijskih službenika koji su potrčali za njima, nakon čega su oni predmetne stvari odbacili od sebe i pobjegli u jedan hangar kod željezničke stanice, gdje su u konačnom uhvaćeni i lišeni slobode.</span>
</p>
<p>&nbsp;</p>
<p>
<span class="span1">Sud je odbranu okrivljenih cijenio kao istinitu, s tim što ovdje ističe da navodi odbrane okrivljenih koji su saglasno istakli da nisu znali šta se nalazi u kutijama koje su otuđili iz objekta, nisu relevantni u pogledu odlučivanja o krivici istih, a ovo iz razloga što se iz predstavljene odbrane nedvosmisleno zaključuje da su okrivljeni ovakvim svojim postupanjem imali namjeru da iz predmetnog objekta, prodavnice bijele tehnike, otuđe sve predmete i novac koje su našli, a pomoću kojih bi na neposredan ili posredan način mogli ostvariti protivpravnu imovinsku korist na štetu oštećenog privrednog društva "Plam inženjering".</span>
</p>
<p>&nbsp;</p>
<p>
<span class="span1">Odbrana okrivljenih je u skladu i sa iskazom ovlašćene predstavnice oštećenog "Plam inženjering" koji iskaz je sud cijenio kao istinit, a iz kog se utvrđuje da je, kada je primila obavještenje da je predmetni objekat obijen, ista je otišla do objekta i vidjela da su obijena ulazna vrata i dva katanca na njima, a otuđena dva paketa u kojima se nalazila klima i dio registar kase sa depozitom od 100,00 eura. Iskaz oštećene je u saglasnosti i sa zapisnikom o uviđaju Uprave policije PJ Podgorica, iz kog se utvrđuje da je u noći 02/03.11.2016.godine, nepoznati počinilac ili više njih upotrebom podesnog sredstva nasilnim putem djelovao na ulazna vrata i katanac, vrata odvalio i ušao u objekat "Plam inženjering" u ul.4.jula br.109, gdje je otuđio jednu registar kasu i kompletan uređaj marke "Gree". Navedeno se dalje potvrđuje Potvrdom o vraćanju privremeno oduzetih predmeta, te nizom fotografija sačinjenih od strane ovlašćenih policijskih službenika na kojima se jasno vide oduzeti predmeti i prikazuje bliži izgled predmetnog objekta.</span>
</p>
<p>&nbsp;</p>
<p>
<span class="span1">Da procijenjena vrijednost oduzetih predmeta iznosi 388,80 eura sud je utvrdio iz nalaza vještaka ekonomsko-finansijske struke Žižić Milene, a koji je cijenio kao jasan i na pravilima struke utemeljen.</span>
</p>
<p>&nbsp;</p>
<p>
<span class="span1">Pravno kvalifikujući prednje utvrđeno činjenično stanje, sud je utvrdio da su se u radnjama okrivljenih stekla sva bitna obilježja bića krivičnog djela teška krađa iz čl.240 st.1 tač.1 u vezi sa čl.23 st.2 Krivičnog zakonika Crne Gore. Naime, okrivljeni su djelo izvršili obijanjem (nasilnim prodiranjem u zatvoren prostor)</span><span class="span1">, na način što su, okrivljeni Miranović, šrafcigerom, a okrivljeni Janković metalnom šipkom, polomili </span><span class="span1">katance i oštetili zaključana ulazna vrata maloprodajnog objekta oštećenog privrednog društva ''Plam Inženjering'', odakle su zajedno oduzeli i prisvojili dva paketa sa unutrašnjom i spoljnom jedinicom klima uredjaja marke ''Gree', vrijednosti 388,80 eura, i fioku registar kase sa 93,50 eura, i tako sebi pribavili protivpravnu imovinsku korist u iznosu od 482,30 eura.</span>
</p>
<p>&nbsp;</p>
<p>
<span class="span1">Cijeneći subjektivni odnos okrivljenih prema krivičnom djelu, sud je utvrdio da su okrivljeni bili svjestni svog djela čije su izvršenje htjeli, znajući da je djelo zabranjeno, pa su postupali sa direktnim umišljajem, shodno čl.15 Krivičnog zakonika Crne Gore, a što sud utvrđuje iz svih provedenih dokaza, a između ostalog, i iz same odbrane okrivljenih koji su saglasno istakli da su se kritičnog dana dogovorili da obiju predmetni objekat jer im je bio potreban novac za angažovanje advokata.</span>
</p>
<p>&nbsp;</p>
<p>
<span class="span1">Okrivljeni su, dakle, </span><span class="span3">predmetno krivično djelo izvršili kao saizvršioci, shodno čl.23 Krivičnog zakonika, jer je među njima postojala svijest o zajedničkom djelovanju, tj. saradnji, zajednički su učestvovali u radnji izvršenja, a djelo su htjeli kao zajedničko i kao vlastito. </span>
</p>
<p>&nbsp;</p>
<p>
<span class="span1">Odlučujući o vrsti krivične sankcije za okrivljene, sud je cijenio sve okolnosti iz čl.42 Krivičnog zakonika Crne Gore koje utiču na to da kazna bude manja ili veća, pa je u odsustvu otežavajućih, kao olakšavajuće okolnosti cijenio stav oštećenog u pravcu nepridruživanja krivičnom gonjenju i nepostavljanja imovinsko-pravnog zahtjeva, raniju neosuđivanost okrivljenih (koju je utvrdio iz izvoda iz KE za okrivljene), kao i njihovu mladost. Mladost okrivljenih, kod činjenice ranije neosuđivanosti, sud je cijenio kao naročito olakšavajuću okolnost, a ovo iz razloga što su oba okrivljena u vrijeme izvršenja krivičnog djela imala navršenih dvadeset godina života, pa je sud okrivljenima shodno odredbi čl.45 st.1 tač.3 Krivičnog zakonika Crne Gore ublažio kaznu po mjeri, smatrajući da se i ublaženom kaznom može ostvariti svrha kažnjavanja, poštujući granice ublažavanja kazne propisane čl.46 st.1 tač.4 Krivičnog zakonika Crne Gore. Sa navedenih razloga, sud je okrivljenima izrekao uslovnu osudu </span><span class="span1">kojom im je prethodno utvrdio kaznu zatvora u trajanju od po 10 (deset) mjeseci i istovremeno odredio da se utvrdjene kazne neće izvršiti ukoliko okrivljeni u roku od 2 (dvije) godine po pravosnažnosti presude ne izvrše novo krivično djelo, </span><span class="span1">nalazeći da se ovakvom krivičnom sankcijom ima ostvariti svrha uslovne osude iz čl. 52.st.2 KZCG, u okviru opšte svrhe propisivanja i izricanja  krivičnih sankcija iz čl. 4.st.2 KZCG.</span>
</p>
<p>&nbsp;</p>
<p>
<span class="span1">Priznanje okrivljenih u konkretnom slučaju sud nije cijenio kao olakšavajuću okolnost, a ovo kada se imaju u vidu okolnosti na strani okrivljenih u momentu priznavanja krivičnog djela. Tako je prilikom slobodne ocjene priznanja okrivljenih, imao u vidu da su ista data nakon što su učinioci ovdje okrivljnei uhvaćeni odmah nakon izvršenja krivičnog djela, a prikupljeni dokazi nedvosmisleno upućivali na njihovu krivicu, pa je jasno da se navedena priznanja ne mogu cijeniti kao olakšavajuće okolnosti na strani okrivljenih.</span>
</p>
<p>&nbsp;</p>
<p>
<span class="span1">Kako je sud okrivljenima izrekao uslovnu osudu, to je istovremeno odredio da </span><span class="span1">ukoliko dođe do opoziva iste, sud će okrivljenima uračunati vrijeme provedeno na zadržavanju pred Upravnom policije PJ Podgorica, na način kako je to predviđeno izrekom presude, na osnovu čl.51 st.1 Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Odluku o troškovima postupka, sud je temeljio na odredbi čl.229 st.1 Zakonika o krivičnom postupku i okrivljene obavezao da ovom sudu na ime troškova postupka solidarno uplate novčani iznos od 60,50 eura, a koji se odnosi na ime nagrade vještaku ekonomsko-finansijske struke Žižić, dok je visinu sudskog paušala u iznosu od 30,00 eura, koji su okrivljeni takođe dužni uplatiti solidarno, sud odredio shodno imovnom stanju istih, te složenosti i dužini trajanja krivičnog postupka, a shodno čl.226 st.3 Zakonika o krivičnom postupku. Troškove postupka i paušal, okrivljeni je dužan platiti ovom sudu u roku od 15 dana po pravosnažnosti presude.</span>
</p>
<p>&nbsp;</p>
<p>
<span class="span1">Sa izloženog, odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U PODGORICI</span><span class="span1">Dana 10.10.2017.godine</span>
</p>
<p style="text-align:right">
<span class="span1">SUDIJA</span><span class="span1">Goran Đuković, s.r.</span>
</p>
<p>&nbsp;</p>
<p style="text-align:center;">
<span class="span1">ZTO</span><span class="span1">Radević Sanja</span>
</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA: </span><span class="span1">Protiv ove presude može se izjaviti žalba u roku</span>
</p>
<p>
<span class="span1">od 15 dana od dana prijema pismenog otpravka,</span>
</p>
<p>
<span class="span1">Višem sudu u Podgorici a preko ovog suda.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
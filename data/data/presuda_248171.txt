<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.p1{text-align:start;hyphenate:auto;font-family:Verdana;font-size:11pt;}
.p2{text-align:center;hyphenate:auto;keep-with-next.within-page:always;font-family:Verdana;font-size:11pt;}
.p3{text-align:justify;hyphenate:auto;font-family:Verdana;font-size:11pt;}
.p4{text-indent:0.5in;text-align:justify;hyphenate:auto;font-family:Verdana;font-size:11pt;}
.p5{text-align:center;hyphenate:auto;font-family:Verdana;font-size:11pt;}
.p6{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
</style>
<meta content="svetlana.nacic" name="author">
</head>
<body class="b1 b2">
<p class="p1">
<span>	</span>
</p>
<p class="p1">
<span>										K. br. 317/2010</span>
</p>
<p class="p1"></p>
<p class="p1"></p>
<p class="p2">
<span class="s1">U IME NARODA</span>
</p>
<p class="p1"></p>
<p class="p1"></p>
<p class="p3">
<span>	Osnovni sud u Bijelom Polju, kao prvostepeni krivični sud, sudija Svetlana Načić,  sa zapisničarem Zoricom Šćekić, u postupku po optužnom predlogu ODT-a iz B. Polja, Kt. br.  679/2008 od  30.04.2010. godine, protiv optužene B.R., iz Mojkovca, zbog krivičnog  djela nedozvoljeno držanje oružja i eksplozivnih materija iz čl.403 st.1 Krivičnog zakonika Crne Gore, po održanom, usmenom, glavnom i javnom pretresu, u prisustvu okrivljene B.R., a u odsustvu uredno obaviještenog ODT-a u Bijelom Polju, dana, 20.09.2010. godine donio je i javno objavio, </span>
</p>
<p class="p3"></p>
<p class="p3"></p>
<p class="p2">
<span class="s1">P R E S U D U</span>
</p>
<p class="p3"></p>
<p class="p3">
<span>	Okrivljena </span><span class="s1">B.R.A</span><span>, rodjena Z., od oca Dj. i majke B., rodjene M., rodjena .... godine u Mojkovcu, sa prebivalištem u naselju R., opština Mojkovac, državljanka CG, završila srednju školu, domaćica, udata, majka četvoro djece od kojih je jedno mldb, srednjeg imovnog stanja, neosudjivana,  </span>
</p>
<p class="p3"></p>
<p class="p3"></p>
<p class="p2">
<span class="s1">K r i v a   j e </span>
</p>
<p class="p3">
<span>	Što je:</span>
</p>
<p class="p3"></p>
<p class="p4">
<span>Dana 19.08.2008. godine oko 17,30 časova na javnom mjestu - javnom skupu u mjestu B.NJ.a, opština Mojkovac, protivno čl. 11 Zakona o oružju (Službeni list RCG br. 49/04) neovlašćeno nosila vatreno oružje - pištolj marke CZ, kalibra 7,65 mm, fabričkog broja 08427,</span>
</p>
<p class="p3"></p>
<p class="p3">
<span>	-čime je izvršila krivično djelo nedozvoljeno držanje oružja i eksplozivnih materija iz čl.403 st. 1 Krivičnog zakonika Crne Gore, </span>
</p>
<p class="p4">
<span> </span>
</p>
<p class="p3">
<span>	-pa  joj sud primjenom citiranih zakonskih propisa, te čl. 2, 4, 5, 13, 15, 32, 36, 42, 52, 53 i 54. Krivičnog zakonika, te čl. 199 i 364 ZKP-a, i z r i č e</span>
</p>
<p class="p3"></p>
<p class="p2">
<span class="s1">USLOVNU OSUDU</span>
</p>
<p class="p3"></p>
<p class="p3"></p>
<p class="p3">
<span>	Kojom joj utvrdjuje kaznu zatvora u trajanju od  3  ( tri ) mjeseca i istovremeno odredjuje da se ista neće izvršiti ukoliko u roku od 1 (jedne)  godine ne izvrši neko drugo krivično djelo.</span>
</p>
<p class="p3"></p>
<p class="p4">
<span>Optužena se obavezuje da na ime troškova paušala plati ovom sudu iznos od  30,00 €, na račun br. 530-4149-79, a sve u roku od 15 dana po pravnosnažnosti presude pod prijetnjom prinudnog izvršenja. </span>
</p>
<p class="p4">
<span>   </span>
</p>
<p class="p4"></p>
<p class="p4"></p>
<p class="p3"></p>
<p class="p2">
<span class="s1">O b r a z l o ž e nj e</span>
</p>
<p class="p5"></p>
<p class="p5"></p>
<p class="p3">
<span>	Optužnim predlogom ODT-a iz Bijelog Polja Kt. br.  679/2008 od  30.04.2010. godine, optužena je B.R.a, iz Mojkovca, zbog krivičnog djela nedozvoljeno držanje oružja i eksplozivnih materija iz čl.403 st.1 Krivičnog zakonika.  </span>
</p>
<p class="p4"></p>
<p class="p3">
<span>	Okrivljena B.R.a u svojoj odbrani je istakla: da se dana 19.08.2008. godine nalazila na vašaru koji se održava u mjestu B.NJ.a. Njen suprug inače, na tom vašaru postavlja šator gdje služi piće i hranu i to svake godine i kako ona i njen suprug noće, jer dodju prethodni dan da bi iznijeli piće i hranu oni su sa sobom ponijeli pištolj CZ kalibra, 7,65 mm, fab.br. 08427 za koji pištolj njen suprug ima uredno odobrenje i taj pištolj su držali u kamionu. Negdje oko 17,30 časova kritičnog dana njoj je suprug rekao da ode do kamiona da provjeri da li pištolj stoji u kamionu, što je ona i učinila, pošla je do kamiona po pištolj i pošto zna da barata sa pištoljem ona je izvukla metke iz pištolja koji su bili u šaržeru i vratila je šaržer.Po njenoj procjeni  ona je izvadila sve metke i vratila šaržer na svoje mjesto i stisla je obarač misleći da u cijevi pištolja nema metaka, medjutim, tom prilikom je opalio jedan metak. Istakla je da se sve dešavalo u nekom šipražju i njena namjera nije bila nikog da ugrozi ili da uznemiri, a inače municije više u pištolju nije bilo. Tada su došli do nje dežurni policajci koji su od nje oduzeli pištolj i izdali su joj potvrdu koju je ona potpisala i privremeno su joj oduzeli pištolj. Ne spori da je dana 19.08.2008. godine na javnom skupu držala u ruci vatreno oružje pištolj marke CZ kalibra 7,65 mm ali taj pištolj je držala u ruci sa namjerom da provjeri da li je napunjen i nije imala namjeru da  ispali metak iz njega. </span>
</p>
<p class="p4"></p>
<p class="p4">
<span>U završnoj riječi je izjavila da se ne osjeća krivom, ali ukoliko sud utvrdi krivicu na njenoj strani moli isti da je što blaže kazni.</span>
</p>
<p class="p4"></p>
<p class="p3">
<span>	Na glavnom pretresu sud je izveo dokaze: pročitao potvrdu Uprave policije Ispostave Mojkovac o privremeno oduzetim predmetima od 19.08.2008. godine na ime B.R., pročitao zapisnik o ispitivanju prisustva alkohola u krvi od 19.08.2008. godine za okrivljenu B.R.u i izvršio uvid u izvod iz kaznene evidencije na ime okrivljene B.R..  Drugih predloga za dopunu dokaznog postupka nije bilo.</span>
</p>
<p class="p3"></p>
<p class="p3">
<span>	Cijeneći odbranu okrivljene i dokaze pojedinačno i u medjusobnoj vezi shodno čl. 360 st. 2 ZKP-a, sud je utvrdio činjenično stanje i na osnovu istog zaključio da je okrivljena izvršila krivično djelo stavljeno joj na teret optužbom i da je kriva. </span>
</p>
<p class="p3"></p>
<p class="p4">
<span>Odbranu okrivljene B.R., sud je cijenio kao priznanje izvršenja krivičnog djela. Naime, okrivljena nije sporila da je kritičnog dana na javnom mjestu - javnom skupu u mjestu B.NJ.a, nosila vatreno oružje - pištolj marke CZ, kalibra 7,65 mm, fabričkog broja 08427.</span>
</p>
<p class="p3"></p>
<p class="p4">
<span>Iz potvrde Uprave policije Ispostave Mojkovac o privremeno oduzetim predmetima od 19.08.2008. godine na ime B.R., se utvrđuje da je dana 19.08.2008. godine, od B.R. privremeno oduzet pištolj marke CZ kalibra 7,65mm, fab. broja 08427 sa okvirom bez municije.</span>
</p>
<p class="p3">
<span>	</span>
</p>
<p class="p3">
<span>	Iz zapisnika	 o ispitivanju prisustva alkohola u krvi od 19.08.2008. godine za okrivljenu B.R.u, utvrdjuje se da je ista kritičnom prilikom bila u trijeznom stanju.</span>
</p>
<p class="p3"></p>
<p class="p3">
<span>	Imajući u vidu izvedene dokaze pri tom prije svega odbranu okrivljene B.R., koja ne spori da je kritičnog dana na javnom skupu u mjestu B.NJ.a, opština Mojkovac, nosila vatreno oružje - pištolj marke CZ, kalibra 7,65 mm, fabričkog broja 08427, a kako se u konkretnom slučaju radi o javnom skupu u mjestu B.NJ.a, opština Mojkovac, dakle, radi se o javnom mjestu, okrivljena je pištolj protivno čl. 11 Zakona o oružju neovlašćeno nosila na javnom mjestu, te je u svojim radnjama ostvarila elemente krivičnog djela nedozvoljeno držanje oružja i eksplozivnih materija iz čl. 403 st. 1 istog Zakonika. Okrivljena je krivično djelo izvršila s umišljajem, jer je bila svjesna da pištolj predstavlja vatreno oružje, i da je nošenje oružja na javnom mjestu zabranjeno.</span>
</p>
<p class="p4"></p>
<p class="p4">
<span>Odlučujući u pogledu vrste i visine kazne sud je kao olakšavajuće okolnosti kod okrivljene našao da se radi o porodičnoj osobi, majci četvoro djece, njeno korektno ponašanje tokom postupka, priznanje izvršenja krivičnog djela a posebno okolnost da nije osudjivana što govori da se radi o licu koje nije sklono izvršenju krivičnih djela. Otežavajućih okolnosti nije bilo. Imajući u vidu olakšavajuće okolnosti uz odsustvo otežavajućih sud je okrivljenoj utvrdio kaznu zatvora  u trajanju od tri mjeseca i istovremeno odredio da se ista neće izvršiti ukoliko u roku od godine dana ne učini novo krivično djelo. Sud je okrivljenoj izrekao uslovnu osudu shodno čl.52,53,54 Krivičnog zakonika Crne Gore, pa je mišljenja da će se samom prijetnjom dovoljno uticati  na okrivljenu da ubuduće ne vrši krivična djela, te bi se na taj način ostvarila svrha kažnjavanja iz čl. 32 Krivičnog zakonika. Okrivljenoj  je ukazano na značaj uslovne osude i mogućnost njenog opoziva. </span>
</p>
<p class="p3"></p>
<p class="p4">
<span>Odluka o paušalu zasniva se na čl. 199 ZKP CG, pri čemu je sud imao u vidu trajanje i složenost krivičnog postupka, te i imovinske prilike okrivljene.</span>
</p>
<p class="p3"></p>
<p class="p4">
<span>Sa iznijetih razloga, a shodno čl. 364 Zakonika o krivičnom postupku Crne Gore odlučeno je kao u izreci presude. </span>
</p>
<p class="p3"></p>
<p class="p5">
<span>OSNOVNI SUD U BIJELOM POLJU</span>
</p>
<p class="p5">
<span>Dana 20.09.2010. godine</span>
</p>
<p class="p3"></p>
<p class="p3">
<span>Zapisničar, 							                         S u d i j a </span>
</p>
<p class="p3">
<span>Zorica Šćekić, s.r.						       	           Svetlana Načić, s.r</span>
</p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p1"></p>
<p class="p6"></p>


</body>
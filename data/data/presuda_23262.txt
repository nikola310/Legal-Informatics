<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;}
.s2{font-family:Times New Roman;}
.p1{text-align:end;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:start;hyphenate:auto;font-family:Arial;font-size:12pt;}
.p4{text-indent:0.5in;text-align:justify;hyphenate:auto;font-family:Arial;font-size:12pt;}
.p5{text-align:justify;hyphenate:auto;font-family:Arial;font-size:12pt;}
.p6{text-indent:0.5in;text-align:start;hyphenate:auto;font-family:Arial;font-size:12pt;}
.p7{text-indent:0.5in;text-align:center;hyphenate:auto;font-family:Arial;font-size:12pt;}
</style>
<title>Posl</title>
<meta content="marija.cupic" name="author">
</head>
<body class="b1 b2">
<p class="p1">
<span class="s1">Posl.br.K. 245/12</span>
</p>
<p class="p1"></p>
<p class="p2"></p>
<p class="p2"></p>
<p class="p2">
<!--Image link to '0.jpg' can be here-->
</p>
<p class="p2"></p>
<p class="p2"></p>
<p class="p2"></p>
<p class="p2">
<span class="s1">U    I M E   CRNE GORE</span>
</p>
<p class="p3"></p>
<p class="p4"></p>
<p class="p4"></p>
<p class="p5">
<span class="s1">OSNOVNI SUD U CETINJU</span><span>, kao prvostepeni krivični, po sudiji Mariji Ćupić, kao sudiji pojedincu, uz sudjelovanje sudskog namještenika Aleksandre Martinović, kao zapisničara, u krivičnom predmetu okr. M. V. iz Cetinja, zbog krivičnog djela laka tjelesna povreda iz čl. 152 st.2 u vezi st.l KZ CG,  po optužnom predlogu Osnovnog državnog tužioca u Cetinju,  Kt.br. 146/12 od 22.10.2012.godine, nakon održanog glavnog i javnog pretresa dana 02.04.2013.god. u prisustvu savjetnika ODT Dj. M. okr. M. V. sa braniocem S. B. adv. iz Cetinja, ošt. V. S. u prisustvu svog punomoćnika B. M. adv. iz Podgorice, donio je dana 05.04.2013.godine i javno objavio ovu</span>
</p>
<p class="p3"></p>
<p class="p2"></p>
<p class="p2">
<span>P R E S U D U</span>
</p>
<p class="p3"></p>
<p class="p4"></p>
<p class="p5">
<span>Okr. M. V. zv. V. od oca D. i majke S. rodjene V. rodjen ... .godine u Cetinju, gdje i prebiva  državljanin Crne Gore, nezaposlen, oženjen, pismen sa završenom srednjom grafičkom školom, lošeg imovnog stanja, osudjivan presudom Opštinskog suda u Cetinju K.br.50/82 od 16.07.1982.godine, zbog kriv.djela teška djela protiv bezbjednosti saobraćaja, iz čl. 190 st.4 u vezi čl. 185 st.3. u vezi st.1 KZ SRCG, na novčanu kaznu u iznosu od 7.000,00 dinara</span>
</p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2">
<span>K  R  I  V    J  E</span>
</p>
<p class="p6"></p>
<p class="p3">
<span class="s1"> </span><span>Što je:</span>
</p>
<p class="p4"></p>
<p class="p5">
<span>Dana 18.avgusta 2012.godine, oko 12,25 časova, ispred prodajnog objekta „C.“, u ul. ... u Cetinju, i ako svjestan da gadjanjem drugog krompirom veličine pesnice, prečnika 7-8 cm, tom licu može nanijeti tjelesnu povredu, voljno fizički napao oštećenu V. S. iz Cetinja, na način što je, dok je oštećena kupovala voće i povrće izloženo ispred navedenog prodajnog objekta, pokazujući srednji prst oštećenoj, nakon kraće verbalne prepirke sa istom, iz paketa sa krompirom, uzeo krompir veličine pesnice, prečnika 7-8 cm, te istim, kao sredstvom podobnim da tijelo teško povrijedi ili zdravlje teško naruši, gadjao oštećenu i pogodio je u predjelu grudnog koša, nanoseći joj tom prilikom laku tjelesnu povredu u vidu otekline i crvenila, veličine 20 x 20 cm sa hematomom, u predjelu desne strane grudnog koša, </span>
</p>
<p class="p5"></p>
<p class="p5">
<span>-čime je izvršio krivično djelo laka tjelesna povreda iz čl. 152 st.2 u vezi st.1 KZ -a</span>
</p>
<p class="p4"></p>
<p class="p5">
<span>- pa mu Sud  primjenom citiranog zakonskog propisa, te primjenom čl. 4,  5, 13, 15, 42 , 52, 53 ,54 KZ-a, te čl. 226-229, 239 i 374 ZKP-a izriče</span>
</p>
<p class="p3"></p>
<p class="p2"></p>
<p class="p2">
<span>USLOVNU OSUDU</span>
</p>
<p class="p3"></p>
<p class="p4"></p>
<p class="p5">
<span>Kojom okrivljenom utvrđuje  kaznu zatvora u trajanju od 60 (šesdeset) dana i istovremeno određuje da se navedena kazna neće izvršiti ukoliko okrivljeni u vremenskom periodu od dvije godine, od dana pravosnažnosti ne počini novo krivično djelo. </span>
</p>
<p class="p5"></p>
<p class="p5">
<span>Oštećena V. S. se radi ostvarivanja imovinsko pravnog zahtjeva upućuje na redovnu parnicu.</span>
</p>
<p class="p5"></p>
<p class="p5">
<span>Obavezuje se okrivljeni da  na ime troškova krivičnog postupka uplati iznos od 38,50  eura, te na ime paušala iznos od 30 € u korist budžeta CG,  u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p class="p5">
<span class="s1">	</span>
</p>
<p class="p4"></p>
<p class="p2"></p>
<p class="p2">
<span>O b r a z l o ž e nj e</span>
</p>
<p class="p4"></p>
<p class="p4"></p>
<p class="p4">
<span>Osnovno državno tužilaštvo u Cetinju, podnijelo je ovom  sudu Optužni predlog Kt.br. 146/12 od 22.10.2012.godine, protiv okr. M. V. zbog krivičnog djela  laka tjelesna povreda iz čl. 152 st.2 u vezi st.1 KZ -a. U završnoj riječi na glavnom pretresu zastupnik optužbe je uz manje činjenične izmjene ostao  pri podnijetom optužnom predlogu i predložio sudu da okrivljenog oglasi krivim za predmetno krivično djelo i osudi po zakonu.</span>
</p>
<p class="p4"></p>
<p class="p5">
<span>Punomoćnik oštećene B. M. adv. iz Podgorice u završnoj riječi u bitnom  je istakao da je u dokaznom postupku nesporno utvrdjeno da je okrivljeni ničim izazvan pokazao srednji prst oštećenoj, a što proizilazi i iz iskaza optuženog, oštećene, svjedoka, kao i sestre optuženog. Nakon toga optuženi je uz uvredljive psovke gadjao oštećenu krompirom podobnim da oštećenoj nanese tjelesne povrede, čime je istoj nanio jednu lakšu povredu i svakako psihičke traume. Medjutim okrivljeni se nije zaustavio na ovome, već naprotiv krenuo je i prema suprugu oštećene upućujući mu pogrdne riječi prijeteće sadržine,psujući mu mrtvog oca i pljujući, na koji način je grubim riječima, zlostavljanjem, vršenjem nasilja prema drugom, izazivanjem tuče, drskim i bezobzirnim ponašanjem, nesporno ugrozio spokojstvo gradjana i remetio javni red i mir pri čemu je oštećenoj nanio laku tjelesnu povredu i nesporno je došlo do teškog ponižavanja gradjana. U konkretnom slučaju činjenično je utvrdjeno da je brutalno napadnut bračni par na javnom mjestu uz uvredljive psovke, nanošenje lake tjelesne povrede, čime je došlo do značajnog omalovažavanja ličnosti, tako da je svakako ovo moralo da dovede do uznemiravanja gradjana posebno što se radi o bivšem gradonačelniku i njegovoj porodici. Smatra bez obzir kako će sud cijeniti to krivično djelo da se svrha kažnjavanja jedino može ostvariti efektivnom zatvorskom kaznom, posebno što se i nakon tog dogadjaja ovakvi dogadjaji ponavljaju od strane okrivljenog prema oštećenoj. </span>
</p>
<p class="p5"></p>
<p class="p5">
<span>Okrivljeni M. V. u svojoj odbrani na zapisniku dana 26.09.2012.godine i na glavnom pretresu je istakao da je dana 18.08.2012.godine oko 12,30 časova parkirao svoje putničko motorno vozilo ispred zgrade u koju stanuje u neposrednoj blizini prodavnice „C.“ Prije izlaska iz vozila podigao je ruku da dohvati novac, kako bi obavio kupovinu u navedenoj prodavnici. Dok su vrata njegovog vozila bila otvorena obratila mu se komšinica  V. S. koja je stajala ispred prodavnice, riječima „ponesi kurac ženi i djeci, neka ti ga oni puše“. Njega su ove njene riječi veoma uznemirile i odgovorio joj je „jebem ti mater, ko da puši kurac“ i u afektu prišao je paketu u kojem se nalazio krompir. Jedan krompir veličine jajeta bacio je u pravcu V. S.  kojom prilikom je pogodio u predjelu desne strane grudnog koša. Nakon toga ,V. S. mu je uputila prijetnju riječima „zagorčaću ja tebe život, jebem ti majku“. U tom momentu ospovao je i pljunuo njenog supruga V. Dj. koji ga je upitao što to radi, a zatim je opsovao i on njega i takodje ga pljunuo. Dj. je odmah pozvao policiju i vikao što ne stane, a on je ušao u ulaz svoje zgrade. Ovo je sve počelo prije mjesec dana kada je V. S. verbalno napala njegovog brata R. i on je išao kod njih na stan da ih upozori da ga više ne diraju, a povod njihovih svadja je takodje činjenica da su V. Dj. i njegova supruga S. nelegalno otvorili prozor na nelegalno sagradjenom krovu ispred njegovog kupatila. Žao mu je zbog svega ovog što je nastupilo medju njima, ali se ne smatra krivim.</span>
</p>
<p class="p5"></p>
<p class="p5">
<span>Branilac okrivljenog  S. B. adv. iz Cetinja, u završnoj riječi je istakla da tokom dosadašnjeg postupka , a što okrivljeni priznaje je nesporno utvrdjeno da je oštećenu V. S. okrivljeni gadjao krompirom i time joj nanio laku tjelesnu povredu. Medjutim smatra da je isti bio izazvan nepristojnim ponašanjem od strane oštećene, pa je predložila sudu da za navedeno krivično djelo okrivljenom izrekne sudsku opomenu. </span>
</p>
<p class="p5"></p>
<p class="p5">
<span>Sud je radi razrešenja ove krivično pravne stvari u dokaznom postupku na glavnom pretresu proveo sledeće dokaze: saslušao ošt. V. S. svjedoke V. Dj. M. B. Dj. R. V. M. V. T. M. S. Z. L. pročitao nalaz i mišljenje sud.vještaka med.struke R. dr. S. Kt.br. 146/12 od 15.10.2012.godine sa pratećom medicinskom dokumentacijom u spisima predmeta o vrsti i težini zadobijenih tjelesnih povreda za ošt. V. S. i pročitao izvještaj UP Ispostave Cetinje br. 23 02-245/12-4151 od 18.10.2012.godine iz kaznene evidencije za okr. M. V.</span>
</p>
<p class="p5"></p>
<p class="p5">
<span>Iz iskaza svjedoka-ošt. V. S. datog na zapisniku dana 26.09.2012.godine i na glavnom pretresu proizilazi da je dana 18.08.2012.godine oko 12,25 časova došla ispred prodavnice „C.“ zajedno sa svojim suprugom V. Dj. sa namjerom da kupe voće. Dok su stajali ispred vrata prodavnice gdje je izloženo voće i povrće, u njihovoj neposrednoj blizini parkirao je vozilo njihov komšija M. V. iz Cetinja, koji je bez ikakvog povoda dok je izlazio iz vozila pokazao u njenom pravcu srednji prst. Ona je na to reagovala na način što mu je uputila riječi sadržine“ to pokaži ženi i kćerkama“ da bi on na to reagovao psovkama i uvredama „jebem ti oca i majku, muči kučko“, prilazeći pri tom paketu u kojem se nalazio krompir. Uzeo je jedan krompir veličine stisnute pesnice i njime je gadjao i pogodio u predjelu desne strane grudnog koša, nanoseći joj tjelesnu povredu. Njen suprug je, iznenadjen njegovim postupkom upitao ga „što to radiš“, našto se  M. V. uputio u pravcu njenog supruga, upućujući mu psovke „jebem ti oca mrtvoga“ i slično, i pri tom ga pljunuo. Tačno je da je njen suprug na to odgovorio „i ja tebe, sve što ti je milije od mene“ i pozvao je policiju, a M. V. je tada pobjegao. Istakla je da je svadja medju njima počela u julu mjesecu 2012.godine, kada je upozorila njegovog brata M. R. da u večernjim časovima ne koristi svoje kućno biciklo koje stvara buku. Od toga dana sa porodicom M. su imali više neprijatnih situacija, i to dana 06.07.2012.godine kada je M. V.  pozvonio na vrata njihovog stana i kada je njena kćerka  M. otvorila vrata, a V. tražio da zovne nju, i u momentu kada se pojavila on je pokušao da fizički nasrne na nju, i uspjela je da zatvori vrata stana u čemu su joj pomogli i ostali članovi porodice. M. V. je i dalje nastavio sa provokacijom i psovkama, kao i pokazivanjem srednjeg prsta gdje god je vidi. Dalje je navela da je sigurna da je okrivljeni njoj pokazao srednji prst iz razloga što  gdje god se ona pojavi on objema rukama je znao da ga pokazuje. Na kraju je istakla da se pridružuje krivičnom gonjenju protiv okrivljenog i da postavlja imovinsko pravni zahtjev.</span>
</p>
<p class="p5"></p>
<p class="p5">
<span>Svjedok V. Dj. u svojoj izjavi je naveo da je došao u prodavnicu „C.“ i birao voće i prvo što je vidio i čuo jeste krik, vika, dreka, i psovke sadržine „jebem ti oca i majku kučko jedna“ i zalijetanje ,te uzimanje krompira iz jedne gajbe i gadjanje u pravcu njegove supruge ,kada je došlo do povredjivanja. On je tada izrazio svoje lično osjećanje i misli da bi isti upotrijebio kamen ili bocu ili bilo što drugo.Upitao je okrivljenog što radi, kako ga nije sramota da se zalijeće na ženu, a zatim se okrivljeni zaletio na njega i rekao „jebem ti oca mrtvoga“ pri tom ga pljujući i izmedju njih su bile gajbe sa voćem, koje su spriječile kontakt izmedju njih. Takodje je odgovorio na psovku i rekao „i ja tebe sve što ti je milije od mene“. Istovremeno je uzeo telefon i pozvao policiju i u tom trenutku se okrivljeni užurbano udaljio u ulaz u zgradu. Tu je bilo mnogo naroda, kupaca i on se u svom životu nije lošije i poniznije osjećao. Biti u poziciji da vam neko povrijedi suprugu, da li da reaguje ili ne, i imao je dovoljno razuma da se i od jednog i drugog odrekne i da ide putem da pozove policiju i da isti preuzmu slučaj. To nije prvo slučaj. Isti je bio i 6. jula kada ih je policija odvratila od podnošenja krivične prijave za nasilno provaljivanje i ulazak u stan i fizičko nasrtanje na suprugu i kćerku, uz garanciju da se to više neće dogoditi. Slučaj se desio i 11. avgusta i 6. novembra kada je počinilac nasrnuo na njega da mu ugrozi život i isto je procesuirano. Po njegovoj slobodnoj procjeni događaj je moglo vidjeti 5-6 mušterija čiji identitet nezna sa sigurnošću. </span>
</p>
<p class="p5"></p>
<p class="p5">
<span>Svjedok M. B. u svojoj izjavi je navela da se predmetnog dana nalazila na balkonu, a prethodno je putem telefona pozvala brata da svrati u prodavnicu „C.“ da nešto kupi, i jasno ga je vidjela kada je došao svojim vozilom, parkirao isto, uzeo novac, te dok se nalazio u vozilo čula je da mu je V. S. uputila riječi sledeće sadržine „nemoj ti meni davati kurac, daj ga ženi i djeci neka ti ga oni puše“. Nakon toga je njen brat izašao iz vozila i vidjela da je uzeo krompir kojim je gadjao V. S. Istakla je i to da ne može znati zašto je V. S. tako reagovala. Vidjela je kada se parkirao ispred vozila, a takodje i njegove pokrete, otvorio je vrata i podigao ruku da uzme novac i nakon toga je čula ove riječi. Njen brat je bio parkiran kod prodavnice, i vozilo je bilo parkirano tako da je sa drugog sprata mogla jasno da vidi vozača, a takodje i registraciju vozila, obzirom da je vozilo bilo parkirano na mjestu predvidjenom za parkiranje i nije bilo uvučeno ka ulazu. Dodala je i to da nije bila nagnuta preko terase, ali kod činjenice, odnosno načina na koji je vozilo bilo parkirano jasno se moglo vidjeti kako je ruka bila podignuta. Njen brat kada je izlazio iz vozila kretao se prema  „C.“. </span>
</p>
<p class="p5"></p>
<p class="p5">
<span>Svjedok Dj. R. u svom iskazu je navela da se predmetnog dana nalazila u prodavnici, tako da ništa nije vidjela.Kasnije je čula da je do nečega došlo izmedju okrivljenog i oštećene, ali je to ne interesuje. Navela je i to da nije uplašena od bilo koga, te da se nalazila unutar prodavnice i da je njena pažnja usmjerena na unutrašnjost, jer se iza njenog prostora nalaze novine, tu je magacinski prostor, tako da ne može da gleda što se dešava ispred prodavnice. </span>
</p>
<p class="p5"></p>
<p class="p5">
<span>Svjedok V. M. u svojoj izjavi je navela da je tačno da je bila prisutna na svom radnom mjestu toga dana, ali se nije mogla  izjasniti zbog proteka vremena a i zbog činjenice da je tu da pazi na svoje radno mjesto. Zna da su bili prisutni okrivljeni i oštećena i da je došlo do duela, ali što su jedno drugom govorili toga se nije mogla sjetiti. Primijetila je da je okrivljeni je pogodio oštećenu V. S. krompirom, a u toku njihove graje. U tom trenutku nalazila se kod vage na udaljenosti nekih 2 do 5 metara od prodavnice, a S. je bila kod nje, nije vidjela kada se M. parkirao vozilom ispred prodavnice, niti momenat kada je isti izlazio iz vozila, samo ga je vidjela kasnije kako stoji. Nije vidjela ni da je M. gestakulirao u pravcu oštećene i nije bila uplašena. Navela je i to da na svom radnom mjestu stoji tako da nezna dali je bilo još nekog, jer  mehanički uslužuje i ne gleda oko sebe. </span>
</p>
<p class="p5"></p>
<p class="p5">
<span>Svjedok V. T. u svom iskazu je navela da nije vidjela što se dešavalo ispred prodavnice, jer je bila unutar prodavnice i razgovarala sa prodavačicama, razgledala rafove dok plati, tako da nezna što se dešavalo. Tog dana M. nije vidjela, a S. je primijetila ispred prodavnice kada je krenula kući. Osjetila je da se napolje nešto dešava a veći stres joj je bio kad je dobila poziv za sud. Ističe i to da kada je vidjela S. napunile su joj se oči suzama, ali nije plakala i nije joj prišla da je tješi već je prošla pored nje jer je morala da ide kući.</span>
</p>
<p class="p5"></p>
<p class="p5">
<span>Svjedok M. S. u svojoj izjavi je navela da nije bila prisutna kada se desio predmetni dogadjaj. Tačno je da je bila na poslu, ali na sasvim drugom kraju u magacinu, tako da nije mogla čuti šta se dešava ispred prodavnice jer se nagacin nalazi na sasvim suprotnom kraju. </span>
</p>
<p class="p5"></p>
<p class="p5">
<span>Svjedok Z. L. u svojoj izjavi je navela da je navedenog dana dolazila u prodavnicu i ispred je primijetila V. S. sa krompirom u ruci i da je ista bila uplakana. Koliko se sjeća ona je uopšteno govorila da je neko gadjao krompriom, ali se drugih detalja nije mogla sjetiti. Nezna tačno koliko je ljudi bilo prisutno ,moguće prodavačice. </span>
</p>
<p class="p5"></p>
<p class="p5">
<span>Iz nalaza i mišljenja sud. vještaka medicinske struke R. dr. S. Kt.br. 146/12 od 15.10.2012.godine sa pratećom medicinskom dokumentacijom u spisima predmeta o vrsti i težini zadobijenih tjelesnih povreda za ošt. V. S. proizilazi da je V. S. pregledana 18.08.2012.godine u 12,50 časova u JZU – Zavod za hitnu medicinsku pomoć od strane dr. G. D. a iz nalaza i mišljenja sudskog vještaka se utvrdjuje da je do povreda došlo udarcem zamahnute tupe sile (bačeni krompir) kojom prilikom je usled pogotka krompirom došlo do pucanja krvnih sudova (otekline i crvenila veličine 20 x 20 cm na desnoj strani grudnog koša) i stvaranja hematoma (krvnog podliva). Tom prilikom V. S. je zadobila laku tjelesnu povredu.</span>
</p>
<p class="p5"></p>
<p class="p5"></p>
<p class="p5">
<span>Iz izvještaja UP Ispsotave Cetinje br. 23 02-245/12-4151  od 18.10.2012.godine, iz kaznene evidencije za okrivljenog, utvrdjuje se da je isti osudjivan presudom Opštinskog suda u Cetinju K.br.50/82 od 16.07.1982.godine zbog kriv.djela teška djela protiv  bezbjednosti saobraćaja iz čl. 190 st.4 u vezi čl. 185 st.3 u vezi st.1 KZ SRCG, na novčanu kaznu u iznosu od 7.000,00 dinara.</span>
</p>
<p class="p2"></p>
<p class="p5">
<span>Analizirajući rezultate provedenog dokaznog postupka, te na osnovu savjesne i brižljive ocjene svih provedenih dokaza pojedinačno i u svojoj ukupnosti, Sud je utvrdio da su rezultati dokaznog postupka potkrijepili navode Optužnog predloga, da je okr. M. V. počinio krivično djelo stavljeno mu na teret, činjenično opisano u dispozitivu presude, a ovo iz sledećih razloga:</span>
</p>
<p class="p5"></p>
<p class="p5">
<span>Naime, utvrdjujući činjenice radi pravilnog odredjenja materijalno-pravnog odnosa Sud je našao da je okr. M. V. dana 18.avgusta 2012.godine, oko 12,25 časova, ispred prodajnog objekta „C.“, u ul. ... u Cetinju, i ako svjestan da gadjanjem drugog krompirom veličine pesnice, prečnika 7-8 cm, tom licu može nanijeti tjelesnu povredu, voljno fizički napao oštećenu V. S.  iz Cetinja, na način što je, dok je oštećena kupovala voće i povrće izloženo ispred navedenog prodajnog objekta, pokazujući srednji prst oštećenoj, nakon kraće verbalne prepirke sa istom, iz paketa sa krompirom, uzeo krompir veličine pesnice, prečnika 7-8 cm, te istim, kao sredstvom podobnim da tijelo teško povrijedi ili zdravlje teško naruši, gadjao oštećenu i pogodio je u predjelu grudnog koša, nanoseći joj tom prilikom laku tjelesnu povredu u vidu otekline i crvenila, veličine 20 x 20 cm sa hematomom, u predjelu desne strane grudnog koša.</span>
</p>
<p class="p5"></p>
<p class="p5">
<span>Podvodeći ovako utvrđeno činjenično stanje pod odgovarajuće propise krivično – materijalnog prava sud je zaključio da se u radnjama okrivljenog i nastupjelim posledicama stiču sva objektivna i subjektivna obilježja bića krivičnog djela laka tjelesna povreda iz člana 152. stav 2. u vezi stava 1. Krivičnog zakonika, pri čemu je sud određujući subjektivan odnos okrivljenog  prema djelu utvrdio direktan umišljaj, jer je isti bio svjestan djela (oštećenu pogodio krompirom u predjelu grudnog koša – sredstvom pogodnim da tijelo teško povrijedi ili zdravlje teško naruši)  i  njegovih posledica – nanošenje lake tjelesne povrede,odnosno htio je njegovo izvršenje. </span>
</p>
<p class="p5">
<span>Predmetom posebne ocjene suda bila je i odbrana okrivljenog, pa je sud odbranu okrivljenog M. V. prihvatio u dijelu u kojem je naveo da je oštećenu V. S. gađao krompirom u predjelu desne strane grudnog koša, dok je u preostalom dijelu njegovu odbranu u kojoj navodi da mu se oštećena prva obratila i uputila mu riječi „ponesi kurac ženi i djeci, neka ti ga oni puše“, odbacio kao neosnovanu i sračunatu na izbjegavanje krivice i krivično pravne odgovornosti,jer je očigledno da okrivljeni odgovornost za konkretni dogadjaj želi da prebaci na oštećenu ,što je za sud posve neprihvatljivo. Ovo stoga što je ista u suprotnosti sa iskazom oštećene koja je jasno i nedvosmisleno opisala kako se odigrao konkretni događaj, tj.kako je isti započeo , odn. kako  joj je okrivljeni bez ikakvog povoda pokazao srednji prst, iako na to ničim nije bio izazvan, te koje je radnje prema njoj preduzeo i kakav joj je udarac zadao krompirom u predjelu desne strane grudnog koša. Takođe u prilog vjerodostojnosti iskaza oštećene ide i medicinska dokumentacija o zadobijenim tjelesnim povredama sa nalazom i mišljenjem vještaka medicinske struke , kojim dokazima je sud poklonio vjeru. Da je okrivljeni počinio krivično djelo potvrđuje se i iskaza svjedoka V. Đ. a i V.  M. koji u svojim iskazima i navode da su vidjeli da je okrivljeni M. V. gađao oštećenu krompirom. Za ukazati je da iskaz svjedoka M. B. koja je doista potvrdila da je vidjela da je okrivljeni gađao oštećenu krompirom sud je odbacio,jer njeni navodi da je čula da je oštećena V. S.  uputila riječi  okrivljenom,njenom bratu „nemoj ti meni davati kurac, daj ga ženi i djeci da ga oni puše „i da nezna zašto se ista tako ponašala, očigledno ukazuju da njen iskaz poprima obilježje pristrasnosti s obzirom na srodnički odnos ovog svjedoka sa okrivljenim M. V. tj.jasno se vidi da ista slijedi odbranu okrivljenog ,sa jasnim ciljem da olakša njegov krivičnopravni položaj,a što se posebno zaključuje kada se uzme u obzir udaljenost na kojoj se ista nalazila,odn.na mogućnost zapažanja svih preduzetih  radnji okrivljenog od njegovog nalaženja u vozilu ,i nakon napuštanja istog. </span>
</p>
<p class="p5">
<span>Sud je takođe cijenio i iskaze svjedoka Đ. R. V. T. M. S. i Z. L.  ali oni nijesu bili od uticaja na razjašnjenje ove krivično pravne stvari, samim tim što ovi svjedoci nijesu mogli da se izjasne o bitnim okolnostima samog događaja, niti kako je došlo do konkretnog događaja između okrivljenog  i oštećene. </span>
</p>
<p class="p5">
<span>Na osnovu svega izloženog sud je utvrdio da je okrivljeni M. V. počinio krivično djelo činjenično i pravno opisano u dispozitivu presude za koje ga je sud oglasio krivim i osudio kao u izreci presude</span><span class="s2">.   </span>
</p>
<p class="p5">
<span>Prilikom odmjeravanja vrste i visine kazne koju će sud izreći okrivljenom cijenjene su okolnosti iz čl. 42 KZ-a, koje su od uticaja da kazna bude manja ili veća, pa je od olakšavajućih okolnosti na strani okrivljenog našao da se radi o porodičnom čovjeku, lošeg imovnog stanja, dok otežavajućih okolnosti na strani okrivljenog nije bilo, pa je istom utvrdio kaznu zatvora u trajanju od šesdeset dana i istovremeno našao da su ispunjeni uslovi za izricanje uslovne osude propisani  čl. 54. KZ-a, odredjujući da se izrečena kazna neće izvršiti u koliko okrivljeni u vremenskom periodu od dvije godine od dana pravosnažnosti ove presude ne počini novo krivično djelo, uz uvjerenje suda da će se u konkretnom slučaju i sa tako utvrdjenom kaznom i rokom provjere, postići svrha njenog izricanja predvidjena čl. 52 KZ-a.</span>
</p>
<p class="p5">
<span>Na osnovu čl. 226 – 229 ZKP-a obavezan je okrivljeni da na ime troškova krivičnog postupka uplati iznos od 38,50 eura, i to na ime vještačenja po vještaku medicinske struke R. dr. S. kao i iznos od 30,00 eura na ime sudskog paušala, a koji je odredjen shodno dužini trajanja postupka, složenosti predmeta i imovinskim prilikama okrivljenog.</span>
</p>
<p class="p5">
<span>Shodno čl. 239 ZKP-a oštećena V. S. je radi ostvarivanja imovinsko pravnog zahtjeva upućena na redovnu parnicu.</span>
</p>
<p class="p5">
<span>Sa svega  izloženog a na osnovu čl. 374  ZKP-a, odlučeno je kao u izreci.</span>
</p>
<p class="p5"></p>
<p class="p4"></p>
<p class="p7">
<span>OSNOVNI SUD U CETINJU,</span>
</p>
<p class="p7">
<span>Dana 05.04.2013.godine</span>
</p>
<p class="p7"></p>
<p class="p4"></p>
<p class="p5">
<span>Zapisničar,                                                                                         SUDIJA</span>
</p>
<p class="p5">
<span>Aleksandra Martinović                                                                    Marija Ćupić s.r.</span>
</p>
<p class="p5"></p>
<p class="p5">
<span class="s1">Pravna pouka</span><span>:</span>
</p>
<p class="p5">
<span>Protiv ove presude može se izjaviti žalba</span>
</p>
<p class="p5">
<span> Višem sudu u Podgorici, u roku od 8 dana</span>
</p>
<p class="p5">
<span> od dana prijema, a peko  ovog suda.</span>
</p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.p1{text-align:center;hyphenate:auto;font-family:Times New Roman;font-size:14pt;}
.p2{text-align:end;hyphenate:auto;font-family:Times New Roman;font-size:14pt;}
.p3{text-align:justify;hyphenate:auto;font-family:Times New Roman;font-size:14pt;}
.p4{text-indent:0.5in;text-align:justify;hyphenate:auto;font-family:Times New Roman;font-size:14pt;}
.p5{text-align:start;hyphenate:auto;font-family:Times New Roman;font-size:14pt;}
.p6{text-align:center;hyphenate:auto;keep-with-next.within-page:always;font-family:Times New Roman;font-size:14pt;}
.p7{text-align:justify;hyphenate:auto;font-family:TimesNewRomanPSMT;font-size:14pt;}
.p8{text-indent:0.5in;text-align:justify;hyphenate:auto;font-family:TimesNewRomanPSMT;font-size:14pt;}
.p9{text-align:justify;hyphenate:auto;font-family:Times New Roman;font-size:12pt;}
.s1{font-weight:bold;}
.s2{font-family:TimesNewRomanPSMT;}
.s3{font-family:Times New Roman;}
.s4{font-weight:bold;text-decoration:underline;}
</style>
<meta content="AleksandarCulafic" name="author">
</head>
<body class="b1 b2">
<p class="p1"></p>
<p class="p1">
<!--Image link to '0.jpg' can be here-->
</p>
<p class="p1"></p>
<p class="p1"></p>
<p class="p2">
<span class="s1">K.br. 90/13</span>
</p>
<p class="p2"></p>
<p class="p2"></p>
<p class="p1"></p>
<p class="p1">
<span class="s1">U IME CRNE GORE</span>
</p>
<p class="p1"></p>
<p class="p1"></p>
<p class="p3"></p>
<p class="p3">
<span class="s1">	OSNOVNI SUD U BERANAMA</span><span>, po sudiji pojedincu Aleksandru Ćulafiću, uz učešće namještenika suda Mirosave Lekić, kao zapisničara, u krivičnom predmetu protiv optuženih </span><span class="s1">V. M. i B. M.</span><span>, iz B., zbog krivičnog djela teška krađa iz čl. 240 st. 1 tač. 1 Krivičnog zakonika, po optužnici Osnovnog državnog tužilaštva u Beranama Kt.br. 74/2013 od 13.05.2013. godine, nakon održanog glavnog i javnog pretresa, u prisustvu zamjenika ODT-a u Beranama Amre Sujković, optuženih V. M. i B. M. i njihovog branioca adv. M. R., dana 13.06.2013. godne, donio je i javno objavio</span>
</p>
<p class="p3"></p>
<p class="p3"></p>
<p class="p1"></p>
<p class="p1"></p>
<p class="p1">
<span class="s1">P R E S U D U</span>
</p>
<p class="p1"></p>
<p class="p1"></p>
<p class="p3"></p>
<p class="p3"></p>
<p class="p3">
<span>	</span><span class="s1">Okrivljeni V. M.</span><span>, od oca M. i majke M., rođene P., rođen .... godine, u B., sa prebivalištem  u naselju B., opština B., državljanin C. G., nezaposlen, sa završenom SSS, lošeg imovnog stanja, neosuđivan. </span>
</p>
<p class="p3"></p>
<p class="p3">
<span class="s1">	Okrivljeni B. M.</span><span>, od oca M. i majke L., rođene Č., rođen .... godine, u B., sa prebivalištem u naselju B., opština B., državljanin C. G., nezaposlen, student, lošeg imovnog stanja, neosuđivan. </span>
</p>
<p class="p3"></p>
<p class="p1"></p>
<p class="p1">
<span class="s1">K r i v i   s u</span>
</p>
<p class="p1"></p>
<p class="p3"></p>
<p class="p3"></p>
<p class="p4">
<span>Što su: </span>
</p>
<p class="p3"></p>
<p class="p4">
<span>- Dana 02.03.2013. godine, oko 23,00 časova, u naselju R., opština B., obili p. f. oštećene „N. B.“, na način što su sa pajserom odvalili daske prozora, kroz tako napravljen otvor ušli u unutrašnjost objekta i pokušali da oduzmu: 7 zavrtanja za podešavanje vret.natoka, 3 prednje polutke držača, zadnju polutku držača, malu polutku, 12 m električnog kabla PP00 3 x 2,5 mm2, 10 m električnog kabla PP00 4 x 4 mm2, 11 m eletkričnog kabla PP00 4,6 mm2 i 3 m električnog kabla PP00 4 x 10 mm2, u ukupnoj vrijednosti od 593,06 €, a sve u namjeri da njihovim prisvanjanjem sebi pribave protivpravnu imovinsku korist, u čemu su spriječeni od radnika obezbjeđenja,  </span>
</p>
<p class="p3"></p>
<p class="p4">
<span>- čime su kao saizvršioci izvršili krivično djelo teška krađa u pokušaju iz čl. 240 st. 1 tač. 1 u vezi čl. 20  Krivičnog zakonika, </span>
</p>
<p class="p3"></p>
<p class="p5">
<span>	- pa ih sud, primjenom citiranog zakonskog propisa i čl. 2, 4, 5, 13, 15, 32, 36, 42, 45 i 46 Krivičnog zakonika i čl. 226, 229, 239 i 374 Zakonika o krivičnom postupku CG, </span>
</p>
<p class="p5"></p>
<p class="p3"></p>
<p class="p6">
<span class="s1">O S U Đ U J E</span>
</p>
<p class="p3"></p>
<p class="p3"></p>
<p class="p5">
<span>	</span><span class="s1">Na  kazne zatvora u trajanju od po 3 (tri) mjeseca.</span>
</p>
<p class="p5"></p>
<p class="p3">
<span>	Obavezuju se optuženi da na ime paušala plate sudu iznose od po 50,00 €, kao i na ime troškova krivičnog postupka solidarno isplate iznos od 82,50 €, koje iznose će uplatiti na žiro račun državnog trezora C. G.br. ...- ...-..., u roku od 15 dana po pravnosnažnosti presude, pod prijetnjom posledica prinudnog izvršenja.</span>
</p>
<p class="p3"></p>
<p class="p3">
<span>	Oštećena OŠ F. „N.B.“, se radi ostvarivanja imovinsko pravnog zahtjeva upućuje na parnični postupak. </span>
</p>
<p class="p1"></p>
<p class="p3"></p>
<p class="p1">
<span class="s1">O b r a z l o ž e nj e </span>
</p>
<p class="p3"></p>
<p class="p3"></p>
<p class="p4">
<span>Optužnicom Osnovnog državnog tužilaštva u Beranama Kt.br. 74/2013 od 13.05.2013. godine, optuženi su V. M. i B. M., iz B., zbog krivičnog djela teška krađa iz čl. 240 st. 1 tač. 1 Krivičnog zakonika. </span>
</p>
<p class="p4">
<span>Glavni pretres je održan i zaključen u prisustvu zamjenika ODT-a u Beranama Amre Sujković, optuženih V. M. i B. M. i njihovog branioca adv. M. R., a u odsustvu ovlašćenog predstavnika oštećenog OŠ F. „N. B.“, G. R., koji se tokom prethodnog postupka pridružio krivičnom gonjenju protiv optuženih i postavio je imovinsko - pravni zahtjev.</span>
</p>
<p class="p3"></p>
<p class="p3">
<span>	Zastupnik javne optužbe u završnoj riječi ostao je pri optužnici jer je dokazima na glavnom pretresu kao i na osnovu priznanja optuženih nesporno utvrđeno da su u vrijeme, na mjesto i na način kako je to opisano dispozitivom optužnice, izvršili krivično djelo koje im je stavljeno na teret. Ovo posebno ako se ima u vidu da iz saglasnih iskaza svjedoka A. N., K. M. i D. O., nesporno proizilazi da su optuženi kritične večeri zatečeni na licu mjesta, a što je potvrđeno potvrdom o privremeno oduzetim predmetima, kao i potvrdom o vraćanju privremeno oduzetih predmeta UP PJ B. od .... godne, kao i nalazom i mišljenjem vještaka mašinske stgruke dipl maš. R. P., br. .../... od .... godine. Predložila je sudu da optužene oglasi krivim i osudi na kazne zavora u trajanju od po 10 mjeseci. </span>
</p>
<p class="p3"></p>
<p class="p3">
<span>	Okrivljeni V. M. u svojoj odbrani kod ODT-a u Beranama je izjavio da se dana 02.03.2013. godine, nešto prije 21,00 čas, </span><span class="s2">sa drugom B.M. vraćao iz grada u pravcu naselja B.. Kada su prolazili u blizini bivše f. C., primijetili su nekoliko osoba sa upaljenim sijalicama, u krugu fabrike, koji su se uputili u pravcu fabričkih hala. S obzirom da im je poznato da se često dešavaju krađe iz objekata bivše fabrike, odlučili su da pođu do kuće B.M., gdje su se presvukli, a nakon toga se vratili do pogona bivše fabrike, kako bi vidjeli o kojim licima se radi, odnosno da vide da li neko krade nešto iz fabričkih pogona. Kada su se vratili kod fabrike u rukama je imao upaljač sa sijalicom, a koliko mu se čini M. nije ništa imao sa sobom. Kada su prilazili pogonima fabrike, čuli su lupnjavu u fabričkoj hali. Ušli su u pogon kroz prozor koji je bio otvoren. Nijesu nasilno otvarali ovaj prozor, ali su primijetili da su neke daske razbacane u blizini prozora. Dok su boravili u pogonu ništa nijesu pokušavali da oduzmu iz pogona. U jednom momentu pojavila su se dva lica sa sijalicama, a misli da se radi o stražarima u ovoj fabrici. Ubrzo zatim na lice mjesta su došli i službenici policije. Kada su stražari sa sijalicama došli, tj. kada su ih pronašli, bili su na spratu pogona, gdje su se nalazile neke mašine i neki metalni ormari, metalne rolne i druge stvari. Kada su ih službenici policije pronašli, ništa nijesu imali kod sebe, dakle, nijesu imali nikakve metalne djelove, niti bilo kakav alat. Nakon ovoga su privedeni u Upravu policije radi davanja izjave. Nije im namjera bila da bilo šta ukradu iz kruga f. C., već da se našale sa licima koje bi eventualno zatekli u krađi. </span>
</p>
<p class="p7"></p>
<p class="p8">
<span>Na glavnom pretresu ponovio je ranije datu odbranu objašnjavajući da u hali nista nijesu dirali, a da su imali namjeru da uzmu metal, kablove i šta nađu od otpada. U krug fabrike su ušli na način što su preskočili preko prozora koji je možda visok oko 1 m od zemlje, s obzirom da su daske sa prozora bile polomljene, a tuda ih je obzebjeđenje izvelo iz kruga fabrike. U policiji je potpisao potvrdu da je od njega oduzet jedan bijeli džak težine oko 20 kg i zelena torba alata, a to je uradio zato što je traženo od njega da to potpiše. Razliku u iskazima kod ODT-a kada je tvrdio da nije im namjera bila da bilo šta uzmu iz kruga fabrike C., već da se našale sa licima koje bi eventualno zatekli u krađi i iskaza datog na glavnom pretresu da je imao namjeru da iz pogona fabrike uzme šta nađu od otpada, objasnio je da je na pretresu odlučio da kaže istinu. </span>
</p>
<p class="p7"></p>
<p class="p8">
<span>U završnoj riječi je izjavio da se osjeća krivim zato što je ušao u krug fabrike, da alat i džak nijesu njihovi i da potiču od drugih lica, te da se ovakvo ponašanje neće ponoviti i u potpunosti je prihvatio završnu riječ zajedničkog branioca. </span>
</p>
<p class="p7"></p>
<p class="p7">
<span>	Okrivljeni B. M., u svojoj odbrani kod ODT-a, u bitnom je istakao da se dana 02.03.2013. gdine, sa svojim drugom V. M., vraćao iz grada u pravcu naselja B.. Kada su prolazili u blizini bivše fabrike C., primijetili su nekoliko lica sa upaljenim sijalicama, koji su se uputili iz pravca bazena, koji se nalaze u krugu fabrike, u pravcu fabričkih pogona. Kada su vidjeli ova lica da se kreću u krugu fabrike, odlučili su da pođu do njegove kuće, gdje su se presvukli, a nakon toga vratili do pogona bivše fabrike, kako bi vidjeli da li neko krade nešto iz fabričkih pogona, kako bi ih uplašili. Tada je u rukama imao upaljač sa sijalicom, a takođe je upaljač sa sijalicom imao i V. M.. U pogon bivše fabrike C. su ušli kroz prozor koji je bio otvoren, dakle, nijesu nasilno otvarali ovaj prozor, a primijetili su neke daske razbacane u blizini prozora. Nijesu imali nikakav alat za obijanje tom prilikom kod sebe. Dok su boravili u pogonu ništa nijesu pokušavali da oduzmu iz pogona, a čuli su lupnjavu u pogonu i vidjeli kako se neka lica kreću sa sijalicama. Viknuli su i primijetili da ova lica bježe iz pogona na drugu stranu od mjesta gdje su se oni nalazili. U jednom momentu pojavila su se dva lica sa sijalicama. Mislili su da je u pitanju još neko od lica koja su bila u pogonu, ali su ustanovili kasnije da se radi o stražarima u ovoj fabrici. Ubrzo su na lice mjesta su došli i službenici policije. Kada su ih stražari pronašli bili su na spratu pogona, gdje su se nalazile neke mašine i neki metalni elementi većih dimenzija, nalik na veće ormare, metalni valjci, metalne rolne i druge stvari. Kada su ih pronašli službenici policije, ništa nijesu imali kod sebe, dakle, nijesu imali nikakve metalne djelove, niti bilo kakav alat. Nakon ovoga su privedeni u Upravu policije radi davanja izjave. </span>
</p>
<p class="p7"></p>
<p class="p7">
<span>	Na glavnom pretresu ponovio je ranije datu odbranu objašnjavajući da u hali ništa nijesu dirali, a da su imali namjeru da uzmu metal, kablove i šta nađu od otpada. Razliku u iskazima kod ODT-a  kada je tvrdio da im nije bila namjera da bilo šta uzmu iz kruga fabrike C., već da se našale sa licima koje bi eventualno zatekli u krađi i iskaza datog na pretresu da su imali namjeru da iz pogona fabrike uzeli otpad koji nađu, objasnio je da je na pretresu odlučio da kaže istinu. </span>
</p>
<p class="p7"></p>
<p class="p3">
<span>	U završnoj riječi je izjavio da se osjeća krivim zato što je ušao u krug fabrike. Alat i džak nije njihov i potiče od drugih lica, te da se ovakvo ponašanje više neće ponoviti i u potpunosti je prihvatio završnu riječ zajedničkog branioca, koji je istakao da izvedenim dokazima nijesu potvrđeni navodi optužbe da su optuženi kritičnom prilikom nasilno savladali prepreke, ušli u prostorije pogona i prisvojili predmetnu robu, kako stoji u optužbi, radi sticanja imovinske koristi, što je osnovni elemenat bića krivičnog djela koji se optuženima kao saizvršiocima stavlja na teret. Ni jedan od optuženih nije osporio da su oko 23,00 časa ušli u pogon fabrike, koja je neobezbijeđena i izložena čestim krađama, što su potvrdili i saslušani svjedoci. Priznali su sa kojom su namjerom ušli, ali iz iskaza saslušanih svjedoka nesumnjivo proističe da je te noći bilo i drugih lica koja sa optuženima nemaju nikakve veze. Predmetna roba nije nađena kod njih, a ključevi odnosno gidora su bačeni van objekta, te se radi o pretpostavkama u pogledu prisvajanja, a pretpostavke ne mogu biti dokaz. U konkretnom slučaju moglo bi se raditi o pokušaju izvršenja krivičnog djela. Molio je sud da cijeni okolnosti da su optuženi mladi, siromašnog imovnog stanja, do sada neosuđivni i da nijesu poznati u bilo čemu sa sukobom zakona, da priznaju svoju grešku, kaju se zbog toga, a presuda i utvrđena kazna ne bi smjele imati karakter odmazde. Mišljenja je da ukoliko sud nađe da su krivi da se svrha kažnjavanja može postići izricanjem uslovne osude.</span>
</p>
<p class="p3"></p>
<p class="p3">
<span>	Provjeravajući navode optužnice i odbranu optuženog sud je u dokaznom postupku izveo dokaze: saslušao svjedoke A.N., D. O., K. M.; pročitao zapisnik o uviđaju UP PJ B.  .../... – ... -... od .... godine; pročitao potvrdu o privremenom oduzimanju predmeta UP PJ B. ..../... – ... od .... godine; pročitao potvrdu o privremenom vraćanju oduzetih predmeta UP PJ B. .../... – .../...od .... godine; izvršio uvid u foto dokumentaciju br. .../... – ... od ... godine; pročitao nalaz i mišljenje vještaka dipl. ing R. P. br. .../... od .... godine, sa fotoelaboratom od .... godine, te pribavio i pročitao izvod iz KE na ime optuženih. </span>
</p>
<p class="p3"></p>
<p class="p3">
<span>	Cijeneći odbranu optuženih i dokaze pojedinačno i u međusobnoj vezi, a shodno čl. 370 st. 2 Zakonika o krivičnom postupku CG, sud je utvrdio činjenično stanje kao u dispozitivu presude i zaključio da su optuženi izvršili krivično djelo teška krađa u pokušaju iz čl. 240 st. 1 tač. 1 u vezi čl. 20 Krivičnog zakonika, za koje su krivi. </span>
</p>
<p class="p3"></p>
<p class="p4">
<span>Činjenično stanje sud je utvrdio iz iskaza saslušanih svjedoka, pisanih dokaza a dovedeno u vezu sa odranom okrivljenih. Tako, iz iskaza svjedoka svjedoka </span><span class="s1"> </span><span>A. N.</span><span class="s1">, </span><span>sud je utvrdio da</span><span class="s2"> je dana 02.03.2013. godine, sa svojim kolegama K. M. i D. O., obavljao poslove stražara u krugu f. „N. B.“. Kritične večeri, sat vremena prije nego što su okrivljene našli, dok su obilazili halu nije bilo nikoga, a prozor je bio zakovan. Negdje oko 21,45 časova, čuli su neku lupnjavu u prostorijama pogona nekadašnje fabrike papira. Odmah su pozvali policiju, jer su pretpostavili da se radi o licima koja su u pogon ušla radi krađe, s obzirom na česte krađe koje se dešavaju u pogonu ''N. B.''. Kada su došli službenici policije zajedno je službenicima policije ušao u prostorije pogona i tom prilikom su zatekli lica B. M. i V. M., koji su bili sakriveni na drugom spratu u hali. Tom prilikom su pronađeni jedan džak u kojem su se nalazili mesingani djelovi sa mašina, koje su prethodno otuđili iz pogona i jedna torba sa različitim alatom, koji su koristili prilikom oduzimanja ovih djelova, a koja je bačena sa sprata pogona. Ove metalne djelove koji su im oduzeti od strane policije su kasnije vraćeni, on je potpisao potvrdu o vraćanju oduzetih predmeta. Prozor kroz koji su ušla ova dva lica u pogon je bio obezbijeđen tako što je bio zakovan daskama od paleta, a koje su oni zakivali s obzirom da je pri nekoj od ranijih krađa taj prozor bio polomljen. Dakle, ova lica su prethodno morala da odvale daske sa ovog prozora kako bi ušli u objekat-pogon. Te večeri tokom pronalaženja ovih lica nijesu primijetili da je neko drugo lice boravilo u objektu, ili da je napustilo objekat, osim B. i V., a u fabrici se često dešavaju krađe. Okrivljeni su te večeri priznali da su skidali djelove sa mašina. Sud je iskaz ovog svjedoka u potpunosti prihvatio iskaz ovog svjedoka, cijeneći ga kao jasan, objektivan i ničim doveden u pitanje, a saglasan sa iskazima svjedoka D. O. i K. M.. </span>
</p>
<p class="p7"></p>
<p class="p7">
<span>	Iz iskaza svjedoka D. O., sud je utvrdio da je dana 02.03.2013. godine, sa svojim kolegama A. N. i K. M. obavljao poslove stražara u krugu f.''N. B.''. Negdje oko 21,45 časova, prilikom obilaska objekata primijetili su da je prozor, koji su ranije obezbijedili tako što su ga zakovali daskama od drvenih paleta i to sa obje strane – spolja i iznutra, otvoren odnosno da su ove daske odvaljene. Tada su čuli neku lupnjavu u prostorijama pogona nekadašnje fabrike papira, pa su odmah posumnjali da je neko ušao unutra, radi krađe, s obzirom na česte krađe iz ovih objekata - pogona. Kolega K. je odmah pozvao policiju, jer su pretpostavili da se radi o licima koja su u pogon ušla radi krađe. Pritajili su se da ih lica ne bi primijetila do dolaska policije, kako bi zajedno sa njima ušli u objekat i utvrdili o kojim licima se radi. Kada su došli službenici policije zajedno sa njima su ušli kroz provaljeni prozor u unutrašnjost hale. Uz pomoć sijalica su pretražili halu i tom prilikom pronašli B. M. i V. M.. Policija je našla alat koji je prethodno bačen sa prozora, a u unutrašnjosti hale je pronađen džak sa obojenim metalima, koje su prethodno sa mašina okrivljeni skinuli. Te večeri kada je ušao u halu osim okrivljenih bilo je još jedno lice i samo okrivljeni znaju o kojem licu je riječ. Okrivljene su našli sakrivene na spratu, a isti su te večeri priznali da su skinuli djelove sa mašina. Ovi metalni djelovi koji su im oduzeti od strane policije, kasnije su vraćeni, a A. N. je potpisao potvrdu o vraćanju oduzetih predmeta. Sud je iskaz ovog svjedoka u potpunosti prihvatio cijeneći ga kao jasan, objektivan i ničim doveden u pitanje, a saglasan sa iskazima svjedoka A. N. i K. M..</span>
</p>
<p class="p7"></p>
<p class="p8">
<span>Iz iskaza svjedoka K. M., sud je utvrdio da je dana 02.03.2013. godine, sa svojim kolegama A. N. i D. O., obavljao poslove stražara u krugu f. ''N. B.''. Negdje oko 21,45 časova, čuli su lupnjavu u prostorijama pogona nekadašnje fabrike papira, pa su prilikom obilaska objekata ''N. B.'', primijetili da je prozor, koji su ranije obezbijedili tako što su ga zakovali daskama od drvenih paleta, otvoren, odnosno daske su bile odvaljene, pa su odmah posumnjali da je neko ušao unutra. Prisluškivali su i čuli su lupnjavu u objektu – pogonu za proizvodnju papira. Odmah je pozvao policiju, jer su pretpostavili da se radi o licima koja su u pogon ušla radi krađe, jer su česte krađe koje se dešavaju u pogonu ''N. B.'', kako bi zajedno sa njima ušli u objekat i utvrdili o kojim licima se radi. Kada su došli službenici policije kolege A. i D. su zajedno sa službenicima policije ušli u prostorije pogona, a on je ostao sa dvojicom policajaca ispred pogona, da bi spriječili lica da bježe ukoliko bi to pokušali. Tom prilikom su unutar pogona zatekli B. M. i V. M.. Tada su pronašli jedan džak u kojem su se nalazili mesingani djelovi sa mašina, koje su okrivljeni prethodno otuđili iz pogona i jedna torba sa različitim alatom, koji alat su koristili prilikom oduzimanja ovih djelova. Alat je nađen van zgrade, a bio je bačen sa prozora. U unutrašnjost zgrade nije ulazio i ne zna gdje se džak sa stvarima nalazio. Metalni djelovi koji su im oduzeti od strane policije su kasnije vraćeni, a A. N. je potpisao potvrdu o vraćanju oduzetih predmeta. Te večeri tokom pronalaženja ovih lica u prisustvu policije nije primijetio druga lica osim B. M. i V. M., nakon što ih je policija izvela iz pogona. Sud je iskaz ovog svjedoka u potpunosti prihvatio, cijeneći ga kao jasan, objektivan i ničim doveden u pitanje, a saglasan sa iskazima svjedoka A. N. i D. O.. </span>
</p>
<p class="p7"></p>
<p class="p7">
<span>	Iz zapisnika o uviđaju U.p. PJ B.... broj .../... – ... – ... od ... sud je utvrdio da je isti sačinjen povodom krivičnog djela teška krađa iz čl. 240 Krivičnog zakonika, da je objekat napada pogon za proizvodnju papira izgrađen od tvrdog materijala, na prozoru koji gleda u pravcu limskog mosta, gdje su lica B. M. i V. M., a koji su zatečeni na licu mjesta od strane ops. PJ B., upotrebom podesnog sredstva tj. poluge, odvalili drvenu dasku sa kojom je obezbijeđen sam objekat, jer je prozorsko staklo polomljeno. Nakon toga ušli su u unutrašnjost samog pogona i sa mašina za proizvodnju papira otuđili nekoliko mesinganih djelova upotrebom odgovarajućeg alata, tj. upotrebom raznih ključeva i gidora, koji je od strane ops. PJ B. pronađen izvan samog objekta, jer su lica koja su se nalazila u objektu prilikom pokušaja bjekstva isti odbacila. Od strane krim tehničara izvršeno je fotografisanje lica mjesta. Na licu mjesta pronađena veća količina sitnog alata kao i metalna pluga – pajser, koji pripadaju izvršiocima, kao i nekoliko mesinganih djelova narandžaste boje, koji su otuđeni sa mašina za proizvodnju papira iz unutrašnjosti pogona. </span>
</p>
<p class="p7"></p>
<p class="p7">
<span>	Iz potvrde U.p. PJ B. ... broj .../...- ... od .... godine, sud je utvrdio da su od V. M. oduzeti sledeći predmeti: jedan bijeli džak u kojem se nalazilo nekoliko narandžastih mesinganih djelova sa mašina, ukupne težine oko 20 kg, zelena vojna torba u kojoj se nalazila veća količina alata, gidora, jedan čekić, jedan pajser, dužine oko 70 cm, kliješta, dva kom i dvije gidore. </span>
</p>
<p class="p7"></p>
<p class="p8">
<span>Iz potvrde U. p. PJ B. ... broj .../... – .../... od .... godine, sud je utvrdio su A. N. vraćeni mesingani djelovi od mašina 2 kom, narandžasto sive boje, ukupne težine oko 20 kg. </span>
</p>
<p class="p7"></p>
<p class="p8">
<span>Iz foto dokumentacije br. .../... – ... od .... godine, ustanovljeno je kako izgleda  hala, džak sa oduzetim stvarima i mjesto na kojem je nađen alat.</span>
</p>
<p class="p7"></p>
<p class="p8">
<span>Iz nalaza i mišljenja vještaka mašinske struke dipl. maš. ing. R. P., br. .../... od .... godine, sa foto elaboratom od .... godine, sud je utvrdio da ukupna vrijednost </span><span class="s3">7 zavrtanja za podešavanje vret.natoka, 3 prednje polutke držača, zadnju polutku držača, malu polutku, 12 m električnog kabla PP00 3 x 2,5 mm2, 10 m električnog kabla PP00 4 x 4 mm2, 11 m eletkričnog kabla PP00 4,6 mm2 i 3 m električnog kabla PP00 4 x 10 mm2 iznosi 593,06 €. </span><span>Sud je nalaz i mišljenje vještaka u potpunosti prihvatio, cijeneći ga kao jasan, objektivan i dat po pravilima struke i nauke i ničim doveden u pitanje. </span>
</p>
<p class="p7">
<span>	</span>
</p>
<p class="p8">
<span>Analizirajući </span><span class="s3">odbrane okrivljenih V. M. i B.M., sud je imao u vidu da okrivljeni nijesu negirali da su kritične večeri ušli u halu f. „N. B.“, sa namjerom da uzmu metal i kablove, te da su kritičnom prilikom zatečeni od radnika obezbjeđenja. Citirani navodi odbrana optuženih ocijenjeni su kao jasni, potpuni, logični, neprotivurječni i saglasni izvedenim dokazima.</span>
</p>
<p class="p3"></p>
<p class="p3">
<span>	Sud nije prihvatio navode odbrane optuženih da su daske na prozoru već bile odvaljene prije njihovog dolaska u halu. U tom dijelu sud je odbranu optuženih ocijenio kao sračunatu na umanjenje krivične odgovornosti, s obzirom da su ovakvi navodi obezvrijeđeni iskazom svjedoka A. N., koji je istako da kritične večeri, sat vremena prije nego što su optužene zatekli dok su obilazili halu, prozor je bio zakovan, kao i iskazima svjedoka D. O. i K. M., da je prozor bio zakovan daskama od paleta. </span>
</p>
<p class="p3"></p>
<p class="p4">
<span>Za sud su takođe bili neprihvatljivi navodi odbrane optuženih da kritičnom prilikom nijesu ništa dirali, te da nađene stvari i alat ne pripadaju njima, već drugim licima, pa je u tom dijelu sud odbranu optužnih cijenio kao sračunatu na izbjegavanje krivične odgovornosti, s obzirom da su ovakvi navodi obezvrijeđeni potvrdom o oduzimanju predmeta od V. M., kao i iskazima svjedoka D. O. i A. N., koji su istakli da su optuženi kritične večeri priznali da su skidali djelove sa mašina. </span>
</p>
<p class="p3"></p>
<p class="p3">
<span>	Dakle, imajući u vidu sve izvedene dokaze, sud je utvrdio činjenično stanje da su optuženi dana 02.03.2013. godine, oko 23,00 časa, u naselju R., obili pogon f. „N. B.“, na način što su odvalili pajserom daske sa prozora, kroz tako napravljen otvor ušli u unutrašnjost objekta i pokušali da oduzmu stvari bliže opisane u izreci presude, u čemu su spriječeni od radnika obezbjeđenja. Postupajući na opisani način optuženi su u svojim radnjama ostvarili elemente krivičnog djela teška krađa u pokušaju iz čl. 240 st. 1 tač. 1 u vezi čl. 20 Krivičnog zakonika. Optuženi su krivično djelo učinili sa umišljajem. Optuženi su bili svjesni da obijajući pogon f. „N. B.“, na način što su pajserom odvalili daske sa prozora i oduzimaću pomenute stvari, za koje su znali da im ne pripadaju, s obzirom da su se nalazile u krugu fabrike, te prisvajajući iste, imali su namjeru da za sebe, a na štetu oštećene „N. B.“, ostvare imovinsko pravnu korist i na taj način ostvarili elemente krivičnog djela teška krađa u pokušaju iz čl. 240 st. 1 tač. 1 u vezi čl. 20 Krivičnog zakonika. Sud nije prihvatio pravnu kvalifikaciju optužbe da se radi o svršenom krivičom djelu teška krađa iz čl. 240  st. 1 tač. 1 Krivičnog zakonika,  a ovo iz razloga što je krivično djelo svršeno kada su u cjelini ostvarena sva njegova obilježja, te se ne može raditi o svršenom djelu ako bilo koje od obilježja nije ostvareno i u najmanjem dijelu. Jedno od obilježja krvičnog djela krađe je oduzimanje tuđe pokretne stvari. Pod dovršenjem radnje pravilno je podrazumijevati  prestanak priteženija jednog i uspostavljanje priteženija drugog lica na istoj stvari. Nije dovoljno prestanak priteženija lica od koga se stvar oduzima, s obzirom da obilježje djela nije šteta koja se time prouzrokuje (ili bi se prouzrokovala) vlasniku stvari, već oduzimanje, tj.da se sa prisvajanjem oduzete stvari učiniocu ili drugom licu pribavi protivpravna imovinska korist. Nužno je da je detencija takvog kvaliteta da omogućuje učiniocu detencije da stvarima nesmetano raspolaže, bez smetnji ranijeg pritežaoca da ga prekine u pružanju i uspostavljanu svoje detencije. Prema tome, u krivično pravnom smislu za pojam priteženija nije dovoljna obična detencija, već takvo držanje, pod uslovima i okolnostima koje učiniocu omogućavaju nesmetano raspolaganje i usmjeravanje sa oduzetim stvarima. U konkretnom slučaju niti je priteženije ranijeg vlasnika stvari, niti detencija okrivljenog, zbog uslova i okolnosti  pod kojima je djelo vršeno bili takvog kvaliteta da raniji držalac nije mogao uspostaviti priteženije, te samim tim detencija okrivljenog nije bila takva da bi mu omogućila da sa stvarima bez smetnji raspolaže, pa je sud mišljenja da se u konkretnom slučaju radi o pokušaju krivičnog djela teška krađe, te da se ne radi o svršenom djelu teške krađe. </span>
</p>
<p class="p3"></p>
<p class="p4">
<span>Za izvršenje krivičnog djela teška krađa iz čl. 240 st. 1 tač. 1 Krivičnog zakonika predviđena je kazna zatvora od jedne do osam godina dok je čl. 20 Krivičnog zakonika propisano da ko sa umišljajem započne izvršenje djela ali ga ne dovrši kazniće se za pokušaj kaznom propisanom za to djelo, a može se i blaže kazniti.</span>
</p>
<p class="p3"></p>
<p class="p4">
<span>Odlučujući u pogledu vrste i visine kazne, a cijeneći sve okolnosi iz čl. 42 Krivičnog zakonika, sud je kod okrivljenih od olakšavajućih okolnosti našao: da se radi o mladim nezaposlenim licima, da su siromašnog imovnog stanja, da su izrazili kajanje za izvršeno krivično djelo po mišljenju suda iskreno, dok je kao posebno olakšavajuću okolnost sud cijenio to da do sada nijesu osuđivani, što znači da nijesu skloni vršenju krivičnih djela, pa u nedostatku otežavajućih okolnosti sud je  mišljenja da sve olakšavajuće okolnosti na strani optuženih predstavljaju osobito olakšavjuće okolnosti, koje mogu dovesti do ublažavanja zakonom predviđene kazne, te je ocijenio da će se i sa ublaženom kaznom zatvora u trajanju od po tri mjeseca dovoljno uticati na optužene da ubuduće ne vrše ova i slična krivična djela, te da će se na taj način ostvariti ciljevi specijalne i generalne prevencije iz čl. 32 Krivičnog zakonika. </span>
</p>
<p class="p3"></p>
<p class="p4">
<span>Shodno čl. 226 st. 2 i 229 ZKP-a CG, optuženi su obavezani da plate ovom sudu na ime paušala iznos od po 50,00 €, pri čemu je sud imao u vidu složenost i trajanje krivičnog postupka, te imovinske prilike optuženih, a u pogledu troškova krivičnog postupka optuženi su obavezani da solidarno plate iznos od 82,50 €, koji se odnosi na angažovanje vještaka dipl. maš. R. P., a koji iznos je isplaćen iz budžetskh sredstava suda. </span>
</p>
<p class="p3"></p>
<p class="p4">
<span>Oštećena OŠ F. „N. B.“ se radi ostvarivanja imovinsko pravnog zahtjeva upućuje na parnični postupak. </span>
</p>
<p class="p3"></p>
<p class="p3">
<span>	Iz iznijetog je odlučeno kao u izreci presude, shodno čl. 374 ZKP-a CG. </span>
</p>
<p class="p3"></p>
<p class="p3"></p>
<p class="p3"></p>
<p class="p1">
<span class="s1">OSNOVNI SUD U BERANAMA</span>
</p>
<p class="p1">
<span class="s1">Dana 13.06.2013. godine</span>
</p>
<p class="p1"></p>
<p class="p3"></p>
<p class="p3">
<span class="s1">Zapisničar,					                    		             S U D I J A,</span>
</p>
<p class="p3">
<span class="s1">Mirosava Lekić 				                               Aleksandar Ćulafić</span>
</p>
<p class="p3"></p>
<p class="p3"></p>
<p class="p3">
<span class="s4">PRAVNA POUKA:</span>
</p>
<p class="p3">
<span>Protiv ove presude nezadovoljna stranka</span>
</p>
<p class="p3">
<span>ima pravo žalbe u roku od 15 (petnaest) dana</span>
</p>
<p class="p3">
<span>od dana prijema presude, preko ovog suda za </span>
</p>
<p class="p3">
<span>Viši sud u Bijelom Polju. </span>
</p>
<p class="p3"></p>
<p class="p9"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.7875in 0.9847222in 0.0in 1.0in;}
.p1{text-align:center;hyphenate:auto;font-family:Verdana;font-size:12pt;}
.p2{text-indent:0.625in;text-align:end;hyphenate:auto;font-family:Verdana;font-size:12pt;}
.p3{text-align:start;hyphenate:auto;font-family:Verdana;font-size:12pt;}
.p4{text-indent:0.5833333in;text-align:justify;hyphenate:auto;font-family:Verdana;font-size:12pt;}
.p5{text-align:justify;hyphenate:auto;font-family:Verdana;font-size:12pt;}
.p6{text-indent:0.5833333in;text-align:center;hyphenate:auto;font-family:Verdana;font-size:12pt;}
.p7{text-indent:0.5in;text-align:center;hyphenate:auto;font-family:Verdana;font-size:12pt;}
.p8{text-indent:0.5in;text-align:justify;hyphenate:auto;font-family:Verdana;font-size:12pt;}
.p9{text-align:justify;hyphenate:auto;font-family:Verdana;font-size:10pt;}
.p10{text-align:justify;hyphenate:auto;font-family:Verdana;font-size:11pt;}
.p11{text-indent:0.5833333in;text-align:justify;hyphenate:auto;font-family:Times New Roman;font-size:12pt;}
.p12{text-align:start;hyphenate:auto;font-family:Times New Roman;font-size:12pt;}
</style>
<meta content="violeta.raicevic" name="author">
</head>
<body class="b1 b2">
<p class="p1">
<!--Image link to '0.jpg' can be here-->
</p>
<p class="p2">
<span>K.br.460/11</span>
</p>
<p class="p1"></p>
<p class="p1"></p>
<p class="p1">
<span>U IME CRNE GORE</span>
</p>
<p class="p3"></p>
<p class="p4"></p>
<p class="p5">
<span>	</span>
</p>
<p class="p5">
<span>	OSNOVNI SUD U BIJELOM POLJU,  po sudiji pojedincu Raičević Violeti uz učešće namještenika suda  Ljiljane Joksimović kao zapisničara u krivičnom predmetu protiv  okrivljenih Ć.R.a, K.R.a i M.S.a  iz B.Polja, zbog krivičnog djela  ugrožavanje sigurnosti iz čl.168.st.1.KZ, po optužnom predlogu ODT-a u B.Polju Kt.br.190/11 od 11.11.2011 godine, nakon održanog  usmenog glavnog  i javnog pretresa  u prisustvu  zamjenika ODT-a Smolović Slavenka, okrivljenih i  njihovog branioca adv. K.F.a te oštećenog O.R.a, dana 29.03.2012.godine donio je i javno objavio:</span>
</p>
<p class="p4"></p>
<p class="p4"></p>
<p class="p1">
<span>P R E S U D U</span>
</p>
<p class="p4"></p>
<p class="p4"></p>
<p class="p4">
<span>Okrivljeni Ć.R., jmbr......, od oca A. i majke I.., rodjene K. rodjen ....godine u B.Polju sa prebivatlištem u mjestu K. opština B.Polje, državljanin Crne Gore, po zanimanju poljoprivrednik, oženjen, otac jednog maloljetnog djeteta, pismen, sa završenom srednjom školom, vojsku služio 1989.godine u Beogradu, srednjeg imovnog stanja, neosudjivan.</span>
</p>
<p class="p4"></p>
<p class="p4">
<span>Okrivljeni K.R., jmbg...., od oca Ć. i majke I., rodjene  Ć., rodjen, .....godine u B.Polju, sa prebivalištem u mjestu K. opština B.Polje, državljanin Crne Gore, po zanimanju instruktor,  oženjen, otac jednog maloljetnog djeteta, pismen,  sa završenom srednjom školom, vojsku služio 1989.godien u Požarevcu, srednjeg imovnog stanja, nesodujivan.</span>
</p>
<p class="p4"></p>
<p class="p4">
<span>Okrivljeni M.S., jmbg....., od oca S. i majke V., rodjene K.,  rodjen .....godine u B.Polju, sa prebivalištem u mjestu K., opština B.Polje, državljanin Crne Gore, po zanimanju zemljoradnik, oženjen, otac jednog maloljetnog djeteta, pismen, sa završenom Osnovnom školom, vojsku služio 2000.godine u Prokuplju, lošeg imovnog stanja neosudjivan.</span>
</p>
<p class="p4"></p>
<p class="p6"></p>
<p class="p6"></p>
<p class="p6"></p>
<p class="p6">
<span>K R I V  I   S U </span>
</p>
<p class="p4">
<span>Što su :</span>
</p>
<p class="p4"></p>
<p class="p6"></p>
<p class="p5">
<span>	- dana  10.04.2011.godine  oko 16,00 h, u mjestu K., opština Bijelo Polje, ugrozili sigurnost oštećnom O.R.u, prijetnjom  da će napasti  na njegov život ili tijelo, na način što su mu uputili riječi "ko si ti, ko te je poslao, ubićemo te i prebiti,  nećeš odavde živ izaći".</span>
</p>
<p class="p5"></p>
<p class="p5">
<span>	-čime su kao saizvršioci izvršili  krivično djelo ugrožavanje sigurnosti iz čl.168.st.1. Krivičnog zakonika Crne Gore.</span>
</p>
<p class="p5"></p>
<p class="p5">
<span>	-pa im sud primjenom citiranog zakonskog propisa i čl.2,4,5,13,15,23, 32,36,42,52,53, i 54 Krivičnog zakonika Crne Gore (KZ) i čl.226, 239 i 374 Zakonika o krivičnom postupku Crne Gore (ZKP) , i  z  r  i  č  e :</span>
</p>
<p class="p5"></p>
<p class="p6">
<span>USLOVNU  OSUDU</span>
</p>
<p class="p6"></p>
<p class="p4"></p>
<p class="p4">
<span>Kojom  im utvrdjuje kazne  zatvora u trajanju od po 30 (trideset) dana i istovremeno određuje da se kazne  neće izvršiti ukoliko okrivljeni u roku od 1 /jedne/ godine od pravosnažnosti presude  ne izvrše novo  krivično djelo.</span>
</p>
<p class="p4"></p>
<p class="p4">
<span>Okrivljeni se obavezuju na plaćanje paušala u iznosu od  po 30 eura, na Depozit  novčanih kazni, troškovi postupka i paušala CG br.832-151-35 u roku od  15 dana  od pravnosnažnosti presude, pod prijetnjom prinudnog izvršenja.</span>
</p>
<p class="p4"></p>
<p class="p4">
<span>Oštećeni O.R. se radi ostvarivanja imovinsko pravnog zahtjeva upućuje na parnični postupak.</span>
</p>
<p class="p7"></p>
<p class="p7"></p>
<p class="p7">
<span>O b r a z l o ž e nj e</span>
</p>
<p class="p1"></p>
<p class="p4"></p>
<p class="p4">
<span>Optužnim predlogom ODT-a u Bijelom Polju, Kt.br. 190/11 od 11.11.2011.godine, okrivljenima Ć.R.u, K.R.u i M.S.iz Bijelog Polja, stavljeno je na teret da su kao  saizvršioci izvrili krivično djelo  ugrožavanje sigurnosti iz čl. iz čl.168.st.1.Krivičnog zakonika Crne Gore.</span>
</p>
<p class="p4"></p>
<p class="p4">
<span>Glavni  pretres je održan u prisustvu  zamjenika ODT-a, okrivljenih, njihovog branioca i oštećenog. </span>
</p>
<p class="p4"></p>
<p class="p4">
<span>U završnoj riječi zamjenik ODT-a je predložio da se okrivljeni oglase krivim i osude na novčane kazne .</span>
</p>
<p class="p4"></p>
<p class="p4">
<span>Oštećeni O.R. se nije pridružio krivičnom gonjenju protiv okrivljenih.</span>
</p>
<p class="p4"></p>
<p class="p8">
<span>Okrivljeni Ć.R.  svojoj odbrani tokom postupka,  je istakao  da je kritičnog dana  u poslepodnevnim časovima pošao da obidje izvor sa kojeg  njegovo domaćinstvo koristi  vodu, a ovo iz razloga što je predhdonog dana neko nepoznato lice demoliralo  kaptažu tako da je 15 domaćinstava ostalo bez vode, zbog čega je slučaj prijavljen policiji.Dok je išao prema izvoru, primijetio je jednog momka koji  bježi ka parkiranom vozilu, ulazi u isto  i velikom brzinom se udaljava . Požurio je prema izvoru, i kada je stigao, tamo je zatekao M.S.a i njemu jedno nepoznato lice za koje je kasnije saznao da se zove O.R., a koji je u rukama imao kameru.Obratio mu se riječima " štaćeš ti ovdje, ko te je poslao",  medjutim, on nije odgovarao na njegova pitanja, već je samo rekao da radi za MBC televiziju i da će kasnije sve objasniti. Insistirao je  da odmah objasni  zbog čega je došao  i ko ga je poslao. O.  je pominjao da pravi reportažu o izvorima, u šta mu on nije povjerovao,  obzirom da je ta kaptaža demolirana predhodnog dana, pa je bio ubijedjen da ga je  poslao J.V., obzirom da je on zainteresovan za vodu sa tog izvora. U jednom momentu  on i O.  su se uhvatili jedan drugom za garedrobu  u predjelu podlaktica, za rukave  i zajedno su se poklizali i pali u potok usled klizavog terena.Prilikom pada  O.u  je pala kamera, koju je  njegova supruga uzela  i rekla da će je zadržati kao dokaz, a O.u su saopštili da se udalji sa lica mjesta.Isti je govorio da ne zna put  a neko od prisutnih mu je govorio da ga vozi onaj koga je doveo. Dok se sve to dešavalo stigao je K.R.. Istakao je da niko od njih nije imao neki predmet u rukama, te da O.R.u niko od prisutnih nije prijetio niti ga je fizički napao. Pozvao je policiju i prijavio  dogadjaj, nakon čega su istog dana saslušani od strane ovlašćenog službenika.Nadalje je istakao da je u toku cijelog dogadjaja  imao kulturan dijalog sa oštećenim, tako da smatra  da mu apsolutno nije bio ugrožen  život. Jedino što  ga je zanimalo  je to  ko ga je poslao. Smatra da  ga je poslao J.V.sa kojim je imao problema oko izvora. U upravnom postupku  pomenuto lice je izigubilo spor  pa je počeo van institucije da  vrši sabotaže. Istakao je  i to da je on  vlasnik izvora gdje se desio  kritični dogadjaj i 10-tak porodica, medju kojima su i porodice  K.R.a i M.S.a koriste taj izvor. Niko od prisutnih  nije prijetio oštećenom  da će ga ubiti  niti mu je prijetio   na  bilo koji drugi način. On je oštćenog  O.R.a  doveo kolima u grad zajedno sa Ć.R., a u toku vožnje nije bilo reakcije   ni sa jedne strane.</span>
</p>
<p class="p8"></p>
<p class="p8">
<span>Okrivljeni K.R. u svojoj odbrani tokom postupka je istakao  da ga je  kritičnom prilikom M.S. obavijestio  da je došao neki  novinar  da snima izvor u mjestu K., sa kojeg izvora  njih nekoliko mještana koriste vodu. Pošao je da vidi o čemu se radi, i kada je došao do izvorišta  tamo su već bili Ć.R. i njegova supruga, M.S., kao i novinar. Raspravljali su se, ali ga niko nije fizički napao, niti mu je ko prijetio. Kameru je primijetio u rukama  supruge Ć.R.a.Pitanja koja su postavljali  novinaru (oštećenom  O.R.u) odnosila su se na to  ko je on i ko ga je poslao te odkud na privatnom posjedu. Na kraju, oštećeni nije rekao  ko ga je poslao i za ko ga je snimao mada im se kasnije preko televizije javno  izvinuo  za uznemiravanje.</span>
</p>
<p class="p8"></p>
<p class="p8">
<span>Okrivljeni M.S.  u svojoj odbrani tokom postupka je istakao da kritičnom prilikom nije  vrijedjao niti upućivao   prijetnje novinaru niti je imao bilo kakav predmet u rukama.  Kada ga je supruga obavijestila  da je neko otišao  u pravcu izvora  gdje se nalazi kaptaža pošao je da vidi ko je to  i kada je vidio nepoznato  lice sa kamerom u ruci, rekao mu je da se udalji, da je to privatni posjed  i da  bez dozvole nema šta da  traži na privatnom posjedu. Ovo lice je krenulo da se  vraća od izvora bez rasprave.  U tom trenutku stigli su Ć.R. sa suprugom,  te K.R.  i  DŽ.. Medjutim, niko  od njih nije napao novinara niti mu je prijetio, a takodje nije  vidio da je neko oduzeo kameru. Ć.R., K.R. i on  insistirali su da novinar ode i da nema potrebe za bilo kakvim snimanjem iz razloga što se oko izvora  vodi spor  izmedju A. E.M. i mještana.</span>
</p>
<p class="p8"></p>
<p class="p8">
<span>U završnoj riječi branilac okrivljenih, čiju završnu riječ su isti prihvatili  u bitnom je istakao da nije utvrdjeno da su okrivljeni počinili krivično djelo koje im se stavlja na teret. Samovolja oštećenog  koji je po nalogu vlasnika  E. M. došao  i uzuprirao privatnu imovinu te učestvovao  u oštećenju izvora,  iritirala je gradjane  da reaguju  na spontan način  i uzmu kameru  kojom je snimao izvorište čime je  oštećeni želio da utvrdi da li na tom izvoru postoji dovoljna količina vode. Stoga je predložio da sud okrivljene oslobodi od optužbe.</span>
</p>
<p class="p8"></p>
<p class="p8">
<span>Radi utvrđivanja odlučnih činjenica i krivične  odgovornosti okrivljenih, sud je u dokaznom postupku na glavnom pretresu izveo sledeće dokaze: saslušao u svojstvu svjedoka oštećeog O.R.a, saslušao svjedoka J.S., pročitao zapisnik  o prepoznavanju lica Uprave policije PJ B.Polje od 15.04.2011.godine,  i izvršio uvid u izvod iz KE na ime okrivljenih.Dugih predloga za dopunu dokaznog postupka nije bilo.</span>
</p>
<p class="p8"></p>
<p class="p8">
<span>Sud je cijeneći dokaze  pojedinačno i u medjusobnoj povezanosti dovodeći ih u vezu sa navodima odbrana okrivljenih utvrdio činjenično stanje  i na osnovu istog zaključio da su okrivljeni  kao saizvršioci  izvršili  krivično djelo ugrožavanje sigurnosti iz čl.168.stav 1. Krivičnog zakonika CG, zbog  čega su krivi.</span>
</p>
<p class="p8"></p>
<p class="p8">
<span>Cijeneći odbrane okrivljenih Ć.R.a, K.R.a i M.S.a  sud je zaključio da nije sporno da su krivičnom prilikom u mjestu K.  došli do oštećenog koji je kao novinar snimao predmetno izvorište. Medjutim,  navode koje su istakli u pogledu okolnosti  da su  samo insistirali da  im kaže ko ga je poslao te da mu tom prilikom nijesu prijetili i ugrozili  sigurnost  sud ne prihvata, i cijeni ih sračunatim na izbjegavanje krivice. Ovo posobeno sa razloga  što su odbrane okrivljenih  u tom  pravcu  obezvrijedjene iskazom oštećenog, čiji iskaz je sud  prihvatio  obzirom da je biio kategoričan u pogledu odlučnih činjenica.  Naime,  oštećeni,  O.R. u bitnom je istakao da je  zaposlen u MBC televiziji  gdje radi kao novinar i snimatelj. Kritičnog dana  došao je u mjesto K.  sa namjerom da snimi izvorište vode koje je trebalo da se emituje kao prilog  u emisiji "Hronika Bijelog Polja". Na lice mjesta povezao ga je J.S.koji je ostao kod vozila, a on je pošao do izvora 30-tak  m dalje od puta.  Nigdje u blizini nije vidio kuću  pa nije znao  da je u pitanju privatni posjed, niti da će biti problema što je došao da snimi izvor. Medjutim,  dok je radio sa kamerom, vidio je da  prema njemu ide grupa ljudi, i isti su u rukama držali predmete - motiku, kolac i neku drugu alatku. Kada su pristigli  počeli su sa pitanjima i prijetnjama  i u glas  su svi odjednom govorili. Bilo ih je od 7 do 10, i svi su pričali u glas govoreći " ko si ti, ko te je poslao, ubićemo te i prebiti, nećeš odavde živ izaći". Prišao mu je jedan  čovjek koji ga je uhvatio rukama i gurnuo, pa su mu oduzeli kameru.  Na prepoznavanju u Upravi policije identifikovao je lica koja su  ga toga dana napala tj. trojica muškaraca koja su se najviše isticali. Usled takvog ponašanja okrivljenih  bio je  jako uplašen za sopstveni život, osjećao se bespomoćno jer je osim  trojice optuženih  na licu mjesta  bilo još 5-6 osoba  i svi su nasrtali na njega.  Djelovali su kao nerazumni i izražavali su jaku verbalnu agresiju zbog  čega je  bio uplašen, jer je na njega nasrnula pomenuta grupa ljudi, svi su ga vukli za ruke i rukave odjeće lijevo i desno  pa mu je u jednom momentu neko oduzeo kameru  koja se kasnije našla u rukama K.R.a.  Od tih 10-tak ljudi u grupi  njih 4-7 su imali alatke u rukama. Po povratku sa lica mjesta  lutao je u strahu  i bojao se da neko od prisutnih ne krene za njim  pa je na pola puta zaustavio  policijski  auto. </span>
</p>
<p class="p8"></p>
<p class="p8">
<span>Iskaz oštećenog  dijelom je potvrdio svjedok J.S.koji je  istakao da je kritičnom prilikom  vozilom prevezao O.R.a u mjesto K. da snimi  neki izvor vode. U jednom momentu  nekoliko ljudi je išlo livadom u njihovom  pravcu, kada su oni već izašli iz vozila, i u rukama su imali neke predmete - alatke galamili su i upućivali psovke. Nije čekao da pridju pa je rekao O.u  da idu u vozilo  medjutim, isti je sačekao da im objasni o čemu se radi. Ušao je u vozilo  a O. je ostao  kada su dvojica ljudi došla do vozila i počeli da lupaju po istom. Grupa ljudi je prišla do  O.a  ali se on  nije mogao precizno izjasniti  koje su riječi  govorili O.u jer su za to vrijeme dvojica ljudi (za koje je na glavnom pretresu istakao da nijesu ovdje okrivljeni) lupali po njegovom vozilu, mada je  tvrdio da su  svi glasno vikalii  galamili.</span>
</p>
<p class="p8"></p>
<p class="p8">
<span>Iz zapisnika o prepoznavanju lica Uprave policije PJ B.Polje od 15.04.2011.godine  sud je utvrdio da je oštećeni  označio  Ć.R.a, K.R.a i M.S.a  kao osobe koje su učestvovale u dogadjaju i upućivale mu prijetnje, mada je isto  potvrdio i na glavnom pretresu.</span>
</p>
<p class="p8"></p>
<p class="p8">
<span>Da bi postojalo krivično djelo ugrožavanje sigurnosti potrebno je da počinilac ugrozi sigurnost nekog lica prijetnjom da će napasti na život ili tijelo tog lica ili njemu bliskog lica. Postupajući na opisani način    u radnjama okrivljenih  stekla su se sva obilježja krivičnog djela  ugrožavanje sigurnosti iz čl.168.st.1. Krivičnog zakonika.Sa krivično pravnog stanovišta nije odlučno  da li su učinioci   upućujući drugom prijetnju pri tom ozbiljno mislili, već je sud cijenio to da li je  od strane oštećenog  ova prijetnja  mogla biti  ozbiljno shvaćena i da li je na taj način  u osjećajnom životu oštećenog izazvala  izvjesne promjene u vidu  uzbudjenosti  i straha.Dakle ozbiljnost prijetnje  i objektivnost mogućnosti da se ona ostvari, sud je cijenio sa gledišta  lica  kome su okrivljeni prijetili  u konkretnom slučaju oštećenom, pa je sa tih razloga njegov iskaz prihvatio u potpunosti, jer je bio kategoričan  u pogledu odlučnih činjenica, da je zbog upućenih  mu prijetnji osjećao  veliki strah i nesigurnost,  što je i po ocjeni suda osnovano i logično a posebno imajući u vidu okolnosti pod kojima su okrivljeni izvršili krivično djelo.</span>
</p>
<p class="p8"></p>
<p class="p8">
<span>Po ocjeni suda,  imajući u vidu izloženo prijetnja okrivljenih je bila objektivno podesna  da kod  osobe  tj. oštećenog  izazove osjećaj straha, nesigurnosti  i lične ugroženosti.Stoga sa krivično pravnog stanovišta  nije od uticaja  za postojanje  ovog krivičnog djela  da li je postojala namjera  da se prijetnja  izvrši i da li je učinilac djela od takve prijetnje odustao.</span>
</p>
<p class="p8"></p>
<p class="p8">
<span>Postupajući na opisani način u radnjama okrivljenih  stekla su se sva obilježja krivičnog djela ugrožavanja sigurnosti iz čl.168.stav 1. KZ zbog čega su krivi.</span>
</p>
<p class="p4"></p>
<p class="p4">
<span>Okrivljeni su krivično djelo  izvršili  sa umišljajem  obzirom da su bili  svjesni  da drugome prijete i da se prijetnja odnosi na napad na život i tjelesni integritet oštećenog.</span>
</p>
<p class="p4"></p>
<p class="p8">
<span>Naime, u konkretnom slučaju  okrivljeni su postupali  kao saizvršioci  jer je kod njih postojala svijest o zajedničkoj saradnji  u izvršenju krivičnog djela, stim što su  u vršenju same radnje učestvovali direktno što se ogleda u njihovom aktivnom djelovanju  prilikom  konkretnog postupanja  tj. upućivanja prijetnji oštećenom O.R.u.</span>
</p>
<p class="p8"></p>
<p class="p4">
<span>Za predmetno krivično djelo  u Krivičnom zakoniku zaprijećena je novčana kazna  ili kazna zatvora do jedne godine.</span>
</p>
<p class="p4"></p>
<p class="p4">
<span>Odlučujući o vrsti i  visine kazni okrivljenima sud je cijenio sve okolnosti iz čl.42. koje  utiču na to da kazna bude veća ili manja pa je od  otežavajućih okolnosti  cijenio stepen krivice, a od olakšavajućih okolnosti  je našao da se radi o porodičnim osobama  koji su neosudjivani što je rezultat njihovog dosadašnjeg pozitivnog vladanja, a posebno okolnost da se oštećeni nije  pridružio krivičnom gonjenju pa je okrivljlenima utvrdio kazne zatvora od po 30 dana i  istovremeno odredio da se kazne  neće izvršiti ukoliko  u roku od 1 godine ne izvrše novo krivično djelo. Sud je mišljenja  da će se i sa uslovnom osudom  kao mjerom upozorenja, obzirom na težinu  djela i nastale posledice, u potpunosti postići svrha kažnjavanja u okviru opšte svrhe  izricanja krivičnih  sankcija i uticati na okrivljene da ubuduće ne vrši krivična djela i  time postići ciljevi specijalne i  generalne prevencije, a ovo shodno čl.32 KZ.</span>
</p>
<p class="p5"></p>
<p class="p4">
<span>Sud je obavezao okrivljene na plaćanje paušala  od po 30 € pri čemu je imao u vidu složenost i trajanje krivičnog postupka te imovinske prilike okrivljenih shodno čl.226.ZKP-a.</span>
</p>
<p class="p4"></p>
<p class="p8">
<span>Oštećeni O.R.  se radi ostvarivanja imovinsko-pravnog zahtjeva, upućuje na parnični postupak shodno čl.239.ZKP-a.</span>
</p>
<p class="p4"></p>
<p class="p4">
<span>Sa iznijetih razloga odlučeno je kao u izreci presude,  shodno čl. 374 ZKP.</span>
</p>
<p class="p4"></p>
<p class="p6">
<span>OSNOVNI SUD U BIJELOM POLJU</span>
</p>
<p class="p6">
<span>Dana, 29.03.2012.godine</span>
</p>
<p class="p5">
<span>Zapisničar,									     S u d i j a ,</span>
</p>
<p class="p5">
<span>Ljiljana Joksimović s.r		                                         Violeta Raičević s.r</span>
</p>
<p class="p5"></p>
<p class="p9"></p>
<p class="p5"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p10"></p>
<p class="p10"></p>
<p class="p10"></p>
<p class="p10"></p>
<p class="p10"></p>
<p class="p10"></p>
<p class="p5"></p>
<p class="p5"></p>
<p class="p11"></p>
<p class="p12"></p>


</body>
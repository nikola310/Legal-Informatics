<strong>OSNOVNI SUD U BERANAMA</strong><br>
<strong>K.br. 136/11</strong><br>
&nbsp;<br>
&nbsp;<br>
&nbsp;<br>
&nbsp;<br>
&nbsp;
<div style="text-align: center; ">
	<strong>U IME NARODA</strong></div>
&nbsp;<br>
&nbsp;<br>
&nbsp;
<div style="text-align: justify; ">
	&nbsp;<br>
	Osnovni sud u Beranama, kao prvostepeni krivični, po sudiji pojedincu Ani Kenjić- Djukić, uz sudjelovanje zapisničara Danojle Milošević, u krivičnom predmetu protiv okrivljenog<strong> R. A.</strong>, iz B., zbog krivičnog djela nasilje u porodici ili u porodičnoj zajednici iz čl.220 st.1 KZ, po optužnom predlogu Osnovnog državnog tužilaštva u Beranama Kt.br.65/11 od 09.04.2011. godine, nakon održanog glavnog i javnog pretresa, u prisustvu okrivljenog i oštećene S. P., a u odsustvu uredno pozvanog zamjenika ODT-a, donio je i javno objavio dana 18.05.2011. godine<br>
	&nbsp;<br>
	&nbsp;</div>
&nbsp;
<div style="text-align: center; ">
	<strong>P R E S U D U</strong></div>
&nbsp;
<div style="text-align: justify; ">
	&nbsp;<br>
	&nbsp;<br>
	Okrivljeni <strong>&nbsp;R. A., JMBG …, </strong>od oca H. i majke M., rođene R., rođen … godine, u selu B., opština B., gdje je i stalno nastanjen u ul. „....“, državljanin CG, radnik, razveden, otac 5 djece, sa završenom SSS, osuđivan presudom Osnovnog suda u Beranama K.br. … od 12.11.2007.godine, zbog krivičnog djela iz čl.420 st.1 KZ, na kaznu zatvora u trajanju od 8 mjeseci uslovno za jednu godinu.<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</div>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
<div style="text-align: center; ">
	<strong>OSLOBADJA SE OD OPTUŽBE</strong></div>
&nbsp;<br>
&nbsp;
<div style="text-align: justify; ">
	Da je:<br>
	&nbsp;<br>
	Dana 03.03.2011.godine, oko 23,00 časa, u naselju P., opština B., primjenom grubog nasilja ugrozio tjelesni i duševni integritet člana svoje porodice – bivše supruge, oštećene S. P., na način što je djelujući fizičkom snagom razvalio ulazna vrata i istima udario oštećenu u predjelu glave,<br>
	&nbsp;<br>
	- čime bi izvršio krivično djelo nasilje u porodici ili u porodičnoj zajednici iz čl.220 st.1 Krivičnog zakonika.&nbsp;&nbsp;&nbsp;&nbsp;&nbsp;&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
	- Pošto djelo za koje je okrivljen po Zakonu nije krivično djelo, na osnovu čl. 363 tač. 1 ZKP.<br>
	&nbsp;<br>
	Troškovi krivičnog postupka padaju na teret budžetskih sredstava ovoga suda, na osnovu čl. 203 st.1 ZKP. &nbsp;<br>
	&nbsp;<br>
	Imovinsko pravnog zahtjeva za naknadu štete nije bilo.<br>
	&nbsp;<br>
	&nbsp;</div>
&nbsp;
<div style="text-align: center; ">
	<strong>O b r a z l o ž e nj e</strong></div>
&nbsp;<br>
&nbsp;
<div style="text-align: justify; ">
	&nbsp;<br>
	Osnovno državno tužilaštvo u Beranama, podnijelo je optužni predlog Kt.br.65/2011 od 09.04.2011. godine, protiv R. A., iz B., zbog krivičnog djela nasilje u porodici ili u porodičnoj zajednici iz čl.220 st.1 Krivičnog zakonika. Zastupnik javne optužbe, ODT Berane, nije pristupio na glavni pretres od 17.05.2011. godine, iako je uredno pozvan, pa je sud isti održao i zaključio u njegovom odsustvu, na osnovu čl. 453 st.1 ZKP-a.&nbsp;&nbsp;<br>
	&nbsp;<br>
	Oštećena S. P.<strong>, </strong>u završnoj riječi nije se&nbsp; pridružila krivičnom gonjenju protiv okrivljenog, niti je zadržala pravo da imovinsko pravni zahtjev za naknadu štete ostvari u parničnom postupku.<br>
	&nbsp;<br>
	<strong>Okrivljeni R. A.</strong>, u svojoj odbrani, datoj tokom postupka negirao je izvršenje krivičnog djela i istakao da nije udario, niti na bilo koji način povrijedio njegovu nevjenčanu suprugu S. P., sa kojom je živio, a iz te veze ima dvoje djece. Istakao je da može da se izvine ako je nešto uvrijedio. Svoju djecu pomaže koliko može, mada prima samo 111,00 eura, svojoj bivšoj supruzi neće praviti nikakve probleme, a ona je napustila njihovu kuću i otišla da živi kod sestre. Nije mu poznato da li je imala kakve povrede, a on joj ništa nije nanio. Na pretresu je dodao da je predmetne večeri razvalio ulazna vrata na kući, a da ne zna da li su ta vrata udarila oštećenu S. P. i da li je ona od toga zadobila povrede. U završnoj riječi je istakao da mu je žao što je do ovoga došlo, tako nešto sigurno neće uraditi nikad više. Napomenuo je da oštećenu nije udario niti joj je nanio povredu, a njegovu odgovornost je ostavio sudu na ocjenu.<br>
	&nbsp;<br>
	Radi pravilnog i zakonitog presuđenja ove krivično pravne stvari, sud je na glavnom pretresu, u dokaznom postupku, izveo sledeće dokaze:<br>
	Saslušao oštećenu S. P., pročitao izvještaj ljekara specijaliste JZU Dom zdravlja B., br. … od 04.03.2011.godine, na ime S. P., zapisnik o ispitivanju alkohola u organizmu za okrivljenog R. A. od 04.03.2011.godine, nalaz i mišljenje stalnog sudskog vještaka med.struke Dr. B. D., dat na zapisnik kod istražnog sudija u predmetu Kri.br. 66/11 od 06.04.2011.godine i izvod iz KE za okrivljenog.<br>
	&nbsp;<br>
	Nakon sprovedenog dokaznog postupka, cijeneći navode optužbe, odbranu okrivljenog, te izvedene pobrojane dokaze, u smislu člana 17 i 360 ZKP-a, a dovodeći ih u vezu jedne sa drugim, sud je stao na stanovište, da djelo za koje je okrivljen nije krivično djelo, pa je okrivljenog R. A., &nbsp;za krivično djelo nasilje u porodici ili u porodičnoj zajednici iz čl.220 st.1 KZ, oslobodio od optužbe, na osnovu čl. 363 tač. 1 ZKP - a. &nbsp;Naime, sud je mišljenja da u radnjama okrivljenog R. A. nije bilo primjene grubog nasilja koje je narušilo tjelesni i duševni integritet njegove bivše supruge, oštećene S. P.. Pri tome je sud posebno vodio računa o Zakonu o izmjenama i dopunama KZ ( "Sl. list" broj 25 ) na osnovu kojeg se radnja izvršenja predmetnog krivičnog djela ne sastoji u ugrožavanju, kako se to okrivljenom optužbom stavlja na teret, već narušavanju tjelesnog ili duševnog integriteta.<br>
	&nbsp;<br>
	Tako je na osnovu med. dokumentacije i nalaza i mišljenja vještaka med.struke <strong>dr. B. D.,</strong> utvrđeno je da je kod oštećene postojala glavobolja bez gubitka svijesti, bez muke i gađenja, dezorjentisanost i uznemirenost, bez vidljivih povreda, otoka i crvenila. Obzirom da oštećena nije imala nikakvih fizičkih promjena po tijelu i glavi, evidentnih povreda nije bilo, samo se radi o subjektivnom osjećaju glavobolje.<br>
	&nbsp;<br>
	Sud je prihvatio prednje dokaze, na osnovu kojih je utvrđeno da oštećena u predmetnom dogadjaju nije zadobila povrede.<br>
	&nbsp;<br>
	Iz zapisnika o ispitivanju alkohola u organizmu utvrdjeno je da je okrivljeni imao 0,08 % alkohola, koji dokaz je sud prihvatio i na osnovu kojeg je utvrdjeno da okrivljeni nije bio u alkoholisanom stanju.<br>
	&nbsp;<br>
	<strong>Oštećena S. P.</strong>, u svom iskazu datom tokom postupka istakla je da je živjela u vanbračnoj zajednici sa okrivljenim i iz tog braka imaju 2 maloljetne djece. Tri mjeseca ne živi sa njim, već živi kod sestre u naselju P.. Predmetnog dana je okrivljeni zvao telefonom i kazao joj da će da dođe, a on mu je kazala da ne mora da dolazi, a djecu može da viđa jednom mjesečno, jer je sudckim putem uredjen postupak viđanja djece. On je nakon toga došao u naselje P., kucao na prozor, probudio djecu koja su počela da plaču, a nakon toga gurnuo zaključana drvena vrata, ušao u kuću, zatim pokušao da uđe u sobu gdje su se nalazila djeca, ta soba nije bila zaključana&nbsp; i kada je gurnuo vrata ista su je udarila u predjelu lijeve strane lica. Nakon toga više je nije maltretirao, a prije toga joj je vrlo često prijetio i govorio joj razne uvredljive riječi, a za svoju djecu često govori da nijesu njegova.&nbsp; Na pretresu je dodala da se nalazila u sobi, a njen bivši suprug je bio u hodniku i on je gurnuo vrata od sobe gdje su se nalazila djeca i ta vrata su je udarila u predjelu lijeve strane lice. Nije joj poznato da li joj je povreda nanesena namjerno ili nenamjerno. Pojasnila je da je okrivljeni razvalio ulazna vrata od kuće i gurnuo unutrašnja vrata od jedne sobe koja su je udarila. Tražila je da joj se ne miješa u život, jer više ne žive zajedno.<br>
	&nbsp;<br>
	Sud je prihvatio iskaz oštećene na osnovu kojeg je utvrđeno da je okrivljeni razvalio ulazna vrata od kuće i da je gurnuo unutrašnja vrata od jedne sobe koja su je udarila, a nakon što je ušao u sobu i više je nije udarao.<br>
	&nbsp;<br>
	Na osnovu ovako utvrđenog činjeničnog stanja, sud nije mogao izvesti zaključak, da su se u radnjama &nbsp;okrivljenog R. A., stekli elementi krivičnog djela nasilje u porodici ili u porodičnoj zajednici iz čl.220 st.1 KZ, koje mu je stavljeno na teret optužnim predlogom, pa ga je na osnovu čl. 363 tač. 1 ZKP-a oslobodio od optužbe, pošto djelo za koje je okrivljen, po Zakonu nije krivično djelo. Naime, za postojanje predmetnog krivičnog djela potrebno je da je primjenom grubog nasilja narušen tjelesni ili duševni integritet člana porodice. Činjenica je da je okrivljeni predmetne večeri došao do kuće u kojoj oštećena - njegova bivša vanbračna supruga živi i razvalio ulazna vrata. Nakon toga je ušao u hodnik kuće, gurnuo vrata sobe u kojoj se oštećena nalazila i ušao u unutrašnjost. Oštećena je navela da su je vrata tom prilikom udarila po lijevoj strani lica, medjutim, na osnovu medicinske dokumantacije i nalaza i mišljenja vještaka med. struke, utvrdjeno je da oštećena nije tom prilikom zadobila nikakve povrede, već da je imala subjektivni osjećaj glavobolje. Oštećena je takodje istakla da je okrivljeni nije udarao, što je sud prihvatio. Iz zapisnika o alko testiranju okrivljenog utvrdjeno je da je isti imao 0,08 promila alkohola u krvi, dakle, nije bio u alkoholisanom stanju. Isti je negirao izvršenje krivičnog djela i naveo da je tačno da je razvalio ulazna vrata, ali da ne zna da li su ta vrata udarila njegovu suprugu ( kako se to okrivljenom optužnim predlogom stavlja na teret) i da istu nije povrijedio i nije je udarao, što je sud prihvatio, jer je i oštećena navela da je okrivljeni nije udarao, niti na to ukazuje med. dokumentacija i nalaz i mišljenje vještaka med.struke.<br>
	&nbsp;<br>
	Da bi postojalo krivično djelo nasilje u porodici ili porodičnoj zajednici mora postojati narušavanje tjelesnog ili duševnog integriteta. Naime, Zakonom o izmjenama i dopunama KZ ( "Sl. list" broj 25 ), radnja izvršenja predmetnog krivičnog djela se ne sastoji više u ugrožavanju, kako to ODT okrivljenom stavlja na teret, već u narušavanju tjelesnog ili duševnog integriteta. Takođe, svako nasilje ne predstavlja ovo krivično djelo, već je potrebno da isto bude grubo. Činjenica je da je okrivljeni razvalio ulazna vrata kuće, a zatim gurnuo vrata od sobe, koja su udarila oštećenu, ali joj nijesu nanijela povrede i da okrivljeni nakon ulaska u kuću, oštećenu nije na bilo koji način povrijedio. Po mišljenju suda, prednje utvrdjenje ne predstavlja radnju grubog nasilja, a u svakom slučaju nije narušilo tjelesni ili duševni integritet oštećene, jer je ista u svojoj izjavi navela da traži od okrivljenog samo da je ostavi na miru i nije ukazala da je zbog takvog njegovog postupka imala bilo kakve posledice ili bilo kakav subjektivni osjećaj narušenja integriteta.<br>
	&nbsp;<br>
	Sud je posebno vodio računa o Zakonu o zaštiti od nasilja u porodici (Sl. list CG 46/10), koji upotrebu fizičke sile, bez obzira da li je nastupila tjelesna povreda drugog člana porodice, prijetnju napadom ili izazivanje opasnosti koja može prouzrokovati osjećaj lične nesigurnosti ili psihički bol drugog člana porodice, verbalne napade, psovke, nazivanje pogrdnim imenom i na drugi način vrijedjanje drugog člana porodice, tretira kao prekršaj. Dakle, predmetno krivično djelo postoji samo u težim slučajevima narušavanja tjelesnog ili duševnog integriteta.<br>
	&nbsp;<br>
	Kako na osnovu prednjeg sud nije mogao izvesti zaključak da su se u radnjama okrivljenog R. A. stekli elementi krivičnog djela nasilje u porodici ili porodičnoj zajednici iz čl. 220 st. 1 KZ-a, sud je istog, na osnovu čl. 363 tač. 1 ZKP-a, oslobodio od optužbe.<br>
	&nbsp;<br>
	Troškovi krivičnog postupka, padaju na teret budžetskih sredstava ovoga suda, na osnovu čl. 203 st. 1 ZKP-a.<br>
	&nbsp;<br>
	Imovinskopravnog zahtjeva za naknadu štete nije bilo.<br>
	&nbsp;<br>
	Sa izloženog odlučeno je kao u izreci presude.<br>
	&nbsp;</div>
<div style="text-align: center; ">
	&nbsp;</div>
<div style="text-align: center; ">
	<strong>OSNOVNI SUD U BERANAMA</strong><br>
	<strong>Dana 18.05. 2011. godine.</strong></div>
&nbsp;<br>
<strong>Zapisničar,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; S U D I J A,</strong><br>
<strong>Danojla Milošević &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; Ana&nbsp; Kenjić - Đukić</strong><br>
&nbsp;<br>
&nbsp;<br>
<strong><u>PRAVNA POUKA</u></strong><br>
Protiv ove presude, dozvoljena je žalba, u roku<br>
od 8 (osam) dana, od dana prijema iste, Višem<br>
sudu u B.Polju, a preko ovog suda. &nbsp;<br>

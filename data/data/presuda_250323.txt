<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 0.625in 0.62430555in 1.25in;}
.p1{text-align:end;hyphenate:auto;keep-with-next.within-page:always;font-family:Verdana;font-size:11pt;}
.p2{text-align:center;hyphenate:auto;keep-with-next.within-page:always;font-family:Verdana;font-size:11pt;}
.p3{text-align:start;hyphenate:auto;font-family:Verdana;font-size:11pt;}
.p4{text-align:justify;hyphenate:auto;font-family:Verdana;font-size:11pt;}
.p5{text-align:center;hyphenate:auto;font-family:Verdana;font-size:11pt;}
.p6{text-indent:0.5in;text-align:justify;hyphenate:auto;font-family:Verdana;font-size:11pt;}
.p7{margin-left:0.5in;text-align:justify;hyphenate:auto;font-family:Verdana;font-size:11pt;}
.p8{margin-left:2.0in;text-align:justify;hyphenate:auto;font-family:Verdana;font-size:11pt;}
.p9{text-align:start;hyphenate:auto;font-family:Times New Roman;font-size:12pt;}
.s1{vertical-align:super;font-size:smaller;}
.s2{font-weight:bold;}
</style>
<meta content="dragan.mrdak" name="author">
</head>
<body class="b1 b2">
<p class="p1">
<span>	 K. br. 413/10</span>
</p>
<p class="p2"></p>
<p class="p2">
<span>U IME NARODA</span>
</p>
<p class="p3"></p>
<p class="p3"></p>
<p class="p3"></p>
<p class="p4">
<span>	OSNOVNI SUD U BIJELOM POLJU, kao prvostepeni krivični sud,  sudija Dragan Mrdak, sudija pojedinac, uz učešće nameštenika suda Sonje Marković, zapisničara, u  predmetu protiv okrivljenog M.R.a iz Bijelog, zbog krivičnog djela kradja iz čl. 239 st. 1 Krivičnog zakonika, po optužnom predlogu Osnovnog državnog tužioca iz B. Polja KT. br. 104/10 od 21.06.2010. godine, nakon održanog usmenog glavnog i javnog pretresa, u prisustvu okrivljenog M.R.a, a u odsustvu uredno obaviještenih ODT-a iz B. Polja  i prestavnika oštećene E. iz B. Polja, dana 05.11.2010. godine, donio je i javno objavio:</span>
</p>
<p class="p4"></p>
<p class="p4"></p>
<p class="p5">
<span>P R E S U D U</span>
</p>
<p class="p4"></p>
<p class="p4"></p>
<p class="p4"></p>
<p class="p4">
<span>	Okrivljeni M.R., JMBG ..., od oca R., majke N., rodjene B., rodjen .... godine u Bijelom Polju, sa prebivalištem u mjestu R., opština Bijelo Polje, državljanin Crne gore, oženjen, otac dvoje maloljetno djece, pismen, završio osnovnu školu, po zanimanju moler, srednjeg imovnog stanja, neosudjivan.</span>
</p>
<p class="p4"></p>
<p class="p5">
<span>K r i v   j e</span>
</p>
<p class="p4"></p>
<p class="p4"></p>
<p class="p6">
<span>Što je:</span>
</p>
<p class="p4"></p>
<p class="p6">
<span>- u periodu od 05.10.2009. godine do 05.01.2010. godine u mjestu R., opština Bijelo Polje, u namjeri da sebi pribavi protivpravnu imovinsku korist, neovlašćeno vršio potrošnju električne energije, na način što je električne potrošače priključio na kablo presjeka 3 x 2,5 mm</span><span class="s1">2</span><span>, koje je sproveo direktno sa konzole, mimo električnog brojila, tako da se potrošnja električne energije nije registrovala i time nanio štetu E. Bijelo Polje u iznosu od 331,77 €,    </span>
</p>
<p class="p7"></p>
<p class="p4">
<span> 	- čime je izvršio krivično djelo kradja iz čl. 239 st. 1 Krivičnog zakonika,</span>
</p>
<p class="p4"></p>
<p class="p6">
<span>- pa mu sud primjenom citiranog zakonskog propisa i čl. 2, 4, 5, 13, 15, 32, 36, 42, 52, 53 i 54 Krivičnog zakonika, i čl. 199, 202, 212 i 364 Zakonika o krivičnom postupku, i z r i č e:</span>
</p>
<p class="p4"></p>
<p class="p4"></p>
<p class="p5">
<span>USLOVNU OSUDU</span>
</p>
<p class="p8"></p>
<p class="p8"></p>
<p class="p4">
<span>	Kojom mu utvrdjuje kaznu zatvora u trajanju od  3 ( tri )  mjeseca, i istovremeno odredjuje da se ista neće izvršiti ukoliko okrivljeni u roku od  1 (jedne) godine,</span><span class="s2"> </span><span>ne izvrši novo krivično djelo.</span>
</p>
<p class="p4">
<span>	</span>
</p>
<p class="p6">
<span>Okrivljeni se obavezuje da ovom sudu na ime paušala plati iznos od 30,00 €, kao i na ime troškova krivičnog postupka iznos od 55,00 € koje iznose će uplatiti na žiro račun br. 832-151-35, depozita novčanih kazni, troškova postupka i paušala u roku od 15 dana, po pravnosnažnosti presude, pod prijetnjom prinudnog izvršenja, s tim što će dokaz o izvršenoj uplati dostaviti krivičnoj pisarnici ovog suda.</span>
</p>
<p class="p6"></p>
<p class="p4">
<span>	Okrivljeni M.R. je na ime pričinjene štete oštećenoj E. Bijelo Polje platio iznos od 325,84 €, a pošto  je sud utvrdio da je okrivljeni oštećenoj pričinio štetu u iznosu od  331,77 € to je sud okrivljenog obavezao na plaćanje štete oštećenoj E. B. Polje u iznosu od 5,93 €, s tim što se oštećena E.a za preostali iznos istaknutog imovinsko - pravnog zahtjeva od 754,39 € upućuje na parnični postupak. </span>
</p>
<p class="p4">
<span>	</span>
</p>
<p class="p4"></p>
<p class="p5">
<span>O b r a z l o ž e nj e</span>
</p>
<p class="p4"></p>
<p class="p4"></p>
<p class="p4">
<span>	Optužnim predlogom ODT-a, iz B. Polja, KT. br. 104/10 od 21.06.2010.  godine, optužen je M.R. iz Bijelog Polja, da je izvršio krivično djelo kradja iz čl. 239 st. 1 Krivičnog zakonika sa činjeničnim i pravnim opisom, kao u izreci presude.</span>
</p>
<p class="p4"></p>
<p class="p4">
<span>	Glavni pretres je održan i zaključen dana 05.11.2010. godine u prisustvu okrivljenog M.R.a, a u odsustvu uredno obaviještenih ODT-a iz B. Polja i prestavnika oštećene E. iz B. Polja, shodno čl. 453 Zakonika o krivičnom postupku.</span>
</p>
<p class="p4">
<span>	</span>
</p>
<p class="p4">
<span>	Pošto ODT iz Bijelog Polja i prestavnik oštećene E. iz B. Polja nijesu pristupili na glavni pretres, to je njihova završna riječ izostala.</span>
</p>
<p class="p4"></p>
<p class="p4">
<span>	Optuženi M.R.  u svojoj odbrani u toku istražnog postupka je istakao da je kuću koja se nalazi u mjestu R. kupio prije prije dvije godine od H.M., sa već ugradjenom instalacijom. Kada se uselio u tu kuću nije primijetio da je kablo koje se nalazilo u jednoj sobi u ćošku bilo sprovedeno mimo električnog brojila i to direktno sa konzole, već je to otkrio kada su električari vršili kontrolu mjernog mjesta, tj. nakon što mu je supruga na tu činjenicu ukazala. Električari su kablo sa instaliranom utičnoiom na kraju pronašli u njegovoj kući a u momentu kontrole u tu utičnicu bio je uključen samo DVD, a ne električni aparati (šporet, frižider, radijo, televizor i rasveta). Nije bio prisutn prilikom kontrole, već njegova supruga A.a. Kablo sa utičnicom na kraju zatekao je u kući kada se uselio, a predpostavlja da je to kablo kao i ostalu instalaciju instalirao vlasnik kuće M.H.. U istoj kući prije njega stavnovalo je više lica. Istakao je da se kontrola i popis električne energije u njegovoj kući vrši skoro svakog mjeseca, tako da se ne slaže sa vremenskim periodom koji se odnosi na poslednju godinu dana neovlašćene potrošnje, s obzirom da tu utičnicu nije koristio čitavu godinu dana, već poslednjih šest mjeseci kada je u utičnicu uključio DVD. Dug prema E. je započeo sa otplaćivanjem u ratama i istoj je nadoknadio iznos od 330,00 € na ime prve rate. Na glavnom pretresu od 05.11.2010. godine pojasnio je da je kablo zatekao kada se uselio u kuću, a nije se mogao sjetiti kada je to bilo, možda nekih par mjeseci prije kontrole, nije se mogao precizno izjasniti, a ne zna kako je to u zapisnik kod istražnog sudije ušlo šet mjeseci, jer zna da je u kuću uselio u zimu 2009. godine.</span>
</p>
<p class="p4"></p>
<p class="p4">
<span>	U završnoj riječi okrivljeni je izjavio da je tačno da je bila divlja utičnica u kući koju je kupio od H.M. i u koju se doselio par mjeseci prije kontrole. Tačno je takodje da je znao za navedenu utičnicu, jer je provjerio stanje instalacija u mommentu kada se uselio u kuću, medjutim preko te utičnice napajao je samo DVD i nikakav drugi potrošač i to samo par mjeseci, nakon što se uselio u kuću, da mu je žao i da se kaje što kablo nije makao nakon useljenja u kuću, pa je sa navedenih razloga tražio da sud prilikom odlučivanja o kazni cijeni sve olakšavajuće okolnosti na njegovoj strani i da ga što blaže kazni.</span>
</p>
<p class="p4"></p>
<p class="p4">
<span>	Radi utvrdjivanja odlučnih činjenica i donošenja pravilne i zakonite odluke, sud je izveo sledeće dokaze: saslušao svjedoke P..V.a i K.B.a, pročitao i to: zapisnik o kontroli mjernog mjesta E. Bijelo Polje broj 13 od 05.01.2010. godine, nalaz i mišljenje vještaka elektro struke dipl. ing. R.G.od 29.03.2010. godine, izvršio uvid i to: u nalog blagajni E. u B. Polju od 04.02.2010. godine, u izvod iz kaznene evidencije na ime okrivljenog. Drugih predloga za dopunu dokaznog postupka nije bilo. </span>
</p>
<p class="p4"></p>
<p class="p4">
<span>	Sud je cijeneći odbranu okrivljenog i dokaze pojedinačno i u medjusobnoj vezi, a shodno čl. 360 st. 2 Zakonika o krivičnom postupku, utvrdio činjenično stanje i na osnovu istog zaključio da je okrivljeni izvršio krivično djelo stavljeno mu na teret optužnim predlogom, za koje je kriv i odgovoran.</span>
</p>
<p class="p4"></p>
<p class="p4">
<span>	Priznanje okrivljenog dato u završnoj riječi sud je cijenio kao jasno, potpuno i neprotivrječno, potvrdjeno izvedenim dokazima u toku postupka. Naime, iz iskaza svjedoka P..V.a proizilazi da je dana 05.01.2010. godine vršio kontrolu potrošnje električne energije u naselju R., kod potrošača M.R.a sa kolegom K.B.om. Potrošača M.R.a zatekao je da neovlašćeno vrši potrošnju električne energije na način što se direktno sa konzole sa niskonaponske mreže priključio kablom 3 x 2,5 mm</span><span class="s1">2</span><span> i to kablo sproveo je u sobu, a na kraju kabla bila je utičnica i tako je koristio električnu energiju mimo mjernog mjesta - brojila. O zatečenom stanju sačinili su zapisnik. M.R. nije bio prisutan prilikom kontre, pa je zapisnik potpisala njegova supruga. Na glavnom pretresu od 05.11.2010. godine pojasnio je da se kablo prostiralo od sobe na drugom spratu preko otvora na plafonu - rupe širine kabla pa do konzole, pa se propeo na tavan i primijetio da je kablo instalirano na konzolu i to direktno na nisko naponsku mrežu nezavisno od dovodnog voda. Kabal je potom isključio, na kraju kabla se nalazila jedna utičnica i na nju je u momentu kontrole bio uključen DVD koji je radio. A prije ove kontrole nije vršio kontrolu u kući okrivljenog. Iskaz ovog svjedoka sud je u potpunosti prihvatio kao jasan, logičan i uvjerljiv, ničim doveden usumnju, a potvrdjen odbranom okrivljenog, te sadržinom pisanog dokaza - zapisnikom o kontroli mjernog mjesta E. Bijelo Polje broj 13 od 05.01.2010. godine, a ovaj svjedok je i radnik E., te je kontrolu objekta okrivljenog vršio u sklopu svojih redovnih radnih aktivnosti po nalogu pretpostavljenih. </span>
</p>
<p class="p4"></p>
<p class="p4">
<span>	Iz iskaza svjedoka K.B.a proizilazi da je zaposlen u E. Bijelo Polje i da obavlja poslove kontrolora, tj. Na terenu kontroliše potrošnju električne energije kod potrošača i vrši kontrolu mjernih mjesta. Potrošača M.R.a kontrolisao je dana 05.01.2010. godine sa kolegom P..V.om. Konstatovali su da je potrošač priključio kablom 3 x 2,5 mm</span><span class="s1">2</span><span> sa konzole, a kablo je doveo u sobu i na kablu instalirao utičnicu koja je ''pokretna'' istu je mogao pomjerati kablom sa utičnicom po potrebi iz prostorije u prostoriju. O zatečenom stanju su sačinili zapisnik. Kontroli je prisustvovala supruga M.R.a. Na glavnom pretresu od 05.11.2010. godine  pojasnio je da je u momentu kontrole na navedenu utičnicu bio uključen DVD ili televizor ne zna tačno, a prije ove kontrole nije vršio kontrolu u kući okrivljenog. Iskaz ovog svjedoka sud je u potpunosti prihvatio kao jasan, logičan i uvjerljiv, ničim doveden usumnju, a potvrdjen odbranom okrivljenog, te sadržinom pisanog dokaza - zapisnika o kontroli mjernog mjesta E. Bijelo Polje broj 13 od 05.01.2010. godine, a ovaj svjedok je i radnik E., te je kontrolu objekta okrivljenog vršio u sklopu svojih redovnih radnih aktivnosti po nalogu pretpostavljenih.</span>
</p>
<p class="p4"></p>
<p class="p4">
<span>	Iz zapisnika o kontroli mjernog mjesta E. Bijelo Polje broj 13 od 05.01.2010. godine utvrdjuje se da je je potrošač onemogućio tačno registrovanje utrošene električne energije na način što je u svom stambenom objektu priključio kabal presjeka PPR 3 x 2,5 m</span><span class="s1">2</span><span> sa konzole i koristio neovlašćeno električnu energiju, odnosno divlju utičnicu, koja je pokretna. Potrošač nije isključen. Sud je sadržinu ovog dokaza u potpunosti prihvatio jer je ista u saglasnosti sa ostalim izvedenim dokazima i ničim nije dovedena u pitanje. </span>
</p>
<p class="p4"></p>
<p class="p4">
<span>	Iz naloga blagajni E. Bijelo Polje od 04.02.2010. godine utvrdjuje se da je okrivljeni dana 04.02.2010. godine na ime neovlašćene potrošnje platio E. Bijelo Polje iznos od 325,84 €. </span>
</p>
<p class="p4"></p>
<p class="p4">
<span>	Iz odbrane okrivljenog proizilazi da je on započeo sa neovlašćenom potrošnjom par mjeseci prije kontrole, nakon useljenja u kuću, dok iz iskaza svjedoka P.a i K.a proizilazi da oni prije kontrole od 05.01.2010. godine nijesu bili u kontroli u kući okrivljenog niti im je poznato da li su vršene kontrole u kući okrivljenog, pa pošto se u konkretnom slučaju nije mogao tačno utvrditi početak neovlašćene potrošnje, a  električna energija je trošena bez mjernih uredjaja ili mimo njih, to je sud prema čl. 59 st. 3 Pravila o snadbijevanju električnom energijom ( Službeni list CG broj 54/09 od 10.08.2009. godine ) uzeo da je neovlašćena potrošnja električne energije započela tri mjeseca prije kontrole od 05.01.2010. godine, odnosno dana 05.10.2009. godine i trajala do kontrole od 05.01.2010. godine, a sve prednje iz razloga što se čl. 26 Pravila o snadbijevanju električnom energijom ( Službeni list RCG broj 13/05 ) primjenjuje nakon stupanja na snagu Pravila o snadbijevanju električnom energijom ( Službeni list CG broj 54/09 od 10.08.2009. godine ), ali samo u pogledu metodologije obračuna neovlašćeno utrošene električne energije, a ne i u pogledu vremenskog perioda obračuna što proizilazi iz prelaznih i završnih odredbi odnosno čl. 62 važećih Pravila o snadbijevanju električnom energijom ( Službeni list CG broj 54/09 ), pa je sud u pogledu vremena izvršenja krivičnog djela primijenio čl. 59 st. 3 Pravila o snadbijevanju ( Službeni list CG broj 54/09 ) koji propisuje najduži vremenski period od tri mjeseca. </span>
</p>
<p class="p4"></p>
<p class="p4">
<span>	Prihvatajući u pogledu vremena izvršenja krivičnog djela čl. 59 st. 3 Pravila o snadbijevanju  ( Službeni list CG broj 54/09 ) koji propisuje najduži vremenski period od tri mjeseca,  sud je utvrdio drugačije činjenično stanje od stanja prestavljenog dispozitivom optužnog predloga u pogledu vremena izvršenja krivičnog djela i isto je sadržano u izreci presude.  </span>
</p>
<p class="p4"></p>
<p class="p4">
<span>	Iz obračuna o neovlašćeno preuzetoj električnoj energiji E. Bijelo Polje broj 7/1 od 11.01.2010. godine  utvrdjuje se da je  okrivljeni M.R. iz R.a opština Bijelo Polje, neovlašćeno potrošio električne energije u novčanoj protivvrijednosti od  1.086,16. Sud i ako je cijenio ovaj pisani dokaz isti nije prihvatio, jer u odnosu na novčanu protivvrijednost neovlašćeno potrošene električne energije sud je prihvatio nalaz i mišljenje vještaka elektro struke R.G.od 29.03.2010. godine, u dijelu nalaza gdje je ovaj vještak izvršio obračun novčane protivvrijednosti neovlašćeno potrošene električne energije za period od tri mjeseca i to od 05.10.2009. do 05.01.2010. godine - najduži period propisan čl. 59 st. 3 važećih Pravila o snadbijevanju električnom energijom ( Službeni list CG br. 54/09 ). Nalaz vještaka u ovom dijelu sud je prihvatio kao stručan i objektivan, dat po osnovu činjenica konstatovanih na zapisniku E. B. Polje o kontroli mjernog mjesta broj 13 od 05.01.2010.  godine i po osnovu pravila o snadbijevanja električnom energijom ( Službeni list CG broj 13/05 i Službeni list CG broj 54/09 ), a po vještaku neovlašćena potrošnja električne energije na način prestavljen optužnim predlogom tehnički je moguća.   </span>
</p>
<p class="p4"></p>
<p class="p6">
<span>Na osnovu svih izvedenih dokaza i njihove brižljive ocjene, sud je utvrdio činjenično stanje da je okrivljeni M.R. u periodu od 05.10.2009. godine do 05.01.2010. godine u mjestu R., opština Bijelo Polje, u namjeri da sebi pribavi protivpravnu imovinsku korist, neovlašćeno vršio potrošnju električne energije, na način što je električnče potrošače priključio na kablo presjeka 3 x 2,5 mm</span><span class="s1">2</span><span>, koje je sproveo direktno sa konzole, mimo električnog brojila, tako da se potrošnja električne energije nije registrovala i time nanio štetu E. Bijelo Polje u iznosu od 331,77 €. Okrivljeni je na opisani način izvršio krivično djelo stavljeno mu na teret javnom optužbom i za isto je kriv. Tako, prema odredbi čl. 239 st. 1 Krivičnog zakonika, krivično djelo kradje se sastoji u oduzimanju tudje pokretne stvari u namjeri da se njenim prisvajanjem pribavi, sebi ili drugom, protivpravna imovinska korist. U konkretnom slučaju, električna energija predstavlja pokretnu stvar, čijim je prisvajanjem, a u namjeri da sebi pribavi protivpravnu imovinsku korist, okrivljeni ostvario elemente bića krivičnog djela u pitanju. Naime, umišljaj okrivljenog bio je usmjeren na oduzimanje električne energije na neograničeno vrijeme, odnosno dok bude u mogućnosti da isto čini, konkretno sve do momenta kada je prilikom kontrole zatečen u vršenju neovlašćene potrošnje električne energije. Shodno čl. 59 st. 3 Pravila o snadbijevanju  ( Službeni list CG broj 54/09 ), sud je utvrdio da je okrivljeni u periodu od 05.10.2009. do 05.01.2010. godine vršio neovlašćenu potrošnju električne energije i na taj način izvršio kradju iste, u novčanoj protivvrijednosti od 331,77 €, koliko je utvrdjeno po nalazu vještaka elektro struke R.G..</span>
</p>
<p class="p6"></p>
<p class="p4">
<span>	Odlučujući u pogledu vrste i visine krivične sankcije, a cijeneći sve okolnosti iz čl. 42 Krivičnog zakonika sud je kod okrivljenog kao olakšavajuće okolnosti našao da se radi o ocu dvoje maloljetno djece, u obavezi izdržavanja istih, neosudjivanom licu, što ukazuje da nije sklon vršenju krivičnih djela,  koji se u toku pretresa korektno držao, koji je izrazio kajanje, po ocjeni suda iskreno zbog izvršenog krivičnog djela, pa u odsustvu otežavajućih okolnosti sud je stanovišta da su ispunjeni uslovi za izricanje uslovne osude, kojom je okrivljenom utvrdjena kazna zatvora u trajanju od tri mjeseca i istovremeno ocijenio da bi se pristupanjem izvršenju iste, suviše represivno djelovalo na okrivljenog nego da će i samo upozorenje uz prijetnju kaznom u odgovarajućem roku provjeravanja od jedne  godine dovoljno uticati na istog da u buduće  ne vrši ova i slična krivična djela i ostvariti se svrha kažnjavanja, predvidjena u čl. 32 Krivičnog zakonika. Sud je pri tom imao u vidu težinu krivičnog djela, i jačinu ugrožavanja zaštićenog dobra. Okrivljenom je ukazano na značaj uslovne osude i mogućnost njenog opoziva. </span>
</p>
<p class="p4"></p>
<p class="p4">
<span>	Shodno čl. 199 Zakonika o krivičnom postupka, odlučeno je u pogledu paušala, vodeći računa o imovinskim prilikama optuženog i dužini trajanja postupka.</span>
</p>
<p class="p4"></p>
<p class="p4">
<span>	Sud je okrivljenog shodno čl. 202 Zakonika o krivičnom postupku obavezao na plaćanje troškova krivičnog postupka u iznosu od 55,00 € koji troškovi se odnose na troškove vještačenja po vještaku elektro struke R.G.. </span>
</p>
<p class="p4"></p>
<p class="p4">
<span>	Iz izvedenih dokaza u toku postupka sud je utvrdio da je okrivljeni M.R. od  oštećene  E. Bijelo Polje neovlašćeno preuzeo električne energije u novčanoj protivrijednosti od 331,77  €, a pošto je okrivljeni M.R. oštećenoj E. na ime novčane protivvrijednosti neovlašćeno preuzete električne energije platilo iznos od 325,84 €, to sud okrivljenog obavezao na plaćanje  pričinjene štete u iznosu od 5,93 €, a shodno čl. 212 Zakonika o krivičnom postupku, oštećenu E.u iz B. Polja sud je uputio da imovinsko pravni zahtjev od 754,39 € do visine istaknutog zahtjeva, a iznad utvrdjenog i plaćenog ostvaruje u parničnom postupku. </span>
</p>
<p class="p4"></p>
<p class="p4">
<span>	Sa iznijetih razloga shodno čl. 364 Zakonika o krivičnom postupku, odlučeno je kao u izreci presude.</span>
</p>
<p class="p4"></p>
<p class="p5">
<span>OSNOVNI SUD U BIJELOM POLJU</span>
</p>
<p class="p5">
<span>Dana 05.11.2010. godine</span>
</p>
<p class="p4"></p>
<p class="p4">
<span>ZAPISNIČAR,							  S U D I J A,</span>
</p>
<p class="p4">
<span>Sonja Marković							  Dragan Mrdak </span>
</p>
<p class="p4"></p>
<p class="p4"></p>
<p class="p4"></p>
<p class="p9"></p>
<p class="p9"></p>


</body>
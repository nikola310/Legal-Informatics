<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-style:italic;}
.s2{font-weight:bold;font-style:italic;}
.s3{font-family:Franklin Gothic Medium;}
.s4{font-weight:bold;}
.s5{font-size:13pt;}
.p1{text-align:end;hyphenate:auto;font-family:Franklin Gothic Medium;font-size:14pt;}
.p2{text-align:center;hyphenate:auto;font-family:Times New Roman;font-size:10pt;}
.p3{text-align:center;hyphenate:auto;font-family:Franklin Gothic Medium;font-size:12pt;}
.p4{text-align:center;hyphenate:auto;font-family:Franklin Gothic Medium;font-size:14pt;}
.p5{text-align:justify;hyphenate:auto;font-family:Franklin Gothic Medium;font-size:14pt;}
.p6{text-align:justify;hyphenate:auto;font-family:Times New Roman;font-size:14pt;}
.p7{text-align:justify;hyphenate:auto;font-family:Franklin Gothic Medium;font-size:12pt;}
.p8{text-align:center;hyphenate:auto;font-family:Times New Roman;font-size:14pt;}
.p9{margin-right:-0.125in;text-align:justify;hyphenate:auto;font-family:Times New Roman;font-size:14pt;}
.p10{margin-right:-0.125in;text-align:center;hyphenate:auto;font-family:Times New Roman;font-size:14pt;}
.p11{text-indent:0.5in;text-align:justify;hyphenate:auto;font-family:Times New Roman;font-size:14pt;}
.p12{text-indent:0.5in;text-align:center;hyphenate:auto;font-family:Times New Roman;font-size:14pt;}
.p13{text-align:start;hyphenate:auto;font-family:Times New Roman;font-size:14pt;}
.p14{text-align:end;hyphenate:auto;font-family:Times New Roman;font-size:14pt;}
.p15{text-align:start;hyphenate:auto;font-family:Times New Roman;font-size:12pt;}
</style>
<meta content="marija.cupic" name="author">
</head>
<body class="b1 b2">
<p class="p1">
<span class="s1">Posl.br. K. 113/11</span>
</p>
<p class="p2">
<!--Image link to '0.jpg' can be here-->
</p>
<p class="p3"></p>
<p class="p3"></p>
<p class="p4">
<span class="s2">U  I M E  CRNE GORE</span>
</p>
<p class="p5"></p>
<p class="p6">
<span class="s2">OSNOVNI SUD U CETINJU</span><span class="s3">, </span><span>kao prvostepeni krivični, po sudiji Mariji Ćupić,kao sudiji pojedincu uz sudjelovanje sudskog službenika Olge Lipovine kao zapisničara, u krivičnom predmetu protiv opt. J. N. iz Cetinja, zbog krivičnog djela teško djelo protiv bezbjednosti javnog saobraćaja iz čl. 348.st. 3., a u vezi čl. 339. st. 3. u vezi st. 1.   Krivičnog zakonika, a po optužnici Osnovnog državnog tužilaštva u Cetinju Kt.br.39/11 od 15.06.2011.godine, nakon održanog glavnog i javnog pretresa dana 26.09.2011.godine, u prisustvu zamjenika ODT-a  M. D. opt. J. N. ošt. M. D. donio je, a dana 27.09.2011.godine i  javno objavio </span>
</p>
<p class="p7"></p>
<p class="p3"></p>
<p class="p8">
<span class="s4">P R E S U D U</span>
</p>
<p class="p3"></p>
<p class="p6">
<span class="s2">Opt. J. N.</span><span> jmbg: ......zv. "K." od oca D. i majke O. rodjene P. rodjen 31.12.19... godine, u Cetinju gdje i prebiva naselje .... državljanin CG, po zanimanju varioc, nezaposlen, oženjen, otac dvoje djece,od kojih je jedno maloljetno, pismen sa završenom Srednjom školom, vojsku služio 1975. godine u Brionima, vodi se u VE u Cetinju, lošeg imovnog stanja,osuđivan presudom Osnovnog suda u Cetinju K.br.138/96 od 06.01.1997.godine zbog krivičnog djela ugrožavanje javnog saobraćaja iz čl.172 KZRCG novčanom kaznom u iznosu od 200,00 dinara i presudom Osnovnog suda u Cetinju K.br.49/98 od 23.11.1998.godine zbog krivičnog djela iz čl.33.Zakona o inspekcijskoj kontroli novčanom kaznom u iznosu od 1000,00 dinara</span>
</p>
<p class="p9"></p>
<p class="p9"></p>
<p class="p10">
<span class="s4">K r i v   j e:</span>
</p>
<p class="p10"></p>
<p class="p9">
<span class="s2">  Zato što je:</span>
</p>
<p class="p9"></p>
<p class="p6">
<span>Dana 17. decembra 2010.godine,  oko 10,00 časova, u ulici "Ivanbegovoj"  u Cetinju, upravljajući u saobraćaju svojim p.m.v.marke "Suzuki Vitara" reg.oznaka CT AB .... ne pridržavajući se saobraćajnih propisa iz čl. 13. st. 1. i čl. 54. st. 1. Zakona o bezbjednosti saobraćaja na putevima, ugrozio saobraćaj i doveo u opasnost život i tijelo ljudi, na način što krećući se navedenim vozilom iz pravca raskrsnice magistralnih puteva Podgorica Cetinje - Budva u pravcu centra grada Cetinja, nije obratio pažnju na pješaka - ošt. M. D. iz Cetinja, koja se kretala ispred njegovog vozila, u istom pravcu desnom stranom kolovoza, te po uočavanju oštećene, istu nije upozorio zvučnim signalom na nailazak njegovog vozila, iako su to zahtijevali razlozi bezbjednosti saobraćaja, već je na prostoru desne strane kolovoza smjera njihovih kretanja, prednjom desnom bočnom stranom svog vozila udario ošt. M. D. u predjelu bočne lijeve regije tijela, od kojeg udara je oštećena pala na kolovoznu površinu i tom prilikom zadobila tešku tjelesnu povredu u vidu preloma desne stidne kosti</span>
</p>
<p class="p6"></p>
<p class="p6">
<span>- čime je izvršio krivično djelo teško djelo protiv bezbjednosti javnog saobraćaja iz čl. 348.st. 3. a u vezi čl. 339. st. 3. u vezi st. 1. Krivičnog zakonika, </span>
</p>
<p class="p11"></p>
<p class="p11">
<span>- pa mu Sud primjenom citiranog zakonskog propisa, te primjenom članova 4, 5,13, 16, 17, 42, 52, 53, 54, KZ -a i čl. </span><span class="s1">226 – 229, 239 </span><span>i 374 ZKP-a izriče </span>
</p>
<p class="p11"></p>
<p class="p11"></p>
<p class="p12">
<span class="s4">USLOVNU OSUDU</span>
</p>
<p class="p11"></p>
<p class="p11"></p>
<p class="p11">
<span>Kojom optuženom utvrdjuje kaznu zatvora u trajanju od dva mjeseca i istovremeno odredjuje da se navedena kazna neće izvršiti ukoliko optuženi u vremenskom periodu od dvije godine od dana pravosnažnosti presude ne počini novo krivično djelo.</span>
</p>
<p class="p6"></p>
<p class="p6">
<span>Dužan je optuženi da na ime troškova krivičnog postupka uplati ovom sudu ukupan iznos 165,00 eura, te na ime sudskog paušala iznos od 30,00 eura, u roku od 15 dana po pravosnažnosti presude pod prijetnjom prinudnog izvršenja.</span>
</p>
<p class="p11">
<span>Oštećena  M. D. se radi ostvarenja svog imovinskopravnog zahtjeva upućuje na redovnu parnicu.</span>
</p>
<p class="p13"></p>
<p class="p13"></p>
<p class="p12">
<span class="s4">O b r a z l o ž e nj e</span>
</p>
<p class="p12"></p>
<p class="p12"></p>
<p class="p11">
<span class="s2">Osnovno državno tužilaštvo</span><span> u Cetinju podignutom optužnicom Kt.br.39/11 od 15.06.2011.godine, opt. J. N. iz Cetinja stavilo je na teret izvršenje  krivičnog djela teško djelo protiv bezbjednosti javnog saobražaja iz čl. 348.st. 3. a u vezi čl. 339. st. 3. u vezi st. 1.  Krivičnog zakonika.  U završnoj riječi na glavnom pretresu zamjenik ODT-a u Cetinju je naveo da je sprovedenim dokazima na glavnom pretresu nesporno dokazano da je optuženi J. N. izvršio krivično djelo teško djelo protiv bezbjednosti javnog saobraćaja iz člana 348. stav 3. ,a u vezi člana 339. stav 3. u vezi stava 1. Krivičnog zakonika. Stoga je predložio da ga sud oglasi krivim za krivično djelo stavljeno mu na teret i izrekne mu propisanu kaznu za to krivično djelo,a da pritom sud ima u vidu olakšavajuće okolnosti, da se radi o licu starije životne dobi, oženjenom, ocu dvoje djece, kao i činjenicu doprinosa oštećene M. D. ovoj saobraćajnoj nezgodi, kao i otežavajuću okolnosti da nije prijavio saobraćajnu nezgodu po njenom izvršenju.</span>
</p>
<p class="p11"></p>
<p class="p6">
<span class="s2">	Opt. J. N. </span><span>u svojoj odbrani je istakao da je dana 17.12.2010. godine, oko 10,00 časova upravljao u saobraćaju p.m.v. marke "Suzuki vitara" reg. oznaka CT AB .... Sa njim u vozilu bio je B. M. a toga dana bilo je jako nevrijeme, tj., po već zaledjenom kolovozu padao je novi snijeg, tako da se kretao polako i oprezno, jer je bilo dosta klizavo na kolovozu. Kretao se iz pravca raskrsnice magistralnih puteva Podgorica-Cetinje-Budva i htio je da ide magistralom prema svojoj kući gdje i živi u naselju "Gipos". Kada je vozilom došao na raskrsnicu gdje se  skreće prema centru grada, na nekih 20 do 30 metara vidio je jednu ženu koja je nosila kišobran i koja se kretala uz magistralu tj., išla je desnom stranom kolovoza gledano od benzinske pumpe. Kada je došao blizu nje, tj. praktično uz nju, ova žena nije pogledala da li ima vozila, tako da je napravila jedan korak na lijevu stranu tj., po njegovoj procjeni ista je htjela tada da predje ulicu, kada je ostvarila kontakt sa njegovim vozilom tj., udarila je u njegov blatobran sa desne strane bočno i pala na asfalt ,takodje na desnu stranu. Nije je  udario desnom bočnom stranom svog vozila već je ona naletjela na njegovo vozilo i od tog udara je pala na desnu stranu. Izašao je iz svog vozila, tj., isto je zaustavio, a zatim je prišao toj ženi kao i B. M. koji je bio sa njim, a zatim su prišli i T. R. koji se našao u blizini i P. B. i uspjeli su da je dignu sa asfalta.Istu je upitao da li je dobro, a ona mu je odgovorila da je boli noga na desnu stranu, stavio je u svoje vozilo i odveo do Hitne službe Doma zdravlja Cetinje, da bi je doktor pregledao. Kada su stigli u bolnicu popričao je sa doktorom G. a takodje i žena za koju je kasnije sazano da se zove M. D. i sjeća se da je ista rekla doktoru da je sama pala na snijeg i da je on nije udario. Doktor je dao uput radi snimanja, tako da je sa D. otišao na odjeljenje Hirurgije, gdje su je snimili, a zatim su je radi predostrožnosti uputili u Klinički centar u Podgoricu. U Podgoricu su je povela bolnička kola, a on je ostao u Cetinje i nakon nekih sat vremena vratila se iz Podgorice i tada mu je jedna sestra rekla koja je došla u pratnju sa njom da ona nema nikakvog loma i može da ide kući. Sjeo je u svoje vozilo i odveo je tada za Budvu kući. Kada su stigli u Budvu sačekao je supruga iste  M. N. popričao sa njim i rekao mu da će da prijavi slučaj, našto mu je N. odgovorio da za to nema potrebe, tako da mu je nejasno zašto se nalazi na sudu i zašto je okrivljen, a iz samog razloga što ni bolnica kod iste tog dana nije našla nikakve povrede tj., lomove, jer bi bolnica morala to da prijavi. Tek nakon nekih par dana on je saznao da je ista otišla u Risan i da je zadržana na liječenje, a navodno sve  zbog povrede koju je toga dana zadobila, jer je imala prelom desne preponske kosti karlice. Istu je posjetio u Risnu i interesovao se za njeno zdravlje i bio u kontaktu sa njenim suprugom. Sve što je naveo mogu da posvjedoče lica koja su se tu zatekla. Istakao je  žaljenje zbog svega što se dogodilo, te da je baš zbog lošeg nevremena toga dana upravljao svojim vozilom polako i to pod reduktorom, jer je vozio džipa, a i vidio je ovu ženu, i nejasno mu je bilo njeno kretanje, tj., zašto je ista htjela da predje kolovoz i kako nije vidjela njegovo vozilo.</span>
</p>
<p class="p6"></p>
<p class="p6">
<span>Radi razrješenja ove krivičnopravne stvari, Sud je u dokaznom postupku na glavnom pretresu proveo dokaze: saslušao oštećenu M. D. svjedoke M. N. ,B. M. T. R. P. B. te na saglasan predlog stranaka umjesto neposrednog saslušanja svjedoka Č. S. pročitao njegov iskaz dat tokom prethodnog dijela postupka,pročitao nalaz i mišljenje sudskog vještaka saobraćajne struke Š. ing. M. posl.br.Ki 11/11 od maja mjeseca 2011.godine, nalaz i mišljenje sudskog vještaka medicinske struke R. dr.S. posl.br.Ki 11/11 od 17.05.2011.godine o vrsti ,težini i mehanizmu zadobijenih povreda za oštećenu M. D. te izvještaj UP Ispostave Cetinje iz kaznene evidencije za okrivljenog J. N. br.02-245-2335 od 29.06.2011.godine. </span>
</p>
<p class="p6"></p>
<p class="p6">
<span class="s2">Ošt. M. D.</span><span> u svom iskazu je navela da se dana 17.12.2010. godine oko 10,00 časova kretala iz pravca benzinske pumpe prema donjem dijelu grada,da je na putu bilo dosta snijega, da je i dalje padao snijeg, tako da se kretala desnom stranom kolovoza od benzinske pumpe. Kada je stigla do kuće B. K. koja je locirana sa desne strane gledano iz pravca benzinske pumpe i dok je bila okrenuta ledjima, odjednom je osjetila jak udar u desnu nogu, tačnije ispod zadnjice i od tog udara odbačena je nekoliko metara, a zatim je pala na kolovoz. U tom trenutku nije bila svjesna što se dešava  dok joj nije prišao jedan čovjek njoj nepoznat i pitao je nešto, ali se nije mogla izjasniti što je pitao, samo se sjeća da je pokazao nešto rukama prema njoj ,zatim joj je pomogao da ustane i ubacio je u svoje vozilo i odveo u Hitnu službu Doma zdravlja na Cetinje. Nije ni ulazila kod doktora da joj pogleda povredu, već je ovaj čovjek poveo na Hiruško odjeljenje gdje su je snimili, a zatim je uputili u Podgoricu. Bolnička kola su je transportovala do KC-a u Podgorici, gdje je sjedjela u kolicima pola sata, a zatim su je otpustili da ide kući. Dana 19.12.2010.godine, J. N. je došao sa svojom suprugom da je obiđe kući, gdje je razgovarao sa njenim suprugom, a zatim su pošli kući. Za vrijeme dok se nalazila na kućnom liječenju osjećala je nesnosne bolove, tako da je na insistiranje supruga koji je njenu dokumentaciju pokazao doktoru u Budvi, rekao da mora da ide na liječenje u Risan. U Risnu se nalazila na liječenju od 25.12.2010. do 27.01.2011.godine. Dok je bila u Risnu opt.je došao da je obidje i to samo jednom dana 26.12.2010.godine i ona ga je pitala da li je slučaj prijavio policiji, a on joj je odgovorio da to nije problem. Napomenula je da je toga dana bilo dosta klizavo jer je na kolovozu od starog snijega bilo i novog, pa se napravila poledica, tako da je išla strogo desnom stranom kolovoza.  Kako je okrenuta bila ledjima nije primijetila vozilo koje je udarilo i u tom trenutku nije htjela ni da predje ulicu nego je išla pravo, tj., trebala je da ide još nekih 20 metara da bi skrenula prema donjem dijelu grada. Kako je bila u šoku i pod stresom o nekim preciznijim detaljima se ne može izjasniti tj., kako nije ni vidjela vozilo nezna da li je J. preduzeo bilo kakvu radnju, da li je zakočio ili nešto slično da bi izbjegao kontakt sa njom. Pridružila se krivičnom gonjenju protiv okrivljenog i postavila je imovinsko pravni zahtjev.</span>
</p>
<p class="p6"></p>
<p class="p6">
<span class="s2">Svjedok M. N.</span><span> u svom iskazu je naveo da ga je dana 17.12.2010.godine negdje oko 14,00 časova putem telefona kontaktirala njegova supruga, odnosno on je pozvao da vidi da li je stigla kući i tada mu je ista saopštila da je pala, da je povrijedila nogu i da treba da ide za  Podgoricu. Pitao je da li treba da dodje i da ide sa njom u Podgoricu, našto mu je ona odgovorila da ne treba i da nije ništa ozbiljno. Kako je stalno sa njom bio u kontaktu telefonom, rekla mu je da nijesu obavljali nikakva snimanja u Podgorici, već da treba da ide kući. Za svo to vrijeme dok su kontaktirali ona mu u nijednom trenutku nije rekla da su nju udarila kola i gdje osjeća bolove. Kada je došao kući sa posla negdje oko 18,30 časova u kući je zatekao J. N. kojeg poznaje iz vidjenja i još jednog momka za kojeg je kasnije saznao da se preziva B. tako da je malo bio iznenadjen zašto se oni nalaze u njegovoj kući. Njegova supruga je tada sjedjela na krevetu i u razgovoru sa njima J. mu je rekao da je vozilom udario njegovu suprugu kod benzinske pumpe. Bio je iznenadjen obzirom da njegova supruga dok su kontaktirali telefonom mu o tome nije  ništa rekla .Kada je  pitao suprugu gdje osjeća bolove, ista mu je rekla da ima bolove u desnoj nozi, tačnije ispod kuka i kada je ista skinula farmerice, u čemu  joj je on pomogao, jer nije mogla da stoji na nogama, bio je zaprepašćen povredom koju je imala po desnoj strani noge, tačnije ispod kuka. Njenu dokumentaciju je odnio u Dom zdravlja u Budvu, gdje je kontaktirao jednu doktoricu koja  mu je rekla da  po snimcima koje joj je pokazao da se radi o prelomu kosti karlice i da njegova supruga mora da ide na liječenje u Risan. Na liječenje se nalazila od 25.12.2010.godine - 27.01.2011.godine. J. N. ga je kontaktirao, ali ne  kako je došlo do ove nezgode, a takodje je  došao u Risan da posjeti njegovu suprugu. Smatra da se J. N. korektno ponašao prema njegovoj supruzi i bio je u kontaktu sa njim više nego sa njegovom suprugom. </span>
</p>
<p class="p6"></p>
<p class="p6">
<span class="s2">Svjedok B. M.</span><span> u svom iskazu je naveo da se dana 17.12.2010.godine nalazio u p.m.v. marke "Suzuki vitara" reg.oznake CT AB .... kojim je upravljao J. N. Toga jutra padao je snijeg tj., bilo je ružno vrijeme i bilo je klizavo, tako da je J. dosta polako upravljao sa vozilom. Kretali su se iz pravca benzinske pumpe prema Sportskom centru tj., išli su prema kući J. N. jer je isti trebao da uzme neki dio za grijanje kotlarnice. Kada su se spustili od pravca benzinske, primijetio je jednu žensku osobu koja je preko glave imala kapuljaču i u ruci je nosila kišobran, a koja se kretala bliže središnjem dijelu kolovoza, tj., išla je iz pravca benzinske stanice prema donjem dijelu grada, njihovom kolovoznom trakom i u jednom trenutku kad je J. došao vozilom blizu nje ona je odjednom napravila korak da predje ulicu, tako da je tada i ostvarila kontakt sa vozilom i to na taj način što je vozilo desnim bočnim dijelom blatobrana zakačilo istu po lijevoj strani, tako da je od tog udara  pala na svoju desnu stranu. U tom momentu J. je zaustavio svoje vozilo, pošao skroz na suprotnu stranu, a zatim su obadvojica izašli iz vozila i prišli D. da bi joj pomogli da ustane. Napomenuo je da se tu zatekao svojim vozilom i T. R. a bila je prisutna i P. B. i kada su prišli, ova žena je rekla da joj nije ništa i krenula sama da ustane. Pomogli su joj da ustane, ubacili je u vozilo marke "Suzuki vitara" i on i J. je odvezli do Hitne pomoći- Cetinje. Dok su bili u bolnici M. D. su snimili, a kasnije je uputili u KC u Podgorici, gdje su je neko vrijeme čekali da se vrati iz Podgorice, a zatim je poveli kući u Budvu. Istakao je da J. N. je odmah htio da se prijavi policiji, ali je M. D. govorila da je sama pala i da nema potrebe za to da zove nikoga. J. je takodje u njegovom prisustvu u Budvi razgovarao i sa njenim suprugom i objasnio situaciju koja je bila, a u tom razgovoru njen suprug se korektno ponašao.</span>
</p>
<p class="p6"></p>
<p class="p6">
<span class="s2">Svjedok P. B.</span><span> u svom iskazu je navela da se dana 17.12.2010. godine, negdje oko 10,00 časova izjutra kretala iz pravca donjeg dijela grada tj., išla je ulicom gdje se nalazi Vatrogasna stanica put gore, lijevom stranom kolovoza, gledano iz pravca Vatrogasne stanice. Tog jutra padao je snijeg i bilo je klizvao, a iz razloga što je prošao čistač, pa vjerovatno nije u potpunosti očistio ulicu. Vidjela je njoj poznatu osobu M. D. koja je na sebi imala jaknu, preko glave kapuljaču i nosila je kišobran, a kretala se u suprotnom smjeru tj., išla je od benzinske pumpe prema donjem dijelu grada desnom stranom gledajući iz pravca benzinske pumpe. Kada je u jednom trenutku došla paralelno sa njom mogla je primijetiti da nije išla strogo desnom stranom kolovoza pri kraju, već bliže sredini puta, a nije se mogla sjetiti da li joj je rekla "pošeni se". Tada je vidjela vozilo marke "Džip" koje se kretalo dosta polako i koje je nailazilo iz pravca Crne grede od pumpe. Kada je džip bio blizu pješaka M. D. primijetila je da je D. jednom nogom pošla u stranu, a zatim pomakla nogu i po njenoj procjeni vjerovatno se zbunila jer je tek tada čula ovo vozilo koje nije mogla vjerovatno ranije čuti jer joj je kapuljača bila na glavi, J. N. je desnom prednjom stranom svog vozila udario u lijevi bok M. D. i ona se od tog udara prevrnula na desnu stranu. Tada je J. malo naprijed pošao svojim vozilom, praktično na drugu stranu gdje  se zaustavio. Sa J. je u vozilu bio njen komšija B. M. i isti su odmah izašli iz vozila i tada je J. rekao "što učinjeh ovoj ženi". Ona je bila takodje došla do M. D. a J. i B. su je podigli, uveli u vozilo marke "Džip" i odvezli do bolnice. U tom trenutku bio je prisutan T. R. a ona je M. D. dodala kišobran i ova joj je rekla samo da ne priča ništa, misleći na sestru koja joj je komšinica. Poslije nekih 10 dana kod nje u kuću je došla D. sestra koja joj se tom prilikom zahvaljivala u D. ime što joj je pomogla kad joj se dogodila ova nezgoda. Pitala je tada kako je D. a ona joj je rekla da leži kući u Budvu. Poslije mjesec dana ponovo je komšinicu pitala za D. a ona joj je rekla da je dobro prošla i da je ležala u Risnu. Istakla je da je toga dana sve ovo vidjela, a iz razloga što toga jutra nije bilo puno saobrćaja, niti je bila gužva od ljudi, jer je bilo ružno vrijeme i zna kako je i gore navela da je udarena u lijevu stranu kuka, a takodje ista tada nije bila krajnje desnom stanom kolovoza, već više bliže sredini puta.</span>
</p>
<p class="p6"></p>
<p class="p6">
<span class="s2">Svjedok T. R.</span><span> u svom iskazu je naveo da je dana 17.12.2010. godine, negdje oko 10,00 časova upravljao u saobraćaju svojim p.m.v. marke "Reno kampus" i kretao se magistralom, tj., iz pravca Sportskog centra prema benzinskoj pumpi. Toga dana je padao snijeg i kako je čistač prije toga prošao to je bilo dosta klizavo po kolovozu, tako da je svojim vozilom polako išao. Kada je stigao na raskrsnicu gdje se ukrštaju putevi prema donjem dijelu grada i magistrali, primijetio je p.m.v. marke "Suzuki vitara" koje je dolazilo iz suprotnog pravca i koje je kada je stigao na ovoj raskrsnici bilo paralelno sa njim tj., ovaj čovjek je išao prema donjem dijelu grada. Napomenuo je da je taj čovjek išao izuzetno polako jer toga jutra se nije ni moglo brže voziti zbog snijega koji je padao, kada je vidio jednu žensku osobu koja je na sebi imala kapuljaču, imala je tamnu robu, a kišobran je držala u ruci. Ta osoba se nalazila sa njegove desne strane, gledano iz pravca sportskog centra, tj. bila je izmedju vozila kojim je upravljao i vozila marke "Suzuki vitara". U jednom trenutku primijetio je da je ova osoba započela prelazak ulice tj., vidio je da je zakoračala prema središnjem dijelu kolovoza i ista se nije okretala da vidi ima li vozila da bi mogla bezbjedno da predje, i tada je vidio da kada je ona zakoračala praktično se naslonila na prednji desni blatobran vozila marke "Suzuki vitara" i vjerovatno se tu okliznula i pala na svoju desnu stranu.  Zaustavio je svoje vozilo, izašao iz istog i pritrčao prema ovoj ženskoj osobi, a to je uradio i čovjek iz vozila marke "Suzuki", J. N., kao i još jedan čovjek koji je bio sa istim u vozilu B. M. Tu se našla i njemu poznata osoba P. B. tako da su svi praktično potrčali do ove žene da bi joj pomogli da ustane. Napomenuo je i to da kada je prišao ženskoj osobi, da je ista skoro bila i ustala i tada je prokomentarisala da je ona kriva, jer nije obraćala pažnju. Radi predostrožnosti, on, J. N. i ostali koji su se tu zatekli stavili su je u vozilo marke "Suzuki vitara" koje je J. parikirao malo niže od same nezgode i J. je odmah poveo do bolnice. Svi su se složili da zovu policiju, ali je D. rekla da zato nema potrebe, da joj nije ništa, da je ona sama kriva. M. D. je išla od benzinske pumpe prema autobuskoj stanici i nije išla krajnje desnom stranom, već je išla skoro bliže sredini kolovoza kada je došlo i do kontakta sa vozilom. Dodao je i to da je M. D. imala kišobran koji je bila prislonila blizu svoje glave i da je u tom trenutku ne gledajući, nekontrolisano zakoračila put sredine ne okrećući se, tako da je došlo do ove nezgode.</span>
</p>
<p class="p6"></p>
<p class="p6">
<span class="s2">Svjedok Č. S.</span><span> u svom iskazu je naveo da se dana 17.12.2010. godine, negdje oko 15,00 časova, nalazio u Dežurnoj službi UP Ispostave Cetinje, kada je i primio poziv sa broja  069 598-....od strane lica koje se prestavilo kao M. D. iz Cetinja i ista mu je saopštila da se nalazi na liječenju u bolnici u Risnu, a zbog zadobijenih povreda u saobraćajnoj nezgodi u kojoj je učestvovala kao pješak, a koja se dogodila navedenog dana oko 10,00 časova u blizini benzinske pumpe "Jugopetrola" Kotor u ul. Ivanbegovoj. Takodje je ista rekla da je udarilo vozilo "Džip" nepoznate marke, a sa kojim je upravljao izvjesni J. koji je i transportovao do Hitne službe u Cetinju. Nakon što je ostavio u Hitnoj službi isti joj je rekao da ne mora da brine i da će  poći u policiju da da izjavu i sve što treba. Nakon primljenog poziva o navedenom dogadjaju upoznao je dužurnog starješinu P. B. sa kojim je pregledao evidencije dnevnih dogadjaja, kao i upisnik saobraćajnih nezgoda u kojima nijesu pronašli podatak da je to lice učestvovalo u saobraćajnoj nezgodi. Provjerom u Hitnoj službi dežurni tehničar B. dao im je  informaciju da je dana 17.12.2010.godine primljeno i zavedeno lice M. D. sa povredom kontuzije desnog kuka. Daljom provjerom u razgovoru sa suprugom povrijedjene ,M. N. došli su do saznanja da je istu udario J. N. zv. "K." iz Cetinja. Takodje isti je izjavio da navedeni dogadjaj nije prijavljivao policiji misleći da će to se prijaviti službeno od strane radnika Hitne službe.</span>
</p>
<p class="p6"></p>
<p class="p6">
<span class="s2">Iz nalaza i mišljenja sudskog vještaka saobraćajne struke</span><span> Š. ing. M. posl.br. Ki. 11/11 od maja mjeseca 2011.godine, proizilazi da je  fizički kontak izmedju p.m.v. marke "Suzuki - Vitara" reg.oznake CT AB ... i pješaka ostvaren na desnoj strani kolovoza, smjera kretanja vozila, na način što je vozilo svojim prednjim desnim blatobranom sa bočne strane ostvarilo fizički kontakt sa bočnom lijevom regijom tijela (otpozadi) pješaka, nakon čega je došlo do odbačaja i pada pješaka na bočnu desnu stranu. Ovaj kontak je ostvaren na udaljenosti ne manjoj od 2 metra od desne ivice puta u smjeru kretanja vozila, jer bi se pješak nakon kontakta sa vozilom našao van operativne površine puta po desnoj strani kolovoza, što nije bio slučaj. P.M.V. marke "Suzuki - Vitara" reg.oznake CT AB ... voženo je brzinom oko 20 km/h ili 5,46 m/sec u trenutku fizičkog kontakta ovog vozila sa pješakom. Pješak starosne dobi 51 godinu kretao se uobičajenim hodom, klizavim kolovozom, što odgovara brzini kretanja pješaka oko 5 km/h ili 1.38 ms/ec. Vozač p.m.v. marke "Suzuki - Vitara" reg.oznake CT AB .... primijetio je pješaka na prostornoj distanici ne manjoj od 30 metara, koji se kretao nepravilno desnom stranom kolovoza, pa je isti morao reagovati u pravcu zaustavljanja vozila. Da je na ovoj distanci reagovao zaustavio bi vozilo prije tačke fizičkog kontakta sa pješkom na distanici oko 10 metara i ne bi došlo do nezgode. Pješak se morao kretati uz desnu ivicu kolovoza maksimalno zahvatajući prostor kolovoza do 1 metar, te da se tako kretao ne bi došlo do nezgode.</span>
</p>
<p class="p6">
<span>Limitirajući uslovi saobraćaja: klizavost kolovoza usled atmosferskih padavina, snijega i slično, te minimalna dubina vidnog polja uslovjavali su bezbjednu brzinu kretanja 20 km/h, što praktično znači da se vozač sa vozilom kretao u granicama bezbjedne brzine, ali isti nije preduzeo mjere prevencije niti je blagovremeno reagovao kada je mogao da predvidi potencijalnu opasnost koja je reuzultirala iz načina i smjera kretanja pješaka. </span>
</p>
<p class="p6">
<span>Kada se ima u vidu vremensko prostorna distanca</span><span class="s2">,</span><span>a kako je </span><span class="s2"> </span><span>vozača istakao da  je primijetio pješaka na distanci oko 30 metara,te da se pješak kretao desnom stranom kolovoza, jer je bio uslovljen operativnom širinom puta, nakon prolaska čistača - snijega,da nije uočio vozilo, jer se vozilo kretalo iza nje pa je vozač bio u obavezi da upozori pješaka na prisustvo vozila, putem zvučnog signala,tim prije što se pješak kratao nepravilno desnom stranom puta. Da je reagovao u pravcu zaustavljanja vozila, vozač je mogao zaustaviti vozilo prije tačke fizičkog kontakta sa pješakom. Zaustavni put vozila pri  brzini kretanja od 20 km/h iznosio je 16 metara, što znači da je vozač reagovo blagovremeno u pravcu zaustavljanja vozila, uspio bi zaustaviti vozilo prije tačke fizičkog kontakta sa pješakom i ne bi došlo do nezgode. Pješak po pravilu ne može da koristi kolovoz,izuzev kada ne postoje drugi uslovi, a isti se mora kretati što bliže ivici kolovoza i mogao je koristiti širinu kolovoza najviše do jednog metra. Medjutim, imajući u vidu činjenicu da se pješak našao na kolovozu poslije fizičkog kontakta i da je došlo do kontakta na način što je vozilo svojim prednjim desnim bočnim krajem ostvarilo kontakt sa bočnom zadnjom lijevom regijom tijela pješaka, uz respekciju brzine kretanja vozila, realno je zaključiti da se pješak nije kretao uz desnu ivicu kolovoza. Ovo iz razloga što bi se našao van kolovoza poslije fizičkog kontakta, a to ujedno znači da se pješak kretao na distanci ne manjoj od 2 metra od  desne ivice puta u smjeru kretanja vozila. Da se pješak pravilno kretao desnom stranom kolovoza ne bi došlo do nezgode.Vještak je mišljenja da je do ove nezgode došlo usled propusta u kretanju pješaka i usled propusta u vožnji od strane vozača p.m.v. marke "Suzuki - Vitara", reg.oznake CT AB ..... Pješak se kretao desnom stranom operativne širine kolovoza na distanci ne manjoj od 2 metra, od desne ivice kolovoza, a prema izjavi svjedoka, pješak je učinio iskorak na lijevu stranu prema sredini kolovoza, što je dovelo do fizičkog kontakta pješaka i vozila, kojom prilikom je pješak zadobio tjelesne povrede. Vozač p.m.v. marke "Suzuki - Vitara" reg.oznake CT AB ....nije obratio adekvatnu pažnju prema pješaku, koji se kretao desnom stranom kolovoza ispred vozila u istom smjeru kretanja, te nije blagovremeno reagovao u pravcu preduzimanja mjera  prevencije - upozorenje pješaka zvučnim siganlom na prisustvo vozila, odnosno nije blagovremeno reagovao u pravcu zaustavljanja vozila, obzirom na potencijalnu opasnost koja je rezultirala iz način i smjera kretanja pjašaka, a tim prije što se vozač sa  vozilom nalazio u inicijalnoj fazi mimoilaženja sa vozilima iz suprotnog smjera, usled  čega je došlo do fizičkog kontakta prednje desne bočne strane vozila i bočne lijeve  regije tijela pješaka na prostoru desne strane kolovoza smjera kretanja vozila, što je izazvalo pad pješaka na površinu kolovoza.</span>
</p>
<p class="p6"></p>
<p class="p6">
<span class="s2">Iz nalaza i mišljenja sudskog medicisnke struke R. dr. S. </span><span>posl.br. Ki. 11/11 od 17.05. 2011.godine o vrsti, težini i mehanizmu zadobijenih tjelesnih povreda za oštećenu M. D. proizilazi da je vještak izvršio uvid u izvještaj ljekara specijaliste br. 588 i 910 od 17.12.2010.godine, izvještaj KC Crne Gore Urgentnog centra, od 17.12.2010.godine , izvještaj ljekara specijaliste, bolnice Risan br.1213,od 25.02.2011.godine,1798 od 03.03.2011.godine,kao i dvije otpusne liste, br.4. sa ortopedije Risan gdje se vidi da je od 25.12.2010.godine do 27.01.2011.godine liječena M. D. sa postavljenom dijagnozom, prelom desne stidne kosti ,dok se iz otpusne liste br.770 vidi da je u Igalu liječena M. D. od 23.03.2011.godine do 13.04.2011.godine kojom prilikom je postavljena dijagnoza -stanje nakon preloma desne stidne kosti.Vještak je dalje naveo da je pacijent zadobio povrede kada je kao pješak udaren od strane automobila sa leđa,da je do povrede došlo udarom tupe sile velike kinetičke energije  i prilikom pada na tvrdu podlogu,te da se radi o teškoj tjelesnoj povredi ,koja je liječena konzervativno -ležanje više od mjesec dana ,kao i kasnijim rehabilitacionim tretmanom uz kontrolu fizijatra.</span>
</p>
<p class="p6"></p>
<p class="p6">
<span class="s2">Iz izvještaja UP Ispostave Cetinje</span><span> br. 02-245-2335 od 29.06.2011.godine, iz KE za okr. J. N. utvrdjuje se da je isti osudjivan i to: presudom Osnovnog suda u Cetinju posl.br. K. 138/96 od 06.01.1997.godine, zbog krivičnog djela ugrožavanje javnog saobraćaja iz čl. 172. KZ RCG, novčanom kaznom u iznosu od 200,00 dinara i presudom Osnovnog suda u Cetinju posl.br. K. 49/98 od 23.11.1998.godine, zbog krivičnog djela  iz čl. 33. Zakona o inspekcijskoj kontroli novčanom kaznom u iznosu od 1.000,00 dinara.</span>
</p>
<p class="p6"></p>
<p class="p11">
<span>Analizirajući rezultate dokaznog postupka te na osnovu savjesne i brižljive ocjene svih provedenih dokaza pojedinačno i u svojoj ukupnosti sud je nesumnjivo utvrdio da je  opt. J. N. počinio krivično djelo teško djelo protiv bezbjednosti javnog  saobraćaja iz čl. 348. st. 3. u vezi čl. 339. st. 3. a u vezi st. 1. Krivičnog zakonika.</span>
</p>
<p class="p6"></p>
<p class="p6">
<span>         Naime, sud je nesumnjivo utvrdio da je optuženi dana17. decembra 2010.godine,  oko 10,00 časova, u ulici "Ivanbegova"  u Cetinju, upravljajući u saobraćaju svojim p.m.v.marke "Suzuki Vitara" reg.oznaka CT AB ... ne pridržavajući se saobraćajnih propisa iz čl. 13. st. 1. i čl. 54. st. 1. Zakona o bezbjednosti saobraćaja na putevima, ugrozio saobraćaj i doveo u opasnost život i tijelo ljudi, na način što krećući se navedenim vozilom iz pravca raskrsnice magistralnih puteva Podgorica Cetinje-Budva u pravcu centra grada Cetinja, nije obratio pažnju na pješaka - ošt. M. D. iz Cetinja, koja se kretala ispred njegovog vozila, u istom pravcu desnom stranom kolovoza, te po uočavanju oštećene, istu nije upozorio zvučnim signalom na nailazak njegovog vozila, iako su to zahtijevali razlozi bezbjednosti saobraćaja, već je na prostoru desne strane kolovoza smjera njihovih kretanja, prednjom desnom bočnom stranom svog vozila udario ošt. M. D. u predjelu bočne lijeve regije tijela, od kojeg udara je oštećena pala na kolovoznu površinu i tom prilikom zadobila tešku tjelesnu povredu u vidu preloma desne stidne kosti.</span>
</p>
<p class="p6"></p>
<p class="p6">
<span>	Postupajući na prednje opisani način optuženi je prekršio odredbe iz čl.13. st. 1.i čl. 54.st.1. Zakona o bezbjednosti saobraćaja na putevima.</span>
</p>
<p class="p6"></p>
<p class="p11">
<span> Naime, čl. 13. st. 1. Zakona o bezbjednosti saobraćaja na putevima propisano je da je vozač dužan  da obrati pažnju na pješake koji se nalaze na kolovozu ili stupaju na kolovoz,dok je shodno čl.54.st.1. Zakona o bezbjednosti saobraćaja na putevima vozač dužan da upotrijebi zvučni znak upozorenja kada to zahtijevaju razlozi bezbjednosti saobraćaja. </span>
</p>
<p class="p6"></p>
<p class="p6">
<span>Dakle, cijeneći citirane članove ZOBS-a na putevima  u svijetlu konkretne krivičnopravne stvari, da se zaključiti da je optuženi upravljajući u saobraćaju predmetnim p.m.v. ugrozio saobraćaj i doveo u opasnost život i tijelo ljudi , na način što krećući se navedenim vozilom iz pravca raskrsnice magistralnih puteva Podgorica Cetinje-Budva u pravcu centra grada Cetinja, nije obratio pažnju na pješaka - ošt. M. D. iz Cetinja, koja se kretala ispred njegovog vozila, u istom pravcu desnom stranom kolovoza, te po uočavanju oštećene, istu nije upozorio zvučnim signalom na nailazak njegovog vozila, iako su to zahtijevali razlozi bezbjednosti saobraćaja, već je na prostoru desne strane kolovoza smjera njihovih kretanja, prednjom desnom bočnom stranom svog vozila udario ošt. M. D. u predjelu bočne lijeve regije tijela, od kojeg udara je oštećena pala na kolovoznu površinu i tom prilikom zadobila tešku tjelesnu povredu u vidu preloma desne stidne kosti.</span>
</p>
<p class="p6"></p>
<p class="p11">
<span>Dakle , u uzročno posledičnom smislu doprinos u nastanku ove nezgode nalazi se u propustima  vozača p.m.v. kojim je upravljao optuženi koji se manifestuje  u kršenju citiranog zakonskog propisa  koji reguliše oblast saobraćaja na putevima. </span>
</p>
<p class="p11"></p>
<p class="p11">
<span>Cijeneći izloženo optuženi se nije pridržavao citiranog saobraćajnog propisa, pa je time ugrozio saobraćaj i doveo u opasnost život i tijelo ljudi , pri čemu je bio svjesan da usled takvog ponašanja može nastupiti zabranjena posledica, ali je olako držao da ona neće nastupiti, čime su se u njegovim radnjama i nastupjelim posledicama stekla sva objektivna  i subjektivna  obilježja bića krivičnog djela  ugrožavanja javnog saobraćaja  iz čl. 339. st. 3. u vezi st. 1. Krivičnog zakonika, kao osnovnog djela. Kako je usled osnovnog djela  kod ošt. M. D. nastupila teška tjelesna povreda u odnosu na koje posledice je optuženi  postupao nehatno, stekli su se uslovi za postojanje odgovornosti za  težu posledicu  propisanu  čl. 17. KZ-a, čime je krivično djelo poprimilo kvalifikovani vid, poprimajući  obilježja bića krivičnog djela teško djelo protiv bezbjednosti  javnog saobraćaja iz čl. 348. st. 3. u vezi čl. 339. st. 3. u vezi st. 1. Krivičnog zakonika.</span><span class="s5"> </span>
</p>
<p class="p11"></p>
<p class="p11">
<span>Sud je kao uvjerljive, istinite i kao takve od presudne važnosti za razjašnjenje ove krivičnopravne stvari ,prihvatio iskaze svjedoka B. M. P. B. u sklopu sa nalazom i mišljenjem vještaka saobraćajne struke, nalazeći da su ovi dokazi logički skladni, uvjerljivi i neprotivurječni.</span>
</p>
<p class="p11"></p>
<p class="p11">
<span>Za ukazati je da je sud nalaz i mišljenje vještaka saobraćajne struke, prihvatio kao dokaz od presudne važnosti za razjašnjenje ove krivično pravne stvari, zasnovan na egzaktnim matematičkim proračunima i pravilima saobraćajne nauke i struke. Sud je datom nalazu i mišljenju vještaka medicinske struke dr.Rajković Sretena u sklopu sa priloženom medicinskom dokumentacijom poklonio punu vjeru.</span>
</p>
<p class="p11"></p>
<p class="p11">
<span>Sud je našao da ošt. M. D. nije vjerodostojno predstavila konkretni dogadjaj,  tj. ista cjelokupnu odgovornost za isti pripisuje optuženom što je u suprotnosti sa utvrđenim činjeničnim stanjem,a posebno sa nalazom i mišljenjem sudskog vještaka saobraćajne struke koji je naveo da se pješak kretao desnom stranom operativne širine kolovoza na distanci ne manjoj od 2 metra, od desne ivice kolovoza, da je prema izjavi svjedoka, učinio iskorak na lijevu stranu prema sredini kolovoza, što je dovelo do fizičkog kontakta pješaka i vozila, kojom prilikom je pješak zadobio tjelesne povrede,odn. imajući u vidu činjenicu da se pješak našao na kolovozu poslije fizičkog kontakta i da je došlo do kontakta na način što je vozilo svojim prednjim desnim bočnim krajem ostvarilo kontakt sa bočnom zadnjom lijevom regijom tijela pješaka, uz respekciju brzine kretanja vozila, realno je zaključiti da se pješak nije kretao uz desnu ivicu kolovoza. Ovo iz razloga što bi se našao van kolovoza poslije fizičkog kontakta, a to ujedno znači da se pješak kretao na distanci ne manjoj od 2 metra od  desne ivice puta u smjeru kretanja vozila. Da se pješak pravilno kretao desnom stranom kolovoza ne bi došlo do nezgode.</span>
</p>
<p class="p11"></p>
<p class="p11">
<span>Nadalje, Sud je našao da  iskaz svjedoka T. R. poprima obilježja pristrasnosti,tj.ovaj svjedok nije objektivno svjedočio o onome što je u datoj prilici objektivno mogao da vidi,a pritom kada se ima u vidu nalaz i mišljenje vještaka saobraćajne o načinu na koji je došlo do predmetne saobraćajne nezgode i medicinske struke koji je jasno naveo da je do povrede pješaka došlo udarom tupe sile velike kinetičke energije,tako da nijesu potvrđeni njegovi navodi da se ošt. praktično naslonila na prednji desni blatobran vozila marke "Suzuki vitara" i da se vjerovatno tu okliznula i pala na svoju desnu stranu.</span>
</p>
<p class="p11"></p>
<p class="p11">
<span>Svjedoci M. N. i Č. S. nijesu bili neposredni očevidci predmetne saobraćajne nezgode,tako da u tom pravcu i nemaju neposrednih saznanja ,tj. svjedočili su o onome što su čuli od drugih učesnika u postupku, tako da njihovi iskazi ne mogu biti od uticaja za svestrano razriješenje date krivičnopravne stvari.</span>
</p>
<p class="p11"></p>
<p class="p11">
<span>Cjeneći odbranu okrivljenog sud je našao da je ista usmjerena na izbjegavanje,odn.umanjenje krivičnopravne odgovornosti,tj.stajalište odbrane da nije udario oštećenu desnom bočnom stranom svog vozila već je ona naletjela na njegovo vozilo i da je od tog udara pala na desnu stranu za sud je neprihvatljivo, tim prije kada se imaju u vidu dokazi provedeni na glavnom pretresu,prvenstveno nalazi i mišljenja angažovanih sudskih vještaka saobraćajne i medicinske struke,koje je sud kako je to naznačeno prihvatio u cjelosti.</span>
</p>
<p class="p11"></p>
<p class="p11">
<span>Za ukazati je da je sud odustao od provođenja dokaza-saslušanja svjedoka P. B. obzirom da isti nije neposredni očevidac predmetne saobraćajne nezgode,te da je za istu kako to proizilazi iz spisa predmeta saznao od kolege Č. S. nekoliko dana nakon nezgode ,tako da bi provođenje ovog dokaza vodilo odugovlačenju postupka ,a nebi uticalo na donošenje drugačije odluke.</span>
</p>
<p class="p11"></p>
<p class="p11">
<span>Na osnovu svega izloženog sud je nesumnjivo utvrdio da je optuženi počinio  krivično djelo  - teško djelo protiv bezbjednosti  javnog  saobraćaja iz čl. 348. st. 3. u vezi čl. 339. st. 3. u vezi st. 1. Krivičnog zakonika za koje ga je oglasio krivim i osudio kao u izreci.   </span>
</p>
<p class="p11"></p>
<p class="p6">
<span>	Prilikom izbora vrste i visine krivične sankcije sud je cijenio sve okolnosti iz čl. 42. KZ-a, koje su od uticaja  da kazna bude manja ili veća, pa je od olakšavajućih okolnosti na strani optuženog uzeo u obzir da se radi o porodičnoj osobi -oženjen,otac dvoje djece,od kojih je jedno maloljetno,okolnosti koje su prethodile izvršenju predmetnog krivičnog djela, korektno držanje pred sudom,odnos prema oštećenoj tj.činjenicu da je odmah pružio pomoć ošt.,da je prebacio u bolnicu,da je čekao do povratka iz Podgorice gdje je bila odvezena bolničkim vozilom,nakon čega je prebacio u Budvu gdje oštećena živi,kao i da se interesovao za zdravlje iste, dok otežavajućih okolnosti na strani optuženog van bitnih obilježja krivičnog djela u pitanju  nije bilo, pa je Sud cijeneći tako utvrdjene okolnosti, a imajući u vidu svrhu kažnjavanja, optuženom utvrdio kaznu zatvora u trajanju od dva mjeseca  odmjerivši kaznu u zakonom propisanim granicama za predmetno krivično djelo i istovremeno našao da su ispunjeni uslovi za izricanje uslovne osude propisani čl.54 KZ-a  odredjujući da se izrečena kazna neće izvršiti ukoliko optuženi u vremenskom periodu od dvije godine od dana pravosnažnosti presude ne počini novo krivično djelo uz uvjerenje Suda da će se u konkretnom slučaju, a uzimajući u obzir prednje navedene razloge i sa tako utvrdjenom kaznom postići svrha njenog izricanja predvidjena čl.52 KZ-a.</span>
</p>
<p class="p6"></p>
<p class="p6">
<span>Posebno je sud prilikom izricanja uslovne osude imao u vidu da je do nezgode došlo i usled propusta u kretanju pješaka ,koji se kretao desnom stranom operativne širine kolovoza na distanci ne manjoj od 2 metra, od desne ivice kolovoza, da  je kako proizilazi iz izjava svjedoka pješak učinio iskorak na lijevu stranu prema sredini kolovoza, što je dovelo do fizičkog kontakta pješaka i vozila.</span>
</p>
<p class="p11"></p>
<p class="p11"></p>
<p class="p6">
<span>	Na osnovu čl.226- 229. Zakonika o krivičnom postupku obavezan je optuženi da na ime troškova krivičnog postupka uplati iznos od 165,00 eura, od čega iznos od 66,00 eura, na ime med.vještačenja, te iznos od 99,00 eura na ime saobraćajnog vještačenja, kao i iznos od 30,00 eura, na ime sudskog paušala, a koji je odredjen shodno dužini trajanja postupka, složenosti predmeta i imovinskim prilikama optuženog.</span>
</p>
<p class="p6">
<span> </span>
</p>
<p class="p11">
<span>Shodno čl. 239. ZKP-a, Sud je oštećenu M. D. radi ostvarenja svog imovinskopravnog zahtjeva uputio na redovnu parnicu.</span>
</p>
<p class="p6"></p>
<p class="p11">
<span>Na temelju izloženog shodno čl. 374. ZKP-a valjalo je odlučiti kao u izreci. </span>
</p>
<p class="p11"></p>
<p class="p11">
<span>			</span><span class="s4">OSNOVNI SUD U CETINJU</span>
</p>
<p class="p11">
<span>			     Dana, 27.09.2011.godine</span>
</p>
<p class="p14"></p>
<p class="p13">
<span class="s4">Zapisničar			                                      S u d i j  a                                                                                             </span>
</p>
<p class="p6">
<span class="s2">Olga Lipovina 				                Marija Ćupić </span>
</p>
<p class="p11"></p>
<p class="p11">
<span class="s2">					  </span>
</p>
<p class="p11">
<span class="s2">PRAVNA POUKA:</span>
</p>
<p class="p11">
<span>Protiv ove presude može</span>
</p>
<p class="p11">
<span>se izjaviti žalba u roku</span>
</p>
<p class="p11">
<span>od 15  dana od dana prijema</span>
</p>
<p class="p11">
<span>iste Višem sudu u Podgorici, </span>
</p>
<p class="p11">
<span>a preko ovog suda</span>
</p>
<p class="p11"></p>
<p class="p11"></p>
<p class="p11"></p>
<p class="p6"></p>
<p class="p15"></p>


</body>
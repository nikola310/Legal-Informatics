<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:end;hyphenate:auto;keep-with-next.within-page:always;font-family:Arial;font-size:12pt;}
.p2{text-align:start;hyphenate:auto;font-family:Arial;font-size:12pt;}
.p3{text-align:center;hyphenate:auto;keep-with-next.within-page:always;font-family:Arial;font-size:12pt;}
.p4{text-align:justify;hyphenate:auto;font-family:Arial;font-size:12pt;}
.p5{text-align:center;hyphenate:auto;font-family:Arial;font-size:12pt;}
.p6{text-indent:0.5in;text-align:justify;hyphenate:auto;font-family:Arial;font-size:12pt;}
.p7{margin-left:2.0in;text-align:justify;hyphenate:auto;font-family:Arial;font-size:12pt;}
.p8{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
</style>
<meta content="dragan.mrdak" name="author">
</head>
<body class="b1 b2">
<p class="p1">
<span>K. br.  273/11</span>
</p>
<p class="p2"></p>
<p class="p3">
<span>U IME NARODA</span>
</p>
<p class="p2"></p>
<p class="p2"></p>
<p class="p4">
<span>	OSNOVNI SUD U BIJELOM POLJU, prvostepeni krivični sud sudija pojedinac Dragan Mrdak, uz učešće nameštenika suda Koviljke Lješnjak, zapisničara, u  predmetu protiv okrivljenog T.Z.a iz Bijelog Polja, zbog krivičnog djela kradja iz čl. 239 st. 1 Krivičnog zakonika, rješavajući po optužnom predlogu Osnovnog državnog tužilaštva iz Bijelog Polja KT.br. 175/2011 od 02.06. 2011. godine, nakon održanog usmenog glavnog i javnog pretresa u prisustvu zamjenice u ODT-u u Bijelom Polju Tanje Nišavić, okrivljenog T.Z.a, a u odsustvu oštećene E.B.P., dana 29.08. 2011.godine, donio je i javno objavio:</span>
</p>
<p class="p4"></p>
<p class="p4"></p>
<p class="p5">
<span>P R E S U D U</span>
</p>
<p class="p4"></p>
<p class="p4"></p>
<p class="p4">
<span>	Okrivljeni T.Z. JMBG, ..., od oca Ž. i majke M., rođene T., rođen .... godine u Mojkovcu, sa prebivalištem u mjestu T. - G., opština Bijelo Polje, državljanin Crne Gore, poljoprivrednik, oženjen, otac četvoro djece, pismen, sa završenom osnovnom školom, lošeg imovnog stanja, osuđivan i to: Presudom Opštinskog suda u Bijelom Polju K.br.95/78 od 31.12.1980 godine,  za krivično djelo šumska krađa iz čl. 143. st.2. KZ SRCG, na kaznu zatvora od 90 (devedeset) dana, uslovno za jednu godinu; presudom Osnovnog suda u Bijelom Polju  K. br.42/91 od 12.07.1991. godine za krivično djelo oštećenje tuđe stvari iz čl. 161. st.1.  novčanom kaznom od 5.000,00 dinara.</span>
</p>
<p class="p4">
<span>  </span>
</p>
<p class="p4"></p>
<p class="p5">
<span>K r i v     j e</span>
</p>
<p class="p4"></p>
<p class="p4"></p>
<p class="p6">
<span>Što je:</span>
</p>
<p class="p4"></p>
<p class="p6">
<span>- U periodu od 27. 09. 2010 godine do 27.12.2010 godine, u mjestu T., opština Bijelo Polje, neovlašćeno vršio potrošnju električne energije, na način što je, svoj stambeni objekat, bez mjernog uređaja, direktno priključio na  elektromrežu  PGP kablom presjeka 3x2,5 mm2, tako da se nije registrovala potrošnja električne energije, te je tako oduzeo električnu energiju u vrijednosti od 48,87 €, a sve u namjeri da sebi pribavi protivpravnu imovinsku korist na  štetu E.B.P..</span>
</p>
<p class="p6"></p>
<p class="p4">
<span> 	- čime je izvršio krivično djelo kradja iz čl. 239 st. 1 Krivičnog zakonika,</span>
</p>
<p class="p4"></p>
<p class="p6">
<span>- pa mu sud primjenom citiranog zakonskog propisa i čl. 2, 4, 5, 13, 15, 32, 36, 42, 52, 53 i 54 Krivičnog zakonika, i čl. 199, 202, 212 i 364 Zakonika o krivičnom postupku, i z r i č e:</span>
</p>
<p class="p4"></p>
<p class="p5">
<span>USLOVNU OSUDU</span>
</p>
<p class="p7"></p>
<p class="p7"></p>
<p class="p4">
<span>	Kojom mu utvrdjuje kaznu zatvora u trajanju od  6 ( šest )  mjeseci, i istovremeno odredjuje da se ista neće izvršiti ukoliko okrivljeni u roku od 3 (tri )  godine,</span><span class="s1"> </span><span>ne izvrši novo krivično djelo.</span>
</p>
<p class="p4">
<span>	</span>
</p>
<p class="p4">
<span>	Okrivljeni se obavezuje da plati ovom sudu: na ime paušala iznos od 30,00 €,   i na ime troškova krivičnog postupka iznos od 88,00 € na žiro račun 832-151-35 depozita novčanih kazni, troškova postupka i paušala u roku od 15 dana, po pravnosnažnosti presude, pod prijetnjom prinudnog izvršenja, s tim što će dokaz o izvršenoj uplati dostaviti krivičnoj pisarnici ovog suda.</span>
</p>
<p class="p4"></p>
<p class="p4">
<span>	Okrivljeni se obavezuje da oštećenoj ''E.'' iz Bijelog Polja na ime neovlašćeno potrošene električne energije plati iznos od 48,87 € u roku od tri mjeseca od dana pravnosnažnosti presude, pod prijetnjom prinudnog izvršenja, a za preostali iznos neovlašćeno potrošene električne energije do visine istaknutog imovinsko pravnog zahtjeva od 910,38 €, oštećena E.a Bijelo Polje se upućuje na parnični postupak. </span>
</p>
<p class="p4"></p>
<p class="p4"></p>
<p class="p5">
<span>O b r a z l o ž e nj e</span>
</p>
<p class="p4">
<span> </span>
</p>
<p class="p4"></p>
<p class="p4">
<span>	Optužnim predlogom ODT-a, iz B. Polja, KT. br. 175/11 od 02.06. 2011. godine, optužen je T.Z. iz Bijelog Polja, da je izvršio krivično djelo kradja iz čl. 239 st. 1 Krivičnog zakonika. </span>
</p>
<p class="p4"></p>
<p class="p4">
<span>	Glavni pretres je održan i zaključen dana 29.08. 2011. godine u prisustvu zamjenice u ODT-u Nišavić Tanje, okrivljenog T.Z.a, a u odsustvu  uredno obaviještene  oštećene E.e iz Bijelog Polja, shodno čl. 453 ZKP-a.</span>
</p>
<p class="p4">
<span>	</span>
</p>
<p class="p4">
<span>	U završnoj riječi zamjenica u ODT-u u Bijelom Polju, Nišavić Tanja je ostala pri podnijetom optužnom predlogu,  jer iz izvedenih dokaza proizilazi da je okrivljeni izvršio krivično djelo stavljeno mu na teret. Predložila je da ga sud oglasi krivim i osudi po zakonu.</span>
</p>
<p class="p4"></p>
<p class="p4">
<span>	Okrivljeni  T.Z.  u svojoj  odbrani u bitnom je istakao: da živi u mjestu T. u kući u kojoj 2000 godine nije imalo struje. U toj godini je angažovao sada pokojnog K.R.a da mu uvede električnu energiju, kako bi kao ostale komšije istu imao u svojoj kući. Sat koji je tom prilikom postavio K. je nakon nekoliko mjeseci izgorio. On je potom pozvao K.a da mu ukloni ovaj sat i smatra da je K. prilikom uklanjanja sata njegov stambeni objekat priključio direktno na elektro mrežu predmetnim kablom bez mjernog uređaja. K. mu je obećao da će zamijeniti sat što nije učinio a posle nekog vremena K. je i umro. Električnu energiju plaćao je paušalno sinu R.a K.a zvanim M.. Dana 27.12.2010 godine, kod njega su bili radnici E.e, kojima je izložio svoj problem i pojasnio kako je teklo priključenje električne energije na njegovom domaćinstvu. Električari su tražili da potpiše zapisnik što je on i učinio a da prethodno nije pročitao zapisnik. Prije godinu dana radnici E.e izvršili su zamjenu kabla na stubu i promijenili stub više njegove kolibe iz razloga što je taj stub izgorio u vrijeme kada je izgorio njegov strujomjer.Na glavnom pretresu dodao je da je kablo priključio pokojni K.R.o negdje prije četiri godine, pošto je njemu prilikom havarije izgorio strujomjer, i tom prilikom K. je makao izgoreli strujomjer i donio drugi ali ga nije postavio jer je na strujomjeru nešto hvalilo, i taj stujomjer se i dalje nalazi kod njega kući s tim što nije instaliran. Struju je plaćao K. M. koji mu nije davao priznanice već ih je stavljao u džep, govoreći da nema problema. K.u je dao jednom deset maraka, jednom dvadeset maraka, a jednom 50,00 €, zato što nije dolazio godinu dana. Bilo mu je poznato da u kući mora postojati brojilo, pozivao je više puta preko telefona električara N.a da dodje da mu prikopča brojilo što on nije učinio, a potom je pošao u ''Imperijal'' gdje su mu dali spisak stvari koje treba da kupi za brojilo i potrebnih stvari za instalaciju. Istakao je da živi u kolibi od brvana i da mu je bilo poznato da struju ne smije trošiti bez brojila, a da mu je struja kao i svakom normalnom čovjeku potrebna za kućne potrebe,i od potrošača u kući je posjedovao samo sijalice i televizor. Povodom priključenja ove kolibe na elektro mrežu, tri puta je dolazio kod direktora E.e K.a ali ga ni jedanput nije našao.</span>
</p>
<p class="p4"></p>
<p class="p4">
<span>	U završnoj riječi okrivljeni je istakao  da mu je žao i da se kaje što nije montirao brojilo na kući i što ranije nije prikopčao struju, iz Distribucije neće da mu prikopčaju struju, jer on živi u kolibi koja se sastoji od jedne sobe površine 16 kvadrata. Tražio je da sud prilikom odlučivanja cijeni sve  olakšavajuće okolnosti na njegovoj strani i da ga što blaže kazni.</span>
</p>
<p class="p4"></p>
<p class="p4">
<span>	Radi utvrdjivanja odlučnih činjenica i donošenja pravilne i zakonite odluke, sud je izveo sledeće dokaze: saslušao svjedoke: D.V.i M.M.a, pročitao i to: zapisnik o kontroli mjernog mjesta br.143/3 od 27.12.2010 godine, pročitao nalaz i mišljenje vještaka dipl.el.ing. R.G.od 19.05.2011 godine,saslušao vještaka elektro struke R.G., izvršio uvid u obračun E.B.P. o neovlašćeno potrošenoj električnoj energiji  br. 9/1 od 10.01.2011. godine, te izvršio uvid u izvod iz KE za okrivljenog.  Drugih predloga za dopunu dokaznog postupka nije bilo.</span>
</p>
<p class="p4"></p>
<p class="p4">
<span>	Sud je cijeneći odbranu okrivljenog i dokaze pojedinačno i u medjusobnoj vezi, a shodno čl. 360 st. 2 Zakonika o krivičnom postupku, utvrdio činjenično stanje i na osnovu istog zaključio da je okrivljeni izvršio krivično djelo stavljeno mu na teret optužnim predlogom i da je za isto kriv i  odgovoran.</span>
</p>
<p class="p4"></p>
<p class="p4">
<span>	Odbranu okrivljenog sud je cijenio kao priznanje izvršenja krivičnog djela stavljenog mu na teret a u potpunosti potvrđeno izvedenim dokazima tokom postupka. Naime, iz potpuno saglasnih iskaza svjedoka D.V.i M.M.a, proizilazi da su oni kao radnici E.e dana 27.12.2010 godine, vršili kontrolu mjernih mjesta u naselu T. i da su prilikom kontrole u domaćinstvu  vlasništvo T.Z.a, utvrdili da se potrošač  samovoljno priključio na elektro mrežu kablom presjeka PGP  3x2,5 mm, bez brojila tako da se neovlašćeno vršila potrošnja električne energije. T. je kući imao samo rasvjetu i televizor i drugih električnih aparata nije imao. Kontroli je prisustvovao vlasnik kuće T.Z. koji je potpisao zapisnik o kontroli mjernog mjesta. Prije ove kontrole nikad nisu bili u kontroli  mjernih mjesta kod potrošača T.Z.a. Saglasne iskaze ovih svjedoka sud je u potpunosti prihvatio kao jasne, logične i uvjerljive, ničim dovedene u sumnju, nesračunate na otežavanje ili pak olakšavanje krivično pravnog položaja okrivljene, a potvrđene navodima iz odbrane okrivljene i sadržinom pisanog dokaza - zapisnika o kontroli mjernog mjesta.  </span>
</p>
<p class="p4"></p>
<p class="p4">
<span>	Iz zapisnika o kontroli mjernog mjesta E.B.P. broj 143/3 od 27.12.2010. godine, utvrđuje se da su kontroli E.B.P. D. i M., dana 27.12.2010 godine, kontrolisali domaćinstvo potrošača T.Z.a u mjestu T. i zatekli da se potrošač samovoljno priključio na elektro mrežu kablom presjeka PGP 3x2,5 mm bez brojila tako da je neovlašćeno trošena električna energija. Potrošač nije dozvolio isključenje na stubu, potpisao je zapisnik a u domaćinstvu su  od potrošača zatečeni rasvjeta i televizor. Sud je sadržinu ovog pisanog dokaza u potpunosti prihvatio jer je ista potvrđena navodima iz odbrane okrivljenog, u saglasnosti sa ostalim izvedenim dokazima i ničim nije dovedena u pitanje. </span>
</p>
<p class="p4">
<span>		</span>
</p>
<p class="p4">
<span>	Iz odbrane okrivljenog proizilazi da je kabal sa stuba do objekta priključen prije četiri do pet godina, da je potom nastupila havarija na stubu i brojilu, da je nakon ovoga zamijenjen stub i kabal, potom kabal priključen bez brojila a iz iskaza svjedoka D.a i M.a,  proizilazi da oni prije predmetne kontrole nijesu bili u kontroli u kući okrivljenog pa pošto se u konkretnom slučaju nije mogao tačno utvrditi početak neovlašćene potrošnje, a  električna energija je trošena bez mjernih uredjaja ili mimo njih, to je sud prema čl. 59 st. 3 Pravila o snadbijevanju električnom energijom ( Službeni list CG broj 54/09 od 10.08.2009. godine) uzeo da je neovlašćena potrošnja električne energije započela tri mjeseca prije kontrole od 27.12.2010. godine, odnosno dana 27.09.2010. godine i trajala do kontrole od 27.12.2010. godine, a sve prednje iz razloga što se čl. 26 Pravila o snadbijevanju električnom energijom ( Službeni list RCG broj 13/05) primjenjuje nakon stupanja na snagu Pravila o snadbijevanju električnom energijom ( Službeni list CG broj 54/09 od 10.08.2009. godine ), ali samo u pogledu metodologije obračuna neovlašćeno utrošene električne energije, a ne i u pogledu vremenskog perioda obračuna što proizilazi iz prelaznih i završnih odredbi odnosno čl. 62 važećih Pravila o snadbijevanju električnom energijom (Službeni list CG broj 54/09), pa je sud u pogledu vremena izvršenja krivičnog djela primijenio čl. 59 st. 3 Pravila o snadbijevanju ( Službeni list CG broj 54/09 ) koji propisuje najduži vremenski period od tri mjeseca. </span>
</p>
<p class="p4"></p>
<p class="p4">
<span>	Prihvatajući u pogledu vremena izvršenja krivičnog djela čl. 59 st. 3 Pravila o snadbijevanju  ( Službeni list CG broj 54/09 ) koji propisuje najduži vremenski period od tri mjeseca, sud je utvrdio drugačije činjenično stanje od stanja prestavljenog dispozitivom optužnog predloga u pogledu vremena izvršenja krivičnog djela i isto je sadržano u izreci presude.  </span>
</p>
<p class="p4"></p>
<p class="p4">
<span>	Iz obračuna o neovlašćeno preuzetoj električnoj energiji E.B.P. broj 9/1 od 10.01.2011. godine proizilazi da je okrivljeni neovlašćeno potrošio električne energije u novčanoj protivvrijednosti od 923,38 €. Sud i ako je cijenio ovaj pisani dokaz isti nije prihvatio, jer u odnosu na novčanu protivvrijednost neovlašćeno potrošene električne energije sud je prihvatio dopunu nalaza i mišljenja vještaka elektro struke R.G.sa glavnog pretresa od 07.07.2011. godine  gdje je ovaj vještak izvršio obračun novčane protivvrijednosti neovlašćeno potrošene električne energije  za period od tri mjeseca i to od 27.09.2010. do 27.12.2010. godine - najduži period propisan čl. 59 st. 3 važećih Pravila o snadbijevanju električnom energijom ( Službeni list CG br. 54/09 ) i to po zatečenim potrošačima (dvije sijalice i televizor ukupne snage 1 km)  a po vještaku okrivljena je na ovaj način u periodu od tri mjeseca od 27.09.2010. godine do 27.12.2010. godine neovlašćeno potrošio električne energije u novčanoj protivvrijednosti od 48,87 €. Po vještaku, neovlašćena potrošnja električne energije na način prestavljen optužnim predlogom tehnički je moguća. Nalaz i mišljenje vještaka elektro struke i dopunu nalaza istog vještaka sa glavnog pretresa, sud je prihvatio kao stručne i objektivne, date po osnovu činjenica konstatovanih na zapisniku E.e B. Polje o kontroli mjernog mjesta broj 143/3 od 27.12.2010. godine i po osnovu pravila o snadbijevanja električnom energijom ( Službeni list CG broj 13/05 i Službeni list CG broj 54/09 ),po instaliranim potrošačima, a po pravilima struke i nauke.</span>
</p>
<p class="p4">
<span>	</span>
</p>
<p class="p4">
<span>	Prihvatajući dopunu nalaza  i mišljenja vještaka elektro struke R.G.u pogledu novčane  protivvrijednosti neovlašćeno potrošene  električne energije sud  je u odnosu na pribavljenu protivpravnu imovinsku korist utvrdio drugačije činjenično stanje od činjeničnog stanja predstavljenog dispozitivom optužnog predloga i isto je sadržano u izreci presude.</span>
</p>
<p class="p4">
<span>		</span>
</p>
<p class="p6">
<span>Na osnovu svih izvedenih dokaza i njihove brižljive ocjene, sud je utvrdio činjenično stanje da je okrivljeni T.Z. u periodu od 27. 09. 2010 godine do 27.12.2010 godine, u mjestu T., opština Bijelo Polje, neovlašćeno vršio potrošnju električne energije, na način što je, svoj stambeni objekat, bez mjernog uređaja, direktno priključio na  elektromrežu  PGP kablom presjeka 3x2,5 mm2, tako da se nije registrovala potrošnja električne energije, te je tako oduzeo električnu energiju u vrijednosti od 48,87 €, a sve u namjeri da sebi pribavi protivpravnu imovinsku korist na  štetu E.B.P..</span>
</p>
<p class="p6"></p>
<p class="p6">
<span>Okrivljeni je na opisani način izvršio krivično djelo stavljeno mu na teret optužnim predlogom i za isto je kriv. Tako, prema odredbi čl. 239 st. 1 Krivičnog zakonika, krivično djelo kradje se sastoji u oduzimanju tudje pokretne stvari u namjeri da se njenim prisvajanjem pribavi, sebi ili drugom, protivpravna imovinska korist. U konkretnom slučaju, električna energija predstavlja pokretnu stvar, čijim je prisvajanjem, a u namjeri da sebi pribavi protivpravnu imovinsku korist, okrivljena ostvarila elemente bića krivičnog djela u pitanju. Naime, umišljaj okrivljenog bio je usmjeren na oduzimanje električne energije na neograničeno vrijeme, odnosno dok bude u mogućnosti da isto čini, konkretno sve do momenta kada je prilikom kontrole zatečena u vršenju neovlašćene potrošnje električne energije. Shodno odredbama koje se odnose na opšte uslove o isporuci električne energije i čl. 59 st. 3 važećih  Pravila o snadbijevanju  ( Službeni list CG broj 54/09 ) sud je utvrdio da je okrivljeni u periodu od 27.09.2010.  godine do  17.12.2010. godine, vršio neovlašćenu potrošnju električne energije i na taj način izvršio kradju iste, u novčanoj protivvrijednosti od 48,87 €, koliko je utvrdjeno po dopuni nalaza i mišljenja vještaka elektro struke R.G..   </span>
</p>
<p class="p6"></p>
<p class="p4">
<span>	Odlučujući u pogledu vrste i visine krivične sankcije, a cijeneći sve okolnosti iz čl. 42 Krivičnog zakonika sud je kod okrivljenog kao olakšavajuće okolnosti našao da se radi o starijem oženjenom licu, ocu četvoro djece, lošeg imovnog stanja, koji se u toku postupka korektno držao, koji je izrazio po ocjeni suda iskreno kajanje zbog izvršenog krivičnog djela, a na strani  otežavajućih okolnosti sud je cijenio  njegovu raniju osuđivanost, s tim što je imao u vidu da je od vremena zadnje osude prošao znatan vremenski period preko dvadeset godina, pa cijeneći sve otežavajuće i olakšavajuće okolnosti sud je stanovišta da su ispunjeni uslovi za izricanje uslovne osude, kojom je okrivljenom utvrdjena kazna zatvora u trajanju od šest mjeseci i istovremeno ocijenio da bi se pristupanjem izvršenju iste, suviše represivno djelovalo na okrivljenog nego da će i samo upozorenje uz prijetnju kaznom u odgovarajućem roku provjeravanja od tri  godine dovoljno uticati na istog da u buduće  ne vrši ova i slična krivična djela i ostvariti se svrha kažnjavanja, predvidjena u čl. 32 Krivičnog zakonika. Sud je pri tom imao u vidu težinu krivičnog djela, i jačinu ugrožavanja zaštićenog dobra. Okrivljenom je ukazano na značaj uslovne osude i mogućnost njenog opoziva. </span>
</p>
<p class="p4"></p>
<p class="p4">
<span>	Shodno čl. 199 Zakonika o krivičnom postupka, odlučeno je u pogledu paušala, vodeći računa o imovinskim prilikama optužene i dužini trajanja postupka.</span>
</p>
<p class="p4"></p>
<p class="p4">
<span>	Sud je okrivljenog shodno čl. 202 Zakonika o krivičnom postupku obavezao na plaćanje troškova krivičnog postupka u iznosu od 88,00 € koji troškovi se odnose na troškove vještačenja po vještaku elektro struke Radović Gordani. </span>
</p>
<p class="p4"></p>
<p class="p4">
<span>	Sud je shodno čl. 212 ZKP-a , obavezao okrivljenog da oštećenoj E.ei Bijelo Polje na ime pričinjene štete plati iznos od 48,87 €, dok je za preostali dio istaknutog imovinsko pravnog zahtjeva oštećenu E.u Bijelo Polje uputio na parnični postupak</span>
</p>
<p class="p4"></p>
<p class="p4">
<span>	Sa iznijetih razloga shodno čl. 364 Zakonika o krivičnom postupku, odlučeno je kao u izreci presude.</span>
</p>
<p class="p4"></p>
<p class="p5">
<span>OSNOVNI SUD U BIJELOM POLJU</span>
</p>
<p class="p5">
<span>Dana  29. 08. 2011. godine</span>
</p>
<p class="p4"></p>
<p class="p4">
<span>ZAPISNIČAR,							  S U D I J A,</span>
</p>
<p class="p4">
<span>Koviljka Lješnjak s.r.					            Dragan Mrdak s.r.</span>
</p>
<p class="p4"></p>
<p class="p5"></p>
<p class="p5"></p>
<p class="p2"></p>
<p class="p8"></p>


</body>
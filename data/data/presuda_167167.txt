<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:justify;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Times New Roman;font-size:12pt;}
.p4{text-align:start;hyphenate:auto;font-family:Times New Roman;font-size:12pt;}
.p5{text-align:start;hyphenate:auto;font-family:Arial;font-size:12pt;}
.s1{font-weight:bold;}
</style>
<meta content="dragan.mrdak" name="author">
</head>
<body class="b1 b2">
<p class="p1">
<span>										K.br.360/12</span>
</p>
<p class="p2">
<!--Image link to '0.jpg' can be here-->
<span>  </span>
</p>
<p class="p1">
<span>                                                                                                                  										</span>
</p>
<p class="p2">
<span>U IME CRNE GORE</span>
</p>
<p class="p3"></p>
<p class="p1"></p>
<p class="p1">
<span>	OSNOVNI SUD U BIJELOM POLJU, prvostepeni krivični sud, sudija  pojedinac Dragan Mrdak, uz učešće nameštenika suda Koviljke Lješnjak, zapisničara, u krivičnom predmetu protiv okrivljenog V.R.a, iz Mojkovca, zbog krivičnog djela ugrožavanje sigurnosti iz čl. 168. st.1 Krivičnog zakonika, postupajući po optužnom predlogu oštećenog kao tužioca D.Z.a iz Mojkovca, nakon održanog usmenog, glavnog i javnog pretresa u prisustvu  oštećenog kao tužioca D.Z.a, njegovog punomoćnika A.L.B., okrivljenog V.R.a, dana 07. 02. 2013.godine,  donio je i javno objavio:</span>
</p>
<p class="p1">
<span> </span>
</p>
<p class="p1"></p>
<p class="p2">
<span>P R E S U D U</span>
</p>
<p class="p1"></p>
<p class="p1"></p>
<p class="p1"></p>
<p class="p1">
<span>	Okrivljeni V.R.O JMBG,..., rođen ... godine, u Mojkovcu sa prebivalištem u mjestu rođenja - S.a bb. od oca  Ž. i majke S., rođene M., oženjen, otac troje punoljetne djece, pismen sa završenom srednjom školom, prosječnog imovnog stanja, neosuđivan,</span>
</p>
<p class="p1"></p>
<p class="p1">
<span>	- na osnovu čl. 373 st. 1. tač.2  Zakonika o krivičnom postupku</span>
</p>
<p class="p1"></p>
<p class="p1"></p>
<p class="p2">
<span>OSLOBAĐA  SE OD OPTUŽBE</span>
</p>
<p class="p1"></p>
<p class="p1">
<span>	Da je:</span>
</p>
<p class="p1"></p>
<p class="p1">
<span>	-  Dana 20.03.2012 godine, u Osnovnom sudu u Bijelom Polju, ugrozio sigurnost oštećenog D.Z.a, prijetnjom da će napasti na njegov život i tijelo na način što je bez poziva sudije Violete Raičević, dok je trajao glavni pretres u predmetu K.br.3/12, ušao u sudnicu i obratio se oštećenom D.Z.u riječima ''ti idiote, platit ćeš mi'', uz podizanje prsta u znak prijetnje,</span>
</p>
<p class="p1"></p>
<p class="p1">
<span>	- čime bi izvršio krivično djelo ugrožavanje sigurnosti iz čl. 168. st.1.  Krivičnog zakonika, </span>
</p>
<p class="p1"></p>
<p class="p1">
<span>	- jer nije dokazano da je optuženi izvršio krivično djelo za koje je optužen.</span>
</p>
<p class="p1"></p>
<p class="p1">
<span>	Troškovi postupka padaju na teret budžeta CG.</span>
</p>
<p class="p1">
<span> </span>
</p>
<p class="p1">
<span>	Supsidijarni tužilac D.Z. se u svojstvu oštećenog radi ostvarivanja imovinsko pravnog zahtjeva upućuje na parnicu.  </span>
</p>
<p class="p1"></p>
<p class="p2">
<span>O b r a z l o ž e nj e</span>
</p>
<p class="p2"></p>
<p class="p1">
<span class="s1">	</span><span>Rješenjem ODT-a iz Bijelog Polja Kt.br.219/12 od 27.09.2012 godine, odbačena je krivična prijava D.Z.a iz Mojkovca podnijeta protiv osumnjičenog V.R.a iz Mojkovca, zbog krivičnog djela ugrožavanje sigurnosti iz čl. 168 st.1. Krivičnog zakonika.</span>
</p>
<p class="p1"></p>
<p class="p1">
<span>	Shodno čl. 59 Zakonika o krivičnom postupku oštećeni kao tužilac D.Z. iz Mojkovca, je u ostavljenom roku dana 30.10.2012. godine, podnio ovom sudu optužni predlog oštećenog kao tužioca protiv okrivljenog V.R.a iz Mojkovca,  zbog krivičnog djela ugrožavanje sigurnosti iz čl.168. st.1. Krivičnog zakonika.</span>
</p>
<p class="p1"></p>
<p class="p1">
<span>	Glavni pretres je održan i zaključen dana 07.02.2013. godine u  prisustvu oštećenog kao tužioca D.Z.a, njegovog punomoćnika   A.L.B. okrivljenog V.R.a.</span>
</p>
<p class="p1"></p>
<p class="p1">
<span>	U završnoj riječi punomoćnik oštećenog kao tužioca je predložio da sud okrivljenog oglasi krivim za djelo i radnje koje su mu stavljene na teret, obzirom da je nesporno utvrđeno a posebno iz iskaza svjedoka Š.R.a da se kritičnom prilikom okrivljeni prijetećim tonom obratio tužiocu a što je opisao i sudeći sudija u zapisniku da nije bila normalna komunikacija, već prijetnje. U radnjama okrivljenog sadržani su svi elementi bića krivičnog djela koje mu je stavljeno na teret. Tražio je da sud okrivljenog kazni po zakonu i da ga obaveže na plaćanje troškova postupka.</span>
</p>
<p class="p1">
<span> </span>
</p>
<p class="p1">
<span>	Okrivljeni V.R.o u svojoj odbrani je istakao: da je dana 20.03.2012 godine, bio u prostorijama Osnovnog suda u Bijelom Polju i to u čekaonici suda, to je bilo negdje između 12 i 13 časova. Tog dana članovi njegove porodice koji su prisustvovali glavnom pretresu kod sudije Raičević, supruga Z.a V. i sin V. V., bili su u sudnici a on je bio u hodniku i sa njim je bila snaha V. J.a, koja je sestra od strica supsidijarnog tužioca D.Z.a. V. J.a je čekala prozivku kod sudije Raičević, njoj je to čekanje bilo stresno, pozlilo joj je, bila je u šoku, pa je on pokušao da je masira vodom, međutim njoj je stanje pogoršavalo, počele su da joj se koče vilice, ruke, a zatim i noge. Bio je iznenađen nastalom situacijom,  i nije znao kako da joj pruži pomoć, tada je naišla jedna službenica suda kojoj ne zna ime, on je istoj objasnio tu situaciju a ona je i vidjela stanje V. J.e i kazala mu ''uđite slobodno u sudnicu i kažite to sudiji Raičević''. Kritičnog dana je došao vozilom svog sina V.a, koji je bio u sudnici i kod koga su bili ključevi od vozila, pa je da bi J.u prevezao do Bolnice, otvorio vrata od sudnice izvinuo se sudiji Raičević i sudu zbog svog ulaska i zatražio ključeve od V.a, pojašnjavajući sudiji da je svjedoku koji treba da svjedoči u hodniku pozlilo i treba da ga preveze do Bolnice. Ne sjeća se riječi a misli da je sudija Raičević rekla nešto u smislu ''kako upadate u sudnicu''. Tada je njegov sin ustao i izašao iz sudnice, pa su njih dvojica sa V. J.om pošli put Bolnice. Misli da je po ulasku u sudnicu, D. kazao ''za sve si ti ovo kriv'', ne sjeća se da je njemu upućivao neke druge riječi a siguran je da mu nije upućivao riječi prijetnje. Sa D. se poznavao prije ovog događaja, D. je policajac, te on nije kadar da njemu prijeti, a posebno mu ne bi prijetio u sudu i pred državnim institucijama u koje ima puno povjerenje. Tog dana kod sudije Raičević Violete, vođen je postupak protiv D.Z.a, za krivično djelo falsifikovanje isprave, gdje je navedeno da je žirant  D. za kredit bila njegova supruga Z.a, mada je taj kredit podignut na ime drugog lica. Kao dokaz da je V. J.a tog dana imala zdravstvenih problema, posjeduje izvještaj ljekara jedinice HMP Bijelo Polje izdat na ime V. J.e dana 20.03.2012 godine. Pojasnio je da on po ulasku u sudnicu nije uopšte kretao ka D..</span>
</p>
<p class="p1"></p>
<p class="p1">
<span>	U završnoj  riječi okrivljeni je istakao da nije izvršio krivično djelo stavljeno mu na teret, jer nije prijetio D.Z.u. Tražio je da ga sud oslobodi.</span>
</p>
<p class="p1"></p>
<p class="p1">
<span>	Radi utvrdjivanja odlučnih činjenica i donošenja pravilne i zakonite odluke sud je u dokaznom postupku izveo sledeće dokaze: saslušao u svojstvu svjedoka oštećenog kao tužoca D.Z.a  i svjedoke Š.R.a, V. Z.u i V. V.a, izvršio uvid u spise predmeta Osnovnog suda u Bijelom Polju  K.br. 3/12, izvršio uvid u zapisnik sa glavnog pretresa od 20.03.2012 godine iz spisa predmeta K.br. 3/12, izvršio uvid u izvod iz KE za okrivljenog, izvršio uvid u izvještaj ljekara jedinice za HMP Bijelo Polje od  20.03.2012 godine. Predloga za izvođenje drugih dokaza nije bilo. </span>
</p>
<p class="p1">
<span>	 </span>
</p>
<p class="p1">
<span>	Cijeneći odbranu okrivljenog, i dokaze pojedinačno i u medjusobnoj vezi, a na osnovu čl. 370 Zakonika o krivičnom postupku, sud je utvrdio činjenično stanje, i na osnovu istog zaključio da nije dokazano da je okrivljeni V. izvršio krivično djelo ugrožavanje sigurnosti iz čl. 168. st.1.Krivičnog zakonika stavljeno mu na teret optužnim predlogom oštećene kao tužioca D.a. </span>
</p>
<p class="p1"></p>
<p class="p1">
<span>	Okrivljeni se branio da kritičnog dana i događaja, nije prijetio supsidijarnom tužiocu D., koju odbranu okrivljenog, je sud prihvatio iz sledećih razloga:</span>
</p>
<p class="p1"></p>
<p class="p1">
<span>	Supsidijarni tužioc D.Z., saslušan u svojstvu svjedoka u svemu je ostao pri navodima iz optužnog predloga i dodao da zbog situacije gdje se desio kritični događaj i upućene mu prijetnje, njemu nije bilo lagodno, osjećao se nesigurnim, jer je bila ugrožena njegova bezbjednost. V. je kritičnog događaja otvorio vrata, kazao sudiji da mora u Dom zdravlja da povede svjedoka koji je bio sledeći za svjedočenje, jer je svjedoku teško. Kada je završio sa ovim riječima V. je još više otvorio vrata, napravio jedan korak u njegovom pravcu, podigao prst i obratio mu se riječima ''a ti idiote, platićeš mi''. U tom momentu od V.a je bio udaljen nekih metar do metar ipo, sjedio je na stolici. Na ove V.eve riječi, nije ništa odgovorio, a zatim je V.u postupajući sudija kazao ''da izađe iz sudnice'', što je on i učinio. Svjedokinja V. J.a njemu nije ništa, ni na grob mu ne može doći. Prihvatajući u potpunosti sadržinu pisanog dokaza - zapisnik sa glavnog pretresa od 20.03.2012 godine, iz predmeta ovog suda K.br.3/12, sud nije prihvatio  navode iz iskaza ovog svjedoka, da mu je kritičnog događaja, okrivljeni V.  osim riječi ''ti idiote'' uputio i riječi ''platićeš mi'' i iste je cijenio kao date u cilju otežavanja krivično pravnog položaja okrivljenog. Ostale navode iz iskaza ovog svjedoka, sud je prihvatio.</span>
</p>
<p class="p1"></p>
<p class="p1">
<span>	Iz iskaza svjedoka Š.R.a, proizilazi da je on D.Z.u bio branilac u predmetu koji je vođen po optužnici ODT-a iz Bijelog Polja, pred Osnovnim sudom u Bijelom Polju u kom predmetu je bila oštećena V. Z.a. Predmet je sudila sudija Violeta Raičević za dan 20.03.2012 godine, bio je zakazan glavni pretres i negdje u 11 časova na pretresu su pristupili on i njegov branjenik D.Z.. Glavni pretres je bio u fazi dokaznog postupka saslušavan je sin oštećene V. Z.e. Poznato mu je da je na prozivku za saslušanje u hodniku suda, čekala svjedokinja V. J.a, snaha V. Z.e. Dok je Z.in sin davao iskaz bez poziva i bez kucanja u sudnicu je upao V.R.o, kojeg je on iz viđenja poznavao, pozdravljali su se, a misli i da mu je bio klijent u jednom predmetu. Po ulasku u sudnicu V. je stao na nekih metar od ulaznih vrata i zbunjenim glasom govorio sudiji ''da mu je snaha u stresu i da mora da je vodi u Hitnu pomoć''. Rekao je ''da je snahin stes prouzrokovan time što mora da svjedoči'', pojašnjavao ''da je ona zdravstveno ugrožena i da će joj se nešto loše desiti, zato što je predložena kao svjedok od strane D.Z.a''. Imao je utisak da je ovakvim upadom V.a i njegovim nejasnim izlaganjem, sudija bila zbunjena, pitala ga je ''ko ste vi, kako vi to upadate'', a potom je upozorila da je to sudnica i da se tako ne može ulaziti u sudnicu. Nakon ovoga V. je smirenijim tonom pojasnio da treba snahu da odveze u Hitnu pomoć i da ona tog dana ne može da svjedoči. Sudija je to primila k znanju i prihvatila ovo obrazloženje, a tada se V. okrenuo ka D. i malo povišenim tonom, po njegovoj procjeni i prijetećim tonom uputio mu riječi '' ti idiote, platit ćeš mi'', podigavši tom prilikom ispruženi kažiprst desne ruke, kao i desnu ruku do visine lakta u D. pravcu. Na ovo je sudija reagovala i kazala V.u '' napustite, napustite odmah'', V. je zatim izašao iz sudnice. On je od sudije tražio da zapisnički registruje ovaj događaj, sudija to nije prihvatila, obrazlažući riječima ''pustite to sad advokate, vidite da mu je snaha bolesna, a to i nema uticaja na ovaj predmet''. Međutim, na njegovo insistiranje unijela je dio tog događaja. Sa postupajućim sudijom imao je tog dana problema u vezi unošenja u zapisnik izjava svjedoka i postavljanja pitanja, tako da mu je u jednom momentu postupajući sudija zapisnički unijela konstataciju da će ga prijaviti kod Advokatske komore zbog remećenja procesne discipline. Kako je saslušanje svjedoka koje je bilo prekinuto ovom radnjom V.a, ubrzo i dovršeno, on je smatrao da nema razloga da unosi primjedbe na zapisnik, a nije slutio da će doći do procesuiranja ovog V. ponašanja. Prihvatajući u potpunosti sadržinu pisanog dokaza - zapisnik sa glavnog pretresa od 20.03.2012 godine, iz predmeta ovog suda K.br.3/12, sud nije prihvatio  navode iz iskaza ovog svjedoka da je kritičnog događaja, okrivljeni V. supsidijarnom tužiocu D.,  osim riječi '' ti idiote'' uputio i riječi '' platit ćeš mi'', ka o i navode '' on kao branilac tada okrivljenog a sada supsidijarnog tužioca D.a, nije prigovorio na zapisnik sa glavnog pretresa od 20.03.2012 godine'',   i iste je cijenio kao date u cilju otežavanja krivično pravnog položaja okrivljenog. Ostale navode iz iskaza ove svjedokinje, sud je prihvatio.</span>
</p>
<p class="p1">
<span>	</span>
</p>
<p class="p1">
<span>	Iz iskaza svjedokinje V. Z.e proizilazi da je dana 20.03.2012 godine, bila u Osnovnom sudu u Bijelom Polju, kod sudije Raičević, u krivičnom predmetu protiv okrivljenog D.Z.a, gdje je bila svjedok oštećena i tog dana je trebao da se zaključi glavni pretres. U sudnici su bili sudija, zapisničar, ona, okrivljeni D., kao i njen sin V., koji je u tom momentu svjedočio a u hodniku je bila njena snaha J.a V. koja je bila sledeća u redu za svjedočenje. Negdje pred kraj V.vog svjedočenja čulo se kucanje na vratima, a potom je ušao njen muž V.R.o koji je odavao utisak da je nešto hitno u pitanju i po ulasku se izvinuo sudiji, stao na nekih metar od ulaznih vrata i saopštio da je svjedoku V. J.i, pozlilo pa je htio da uzme ključ od vozila koji se nalazio kod V. V.a. Sudija nije dozvolila V.u da izađe, da pomogne njenom mužu oko V. J.e, a potom se njen muž okrenuo ka D. i kazao mu '' ovo je sve zbog tebe'', a zatim izašao u hodnik. Nakon ovoga ustao je i njen sin V. izvinuo se sudiji i kazao '' ja moram da izađem, jer je u pitanju moja žena''. U sudnici je bio i prisutan A.Š., koji je potom tražio od daktilografa da ovu situaciju sa V.R.om upiše onako kako je on želio a zatim ga je sudija Raičević opomenula i upozorila da će biti prijavljen Advokatskoj komori. A.Š. je pokušavao da od ovog suđenja napravi cirkus i tražio je da u zapisnik uđu njegove riječi kako je njemu odgovaralo. Kada je izgovorio ove riječi D. njen muž je prišao ka njemu na udaljenost od jednog metra ispružio ruku i prst u njegovom pravcu i kazao ''ovo je sve zbog tebe'' i nikakve druge riječi tog momenta njen muž nije uputio D.. Njoj je ovo djelovalo kao reakcija očajnog čovjeka koji nije mogao da dobije pomoć. Prihvatajući u potpunosti sadržinu pisanog dokaza - zapisnik sa glavnog pretresa od 20.03.2012 godine, iz predmeta ovog suda K.br.3/12, sud nije prihvatio  navode iz iskaza ove svjedokinje, da je kritičnog događaja, okrivljeni V. supsidijarnom tužiocu D., uputio  samo riječi '' ovo je sve zbog tebe'', i iste je cijenio kao date u cilju olakšavanja krivično pravnog položaja okrivljenog. Ostale navode iz iskaza ove svjedokinje, sud je prihvatio.</span>
</p>
<p class="p1">
<span>	</span>
</p>
<p class="p1">
<span>	Iz iskaza svjedoka V. V.a, proizilazi da je dana 20.03.2012 godine, u periodu negdje između 12 i 13 časova, bio u sudnici kod sudije Violete Raičević, gdje je bio pozvan u svojstvu svjedoka. Okrivljeni u tom predmetu bio je D.Z., koga je on prethodno poznavao jer je isti brat od strica njegove žene. U sudnici su bili sudija, zapisničar, on,  njegova majka Z.a, okrivljeni D. i advokat Š.R.e. Započeo je svjedočenje, kada je njegov otac V.R.o, pokucao na vrata i ušao u sudnicu, saopštivši tom prilikom sudiji Raičević, da je svjedoku V. J.i koja je sledeća trebala da svjedoči a koja je  istovremeno i njegova supruga, pozlilo i da hitno treba da je preveze do Bolnice. Tog dana u Bijelo Polje su došli njegovim vozilom, pa su ključevi od vozila bili kod njega. Nakon što je od oca čuo da je njegovoj supruzi loše, odmah je izašao, tom prilikom ništa nije kazao sudiji, već je samo ustao i izašao da vidi šta mu je sa suprugom. Njegov otac se obratio D. riječima '' za ovo si sve ti kriv'' ili nešto u tom smislu i to kada je od D.a bio udaljen jedan metar, gledao je u pravcu D.a s tim što nije podizao ruke u njegovom pravcu, ovo nijesu bile riječi prijetnje, to je njemu djelovalo kao neka konstatacija. Osim ovih riječi njegov otac D. nije uputio nikakve druge riječi a potom je on izašao sa ocem i suprugu odvezao do Bolnice.  Prihvatajući u potpunosti sadržinu pisanog dokaza - zapisnik sa glavnog pretresa od 20.03.2012 godine, iz predmeta ovog suda K.br.3/12, sud nije prihvatio  navode iz iskaza ove svjedokinje, da je kritičnog događaja, okrivljeni V. supsidijarnom tužiocu D., uputio samo riječi '' za ovo si sve ti kriv'', kao i navode ''da V. tom prilikom nije podizao ruku u pravcu D.a'' i iste je cijenio kao date u cilju olakšavanja krivično pravnog položaja okrivljenog. Ostale navode iz iskaza ovog svjedoka, sud je prihvatio.</span>
</p>
<p class="p1"></p>
<p class="p1">
<span>	Iz spisa predmeta Osnovnog suda u Bijelom Polju K.br.3/12 proizilazi da je pravnosnažnom presudom K.br.3/12 od 11.04.2012 godine, okrivljeni D.Z., oglašen krivim zbog krivičnog djela posebni slučajevi falsifikovanje isprave iz čl.413.st.1.tač.2. u vezi čl.412.st.1.Krivičnog zakonika, izvršenog na štetu oštećene V. Z.e i istom je izrečena uslovna osuda kojom mu je utvrđena kazna zatvora u trajanju od dva mjeseca sa rokom provjeravanja od jedne godine.</span>
</p>
<p class="p1"></p>
<p class="p1">
<span>	U spisima K.br.3/12 postoji zapisnik o glavnom pretresu od 20.03.2012 godine, u kojem je u odnosu na predmetni događaj sadržano: ''u sudnicu nepozvan pristupi suprug V. Z.e, V.R.o, koji izjavljuje da svjedok V. J.a nije u mogućnosti da da iskaz pred sudom jer joj je pozlilo u prostoriji za čekanje, pa je mora prevesti u Bolnicu, radi ukazivanja pomoći. Nakon što je sud prihvatio obavještenje, to se isto lice V.R.o, obratilo prstom prijeteći okrivljenom D.Z.u govoreći '' ti idiote''. Na kraju ovog zapisnika unijeto je: ''za ovim branilac okrivljenog stavlja primjedbu na zapisnik, jer sud nije konstatovao da je ovdje oštećena V. Z.a sugerisala odgovore svjedoku i ako je sudija usmeno opomenuo na posledice takvih upada i sugestija''. Zapisnik je potpisan od strane sudije Violete Raičević i zapisničara Ljiljane Joksimović.</span>
</p>
<p class="p1"></p>
<p class="p1">
<span>	Okrivljeni u svojoj odbrani i svi saslušani svjedoci su saglasno istakli da se kritični događaj desio u sudnici kod sudije Raičević Violete u predmetu K.br.3/12 dana 20.03.2012 godine, kojom prilikom su u sudnici bili prisutni sudija, zapisničar, okrivljeni D., njegov branilac S., oštećena V. Z.a i svjedok V. V.. Saglasni su i u tome da je V.R.o, bez poziva postupajućeg sudije, ušao u sudnicu, objasnio da je svjedokinji V. J.i, koja je čekala prozivku pozlilo. Sporno je na koji način i kojim riječima se V.R.o, tom prilikom obratio D.Z.u. </span>
</p>
<p class="p1"></p>
<p class="p1">
<span>	Kako iz sadržine zapisnika o glavnom pretresu od 20.03.2012 godine, sačinjenog kritičnog dana u predmetu K.br. 3/12 kod sudije Raičević Violete proizilazi da se V.R.o, obratio prstom prijeteći, okrivljenom D.Z.u, govoreći ''ti idiote'', to je sud u potpunosti prihvatio sadržinu ovog pisanog dokaza i  utvrdio da se okrivljeni V.R.o, prema  supsidijarnom tužiocu D.Z.u, kritičnog dana i događaja, ponašao na način kako je sadržano u predmetnom zapisniku.</span>
</p>
<p class="p1"></p>
<p class="p1">
<span>	Sa navedenih razloga, sud nije prihvatio navode iz iskaza supsidijarnog tužioca i svjedoka S.a, da je osim navedenih riječi kritične prilike okrivljeni V. supsidijarnom tužiocu D. uputio i riječi ''platićeš mi''. Iz istih razloga sud nije prihvatio navode iz odbrane okrivljenog te navode iz iskaza svjedoka V. Z.e i V. V.a da je kritičnog događaja okrivljeni V., supsidijarnom tužiocu D., uputio riječi '' za sve si ti ovo kriv'' odnosno ''ovo je sve zbog tebe'' odnosno da nije uputio nikakve druge riječi.</span>
</p>
<p class="p1"></p>
<p class="p1">
<span>	 Svjedok S. koji je bio branilac okrivljenom D. u predmetu K.br.3/12 , je u svom svjedočkom iskazu istakao ''da on nije dao primjedbe na predmetni zapisnik, smatrao je da nema razloga da unosi primjedbe, a nije slutio da će doći do procesuiranja ovog V.evog ponašanja'' ovi njegovi navodi su u suprotnosti sa konstatacijom koju je postupajući sudija, unio na kraju zapisnika ''za ovim branilac okrivljenog stavlja primjedbu na zapisnik, jer sud nije konstatovao da je ovdje oštećena V. Z.a sugerisala odgovore svjedoku i ako je sudija usmeno opomenuo na posledice takvih upada i sugestija''.</span>
</p>
<p class="p1"></p>
<p class="p1">
<span>	Okrivljeni i svi saslušani svjedoci bili su saglasni da se V. kritične prilike D., obratio povišenim tonom pa se nameće jedini logičan zaključak da je sve riječi koje je tom prilikom V. uputio D. čuo postupajući sudija i da ih je i unio u zapisnik iz čega proizilazi da V. D. nije uputio nikakve druge riječi jer bi u suprotnom iste bile sadržane u zapisniku. U konačnom niko od stranaka, oštećeni, kao ni branilac okrivljenog nije imao primjedbi, ni prigovora na dio zapisnika sa glavnog pretresa od 20.03.2012 godine, u kom je opisano V.evo ponašanje prema D. kritične prilike. Imajući u vidu da su prisutni: okrivljeni sada supsidijarni tužilac D.Z. i njegov branilac sada svjedok S., slušali diktiranje zapisnika na glavnom pretresu od 20.03. 2012 godine u predmetu Osnovnog suda u Bijelom Polju K.br.3/12, na sadržinu  zapisnika u dijelu koji se odnosi na V.evo ponašanje prema D., tom prilikom nijesu imali primjedbi niti prigovora, to sud naknadno osporavanje ovog zapisnika od strane tada okrivljenog a sada supsidijarnog tužioca D.a da u zapisnik nijesu ušle riječi ''platićeš mi'', nije prihvatio.</span>
</p>
<p class="p1"></p>
<p class="p1">
<span> 	Članom 168 st.1. Krivičnog zakonika, propisano je: ''ko ugrozi sigurnost nekog lica, prijetnjom da će napasti na život ili tijelo tog lica, ili njemu bliskog lica, kazniće se novčanom kaznom ili zatvorom do jedne godine''.</span>
</p>
<p class="p1"></p>
<p class="p1">
<span>	Iz ovako formulisane zakonske odredbe proizilazi da je za postojanje ovog krivičnog djela neophodno da učinilac nekom uputi ozbiljne i objektivno podobne prijetnje koje su podobne da kod prosječnog čovjeka izazovu osjećaj straha i nesigurnosti.</span>
</p>
<p class="p1"></p>
<p class="p1">
<span>	Međutim cjelokupno ponašanje okrivljenog kako je to opisano na zapisniku o glavnom pretresu od 20.03.2012 godine u predmetu ovog suda K.br.3/12: '' to se isto lice V.R.o, obratilo prstom prijeteći okrivljenom D.Z.u govoreći '' ti idiote'' po objektivnom shvatanju ne može se smatrati kao  ozbiljna prijetnja niti kao prijetnja koja bi objektivno bila podobna da izazove osjećaj straha i opšte osjećaj nesigurnosti. </span>
</p>
<p class="p1"></p>
<p class="p1">
<span>	Riječi '' ti idiote'' po objektivnom shvatanju, nijesu riječi prijetnje, već  riječi uvrede.</span>
</p>
<p class="p1"></p>
<p class="p1">
<span>	Prijeteći ispružen prst, koji nije bio praćen prijetećim već uvredljivim riječima, ''ti idiote'' po ocjeni suda ne predstavlja ponašanje koje bi se moglo definisati kao prijeteće odnosno objektivno podobna prijetnja od koje bi prosječan čovjek pa samim tim i supsidijarni tužilac V. mogao imati osjećaj nesigurnosti i straha. </span>
</p>
<p class="p1"></p>
<p class="p1">
<span>	Sud je cijenio i ostale pisane dokaza, ali su isti bez bitnog uticanja na drugačije odlučivanje u ovoj krivično pravnoj stvari.</span>
</p>
<p class="p1"></p>
<p class="p1">
<span>	Kako iz izvedenih dokaza proizilazi da ovakvo ponašanje okrivljenog prema supsidijarnom tužiocu nije predstavljalo ozbiljnu i objetivnu i podobnu prijetnju, podobnu da izazove osjećaj straha i uopšte osjećaj nesiguranosti, to je sud imajući u vidu načelo '' in dubio pro reo'' po kojem činjenice koje idu na teret okrivljenom moraju na nesumljiv način biti dokazane, u slučaju sumnje odlučio u korist okrivljenog i istog usled nedostatka dokaza oslobodio od optužbe za krivično djelo  ugrožavanje sigurnosti iz čl.168. st.1. Krivičnog zakonika. </span>
</p>
<p class="p1"></p>
<p class="p1">
<span>	Troškovi postupka padaju na teret Budžeta CG,  shodno čl.230 Zkp-a.</span>
</p>
<p class="p1"></p>
<p class="p1">
<span>	U smislu čl. 239 Zkp-a, sud je supsidijarnog tužioca D.Z.a, u svojstvu  oštećenog, radi ostvarivanja imovinsko pravnog zahtjeva, uputio na parnicu. </span>
</p>
<p class="p1"></p>
<p class="p1">
<span>	Sa iznijetog je odlučeno kao u izreci presude, a shodno čl. 373 st. 1. tač.2.    Zakonika o krivičnom postupku.                                                        </span>
</p>
<p class="p1"></p>
<p class="p1"></p>
<p class="p2">
<span>OSNOVNI SUD U BIJELOM POLJU</span>
</p>
<p class="p2">
<span>Dana  07.02.2013. godine</span>
</p>
<p class="p1"></p>
<p class="p1">
<span>ZAPISNIČAR,			 		            S U D I J A ,  </span>
</p>
<p class="p1">
<span>Koviljka Lješnjak s.r.					Dragan Mrdak s.r.</span>
</p>
<p class="p1"></p>
<p class="p1"></p>
<p class="p1"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p1"></p>
<p class="p5"></p>
<p class="p4"></p>


</body>
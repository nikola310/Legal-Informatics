<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{color:#000000;font-family:'Arial'}
.span3{;font-size:12pt;font-family:'Arial'}
.span4{color:#000000;font-family:'Arial';font-weight:800}
.span5{;font-family:'Arial';font-weight:800}
.span6{;font-size:13pt}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span class="span1">K.br. 376/14</span>
</p>
<p style="text-align:right">
<span></span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">    U IME CRNE GORE</span>
</p>
<p>&nbsp;</p>
<p>&nbsp;</p>
<p>
<span class="span1">OSNOVNI SUD U BARU, sudija Aleksandra Leković, sa zapisničarem Anom Stanišić, u krivičnom predmetu okrivljenog </span><span class="span1">K.A.</span><span class="span1">, zbog krivičnog djela- građenje objekta bez građevinske dozvole iz čl.326a Krivičnog zakonika, po optužnom predlogu Osnovnog državnog tužilaštva u Baru Kt.br.163/14 od 29.10.2014. godine, nakon održanog glavnog javnog pretresa dana 16.02.2015.godine u prisustvu zastupnika optužbe ZODT-a u Baru </span><span class="span1">D.B.</span><span class="span1"> i okrivljenog </span><span class="span1">K.A.</span><span class="span1">,  istog dana je donio i javno objavio</span>
</p>
<p>&nbsp;</p>
<p style="text-align:center;">
<span class="span2">P R E S U D U</span>
</p>
<p>&nbsp;</p>
<p>
<span class="span2">Okrivljeni </span><span class="span2">K.A.</span><span class="span2">, od oca </span><span class="span2">V</span><span class="span2"> i majke </span><span class="span2">J.</span><span class="span2"> rođene </span><span class="span2">A.</span><span class="span2">, rođen </span><span class="span2">.......</span><span class="span2">.godine u Bjelorusiji, sa prebivalištem u Baru, naselje </span><span class="span2">Š.</span><span class="span2">, </span><span class="span2">Z.P.</span><span class="span2"> b.b, oženjen, otac troje djece, bivši pukovnik policije u penziji, državljanin Bjelorusije.</span>
</p>
<p>&nbsp;</p>
<p style="text-align:center;">
<span class="span2">KRIV JE</span>
</p>
<p>&nbsp;</p>
<p>
<span class="span2">Što je:</span>
</p>
<p>&nbsp;</p>
<p>
<span class="span2">Tokom jula mjeseca 2012.godine, u naselju Bjeliši u Baru, svjestan svog djela čije je izvršenje htio, kao investitor protivno odredbi čl. 69 Zakona o uređenju prostora i izgradnji objekata ("Sl.list CG" br. 35/13), započeo građenje objekta bez prethodno pribavljanje građevinske dozvole, na način što je na kat. parceli br. </span><span class="span2">.....</span><span class="span2"> KO Šušanj, započeo radove na izgradnji stambenog objekta, tako što je izvršio sve potrebne radove na izgradnji objekta spratnosti P+2. </span>
</p>
<p>&nbsp;</p>
<p>
<span class="span2">-čime je izvršio krivično djelo - građenje objekta bez građevinske dozvole iz čl. 326 a Krivičnog zakonika Crne Gore. </span>
</p>
<p>
<span class="span2"></span>
</p>
<p>
<span class="span2">P</span><span class="span1">a mu sud primjenom čl. 4, 32, 36, 42, 52, 53 i 54 Krivičnog zakonika i čl. 369, 370 i 374  Zakonika o krivičnom postupku,  i z r i č e</span>
</p>
<p>&nbsp;</p>
<p>&nbsp;</p>
<li>
<span class="span3">      </span>
</li>
<li style="text-align:center;">
<span class="span3">USLOVNU OSUDU</span>
</li>
<li>
<span class="span3">                  </span>
</li>
<p>
<span class="span1"> Kojom mu utvrđuje kaznu zatvora u trajanju od 6 (šest) mjeseci i istovremeno određuje da se kazna neće izvršiti ukoliko okrivljeni u roku od 1 (jedne) godine i 6 (šest) mjeseci, od dana pravosnažnosti presude, ne učini novo krivično djelo.</span>
</p>
<p>&nbsp;</p>
<p>
<span class="span1">Okrivljeni je dužan da plati troškove krivičnog postupka u iznosu od 30 eura u roku od 15 dana od dana pravosnažnosti presude pod prijetnjom izvršenja.</span>
</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>
<span class="span1">             Optužnim predlogom Osnovnog državnog tužilaštva u Baru Kt.br.163/14 od 29.10.2014. godine,  okrivljenom je stavljeno na teret izvršenje krivičnog djela bliže opisanog u izreci presude.</span>
</p>
<p>
<span class="span1">             Okrivljeni je u svojoj odbrani datoj na glavnom pretresu naveo da je došao u Crnu Goru </span><span class="span2">prije 10 godina. U Crnoj Gori ima poznanika koji je radio u policiji i koji je bio konzul u </span><span class="span2">M.</span><span class="span2"> u vrijeme države Srbije i Crne Gore. Kada je otišao u penziju htio je da ode iz Bjelorusije zbog velike radijacije i černobilske katastrofe jer je bilo opasno za djecu da žive tamo. Počeo je da traži mjesto gdje da ode, prvo je otišao u Krim, pa u Kavkaz, a onda u Crnu Goru. Odmah mu se sve dopalo, a najviše su mu se dopali ljudi, svidio mu se mentalitet i sve ostalo. Poznanik </span><span class="span2">M.</span><span class="span2"> mu je pronašao jedan plac koji je kupio 2006.godine. U Minsku je prodao kuću i sve nepokretnosti i ovdje je počeo da gradi kuću i to 2006.godine. Završio je kuću i negdje 2010.godine je prodao za dobre pare,</span><span class="span4"> </span><span class="span2">a kupac mu je isplaćivao novac u ratama. Onda je on našao plac nedaleko od ove prve kuće. To je bila stara kuća pod pločom, odnosno samo prizemlje. U toj kući nije bilo struje i vode i zato je pošao u Opštinu i obratio se zahtjevom, ali su mu odbili zahtjev. Napravio je projekat za struju, građevinski projekat za kuću i počeo je da prikuplja sva dokumenta da bi dobio građevinsku dozvolu. Tamo su sve komšije gradile kuću, pitao ih je da li je prošao DUP, a oni su mu odgovarali "jeste, nije", ali su svi gradili. I onda je i on isto počeo da gradi. Kad je prodao prvu kuću, kupac mu je dao rok od 3 mjeseca, i morao je da gradi ovu drugu kuću da bi mogao da se preseli. I tada te 2011.godine je napravio grube radove i dobio je 2012.godine list nepokretnosti i rješenje da se upisuje kuća na njegovo ime. Shvata da je prekršio zakon, ali je to saznao od građevinske inspekcije. Na pitanje suda je naveo da je bio predao zahtjev za izdavanje građevinske dozvole, međutim nisu ga zvali i on više nije išao, tako da nije imao građevinsku dozvolu kad je gradio kuću. U februaru 2013.g kad je bila inspekcija završio je i prizemlje i 2 sprata. Već 2012.godine je kuća upisana u listu nepokretnosti. Kuću je počeo da pravi u julu mjesecu 2012.godine.</span>
</p>
<p>
<span class="span1">           U dokaznom postupku sud je proveo sledeće dokaze: saslušana je svjedok </span><span class="span1">N.B.</span><span class="span1">, pročitan je </span><span class="span2">zapisnik o inspekcijskom pregledu Uprave za inspekcijske poslove-Odsjek inspekcije zaštite prostora br. 0401/7-36-1/14 od 08.02.2013.godine 10.03.2013.godine, rješenje o rušenju Uprave za inspekcijeske poslove - Odsjek inspekcije zaštite prostora, br.0401/7-129/14 od 12.03.2014.godine, zaključak Uprave za inspekcijske poslove-Odsjek inspekcije zaštite prostora br. 0401/7-36/13 od 10.02.2013.godine, </span><span class="span1">rješenje Uprave za nekretnine PJ Bar br. 954-4759-12 od 23.11.2012.godine,dopis Opštine Bar br. 032-07-ul-361-154 od 01.11.2012.godine, list nepokretnosti 1782 KO Šušanj </span>
</p>
<p>
<span class="span1">Svjedok </span><span class="span1">N.B.</span><span class="span1"> je u svom iskazu datom na glavnom pretresu u bitnom navela da je </span><span class="span2">izlazila na lice mjesta i to 08.02.2013.godine, po prijavi koja je podnešena od strane NN lica. Koliko se sjeća na predmetnoj kući su se radili fasaderski i zanatlijski radovi. Sve </span><span class="span2">što je zatekla na licu mjesta navedeno je u zapisniku. Obzirom da je utvrđeno da investitor nije posjedovao građevinsku dozvolu donešeno je rješenje o rušenju koje je dostavljeno uz krivičnu prijavu. </span>
</p>
<p>
<span class="span5">        </span><span class="span1">U zapisniku </span><span class="span2">o inspekcijskom pregledu Uprave za inspekcijske poslove-Odsjek inspekcije zaštite prostora br. 0401/7-36-1/14 od 08.02.2013.godine je navedeno da je na licu mjesta konstatovano sledeće stanje: na urbanističkoj parceli br. </span><span class="span2">...</span><span class="span2"> blok 2, po DUP-u "Zeleni pojas" a koju čini dio katastarske parcele br. 832/96 KO Šušaj izvode se radovi na izgradnji objekta spratnosti P+2. Na uvid </span><span class="span2">A.K.</span><span class="span2"> je dostavlio UTU br. 032-07-dj-352-51 od 26.04.2012.godine i Glavni projekat na terenu od strane Sekraterijata Opštine Bar pod br. 032-07-u1 - 361-154 od 23.10.2012.godine. Investitor na uvid nije dostavio građevinsku dozvolu i navodi da će izmiriti obaveze u smislu plaćanja komunalija. Inspektor zaštite prostora obavezuje investitora da u roku od 30 dana od dana sačinjavanja zapisnika dostavi građevinsku dozvolu u suprotnom shodno odredbama čl. 149 i 150 Zakona o uređenju prostora i izgradnji objekata donijeće se rješenje o rušenju objekta izgrađenog bez građevinske dozvole. </span>
</p>
<p>
<span class="span5">        </span><span class="span1">U zapisniku </span><span class="span2">o inspekcijskom pregledu Uprave za inspekcijske poslove-Odsjek inspekcije zaštite prostora br. 0401/7-36-1/14 od 10.03.2013.godine, je navedeno da je zapisnikom br. 0401/7-36/13 od 08.02.2013.godine naloženo je </span><span class="span2">K.A.</span><span class="span2"> iz Bjelorusije da u roku od 30 dana dostavi građevinsku dozvolu. Vanrednim nadzorom utvrđeno je da imenovani nije dostavio traženo te će shodno čl. 149 i 150 Zakona o izgradnji objekata biti preduzete mjere iz nadležnosti inspektora zaštite prostora. </span>
</p>
<p>
<span class="span2">Rješenjem o rušenju Uprave za inspekcijske poslove - Odsjek inspekcije zaštite prostora, br.0401/7-129/14 od 12.03.2014.godine, naređuje se subjektu nadzora </span><span class="span2">K.A.</span><span class="span2"> iz Ruske Federacije, da poruši objekat, spratnosti P+2, sa kat. parcele br. </span><span class="span2">....</span><span class="span2"> KO Šušanj u Baru. Objekat je izgrađen bez pribavljene građevinske dozvole nadležnog organa, na području za koje je razgrađen DUP.</span>
</p>
<p>
<span class="span1">U rješenju Uprave za nekretnine PJ Bar br. 954-4759-12 od 23.11.2012.godine, navedeno je da se dozvoljava promjena upisa u KO Šušanj, na nepokretnostima upisanim u listu nepokretnosti br. 1782 na kat. parceli br. </span><span class="span1">....</span><span class="span1">, šuma 3 klase, površine 644m2, upisane na </span><span class="span1">K.</span><span class="span1"> (</span><span class="span1">V.</span><span class="span1">) </span><span class="span1">A.</span><span class="span1">, Bjelorusije, pasoš br. </span><span class="span1">.......</span><span class="span1"> u obimu 1/1 svojina. Promjena se vrši na osnovu spiska prijava br. 121/12 KO Šušanj. Novo stanje glasi, nepokretnost iz l.n br. 1782 u listu "B" na kat. parc. br. </span><span class="span1">.....</span><span class="span1"> dvorište površine 466 m2, zgrada br. 1, porodična stambena zgrada, površine 178 m2, ukupne površine 644m2, KO Šušanj, Upisati na dosadašnjeg vlasnika </span><span class="span1">K.</span><span class="span1"> (</span><span class="span1">V</span><span class="span1">) </span><span class="span1">A.</span><span class="span1">, Bjelorusija, pasoš br. </span><span class="span1">........</span><span class="span1">, u obimu 1/1 svojina. U listu "V" na kat. parceli br. </span><span class="span1">.......</span><span class="span1"> zgrada br. 1 porodična stambena zgrada spratnosti P2, površine 178 m2, PD1, stambeni prostor, površine 126m2, spratnosti P; PD2, stambeni prostor, površine 137m2, spratnosti P1, PD3, stambeni prostor, površine 153m2, spratnosti P2, upisati na dosadašnjeg vlasnika </span><span class="span1">K.</span><span class="span1"> (</span><span class="span1">V.</span><span class="span1">) </span><span class="span1">A., Bjelorusije, pasoš br. .......</span><span class="span1">, u obimu 1/1 svojina. U "G" listu pod rednim brojem 1 upisati teret "nema građevinsku dozvolu" za objekat na kat. parceli br. </span><span class="span1">.....</span><span class="span1">. Osnov sticanja "građenje". </span>
</p>
<p>
<span class="span1">U dopisu Opštine Bar br. 032-07-ul-361-154 od 01.11.2012.godine, je navedeno da je projektna dokumentacija-glavni projekat, predat uz zahtjev za izdavanje građevinske dozvole za izgradnju porodične stambene zgrade (arhitektura, vodovod i kaznalizacija, konstrukcija, elektroinstalacije, zaštita na radu i protivpožarna zaštita), predaje se na zahtjev investitora, na ruke </span><span class="span1">K.A.</span><span class="span1">, dana 01.11.2012.godine, sa obavezom vraćanja iste, u roku od 15 dana. </span>
</p>
<p>
<span class="span5"></span><span class="span1">Uvidom u list nepokretnosti 1782 KO Šušanj od 27.11.2012. godine utvrđuje se da je na kat. parceli br. </span><span class="span1">.....</span><span class="span1">, vlasništvo okrivljenog, upisana porodična stambena zgrada sa teretom da nema dozvolu. </span>
</p>
<p>
<span class="span1">           Ocjenom provedenih dokaza na nedvosmislen način je utvrđeno da je okrivljeni izvršio krivično djelo koje mu je stavljeno na teret. Tokom postupka nesumnjivo je utvrđeno da je okrivljeni tokom jula 2012.godine, na katastarskoj parceli br.</span><span class="span1">......</span><span class="span1"> Ko Šušanj, </span><span class="span2">kao investitor započeo građenje objekta bez prethodno pribavljanje građevinske dozvole. </span><span class="span1">Ovakvo činjenično stanje utvrđeno je kako iz odbrane okrivljenog, tako i iz svih provedenih dokaza na glavnom pretresu, prije svega iz zapisnika o izvršenoj inspekcijskoj kontroli, kao i iz jasnog i objektivnog iskaza svjedoka </span><span class="span1">B.N.</span><span class="span1">. Iz ovih dokaza se jasno zaključuje da je prilikom kontrole izvršene od strane inspektora za zaštitu prostora, utvrđeno da je okrivljeni </span><span class="span2">izvodio radove na izgradnji objekta spratnosti P+2. </span><span class="span1">Okrivljeni nije sporio da je počeo da gradi predmetni objekat, a da prethodno nije pribavio građevinsku dozvolu, ističući da je </span><span class="span2">bio predao zahtjev za izdavanje građevinske dozvole, međutim nisu ga zvali iz Opštine i on više nije išao, tako da nije imao građevinsku dozvolu kad je gradio kuću. Prema tome, </span><span class="span1">nesporno je da je okrivljeni započeo građenje svog objekta bez prethodno  pribavljanje građevinske dozvole. Dakle, konkretnom prilikom </span><span class="span1">okrivljeni je postupao suprotno odredbi čl. 69 Zakona o uređenju prostora i izgradnji objekata kojim je propisano da se objekat može graditi na osnovu građevinske dozvole i tehničke dokumentacije. </span>
</p>
<p>
<span class="span1">      Prema tome, u</span><span class="span1"> radnjama okrivljenog stekli su se svi elementi bića krivičnog djela iz čl.326a Krivičnog zakonika. Okrivljeni je krivično djelo učinio sa umišljajem, jer je bio svjestan da je započeo građenje objekta bez prethodno pribavljene građevinske dozvole, odnosno bio je svjestan svog djela i htio njegovo izvršenje.</span><span class="span6"> </span>
</p>
<p>
<span class="span6">          </span><span class="span1">Odlućujući se za krivičnu sankciju sud je na strani okrivljenog cijenio sve olakšavajuće i otežavajuće okolnosti iz čl.42 Krivičnog zakonika. Kao olakšavajuće okolnosti sud je na strani okrivljenog cijenio njegove lične i porodične prilike, obzirom na to da je oženjen i otac troje djece, penzioner. Otežavajućih okolnosti na strani okrivljenog nije bilo. Imajući u vidu navedene olakšavajuće okolnosti, a u nedostatku otežavajućih, ocijenjeno je da prema okrivljenom nije potrebno izricanje efektivne kazne zatvora, te da će se izricanjem uslovne osude prema okrivljenom u potpunosti postići svrha izricanja uslovne osude i na taj način dovoljno uticati da u buduće ne čini krivična djela. </span>
</p>
<li>
<span class="span1">Odluka o troškovima krivičnog postupka zasnovana je na odredbi čl.229 st.1 ZKP. Okrivljeni je dužan da plati troškove krivičnog postupka u iznosu od 30,00, a koji troškovi su određeni prema trajanju i složenosti krivičnog postupka i imovinskim prilikama okrivljenog.</span>
</li>
<p>&nbsp;</p>
<p>
<span class="span1">Sa izloženog odlučeno je kao u izreci presude. </span>
</p>
<p>
<span class="span1">   </span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U BARU</span>
</p>
<p style="text-align:center;">
<span class="span1">Dana, 16.02.2015. godine</span>
</p>
<p>&nbsp;</p>
<p>&nbsp;</p>
<p>
<span class="span1">ZAPISNIČAR                                                                            </span><span class="span1">  S U D I J A, </span>
</p>
<p>
<span class="span1">Ana Stanišić                                                                 </span><span class="span1">           Aleksandra Leković </span>
</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA: Protiv ove presude može se izjaviti žalba Višem sudu u Podgorici u roku od 8 dana od dana prijema pismenog otpravka. Žalba se predaje ovom sudu u dva primjerka. </span>
</p>
<p>&nbsp;</p>
<p>
<span class="span1">DNA:</span>
</p>
<p>
<span class="span1">1 x spisi,</span>
</p>
<p>
<span class="span1">1 x ODT u Baru,</span>
</p>
<p>
<span class="span1">1 x okrivljenom,</span>
</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
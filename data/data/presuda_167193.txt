<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.7875in 0.7875in 0.7875in 0.9847222in;}
.p1{text-align:center;hyphenate:auto;font-family:Arial;font-size:11pt;}
.p2{margin-bottom:0.083333336in;text-align:center;hyphenate:auto;font-family:Arial;font-size:12pt;}
.p3{text-indent:0.5in;margin-left:4.5in;text-align:justify;hyphenate:auto;font-family:Arial;font-size:12pt;}
.p4{text-align:start;hyphenate:auto;font-family:Arial;font-size:12pt;}
.p5{text-indent:0.5in;text-align:justify;hyphenate:auto;font-family:Arial;font-size:12pt;}
.p6{text-align:justify;hyphenate:auto;font-family:Arial;font-size:12pt;}
.p7{text-align:center;hyphenate:auto;font-family:Arial;font-size:12pt;}
.p8{text-indent:0.5347222in;text-align:justify;hyphenate:auto;font-family:Arial;font-size:12pt;}
.p9{text-align:justify;hyphenate:auto;font-family:Verdana;font-size:12pt;}
.p10{text-align:start;hyphenate:auto;font-family:Verdana;font-size:11pt;}
.s1{font-weight:bold;}
</style>
<meta content="rahmo.banda" name="author">
</head>
<body class="b1 b2">
<p class="p1">
<!--Image link to '0.jpg' can be here-->
</p>
<p class="p2">
<span class="s1">U IME CRNE GORE</span>
</p>
<p class="p3">
<span class="s1">K. br. 332/2012</span>
</p>
<p class="p4"></p>
<p class="p5">
<span class="s1">OSNOVNI SUD U BIJELOM POLJU,</span><span> kao prvostepeni krivični sud, i to sudija Rahmo Banda, kao sudija pojedinac, uz učešće zapisničara Popović Ljiljane, u krivičnom predmetu protiv optuženog P.S.a iz Bijelog Polja,  zbog produženog krivičnog djela teška kradja iz čl. 240. st. 1. tač.1. u vezi sa čl. 49. st. 1. Krivičnog Zakonika, po Optužnici Osnovnog državnog tužioca Bijelo Polje Kt.br.208/12 od 24.10.2012. godine, nakon održanog, usmenog, glavnog i javnog pretresa u prisustvu Zamjenika Osnovnog državnog tužioca Perović Cmiljane i optuženog P.S.a, a u odsustvu uredno obaviještenih branioca optuženog P.P.a adv. iz Bijelog Polja i oštećenih K.B.a, K.D.a i M.D.a, donio je i javno objavio dana 27.11.2012. godine: </span>
</p>
<p class="p6"></p>
<p class="p7">
<span class="s1">P R E S U D U</span>
</p>
<p class="p7"></p>
<p class="p6"></p>
<p class="p5">
<span class="s1">Optuženi  P.S.,</span><span> od oca A. i majke H. rodjene B., rodjen ....godine u Bijelom Polju, nastanjen u mjestu rodjenja – Ul. Ž.Ž.a, državljanin Crne Gore, pismen, završio Osnovnu Školu, nezaposlen, neoženjen, lošeg imovnog stanja, osudjivan presudom Osnovnog suda u B.Polje K.br. 738/05 od 25.05.2006.godine, po čl. 301. st. 1. KZ RCG, 45 dana zatvora, osuda brisana, presudom Osnovnog suda u B.Polje K.br. 383/08 od 05.2008.godine po čl. 240. st. 1. KZCG, 1.godina zatvora, presudom Osnovnog suda u B.Polju K.br. 577/08 od 09.02.2009.godine po čl. 246. st. 1. KZ CG, 400,00 eura - novčana kazna, presudom Višeg suda u B.Polje K.br. 122/07 od 14.03.2008.godine po čl. 300. st. 1. KZ CG, 1. godina zatvora, presudom Osnovnog suda u B.Polju K.br. 726/08 od 13.02.2009.godine po čl. 240. st. 1. tač. 1, u vezi čl. 49. KZ CG, 1.godina zatvora, presudom Osnovnog suda u B.Polju K.br. 442/09 od 14.05.2009.godine po čl. 240. st. 1. tač. 1. u vezi čl. 49. KZ CG, 1.godina i 2. mjeseca zatvora, kaznu izdržao u vremenu od 14.05.2009.godine do 27.05.2011.godine – uslovni otpust traje do 26.08.2011.godine, i presudom Osnovnog suda u Bijelom Polju K.br. 100/2012 od 23.05.2012.godine po čl. 240. st. 1. tač. 1. KZ, 1. godina i 3. mjeseca zatvora.</span>
</p>
<p class="p5">
<span> </span>
</p>
<p class="p5"></p>
<p class="p7">
<span class="s1">K r i v   j e</span>
</p>
<p class="p6"></p>
<p class="p6">
<span class="s1">	Što je:</span>
</p>
<p class="p6"></p>
<p class="p6">
<span>	</span><span class="s1"> 1. </span><span>– u toku noći 12/13.06.2012.godine u mjestu Rasovo, Opština Bijelo Polje, obio prodavnicu oštećenog M.D.a, smještenu u porodičnoj kući P.Ž.a zv. D. ’’ G.’’, na način što je šrafcigerom djelovao izmedju krila ulaznih vrata i štoka i tkzv.polugom, otvorio ulazna vrata, a nakon toga ušao u unutrašnjost iste, prišao do prodajnog pulta, na kojem se nalazila registar kasa i iz ladice kase oduzeo novac u iznosu od 60 €, u apoenima od 5,00 €, 0,10 i 0,20 centi i jedan mobilni aparat marke ’’ Nokia’’ 2330 IMEI 358249038710548 u kojem se koristila kartica br. 069/670-360, a sve u namjeri da oduzimanjem novca i mobilnog aparata pribavi sebi protivpravnu imovinsku korist, </span>
</p>
<p class="p6"></p>
<p class="p6">
<span>	</span><span class="s1">2.</span><span> – u noći 13/14.06.2012.godine u mjestu Loznice, Opština Bijelo Polje, obio prodavnicu mješovite robe D. ’’ N.C.vlasništvo oštećenog K.B.a, na način što je metalnom polugom djelovao na ulazna vrata i ista otvorio a nakon toga ušao u unutrašnjost prodavnice, a nakon toga do prodajnog pulta na kojem se nalazila otključana registar kasa iz koje je oduzeo 55,00 €, metalnog novca, a iz metalne fioke prodajnog pulta 300,00 €, u apoenima od 100,00 €, 50,00 €, 20,00 €, 10,00 €, i 5,00 €, a iz druge prostorije koja je u sklopu prodavnice i služi kao magacin oduzeo 200,00 €, kovanica, a sve u namjeri da oduzimanjem novca na štetu K.B.a, pribavi sebi protivpravnu imovinsku korist, </span>
</p>
<p class="p6"></p>
<p class="p8">
<span class="s1">3. </span><span>– iste noći kao pod tačkom 2. izreke presude u mjestu Rasovo, Opština Bijelo Polje, obio prodavnicu D. K.Đ., vlasništvo oštećenog K.D.a smještena u porodičnoj kući R.M.a iz Rasova, na način što je upotrebom metalne šipke otvorio ulazna vrata prodavnice, pa nakon što se uključio alarm, istu napustio. </span>
</p>
<p class="p8"></p>
<p class="p6">
<span>	- čime je izvršio produženo krivično djelo teška krađa iz čl. 240 st.1. tač.1. u vezi čl.49. st.1 Krivičnog zakonika.</span>
</p>
<p class="p6"></p>
<p class="p5">
<span>- pa ga sud primenom citiranog zakonskog propisa te čl. 2, 4, 5, 13, 15, 32, 36, 42, Krivičnog Zakonika i čl. 226,239 i 374. Zakonika o krivičnom postupku.</span>
</p>
<p class="p5"></p>
<p class="p6"></p>
<p class="p7">
<span class="s1">O S U D J U J E</span>
</p>
<p class="p7"></p>
<p class="p6"></p>
<p class="p6">
<span>	Na kaznu zatvora u trajanju od 1. (jedne godine) i 3. ( tri mjeseca).</span>
</p>
<p class="p6"></p>
<p class="p6">
<span>	Obavezuje se optuženi da na ime paušala plati ovom sudu iznos od 30,00 € ( trideset eura),  u roku od 15 dana po pravosnažnosti presude. Dok drugih troškova krivičnog postupka nije bilo.</span>
</p>
<p class="p6"></p>
<p class="p6">
<span>	Obavezuje se optuženi P.S. da oštećenom M.D.u isplati iznos od 60,00 € ( šezdeset eura), kao i da vrati mobilni telefon marke ''Nokia'' 2330 IMEI 358249038710548, te da isplati iznos od 355,00 €( tristotine pedeset pet eura) oštećenom K.B.u, u roku od 15 dana po pravosnažnosti presude, a sve na ime imovinsko pravnog zahtjeva. </span>
</p>
<p class="p6"></p>
<p class="p6">
<span>				</span><span class="s1">             O b r a z l o ž e n j e</span>
</p>
<p class="p6"></p>
<p class="p6"></p>
<p class="p6">
<span>	Optužnicom Osnovnog državnog tužioca iz Bijelog Polja Kt.br. 208/12 od 24.10.2012. godine optuženom P.S.u iz Bijelog Polja je stavljeno na teret izvršenje produženog  krivičnog djela teška kradja iz čl. 240. st. 1. tač.1., u vezi sa čl. 49. st. 1. Krivičnog Zakonika.</span>
</p>
<p class="p6"></p>
<p class="p5">
<span>Glavni pretres je održan i zaključen dana 27.11.2012.godine u odsustvu uredno obaviještenih branioca optuženog P.P.a adv. iz Bijelog Polja i oštećenih K.B.a, K.D.a i M.D.a.</span>
</p>
<p class="p5"></p>
<p class="p5">
<span>Zamjenik ODT-a Perović Cmiljana u završnoj riječi je izjavila, da ostaje pri podnijetoj Optužnici i razlozima iz iste jer je optuženi priznao krivično djelo koje mu se stavlja na teret, pa je predložila da ga sud oglasi krivim i osudi na kaznu po Zakonu. </span>
</p>
<p class="p6"></p>
<p class="p5">
<span>Optuženi P.S., je u svojoj odbrani datoj na zapisniku kod ODT u B.Polju 25.06.2012.godine naveo, da priznaje krivična djela koja mu se stavljaju na teret ističući, da je prije nekoliko dana a tačnog datuma se ne može sjetiti, a misli da je bio utorak 12.06.2012.godine kada je bio u društvu M.a B.a i boravili su u parku u B.Polju i konzumirali alkohol. Istakao je da je poslije pola noći pošao do svog stana gdje je uzeo šrafciger a nezna koje je bio boje i isti stavio ispod majice i pošao u pravcu Rasova. Kada je došao u naselje Rasovo i to u neposrednoj blizini pravoslavne kapele primijetio je jednu prodavnicu koja se nalazila sa desne strane puta. Ta prodavnica je bila smještena u prizemlju kuće. On je stao u neposrednoj blizini prodavnice, osmotrio okolo i kako nikog nije bilo u neposrednoj blizini odlučio je da provali prodavnicu, prišao do ulaznih vrata prodavnice a ispred prodavnice nalazi se metalna stalaža koliko se sjeća bila je žute boje i istu je sklonio a zatim šrafciger stavio izmedju krila vrata i štoka i na ovaj način je napravio polugu. Upotrebom fizičke snage – natezanjem na polugu vrata su se otvorila. Nakon toga ušao je u unutrašnjost prodavnice i u istoj se nalazilo svjetlo a preko puta ulaznih vrata nalazio se prodajni bank i na istom registar kasa. On je prišao do banka i vidio ladicu koja je bila u registar kasi otvorena, istu je izvukao iz registar kase i iz nje uzeo sav novac. A koliko se sjeća uzeo je 50 – 60 eura, koji novac je stavio u džep. A kada se vraćao kući sa pješačkog mosta u naselju Loznice šrafciger jebacio u rijeku Lim i nastavio u pravcu svoje kuće. Kući je prebrojao novac i primijetio da je imala jedna novčanica od 5 €, a ostale su bile kovanice. Istakao je i to, da može da kaže da dok je boravio u prodavnici, posmatrao je da li još postoji novca, pa kako više nije pronašao novca osim ovih 50 – 60 eura, uzeo je jedan mobilni telefon koji je bio spušten na bank pored kase, a telefon je bio marke ‘’ Nokia’’ plave boje, kojeg je sledećeg dana ponio na pijacu u B.Polju i kod jednog čovjeka koji vrši prodaju i popravku telefona raskodirao. </span>
</p>
<p class="p5"></p>
<p class="p5">
<span>Dalje je naveo, da dana 13/14.06.2012.godine u večernjim časovima pošao je istim putem kao i predhodnog dana i došao u naselje RAsovo a sa sobom nije imao nikakav alat, ali je pored vulkanizerske radnje u naselje Rasovo pronašao jednu metalnu šipku dužine oko 50 cm, i debljine malog prsta, nakon toga prešao ulicu i došao do jedne prodavnice koja je bila smještena u blizini kuće kao izdvojen objekat. Kada je prišao ovoj prodavnici upotrebom ove metalne šipke otvorio je vrata prodavnice a u medjuvremenu kada su se vrata otvorila aktivirao se alarm, pa se on udaljio. </span>
</p>
<p class="p5"></p>
<p class="p5">
<span>Te iste noći poslije tog dogadjaja nastavio je put prema naselju Loznice. Kada je došao do jednog potoka skrenuo je lijevo i došao u naselje Gornje Loznice gdje je izašao na zaobilaznicu i ponovo nastavio put u pravcu naselja Rasovo. Idući zaobilaznicom zapazio je sa desne strane puta jednu prodavnicu a koja je bila u prizemlju porodične kuće s desne strane gledano iz pravca Grada. Prišao je ulaznim vratima prodavnice a u rukama je imao takodje jednu metalnu šipku dužine oko 50 – 60 cm, istu je stavio izmedju vrata i štoka, nategao i sa njom vrata koja su se otvorila nakon čega je ušao u prodavnicu. U unutrašnjost prodavnice nije pravio premetačinu artikala, a prišao je do prodajnog pulta na kojem se nalazila kasa koja nije bila zaključana. Otvorio je ladicu kase i iz iste uzeo novac koji je bio 1.papirna novčanica u apoenu od 100 €,  2. novčanice od po 10 €, 4.novčanice od po 5 € i nešto kovanog novca. Nakon uzimanja novca iz kase rukavom je obrisao kasu, a ispod registar kase nalazila se još jedna ladica a činimu se da je bila zaključana, pa je objema rukama povukao prema sebi i od tog povlačenja ladica je ispala iz tog stola i pala na patos. U toj ladici se nalazilo nešto kovanog novca koji je on uzeo a sa sobom takodje ponio ladicu koja se nalazila u prodajnom pultu stola i istu je bacio u rijeku Lim, kada je prišao do rijeke. </span>
</p>
<p class="p5"></p>
<p class="p5">
<span>Na glavnom pretresu od 19.11.2012.godine je kazao, da ostaje pri odbrani datoj na zapisniku kod ODT u Bijelom Polju od 25.06.2012.godine vezano za djelo koje se dogodilo 12/13.06.2012.godine, da za krivično djelo gdje se pominje novac i mobilni telefon ‘’ Nokia’’ u podpunosti priznaje da je obio tu prodavnicu. A za djela za koja se navodi u optuženju dana 13/14.06.2012.godine, ne priznaje, iz razloga što nije izvršio ta djela i ističe, da je prilikom davanja odbrane kod ODT bio je prisutan ispektor, koji se miješao prilikom davanja njegove odbrane. Na pitanje zamjenika ODT, da pojasni razliku u kazivanju na zapisniku kod ODT i na glavnom pretresu vezano za djela koja su se dogodila 13/14.06.2012.godine, odgovorio je, da je bio prisutan ispektor iz Policije prilikom davanja njegove odbrane kod ODT i kad je on počeo da iznosi odbranu taj ispektor se počeo miješati u njegovu odbranu, a misli da se taj ispektor zove LJ.Ć.i traži da se taj ispektor sasluša u svojstvu svjedoka, da li se miješao prilikom iznošenja njegove odbrane na zapisniku kod ODT.</span>
</p>
<p class="p5"></p>
<p class="p5">
<span>Na glavnom pretresu od 27.11.2012.godine je kazao, da odustaje od predloga da se u svojstvu svjedoka sasluša ispektor UP - PJ B.Polje LJ.Ć., i da se je on predomislio vezano za odbranu koju je dao na glavnom pretresu od 19.11.2012.godine i istakao, da ostaje u cjelosti pri odbrani koju je dao prilikom saslušanja kod ODT u Bijelom Polju, tako da priznaje da je izvršio djela koja mu se stavljaju na teret Optužnicom. U završnoj riječi je izjavio, da se osjeća krivim i molio da ga sud što blaže kazni a imajući u vidu njegovo imovno stanje i okolnosti u kojima živi i da je bolestan, uz obećanje sudu da više neće vršiti ovakva a ni druga krivična djela.</span>
</p>
<p class="p9"></p>
<p class="p5">
<span>Radi utvrdjivanja odlučnih činjenica i krivice optuženog sud je u dokaznom postupku u svojstvu svjedoka saslušao oštećene K.B.a i K.D.a, na saglasni predlog stranaka pročitao iskaz svjedoka – oštećenog M.D.a, dat na zapisniku kod ODT u Bijelom Polju od 12.09.2012.godine, pročitao zapisnik o uvidjaju Uprave Policije - PJ Bijelo Polje od 13.06.2012.godine, pročitao dva zapisnika o uvidjaju Uprave Policije - PJ Bijelo Polje od 14.06.2012.godine, pročitao potvrdu o privremeno oduzetim predmetima br. 240/12 od 18.06.2012.godine i izvršio uvid u izvod iz KE na ime optuženog P.S.a, izdat od strane Uprave Policije PJ B.Polje od 27.11.2012.godine.</span>
</p>
<p class="p5"></p>
<p class="p5">
<span>Cijeneći izvedene dokaze pojedinačno i u medjusobnoj vezi, shodno čl. 370. st. 3. ZKP-a, Sud je utvrdio činjenično stanje, kao u izreci presude.</span>
</p>
<p class="p5"></p>
<p class="p5">
<span>Naime, optuženi priznaje da je izvršio krivična djela koja su mu javnom optužbom stavljena na teret, opisujući do detalja radnje vezano za obijanje prodavnice u naselju Rasovo u blizini Kapele u noći 12/13.06.2012.godine. Da je u parku u B.Polju sa B. M.om konzumirao alkohol a potom pošao do svog stana i uzeo šrafciger i uputio se u pravcu Rasova, te u blizini Kapele primijetio prodavnicu koja je smještena u prizemlju kuće, a koju je odlučio da provali i šrafciger stavio izmedju krila vrata i štoka i tako napravio polugu i natezanjem na polugu vrata su se otvorila. Prišao je do banka i vidio ladicu koja je bila u registar kasi otvorena, te je istu uzeo iz registar kase i iz nje uzeo sav novac oko 50 – 60 eura i stavio ga u džep. Tada je uzeo jedan mobilni telefon marke '' Nokia'' koji je bio pored kase, koji je ponio narednog dana na pijac u B.Polje i kod jednog čovjeka koji vrši prodaju i popravku telefona isti raskodirao. </span>
</p>
<p class="p5"></p>
<p class="p5">
<span>Takodje je kazao, da je dana 13/14.06.2012.godine pošao istim putem kao predhodnog dana u večernjim časovima i došao u naselje Rasovo i pored vulkanizerske radnje u Rasovo našao jednu šipku dužine oko 50 cm, debljine malog prsta i kod jedne prodavnice koja je bila kao izdvojen objekat upotrebom ove šipke otvorio vrata prodavnice i kad su se otvorila vrata aktivirao se alarm, a on se tada udaljio. </span>
</p>
<p class="p5"></p>
<p class="p5">
<span>Da bi nakon toga iste noći nastavio put naselja Loznice i kod jednog potoka skrenuo lijevo i izašao na obilaznicu i ponovo krenuo u pravcu Rasova i tako idući zaobilaznicom zapazio jednu prodavnicu koja je bila u prizemlju kuće. Došao je do ulaznih vrata prodavnice i metalnom šipkom dužine oko 50 – 60 cm, koju je imao u rukama, stavio istu izmedju vrata i štoka, nategao i vrata su se otvorila, a on ušao u unutrašnjost prodavnice i na prodajnom pultu bila je kasa koja nije bila zaključana. On je  otvorio ladicu kase i iz iste uzeo novac i to novčanicu u apoenu od 100 €, 2. novčanice po 10 € i 4 novčanice po 5 € i nešto kovanog novca, a ispod registar kase nalazila se još jedna ladica koja je bila zaključana i on je rukama povukao i ladica je ispala iz stola i pala na patos i u istoj se nalazio kovani novac, koji je on uzeo a takodje ladicu uzeo i ponio i istu bacio u rijeku Lim. </span>
</p>
<p class="p5"></p>
<p class="p5">
<span>Priznanje optuženog podkrijepljeno je kroz iskaze svjedoka – oštećenih. Tako oštećeni M.D.o je kazao, da mu je u noći 12/13.06.2012.godine obijena prodavnica D. '' G.'' u Rasovu, na način što je brava na vratima slomljena i jedno krilo od vrata na koje se ulazilo u prodavnicu, a nakon toga iz iste oduzeto novca u iznosu 30 – 40 €, koji se nalazio u dvije kese od zamrzivača i u ladici ispod banka, apoeni od 5,10 i 20 centi, kao i jedan telefonski aparat marke '' Nokia'' u kojem se nalazila SIM kartica br. 069-670-860, vlasništvo Telenora. </span>
</p>
<p class="p5"></p>
<p class="p5">
<span>A oštećeni K.B. je u bitnom istakao, da mu je u noći 13/14.06.2012.godine obijena prodavnica mješovite robe D. N.C.u naselju Loznice u B.Polju od strane nepoznatog lica i oduzeto 55,00 €, koje je čuvao kao depozit, koji se nalazio u fijoci od kase marke '' Šarp'', 300,00 € iz metalne fijoke iz prodajnog pulta, a iz druge prostorije koja je u sklopu iste prodavnice tj. magacina iz drvenog banka oduzeto 200,00 € metalnog novca i takodje oduzeta metalna ladica koja je bila sastavni dio pulta i postavio je imovinsko pravni zahtjev u iznosu od 355,00 €. A oštećeni K.D. se nije pridružio krivičnom gonjenju niti postavio imovinsko pravni zahtjev, zbog toga što je u noći 13/14.06.2012.godine njemu nepoznato lice pokušalo da obije prodavnicu '' K. ĐN'', jer tom prilikom je našao otvorena vrata od prodavnice, ali mu nije ništa oduzeto iz iste.</span>
</p>
<p class="p5"></p>
<p class="p5">
<span>Predhodne iskaze sud je prihvatio kao uvjerljive i istima nije prigovoreno, a isti su udopunjeni pisanim dokazima. Tako se iz zapisnika o uvidjaju UP - PJ B.Polje od 13.06.2012.godine vidi, da je isti sačinjen povodom obavještenja da je u toku noći 12/13.06.2012.godine od strane NN lica ( ili više njih) izvršena provala u prodavnicu D. ''G.'' vlasništvo M.D.a iz B.Polja, koja se nalazi u naselju Rasovo u kući P.Ž.a i to u prizemnom dijelu sa desne strane puta Loznice – Rasovo, gledajući iz pravca naselja Loznice. Na sredini ulaznih vrata prodavnice na lijevom krilu nalazi se metalni šild, koji je izvadjen iz ležišta sa šarafima, sa kojima se pričvršćuje za vrata i vidna su oštećenja i desno krilo je otvoreno i vidna su oštećenja u bravenom dijelu. Unutrašnjost objekta sačinjavaju 3.prostorije i dalje je opisano šta se u kojoj prostoriji nalazi. A iz zapisnika o uvidjaju UP PJ B.Polje od 14.06.2012.godine se vidi, da je isti izvršen povodom obavještenja da je u toku noći 13/14.06.2012.godine izvršena provala prodavnice D. '' K. '' koja se nalazi u naselju Rasovo sa lijeve strane lokalnog puta Rasovo – Strojtanica, vlasništvo D.a K.vića. Ista prodavnica je sagradjena od čvrstog materijala a vrata od objekta su drvena i na istima je primijetno oštećenje u predjelu brave. A u unutrašnjosti prodavnice nema tragova da je izvršena premetačina. </span>
</p>
<p class="p5"></p>
<p class="p5">
<span>A iz zapisnika o uvidjaju od iste Uprave i od istog datuma se vidi, da je uvidjaj izvršen povodom obavještenja da je u toku noći 13/14.06.2012.godine od strane NN lica ( ili više njih) izvršena provala prodavnice D. '' N.C.vlasništvo K.B.a iz B.Polja i da se u prizemnom dijelu kuće u naselju Loznice nalazi prodavnica koja se sastoji od magacinskog dijela i prodavnice. Ulazna vrata su od elkoksirane konstrukcije dvokrilna. Po sredini vrata na lijevom krilu u predjelu bravenog dijela vidna su oštećenja u obliku udubljenja i ogrebotina, dok je desno krilo vrata otvoreno i vidna su manja oštećenja u bravenom dijelu takodje u obliku ogrebotina.  U prodajnom prostoru se nalaze rafovi na kojima je izložena prehrambena roba i detaljno opisano gdje se nalazi registar kasa marke '' Šarp'' kao i uslužni pult koji je napravljen od metala i u jednom dijelu su ugradjene ladice gdje nedostaje jedna ladica u kojoj se nalazio novac, a u drugoj prostoriji – magacinu se nalaze razni sokovi, kisjela voda idr., kao i nasloženi džakovi sa brašnom. </span>
</p>
<p class="p5"></p>
<p class="p5">
<span>Predhodno izloženo takodje je udopunjeno i potvrdom o privremeno oduzetim predmetima UP PJ B.Polje br. 240/12 od 18.06.2012.godine iz koje se utvrdjuje, da je ovlašćeni policijski službenik od okrivljenog P.S.a, privremeno oduzeo mobilni telefon marke '' Nokia'' IMEI: 358249/03/871054/8. </span>
</p>
<p class="p6"></p>
<p class="p5">
<span>Dakle, imajući u vidu izvedene dokaze uz provjeru priznanja optuženog od strane ovog suda nesporno je utvrdjeno, da je optuženi P.S., - u toku noći 12/13.06.2012.godine u mjestu Rasovo, Opština Bijelo Polje, obio prodavnicu oštećenog M.D.a, smještenu u porodičnoj kući P.Ž.a zv. D. ’’ G.’’, na način što je šrafcigerom djelovao izmedju krila ulaznih vrata i štoka i tkzv.polugom, otvorio ulazna vrata, a nakon toga ušao u unutrašnjost iste, prišao do prodajnog pulta, na kojem se nalazila registar kasa i iz ladice kase oduzeo novac u iznosu od 60 €, u apoenima od 5,00 €, 0,10 i 0,20 centi i jedan mobilni aparat marke ’’ Nokia’’ 2330 IMEI 3582490387110578 u kojem se koristila kartica br. 069/670-360, a sve u namjeri da oduzimanjem novca i mobilnog aparata pribavi sebi protivpravnu imovinsku korist, </span>
</p>
<p class="p6"></p>
<p class="p6">
<span>	 – u noći 13/14.06.2012.godine u mjestu Loznice, Opština Bijelo Polje, obio prodavnicu mješovite robe D. ’’ N.C.vlasništvo oštećenog K.B.a, na način što je metalnom polugom djelovao na ulazna vrata i ista otvorio a nakon toga ušao u unutrašnjost prodavnice, a nakon toga do prodajnog pulta na koje se nalazila otključana registar kasa iz koje je oduzeo 55,00 €, metalnog novca, a iz metalne fioke prodajnog pulta 300,00 €, u apoenima od 100,00 €, 50,00 €, 20,00 €, 10,00 €, i 5,00 €, a iz druge prostorije koja je u sklopu prodavnice i služi kao magacin oduzeo 200,00 €, kovanica, a sve u namjeri da oduzimanjem novca na štetu K.B.a, pribavi sebi protivpravnu imovinsku korist, </span>
</p>
<p class="p6"></p>
<p class="p5">
<span>- iste noći kao pod tačkom 2. izreke presude u mjestu Rasovo, Opština Bijelo Polje, obio prodavnicu D. K.Đ., vlasništvo oštećenog K.D.a smještena u porodičnoj kući R.M.a iz Rasova, na način što je upotrebom metalne šipke otvorio ulazna vrata prodavnice, pa nakon što se uključio alarm, istu napustio,  a što znači da se u radnjama optuženog  stiču svi elementi bića produženog krivičnog djela teška kradja iz čl. 240. st. 1. tač. 1. KZ, u vezi čl. 49. st. 1. Krivičnog Zakonika. Ovo kod činjenice da je od strane optuženog izvršeno više krivičnih djela teške kradje, tj. da se radi o istovjetnom krivičnom djelu koje je izvršeno u vremenskom kontinuitetu a kod izvršioca je postojao jedinstveni umišljaj, da oduzme tudje pokretne stvari bez pravnog osnova, što je i htio. </span>
</p>
<p class="p6"></p>
<p class="p5">
<span>Iz izvoda iz Kaznene evidencije na ime optuženog P.S.a se vidi, da je isti osudjivan i to: - presudom Osnovnog suda u B.Polje K.br. 738/05 od 25.05.2006.godine, po čl. 301. st. 1. KZ RCG, 45 dana zatvora, osuda brisana, presudom Osnovnog suda u B.Polje K.br. 383/08 od 05.2008.godine po čl. 240. st. 1. KZCG, 1.godina zatvora, presudom Osnovnog suda u B.Polju K.br. 577/08 od 09.02.2009.godine po čl. 246. st. 1. KZ CG, 400,00 eura - novčana kazna, presudom Višeg suda u B.Polje K.br. 122/07 od 14.03.2008.godine po čl. 300. st. 1. KZ CG, 1. godina zatvora, presudom Osnovnog suda u B.Polju K.br. 726/08 od 13.02.2009.godine po čl. 240. st. 1. tač. 1, u vezi čl. 49. KZ CG, 1.godina zatvora, presudom Osnovnog suda u B.Polju K.br. 442/09 od 14.05.2009.godine po čl. 240. st. 1. tač. 1. u vezi čl. 49. KZ CG, 1.godina i 2. mjeseca zatvora, kaznu izdržao u vremenu od 14.05.2009.godine do 27.05.2011.godine – uslovni otpust traje do 26.08.2011.godine, i presudom Osnovnog suda u Bijelom Polju K.br. 100/2012 od 23.05.2012.godine po čl. 240. st. 1. tač. 1. KZ, 1. godina i 3. mjeseca zatvora.</span>
</p>
<p class="p6"></p>
<p class="p5">
<span>Prilikom odlučivanja o vrsti i visini kazne sud je cijenio sve okolnosti iz čl. 42. Krivičnog Zakonika, koje utiču da kazna bude veća ili manja pa je na strani optuženog  od olakšavajućih okolnosti našao da se radi o relativno mladjem licu, lošeg imovnog stanja, da je isti priznao izvršenje djela, dok mu je od otežavajućih okolnosti cijenio da je isti ranije osudjivan 7. puta, a za krivično djelo teška kradja 4. puta ( višestruki povratnik ). Imajući u vidu predhodno utvrdjene olakšavajuće okolnosti, uz prisustvo otežavajućih ( ranije osudjivanosti ). Ovaj Sud je optuženog za predmetno krivično djelo s obzirom na način izvršenja djela osudio na kaznu zatvora u trajanju od 1. ( jedne ) godine i 3. ( tri ) mjeseca, smatrajući da će se i sa ovom zatvorskom kaznom prema istom postići svrha kažnjavanja  predvidjena čl. 32. u vezi čl. 4. st. 2. KZ, te da optuženi u buduće ne vrši ovakva i slična krivična djela. </span>
</p>
<p class="p6"></p>
<p class="p6">
<span>	Sud je  optuženog  obavezao na plaćanje paušala u iznosu od 30,00 € ( trideset eura), vodeći pri tome računa o trajanju i složenosti krivičnog postupka, kao i imovinskim prilikama optuženog, shodno čl. 226. ZKP-a. </span>
</p>
<p class="p6"></p>
<p class="p5">
<span>Optuženi P.S. se obavezuje, da oštećenom M.D.u isplati iznos od 60,00 € ( šezdeset eura), kao i da vrati mobilni telefon marke ''Nokia'' 2330 IMEI 358249038710548, te da isplati iznos od 355,00 €( tristotine pedeset pet eura) oštećenom K.B.u, a sve u roku od 15 dana po pravosnažnosti presude, a na ime imovinsko - pravnog zahtjeva, shodno čl. 239. ZKP-a.  </span>
</p>
<p class="p6"></p>
<p class="p5">
<span>S iznijetih razloga odlučeno je kao u izreci presude, a na osnovu odredbe čl. 374. Zakonika o krivičnom postupku.</span>
</p>
<p class="p5"></p>
<p class="p5"></p>
<p class="p5"></p>
<p class="p7">
<span class="s1">OSNOVNI SUD U BIJELOM POLJE</span>
</p>
<p class="p7">
<span class="s1">Dana: 27.11.2012. godine</span>
</p>
<p class="p6">
<span class="s1">Zapisničar, 					                                      S u d i j a,</span>
</p>
<p class="p6">
<span class="s1">Ljiljana Popović      					             Rahmo Banda     </span>
</p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p10"></p>


</body>
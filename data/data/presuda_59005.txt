<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;font-style:italic;}
.s2{font-weight:bold;}
.s3{font-style:italic;}
.p1{text-indent:0.5in;margin-left:0.375in;text-align:end;hyphenate:auto;font-family:Arial;font-size:12pt;}
.p2{text-indent:0.5in;margin-left:0.375in;text-align:center;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{text-align:center;hyphenate:auto;font-family:Arial;font-size:12pt;}
.p5{text-indent:0.5in;margin-left:0.375in;text-align:justify;hyphenate:auto;font-family:Arial;font-size:12pt;}
.p6{text-align:start;hyphenate:auto;font-family:Arial;font-size:12pt;}
.p7{text-indent:0.5in;text-align:justify;hyphenate:auto;font-family:Arial;font-size:12pt;}
.p8{text-indent:0.5in;text-align:center;hyphenate:auto;font-family:Arial;font-size:12pt;}
.p9{text-indent:0.5in;margin-right:0.125in;text-align:justify;hyphenate:auto;font-family:Arial;font-size:12pt;}
.p10{text-align:start;hyphenate:auto;font-family:Times New Roman;font-size:12pt;}
</style>
<meta content="marija.cupic" name="author">
</head>
<body class="b1 b2">
<p class="p1">
<span class="s1">K.br. 221/11</span>
</p>
<p class="p1"></p>
<p class="p1"></p>
<p class="p2">
<!--Image link to '0.jpg' can be here-->
</p>
<p class="p1"></p>
<p class="p2">
<span class="s1">U IME CRNE GORE</span>
</p>
<p class="p2"></p>
<p class="p3">
<span>OSNOVNI SUD U CETINJU</span><span class="s2">,</span><span> kao provostepeni krivični, po sudiji Ćupić Mariji, kao sudiji pojedincu, uz učešće sudskog namještenika Martinović Aleksandre, kao zapisničara, u krivičnom predmetu protiv okrivljenog K. M. iz Cetinja, zbog krivičnog djela, učestvovanje u grupi koja izvrši krivično djelo iz člana 404. stav 1.  Krivičnog zakonika, po optužnom predlogu ODT-a u Cetinje Kt.br.225/11-2 od 20. 12. 2011. godine, nakon održanog glavnog i javnog pretresa dana 18.12. 2012. godine, u prisustvu savjetnika  ODT-a Đ. M., okr. K. M., oštećenog Lj. B., donio je, a dana  25. 12. 2012. godine javno objavio </span>
</p>
<p class="p3"></p>
<p class="p4">
<span class="s2">P R E S U D U</span>
</p>
<p class="p2"></p>
<p class="p5"></p>
<p class="p3">
<span>Okrivljeni K. M., od oca N. i majke S., rođene T., rođen ....... godine u Cetinju, gdje i prebiva, naselje »O. p.« broj 2, državljanin Crne Gore, neoženjen, pismen, sa završenom Srednjom školom, lošeg imovnog stanja, neosuđivan,</span>
</p>
<p class="p6"></p>
<p class="p7">
<span>Na osnovu čl. 373. tačka. 2. ZKP-a se </span>
</p>
<p class="p7"></p>
<p class="p6"></p>
<p class="p8">
<span>OSLOBADJA OD OPTUŽBE</span>
</p>
<p class="p3"></p>
<p class="p3">
<span class="s1">Da je: </span>
</p>
<p class="p3"></p>
<p class="p3">
<span>Dana 27. oktobra 2011. godine, oko 00,45 časova, na Studenskom trgu u Cetinju, učestvovao u grupi koja je zajedničkim djelovanjem učinila krivično djelo nasilničko ponašanje iz člana 399. Krivičnog zakonika, za koje krivično djelo se može izreći kazna od pet godina zatvora, na štetu Lj. B. iz Cetinja, na način što u trenutku kada je grupa nepoznatih muških lica bez povoda fizički napala oštećenog zadajući mu više udaraca rukama i nogama u predjelu glave i tijela od kojih udaraca su mu nanijeli laku tjelesnu povredu u vidu krvnog podliva lijeve strane čela i otoka gornje usne, okrivljeni K. M. je djelujući u grupi prišao ispred K. K. koji je bio u društvu sa oštećenim Lj. B. i istog uhvatio rukama u predjelu tijela onemogućavajući ga pri tom da priđe oštećenom i istog uspije odvojiti od grupe koja ga je fizički napala.</span>
</p>
<p class="p3"></p>
<p class="p3">
<span>- čime bi izvršio krivično djelo učestvovanje u grupi koja izvrši krivično djelo iz člana 404. stav 1. Krivičnog zakonika,</span>
</p>
<p class="p3"></p>
<p class="p3">
<span>Troškovi  krivičnog postupka u iznosu od 44,00 eura, padaju na teret budžetskih sredstava suda.</span>
</p>
<p class="p6"></p>
<p class="p4">
<span class="s2">O b r a z l o ž e nj e</span>
</p>
<p class="p4"></p>
<p class="p6"></p>
<p class="p3">
<span>Osnovno državno tužilaštvo u Cetinju, podnijetim optužnim predlogom  Kt. br. 225/11-2 od 20. 12. 2011. godine, stavilo je na teret okrivljenom K. M. da je izvršio krivično djelo učestvovanje u grupi koja izvrši krivično djelo iz člana 404. stav 1. Krivičnog zakonika. Zastupnik optužbe je u završnoj riječi ostao pri podnijetom optužnom aktu i predložio da se okrivljeni oglasi krivim za predmetno krivično djelo i osudi po zakonu.</span>
</p>
<p class="p3"></p>
<p class="p3">
<span>Okrivljeni K. M. je u svojoj odbrani naveo da je u noći 27. 10. 2011. godine oko 00,45 časova izašao iz kafe bara „Pab“ gdje je prethodno boravio sa svojim drugovima J. B. i J. B.. Pri izlasku iz kafe bara uputio se prema Studentskom trgu gdje mu je bilo parkirano vozilo. Sa njim u društvu je bio i J. B.. Kada je stigao na Studentski trg primijetio je neke momke kako se svađaju i zalijeću jedan prema drugom. Nezna ko su bili ti momci ,niti bi ih mogao prepoznati, po njegovoj procjeni bilo je 4-5 momaka koji su se međusobno svađali. Iz čisto moralnih razloga, ne želeći da dođe između njih do tuče on je jednog momka uhvatio rukama u predjelu grudi da bi ga spriječio da se sukobi sa nekim od ostalih momaka sa kojima se svađao. Razdvajao je, dok je ostala grupa momaka bila iza njegovih leđa tako  da nezna što su oni radili za to vrijeme, niti je primijetio gdje je bio njegov drug B., ali je siguran da se on nije svađao i tukao jer nije imao razloga za to. S toga je u potpunosti negirao da je izvršio krivično djelo koje mu se stavlja na teret. K. K. i Lj. B. poznaje od ranije iz viđenja. Ne sjeća se da li su oni bili u toj grupi koja se svađala. Ne sjeća se da li je zadržao K. K. da se ne svađa, jer je bio popio teko da mu je sjećanje zbog toga umanjeno. Još jednom je naveo da konkretnom prilikom nije učestvovao u tuči, već naprotiv da je razdvajao. Nezna ko su lica koja su te večeri učestvovala u tuči, a po njegovom mišljenju bili su u društvu sa Lj. B.om, tako da on može da kaže ko mu je nanio povrede, a istom je samo želio da pomogne. </span>
</p>
<p class="p3"></p>
<p class="p3">
<span>Radi razrješenja date krivičnopravne stvari sud je u dokaznom postupku na glavnom pretresu proveo dokaze: saslušao oštećenog Lj. B., saslušao svjedoke K. K., J. B., J. Ž., G. E., H.D., M. N., I.A., M. R., P. B.u, pročitao nalaz i mišljenje sudskog vještaka medicinske struke R. dr. S. Kt. br. 225/11-2 od 29. 11. 2011. godine, sa izvještajem ljekara specijaliste JZU Opšte bolnice Cetinje, broj protokola 1235 od 27. 10. 2011. godine,te pročitao izvještaj Uprave policije – Ispostave Cetinje broj ..... od 15. 12. 2011. godine iz Kaznene evidencije za okrivljenog K. M..</span>
</p>
<p class="p3"></p>
<p class="p3">
<span>Oštećeni Lj. B. je u svom iskazu naveo da je dana 27. 10. 2011. godine oko 00,00 časova sjeo u svoje putničko vozilo marke “Ford fiesta” ,dok je na mjestu suvozača bio njegov poznanik K. A. i planirao je da se odvezu kući jer su prethodno bili u nekom kafe baru gdje su popili više alkoholnih pića. U momentu kada je planirao da upali vozilo neko mu je kucnuo na staklo sa njegove lijeve strane i upitao ga “jesi li ti nešto meni rekao”, na što mu je on odgovorio da je sve u redu, jer je video da je bio popio, kao i on. Pokrenuo je vozilo sa namjerom da ide kući kada je iz mase čuo neke psovke. Odlučio je da izađe iz vozila i da se izvini nekom od tih lica, ako ga je slučajno uvrijedio. Odmah po izlasku iz vozila primijetio je veću grupu njemu nepoznatih momaka koji su ga fizički napali tako što su ga udarali nogama i rukama u predjelu glave i tijela, usled kojih udaraca je pao na ulicu. Nezna ko ga je udarao, jer je bilo više momaka koji su ga udarali. Nezna da li je u toj gurpi bio i okrivljeni K. M. jer ga i ne poznaje od ranije. Nezna ni gdje je za to vrijeme bio njegov poznanik K. A., samo zna da je prebijen. Kad je ustao sa ulice vidio je policajce koji su ga odveli u Hitnu službu radi ukazivanja ljekarske pomoći.  Istakao je da je siguran da okrivljeni nije kriv jer je prije toga zadobio udarac. Ni dan danas nezna ko mu je zadao udarac, a ne može sa sigurnošću se izjasniti ni da li je te večeri u društvu bio K. M. sa osobama koje su mu zadale udarce.  Siguran je da K. M. nije učestvovao u grupi koja je vršila krivično djelo. Vezano za K. koliko se mogao sjetiti isti je  razdvajao, odnosno nije mogao sa sigurnošću da tvrdi da li je držao K. K., i ako jesto po njegovom mišljenju to je da se ovaj ne bi tukao,jer je već prije toga bio zadobio udarce.Nije se pridružio krivičnom gonjenju protiv okrivljenog i nije postavio imovinsko pravni zahtjev.</span>
</p>
<p class="p3"></p>
<p class="p3">
<span>Svjedok K. A. je u svom iskazu naveo da je dana 27. 10. 2011. godine sa svojim poznanikom Lj. B. boravio u kafe baru “Škotski pab”. Nije pio alkoholna pića, a B. jeste. U kafe baru nijesu se sa nikim svađali. Oko 01,00 časova sjeli su u B. vozilo marke “Ford fiesta” i taman kad su planirali da krenu neko je zakucao na lijevo bočno staklo sa strane vozača, odnosno, sa strane B., jer je on bio na mjestu vozača. B. je otvorio prozor, a ovaj momak mu je rekao “jesi li ti meni nešto uradio ili rekao”, a B. mu je odgovorio “ne, neznam o čemu se radi”. Nakon toga, kada  su krenuli vozilom da idu kući, čuli su prijetnje, “da im treba polomiti glave”. B. je tada zaustavio vozilo i izašao iz istog, kada ga je nekoliko momaka, a sigurno je vidio trojicu fizički napalo, a od kojih udaraca je B. pao na ulicu. Čitav događaj je trajao više od pet sekundi. Kada su krenuli da biju B. on je izašao iz vozila sa namjerom da ih razdvoji i da uspije izvući B., ali ga u tom trenutku uhvatio K. M. i nije mu dozvoljavao da im priđe,odn. uhvatio ga je rukama u predjelu njegovog tijela i nalazio se ispred njega. Kada je vidio da je B. pao, on se otrgao iz “zagrljaja” M. i pošao da pomogne B., a istovremeno je stigla i patrola policije. U momentu dok ga je držao nije prepoznao K. M., međutim u stanici policije ga je prepoznao i siguran je da je to on. Radnje K. M. su mu izgledale dobronamjerne po njega da se ne bi tukao, a zlonamjerne po B., jer je na taj način omogućio da oni momci mogu B. nesmetano tući. To je njegovo mišljenje, a K. M. poznaje od ranije.Nije se mogao izjasniti o identitetu lica koja su navedene noći bila u društvu sa K. M..</span>
</p>
<p class="p3"></p>
<p class="p3">
<span>Svjedok J. B. je u svom iskazu naveo da se dana 27. 10. 2011. godine poslije ponoći vraćao iz kafe bara “P” zajedno sa svojim drugom K. M.,a išli su prema Studentskom trgu gdje se M. nalazilo auto kako bi se sa njime odvezli kući. Koliko se može sjetiti, jer je bio u pripitom stanju, kao i njegov drug M. jer su mu uzeli i vozačku te noći. Kada su išli prema autu stvorila se veća gužva između dvije grupe mladića koji su se nešto prepirali i gurali, pa su se on i M. umiješali kako bi ih razdvojili. Nije prepoznao bilo koga od tih momaka koji su se svađali, a tek sjutra dan je saznao da je u jednoj od te grupe momaka koji su se svađali bio izvjesni K.. Koliko se sve ljudi svađalo i guralo nije se mogao izjasniti. Zna sigurno da je njegov drug K. M. samo razdvajao jer nije imao nikakve potrebe da se sa bilo kim od njih tuče i svađa. Kada se sve to smirilo on se taksijem odvezao kući, a M. se odvezao svojim vozilom. Još jednom je naveo da je K. M. samo razdvajao ,a da je sjutra dan iz priče po gradu saznao identitet lica koja su učestvovala u tuči, tj. da su bili prisutni Lj. B., K. A.. Nije se tačno mogao izjasniti koje je radnje K. M. preduzimao prilikom razdvajanja, radilo se o nekom guranju, ali događaja se sjeća kao kroz maglu jer su bili u alkoholisanom stanju.</span>
</p>
<p class="p3"></p>
<p class="p3">
<span>Svjedok J. Ž. je u svom iskazu navela da je dana 27. 10. 2011. godine oko 00,30-01,00 časova sjedjela na klupi ispred Studentskog doma sa svojim drugovima H.D., E. G., P. B. i M. R.. Dok su sjedjeli na klupi nije obraćala pažnju što se dešava na Studentskom trgu, sem što je u jednom momentu primijetila da je došlo do tuče između nekoliko momaka, u kojoj tuči je došlo do međusobne razmjene udaraca između svih učesnika tuče, da bi potom jedan od njih pao na tlo kada su više njih nastavili da ga udaraju nogama u predjelu glave i tijela ,da bi u tom trenutku naišla patrola policije. Navela je i to da ne poznaje ni jedno lice koje je učestvovalo u ovoj tuči, niti se može izjasniti ko je od njih kome zadavao udarce, jer je nastala opšta gužva, a po njenom mišljenju svu su se međusobno udarali nogama i rukama. K. M. ne poznaje, jer boravi na Cetinju tek dva mjeseca i ne poznaje nikoga u ovom gradu. Ne bi ga mogla prepoznati iz razloga što je Studentski trg te večeri bio slabo osvijetljen, tako da nije mogla prepoznati u čemu su ovi momci bili obučeni, a kamoli prepoznati njihova lica. Nije se tačno mogla izjasniti koliko momaka je bilo u ovoj grupi koja se fizički sukobila, a misli da ih je bilo najmanje petoro.</span>
</p>
<p class="p3"></p>
<p class="p3">
<span>Svjedok G. E. je u svom iskazu naveo da je dana 27. 10. 2011. godine, oko 00,30 časova, sjedio je na klupi ispred Studentskog doma na Studentskom trgu u društvu sa H. D., P. B., i M. R., dok je njihova drugarica J. Ž. sa njima bila takođe u društvu jedan dio vremena. U jednom trenutku, oko 5-6 njemu nepoznatih momaka došlo je iz pravca kafe bara “Pab” koji su počeli da dobacuju i provociraju dva momka koji su takođe došli iz pravca kafe bara “P” i sjeli u svoje vozilo. Ova dva momka su izašla iz auta i otpočeli prepirku sa ovom grupom od 5-6 momaka, a njemu je sve ličilo da su svi bili u alkoholisanom stanju. Nakon minut – dva primjetio je da dolazi do tuče između grupe od 5-6 momaka sa pomenuta dva momka, ali nezna ko je kome zadavao udarce i u kom predjelu jer se sve veoma brzo odigralo, i nastala je opšta gužva i tuča. Ono što je upamtio je situacija kada je neko lice iz ove grupe 5-6 momaka udarilo jedno lice nogom u predjelu glave.  Ne poznaje niti jedno lice koje je učestvovalo u tuči, obzirom da je iz Bara, a na Cetinje vrlo malo izlazi, i učesnike ne bi mogao prepoznati. Ovaj događaj je posmatrao sa razdaljine od oko 10 metara, a ni on ,niti njegovi drugovi nijesu ustajali sa klupe, niti razdvajali učesnike u tuči. Ne poznaje ni K. M., K. K., J. B., I. A. i M. N. i nije se mogao izjasniti da li su oni činili ovu grupu od 5-6 momaka koji su kritične prilike izazvali svađu i tuču. Ne sjeća se da li je jedno lice sprečavalo drugo lice da ukaže pomoć oštećenom.</span>
</p>
<p class="p3"></p>
<p class="p3">
<span>Svjedok H. D.je u svom iskazu naveo da je dana 27. 10. 2011. godine oko 00,00 ili 01,00 časova, sjedio na klupi na Studentskom trgu zajedno sa svojim drugovima G. E., P. B., i M. R., a takođe im se u jednom trenutku pridružila njihova drugarica J. Ž.,kada je nekoliko njemu nepoznatih momaka  sa vozilom bijele boje (marke se nije mogao sjetiti) parkiralo pored njihove klupe, na udaljenosti od oko pet  metara i tada su ovi momci izašli iz vozila. On je primijetio da je istom prilikom došlo do međusobne prepirke između dva momka nakon čega su se umiješali momci iz grupe koja se dovezla vozilom bijele boje kada je doslo do tuče. Ne poznaje niti jedno lice između kojih je kritičnom prilikom došlo do međusobnog obračuna, sem K. M. i J. B., ali je po njegovom viđenju kritične prilike J. B. razdvajao učesnike u tuči, dok je K. M. primijetio nakon što je tuča okončana. Pojasnio je da je kritične prilike bio u šoku, ali je po njegovom viđenju u tuči učestvovalo sedam momaka, što ne može da tvrdi, te da je u jednom trenutku jedan stariji momak pao na kolovoznu površinu i tada mu je neko lice zadalo udarac nogom u predjelu glave,kada je   čuo da neko od prisutnih viče “policija, evo policija”, pa su se prisutni razbježali sa lica mjesta, na način što je grupa momaka njih 4.-5 sjelo u bijelo auto, i odvezlo se u nepoznatom pravcu, dok se jedan momak uputio u pravcu parka, a povrijeđeni je ostao da leži do dolaska policije koji su ga preuzeli u službeno vozilo. On, P. B., M. R., J. Ž., nijesu pokušavali da razdvoje ova lica, niti su ustajali sa klupe, sem što su posmatrali ovaj događaj. Nije siguran da bi mogao da prepozna lica koja su kritične prilike učestvovala u tuči, bio je mrak, a takođe nije u potpunosti fokusiran na ljude, tako da nezna da li bi ih mogao prepoznati ,tj.lica koja su se fizički sukobila odnosnom prilikom na Studentskom trgu.  J. B. im je nakon završetka tuče prišao ali kao što je i naveo J. B. koliko je mogao primijetiti nije učestvovao u tuči, niti je udarao oštećenog Lj. B., već je samo smirivao situaciju u namjeri da ove momke razdvoji. Ne poznaje K. K., Lj. B. i .M.N..</span>
</p>
<p class="p3"></p>
<p class="p3">
<span>Svjedok M. N. je u svom iskazu naveo da nezna zašto je u ovom predmetnom događaju pozvan kao svjedok. Te noći je bio u kafe baru “P” popio piće, sa svojim prijateljima K. M., J. B. i I. A.. Zadržao se svega pet minuta, kada je otišao kući, a oni su I dalje ostali u navedenom kafe baru. Iste večeri, oko 02,00 časova ujutro su došli policajci po njega i priveli ga u stanicu policije. Njima je tada rekao ono što je izjavio u tužilaštvu i sudu. Nezna, niti ga interesuje, da li je došlo do neke tuče te večeri i između koga. </span>
</p>
<p class="p3"></p>
<p class="p3">
<span>Svjedok I. A. je u svom iskazu naveo da je dana 27. oktobra 2011. godine, bio u kafe baru “P” u društvu sa J. B. i K. M.. Negdje između 23.00 i 00,00 časova, on je napustio navedeni kafe bar, kojom prilikom su sa njim izašli K. M. i J. B., koji su ga ispratili u pravcu gornjeg dijela grada u blizini zgrade “Trgprometa”, kada su se isti vratili u pravcu kafe bara “P”, a on se uputio u pravcu svoje kuće. Nije mu poznato gdje su K. M. i J. B. otišli tada.  Dodao je da dok se on nalazio u kafe baru “P” nije dolazilo do bilo kakve prepirke ili pak svađe između K. i J. sa drugim licima. Takođe mu nije poznato između kojih lica je kritične večeri došo do međusobne tuče i svađe jer kao što je i naveo on se uputio u pravcu svoje kuće, tako da nije bio neposredni očevidac predmetnog događaja. Pojasnio je da kritične večeri K. M. i J. B., u trenutku dok su se rastajali kod zgrade “Trgoprometa” saopštili su mu da idu kući, ali njemu nije pznato da li su oni pošli kući ili su se uputili u pravcu Studentskog trga, da li su bili vozilom ili pješice, zaista nezna. Još jednom je ponovio da nije bio očevidac događaja koji se odigrao na Studentskom trgu, već je o istom događaju obaviješten u stanici policije.</span>
</p>
<p class="p3"></p>
<p class="p3">
<span>Svjedok M. R. je u svom iskazu naveo da je dana 27. 10. 2011. godine ,oko 00,30 časova zajedno sa svojim drugovima H. D., E. G., i drugaricama P. B. i J. Ž. sjedio  na klupi ispred Studentskog doma na Studentskom trgu u Cetinju. Na Studentskom trgu su bila parkirana 2 ili 3 vozila, i ista su se nalazila na udaljenosti oko 7-8 metara od njih. Tada je primijetio grupu od nekoliko njemu nepoznatih momaka, koji su dolazili iz pravca kafe bara “P” i upućivali se u pravcu svojih vozila, koja su billa parkirana na trgu. Tada je primjetio grupu od 5-6 momaka koji su sjeli u putničko vozilo marke “Reno megan” bijele boje, i 2 ili 3 momka koji su sjeli u vozilo marke “Ford fiesta”. Primijetio je da su ova vozila krenula i koliko je shvatio istovremeno zakočila, i njemu je izgledalo da će doći do sudara u kojem trenutku su svi pomenuti momci izlasli iz ova dva vozila i nastala je međusobna svađa, a ubrzo zatim i tuča između istih. Nije se mogao precizno izjasniti ko je kome zadavao udarce, a obzirom da je nastala opšta gužva i tuča, vjeruje da su se međusobno tukli. Istom prilikom je primijetio da je jedan stariji momak povrijeđen, i da je tom prilikom ležao na kolovoznoj površini, kada mu je neko zadao udarce nogom u predjelu glave i rebara. Policija je ubrzo pristigla na lice mjesta gdje su bili prisutni povrijeđeni – oštećeni Lj. B. i njegov drug koji je bio sa njim u vozilu “Ford fiesta”, dok je jedan dio grupe momaka iz vozila marke “Reno megan” napustio lice mjesta upućujući se u pravcu parka, a drugi dio grupe se vozilom odvezao u nepoznatom pravcu i to prije dolaska policije. Ove momke ne poznaje, i nije ih mogao prepoznati, obzirom da je Studentski trg kritične prilike bio slabo osvijetljen, tako da njihova lica nije mogao jasno vidjeti. Okrivljenog K. M. ne poznaje.</span>
</p>
<p class="p3">
<span>Svjedok P. B. je u svom iskazu navela da je dana 27. oktobra 2011. godine oko 00,30 časova sjedjela na klupi ispred Studentskog doma sa svojim drugovima H.D., E. G., i M. R.. U jednom trenutku je primijetila dvoje vozila koji su krenuli sa Studenskog trga, ali nije primijetila i nezna koje su marke ta vozila , niti je primijetila koliko lica je bilo u istima. Nakon nekih 5-6 metara ova vozila su se zaustavila i 4 ili 5 momaka iz ovih vozila je izašla, a njoj je ličilo kao da se poznaju i da će da se pozdrave tom prilikom. U tom trenutku između istih momaka došlo je do međusobne tuče, kada jedan od njih pao na kolovoznu površinu, da bi tada čula da je neko od prisutnih povikao “policija, policija”. Istovremeno sa dolaskom policije na lice mjesta grupa momaka je sjela u bijelo vozilo i istim se odvezla u nepoznatom pravcu. Ne poznaje lično ni oštećenog Lj. B., kao ni K. K. ni J. B., niti druge učesnike u tuči, Njeni drugovi H. D. R. M., i G.E. nijesu učestvovali u ovoj tuči ni na bilo koji način, a takođe nijesu ni razdvajali pomenute momke koji su se međusobno fizički obračunavali. Naglasila je da je kritične prilike bila u šoku,ali da se zbog proteka vremena ne bi mogla izjasniti ko su lica koja su navedene noći učestvovala u tuči, i da ih nebi mogla prepoznati jer je navedene noći bilo mračno.</span>
</p>
<p class="p3"></p>
<p class="p3">
<span>Iz nalaza i mišljenja sudskog vještaka medicinske struke R. dr. S. Kt. br. 225/11-2 od 29. 11. 2011. godine, proizilazi da je  Lj. B. kritične prilike zadobio laku tjelesnu povredu obzirom da je u izvještaju ljekara specijaliste JZU Opšte bolnice Cetinje, broj protokola 1235 od 27. 10. 2011. godine konstatovano da je dana 27. 10. 2011. godine pregledan Lj. B., rođen ........ godine i da su istom konstatovane povrede u vidu –lokalno hematom (krvni podliv ljeve strane cela i otok gornje usne)</span>
</p>
<p class="p3"></p>
<p class="p3">
<span>Iz izvještaja Uprave policije – Ispostave Cetinje broj ...... od 15. 12. 2011. godine iz Kaznene evidencije za okrivljenog K. M. proizilazi da isti nije osuđivan.</span>
</p>
<p class="p3"></p>
<p class="p3">
<span>Cijeneći rezultate cjelokupnog postupka, ovaj sud nalazi da u postupku nije dokazano da je okrivljeni  izvršio  krivično djelo učestvovanje u grupi koja izvrši krivično djelo iz čl.404.st.1. KZ-a.</span>
</p>
<p class="p3"></p>
<p class="p3">
<span>	Naime, optužnim predlogom ODT-a u Cetinju Kt.br.225/11-2 od 20.12.2011.godine  je stavljeno na teret okrivljenom da je izvršio predmetno krivično djelo na način što je  dana 27. oktobra 2011. godine, oko 00,45 časova, na Studenskom trgu u Cetinju, učestvovao u grupi koja je zajedničkim djelovanjem učinila krivično djelo nasilničko ponašanje iz člana 399. Krivičnog zakonika, za koje krivično djelo se može izreći kazna od pet godina zatvora, na štetu Lj. B. iz Cetinja, na način što u trenutku kada je grupa nepoznatih muških lica bez povoda fizički napala oštećenog zadajući mu više udaraca rukama i nogama u predjelu glave i tijela od kojih udaraca su mu nanijeli laku tjelesnu povredu u vidu krvnog podliva lijeve strane čela i otoka gornje usne, okrivljeni K. M. je djelujući u grupi prišao ispred K. K. koji je bio u društvu sa oštećenim Lj. B.om i istog uhvatio rukama u predjelu tijela onemogućavajući ga pri tom da priđe oštećenom i istog uspije odvojiti od grupe koja ga je fizički napala.</span>
</p>
<p class="p7"></p>
<p class="p7"></p>
<p class="p7">
<span>Medjutim, po nalaženju suda nema dokaza da ukupna krivičnopravna djelatnost koja je okrivljenom stavljena na teret optužbom i označena u izreci presude može predstavljati krivično djelo učestvovanje u grupi koja izvrši  krivično djelo iz čl.404.st.1.KZ-a.</span>
</p>
<p class="p7"></p>
<p class="p7">
<span>Krivično djelo učestvovanje u grupi koja izvrši krivično djelo iz čl.404.st.1.KZ-a čini ono lice koje učestvuje u grupi ljudi koja zajedničkim djelovanjem liši života neko lice ili mu  nanese tešku tjelesnu povredu ,izvrši paljevinu, ošteti imovinu u većem obimu ili učini drugo krivično djelo za koje se može izreći pet godina zatvora ili teža kazna ili koje pokuša da izvrši neko od tih djela.</span>
</p>
<p class="p7"></p>
<p class="p7">
<span>Sud niti jednim provedenim dokazom,odnosno dovodjenjem istih u medjusobnu vezu,a u sklopu sa odbranom okrivljenog koji je decidno negirao izvršenje krivičnog djela stavljenog mu na teret nije mogao na pouzdan način utvrditi da je do izvršenja krivičnog djela došlo od strane okr.K. M.,tj.nema dokaza da je učestvovao u grupi ljudi koja je  zajedničkim djelovanjem učinila krivično djelo nasilničko ponašanje iz čl.399 KZ-a za koje krivično djelo se može izreći kazna od pet godina zatvora,a na štetu Lj. B. ,tim prije što sam oštećeni jasno navodi u svom iskazu da je siguran da okrivljeni nije kriv,te da se ne može izjasniti da li je K. te večeri bio u društvu sa osobama koje su mu zadavale udarce.</span>
</p>
<p class="p7"></p>
<p class="p7">
<span>Kod ovakvog stava oštećenog ,te iskaza svjedoka J. B. koji negira bilo kakvo učešće okrivljenog u izvršenju bilo kojeg krivičnog djela ,te svjedoka K. K. koji se nije izjasnio  ko su lica koja su vršila nasilje prema oštećenom, odn. da je on dao svoj subjektivni stav o radnjama K. M. koje su preduzete konkretnom prilikom,a za koje sud nije našao utemeljenje nakon provedenog dokaznog postupka ,sud je zaključio da nema dokaza za tezu optužbe da je okrivljeni počinio krivično djelo u pitanju , obzirom da nema dokaza da je isti djelovao u grupi ,pa samim tim nema  ni dokaza da je isti preduzeo navedene radnje -hvatanje rukama u predjelu tijela K. K. sa umišljajem koji  obuhvata svijest o tome da učestvuje u grupi ljudi koja   svojim zajedničkim djelovanjem čini krivično djelo nasilničko ponašanje iz čl.399.KZ-a ,za koje krivično djelo se može izreći kazna od pet godina zatvora ,odn. prouzrokuje neku od navedenih posledica.</span>
</p>
<p class="p3">
<span>          Sud je cjenio i ostale provedene dokaze pa je našao da nijesu od uticaja za drugačije presudjenje,te ih nije posebno obrazlagao.</span>
</p>
<p class="p3"></p>
<p class="p3">
<span>Zbog svega navedenog sud je odlučio u korist okrivljenog jer provedeni dokazi nijesu sa sigurnošću ukazivali da je  okrivljeni počinio krivično djelo učestvovanje u grupi koja izvrši krivično djelo iz čl.404.st.1.KZ-a, a kod činjenice da nema drugih dokaza, tj.svjedoka koji bi na pouzdan način svjedočili u datoj krivičnopravnoj stvari ,što bi rezultiralo donošenjem drugačije odluke,te posebno imajući u vidu odredbu iz čl.3.st.3.Zakonika o krivičnom postupku da sumnja o postojanju činjenica koja čine obilježje krivičnog djela sud rješava na način koji je povoljniji za okrivljenog (in dubio pro reo),  to ga je oslobodio optužbe osnovom čl.373.t.2.KZ-a.</span>
</p>
<p class="p7"></p>
<p class="p3">
<span>Shodno odredbama čl. 230. Zakonika o krivičnom postupku troškovi krivičnog postupka u iznosu od 44,00 eura,koji se odnose na troškove vještačenja po vještaku medicinske struke  padaju na teret budžetskih sredstava suda.</span>
</p>
<p class="p7"></p>
<p class="p9">
<span>Na temelju izloženog valjalo je odlučiti kao u izreci.</span>
</p>
<p class="p7"></p>
<p class="p7"></p>
<p class="p3"></p>
<p class="p8">
<span class="s2">OSNOVNI SUD U CETINJU</span>
</p>
<p class="p8">
<span class="s3">Dana 25. 12. 2012.godine</span>
</p>
<p class="p3"></p>
<p class="p3"></p>
<p class="p3">
<span class="s2">Zapisničar, 					                                            S u d i j a</span>
</p>
<p class="p3">
<span class="s1">Martinović Aleksandra			                                    Marija Ćupić s.r.</span>
</p>
<p class="p3"></p>
<p class="p3"></p>
<p class="p3"></p>
<p class="p3">
<span class="s2">PRAVNA POUKA</span><span>:</span>
</p>
<p class="p3">
<span>Protiv ove presude može se izjaviti žalba u </span>
</p>
<p class="p3">
<span>roku od 8 dana  od dana prijema Višem sudu </span>
</p>
<p class="p3">
<span>u Podgorici a preko ovog Suda.</span>
</p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p10"></p>
<p class="p10"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.2in 0.9in 1.2in;}
.p1{text-align:start;hyphenate:auto;font-family:Arial;font-size:14pt;}
.p2{text-align:center;hyphenate:auto;font-family:Arial;font-size:14pt;}
.p3{text-align:center;hyphenate:auto;font-family:Times New Roman;font-size:14pt;}
.p4{text-indent:0.5in;text-align:justify;hyphenate:auto;font-family:Arial;font-size:14pt;}
.p5{text-align:justify;hyphenate:auto;font-family:Arial;font-size:14pt;}
.p6{text-align:center;hyphenate:auto;keep-with-next.within-page:always;font-family:Arial;font-size:14pt;}
.p7{text-indent:0.5in;text-align:center;hyphenate:auto;keep-with-next.within-page:always;font-family:Arial;font-size:14pt;}
.p8{text-indent:0.5in;text-align:justify;hyphenate:auto;keep-with-next.within-page:always;font-family:Arial;font-size:14pt;}
.p9{text-align:justify;hyphenate:auto;keep-with-next.within-page:always;font-family:Arial;font-size:14pt;}
.p10{text-align:start;hyphenate:auto;font-family:Times New Roman;font-size:14pt;}
.s1{font-style:italic;}
</style>
<title>K</title>
<meta content="vesna.kovacevic" name="author">
</head>
<body class="b1 b2">
<p class="p1">
<span>                                                                                                       K. br. 860/12</span>
</p>
<p class="p1"></p>
<p class="p1"></p>
<p class="p2"></p>
<p class="p3">
<!--Image link to '0.jpg' can be here-->
</p>
<p class="p2"></p>
<p class="p2">
<span>U IME CRNE GORE</span>
</p>
<p class="p1"></p>
<p class="p1"></p>
<p class="p1"></p>
<p class="p4">
<span>OSNOVNI SUD U N.U, kao prvostepeni krivicni po sudiji D.u Baboviću uz sudjelovanje Krištof Stanke kao zapisničara u krivičnom predmetu protiv okrivljenog Z. M., zbog krivičnog djela samovlašće iz čl. 384.st.1. KZ, po optužnom predlogu Kt.br.682/12 od 24.09.2012. godine, u prisustvu zastupnikom ODT-a N. I.I. i okrivljenog, nakon dovršenog glavnog i javnog pretresa dana 22.01.2013.godine istog dana donio je i javno objavio </span>
</p>
<p class="p4"></p>
<p class="p5"></p>
<p class="p6">
<span>P R E S U D U  </span>
</p>
<p class="p6"></p>
<p class="p7">
<span>Okrivljeni :										</span>
</p>
<p class="p8">
<span> Z. M., od oca M. i majke D., rodjene K., rodjen ... godine na Z., nastanjen u N.– ul., zgrada B, državljanka CG, penzioner, ozenjen, otac troje djece, lošeg imovnog stanja, ranije neosudjivan.</span>
</p>
<p class="p5">
<span>				</span>
</p>
<p class="p5"></p>
<p class="p5">
<span>				        K R I V    J E</span>
</p>
<p class="p5"></p>
<p class="p5">
<span>	Što je:</span>
</p>
<p class="p5">
<span>	</span>
</p>
<p class="p5"></p>
<p class="p9">
<span>	Neutvrđenog dana u periodu od 10.04.2012. godine do 20.04.2012. godine u N., u svom porodicnom stanu koji se nalazi u ulici ..., zgrada B., samovlasno pribavio pravo za koje smatra da mu pripada, na način što se, nakon što su ga dana 10.04.2012 godine ovlašćeni radnici Elektrodistribucije N. isključili sa niskonaponske mreže zbog neplaćenog duga na ime utrošene električne energije, samovlasno priključio na niskonaponsku mrežu Elektrodistribucije N..</span>
</p>
<p class="p5"></p>
<p class="p9">
<span>	- čime je izvršila krivično djelo samovlašće iz čl. 384 st.1 Krivičnog zakonika</span>
</p>
<p class="p9">
<span>	</span>
</p>
<p class="p9">
<span>	Pa mu sud za navedeno krivično djelo primjenom čl. 42,52,53 i 54. Krivičnog zakonika i čl. 229 i  374. Zakonika o krivičnom postupku i z r i č e:  </span>
</p>
<p class="p10"></p>
<p class="p5"></p>
<p class="p5">
<span>	 		     USLOVNU OSUDU</span>
</p>
<p class="p5"></p>
<p class="p1"></p>
<p class="p4">
<span>Kojom mu prethodno utvđuje kaznu zatvora u zrajanju od 45 ( četrdeset i pet ) dana i istovremeno određuje, da se ova kazna neće izvršiti ako okrivljeni u roku 1 ( jedne) godine po pravosnažnosti presude ne učini novo krivično djelo.</span>
</p>
<p class="p4">
<span>Obavezuje se okrivljena da na ime troškova krivičnog postupka plati iznos od 30,00 eura u roku od 15 dana po pravosnažnosti presude, pod prijetnjom prinudnogg izvršenja na žiro račun Osnovnog suda u N.br. </span>
</p>
<p class="p4"></p>
<p class="p4"></p>
<p class="p4">
<span>		                 O b r a z l o ž e nj e</span>
</p>
<p class="p4"></p>
<p class="p4"></p>
<p class="p4">
<span>ODT iz N.a optužnim predlogom Kt. Br. 682/12 od 24.09.2012. godine, stavio je na teret okrivljenom Z. M.u, izvršenje krivičnog djela koje je činjenično i pravno opisano u izreci presude, pa je zastupnik ODT-a Ivanišević Ivana zastupajući optužbu na glavnom pretresu, ostao pri istoj tražeći osudu okrivljenog.</span>
</p>
<p class="p4"></p>
<p class="p4">
<span>Okrivljeni Z. M. u svojoj odbrani u bitnom je istakao da mu nije poznato da je dana 10.04.2012 godine isključena struja u njegovom stanu, iako tako kazu radnici Elektrodistribucije N., i da istu nije sam priključio ali da je moguće da je struju priključio neko od njegovih komšija ali da on ne zna ko bi to mogao biti. Dalje je naveo da u stanu zivi on i njegovo troje djece i da povremeno ide na Z. gdje ima porodicnu kuću. Takodje je naveo da ima dug za striju u iznosu od 3.500 eura i da je sa Distribucijom zaključio ugovor o izmirenju duga na rate. Okrivljeni je dalje naveo da se brojilo nalazi u prizemlju zgrade u kojoj stanuje i to u ormariću koji nije zaključan i da bilo ko može da ima pristup brojilu. U završnoj riječi je istakao da ostaje pri navodima svoje odbrane, a da pitanje svoje krivice ostavlja sudu na ocjenu.</span>
</p>
<p class="p4"></p>
<p class="p4">
<span>U dokaznom postupku sud je neposredno saslusao svjedoka G.D.a, zapisnik o izvršenju naloga za obustavu i snadbijevanje električnom energijom br... od 10.04.2012. godine, zapisnik o izvršenju naloga za obustavu i snadbijevanje električnom energijom br... od 20.04.2012. godine i izvod iz kaznene evidencije na ime okrivljenog izdat od UP PJ N..</span>
</p>
<p class="p4"></p>
<p class="p4">
<span>Svjedok G. D. u svom iskazu je naveo da je kao radnik Elektrodistribucije N. dana 10.04.2012. godine sa kolegom P.A. bio u kontroli potrošača Z. M. i da su istog zbog neplaćenog duga isključili sa niskonaponske mreze, na brojilu, pa su brojilo plombirali plombom .. Dalje je u iskazu naveo da je  sa kolegom  pošao dana 20.04.2012. godine u ponovnu kontrolu i da su ustanovili da se Z. M. samovoljno priključio na ED mrežu tako što je otkinuo plombu koju su oni postavili prilikom prethodne kontrole. Takodje je naveo da se brojilo ovog potrošača nalazi u ormaru i da isto nije zaključano.  Dalje je u iskazu naveo da nakon kontrole zapisnike o isključenju ostave na ormariću a da isto tako nijesu u obavezi da  obavještavaju potrošače koji imaju dug jer se isti obavještavaju nedjelju dana prije kontrole da će biti isključeni ukoliko ne izmire dugovanja.</span>
</p>
<p class="p4"></p>
<p class="p4">
<span>Zapisnikom o izvršenju naloga za obustavu snadbijevanja električnom energijom ...od 10.04.2012. godine , je navedeno da je potrošač Z. M., isključen sa snadbijevanja električnom energijom zbog duga i da mu je brojilo plombirano plombom ... a zapisnikom o izvršenju naloga za obustavu snadbijevanja električnom energijom  br.  ...od 20.04.2012. godine je navedeno da se navedeni potrošač samovoljno priključio na ED mrezu i da je otkinuo ED plombu.</span>
</p>
<p class="p4"></p>
<p class="p4"></p>
<p class="p4"></p>
<p class="p4">
<span>Cijeneći sadržinu provedenih dokaza sud je na nesumnjiv način utvrdio da je okrivljeni, neutvrđenog dana, u periodu između 10.04.2012 godine do 20.04.2012 godine u N.u, u svom stanu u kojem živi , u ul. .. u zgradi B., samovlasno pribavio pravo za koje je smatrao da mu pripada na način što je sa brojila EI ... broj ... skinuo elektrodistrbutivnu plombu koju su stavili radnici Elektrodistribucije N. , a zatim se samovlasno priključio na napajanje električnom energijom sa elektrodistributivne mreže, kojim radnjama je sa direktnim umišljajem ostvario sva bitna obilježja krivičnog djela samovlašće iz čl.384.st.1.KZ.</span>
</p>
<p class="p4"></p>
<p class="p4">
<span>Sud je cijenio odbranu okrivljenog Z. M., pa istu nije prihvatio nalazeći da je neosnovana i sračunata radi izbjegavanja krivične odgovornosti. Naime, tvrdnja okrivljenog da ne zna da mu je struja isključivana i da je moguće da ga je neko od komšija priključio a da ne zna ko bi to mogao biti, opovrgnuta je izkazom svjedoka G.D., radnika Elektrodistribucije N., iz koje proizilazi da je potrošač isključen na brojilu i da je brojilo plombirano plombom S-.., a čije tvrdnje potvrdjuje zapisnik o izvršenju naloga za obustavu snadbijevanja električnom energijom. Takođe, za sud je neprihvatljivo da okrivljeni nije znao da mu je struja isključena i da ne zna ko bi istu mogao priključiti, jer je u svojoj odbrani kazao da ima dug za struju koji iznosi oko 3.500 eura, pa je logično da zbog tolikog duga bude isključen.</span>
</p>
<p class="p4"></p>
<p class="p4">
<span>Naprijed navedenim dokazima se jasno utvrđuje da je okrivljeni Z. M. bio isključen sa elektrodistributivne mreže na brojilu i da se nakon toga samovlasno priključio, iz kojih razloga je sud odbio odbranu okrivljenog, kao nelogičnu i u suprotnosti sa izvedenim dokazima kojima je sud dao punu vjeru.</span>
</p>
<p class="p4"></p>
<p class="p4">
<span>Prilikom odlučivanja o krivičnoj sankciji sud je okrivljenom kao olakšavajuće okolnosti shodno čl.42.st1. KZ cijenio njegovo korektno držanje pred sudom, imovno stanje, pogotovo okolnost da je penzioner i da zivi sa troje djece kao i raniju neosuđivanost utvrđenu iz izvoda iz kaznene evidencije, dok otežavajućih okolnosti na strani okrivljenog nije našao, pa je sud nalazeći da okrivljenom nije bilo nužno izricati efektivnu kaznu zatvora budući da su ispunjeni uslovi iz čl.53 i čl. 54 KZ istom izrekao uslovnu osudu uz utvrđivanje kazne zatvora od 45 dana i vremena provjeravanja od 1 godine, nalazeći da će se na ovaj način ostvariti svrha uslovne osude iz čl.52. KZ u okviru opšte svrhe propisivanja i izricanja krivičnih sankcija iz čl.4.st.2. KZ.</span>
</p>
<p class="p4"></p>
<p class="p4">
<span>Kako je okrivljeni oglašen krivim sud ga je shodno čl.226,229 ZKP-a obavezao na plaćanje paušalnih troškova krivičnog postupka u iznosu od 30,00 eura srazmjerno složenosti i trajanju postupka, te imovinskim prilikama okrivljenog.</span>
</p>
<p class="p4"></p>
<p class="p4">
<span>Iz iznijetih razloga, a primjenom čl.374.ZKP-a, odlučeno kao u izreci presude.</span>
</p>
<p class="p4"></p>
<p class="p4">
<span> </span>
</p>
<p class="p4"></p>
<p class="p5">
<span>OSNOVNI SUD U N.U,  22.01.2013.godine</span>
</p>
<p class="p5"></p>
<p class="p5"></p>
<p class="p5">
<span>ZAPISNIČAR							    S U D I J A </span>
</p>
<p class="p5">
<span>Krištof Stanka s. r.						          Babović D. s.r.	</span>
</p>
<p class="p5"></p>
<p class="p5"></p>
<p class="p5">
<span>                     Za tačnost otpravka tvrdi i ovjerava Službenik suda.</span>
</p>
<p class="p5"></p>
<p class="p5"></p>
<p class="p5">
<span class="s1">POUKA O PRAVNOM LIJEKU</span><span>: Protiv ove presude može se izjaviti žalba, preko ovog suda Višem sudu u Podgorici, u roku od </span><span class="s1">osam dana</span><span> od dana prijema pismenog otpravka. </span>
</p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5">
<span>                                            </span>
</p>
<p class="p5"></p>
<p class="p2"></p>
<p class="p5"></p>
<p class="p5"></p>
<p class="p10"></p>


</body>
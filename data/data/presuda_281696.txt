<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
.span2{;font-family:'Arial'}
.span3{color:#000000;font-size:12pt;font-family:'Arial'}
.span4{color:#FF0000;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span class="span1"></span>
</p>
<p style="text-align:right">
<span class="span1">K. br. 737/17</span>
</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">OSNOVNI SUD U PODGORICI, kao prvostepeni, krivični, po sutkinji Željki Jovović, uz učešće samostalne referentkinje Danijele Rajković kao zapisničarke, u krivičnom predmetu protiv okrivljenih S. H. i E. H., zbog krivičnog djela krađa u saizvršilaštvu iz čl. 239 st. 1 u vezi čl. 23 st. 2 Krivičnog zakonika Crne Gore, rješavajući po optužnom predlogu ODT-a Podgorica Kt. br. 124/17 od 10. 11. 2017. godine, nakon održanog glavnog i javnog pretresa dana 05. 02. 2018. godine, u prisustvu zastupnika optužbe Igora Šćekića, okrivljenih S. H. i E. H., izrekao je i istog dana javno objavio</span>
</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1">Okrivljeni:</span>
</p>
<p>
<span class="span1"></span>
</p>
<p>
<span class="span1">1. S. H., zv. S., od oca S. i majke S., rođene H., rođen xx. xx. 19xx. godine u Prištini, sa prebivalištem u P., državljanin Kosova, završio pet razreda osnovne škole, nezaposlen, oženjen, otac četvoro djece, lošeg imovnog stanja, neosuđivan, vodi se postupak za drugo krivično djelo.</span>
</p>
<p>&nbsp;</p>
<p>
<span class="span1">2. E. H., JMB xxxxxxxxxxxxx, od oca R. i majke N., rođene D., rođen xx. xx. 19xx. godine u Beogradu, sa prebivalištem u P., državljanin Crne Gore, završio pet razreda osnovne škole, nezaposlen, oženjen, otac troje djece, lošeg imovnog stanja, osuđivan presudom Osnovnog suda u Podgorici K.br. 502/17 od 21. 10. 2017. godine zbog krivičnog djela teška krađa iz čl. 240 st. 1 tač. 1 Krivičnog zakonika Crne Gore - 6 (šest) mjeseci zatvora uslovno na 2 (dvije) godine, vodi se postupak za drugo krivično djelo.</span>
</p>
<p>&nbsp;</p>
<p style="text-align:center;">
<span class="span1">Krivi su</span>
</p>
<p>&nbsp;</p>
<p>
<span class="span1">Što su:</span>
</p>
<p>
<span class="span1">Dana 07. januara 2017. godine oko 20:00 časova u Podgorici, svjesni svog djela čije su izvršenje htjeli kao svoje i zajedničko, znajući da je njihovo djelo zabranjeno, u namjeri da prisvajanjem tuđih pokretnih stvari sebi pribave protivpravnu imovinsku korist u iznosu preko 150,00 eura, iz poslovnog prostora vlasništvo oštećenog pravnog lica "I. b. M." oduzeli i prisvojili 1 komad aluminijumske bravarije sa izopan staklom dimenzija 4,00 m x 2,30 m i tri komada aluminijumske bravarije sa izopan staklom dimenzija 3,00 x 2,30m, ukupne vrijednosti 409,45 eura, </span>
</p>
<p>
<span class="span1">- čime su, kao saizvršioci, izvršili krivično djelo krađa iz čl. 239 st. 1 u vezi čl. 23 st. 2 Krivičnog zakonika Crne Gore. </span>
</p>
<p>&nbsp;</p>
<p>
<span class="span1">Pa sud okrivljene na osnovu čl. 4 st. 2, 32, 36, 42 st. 1 Krivičnog zakonika Crne Gore, te čl. 226 , 229, 239 i 374 Zakonika o krivičnom postupku,</span>
</p>
<p>&nbsp;</p>
<p style="text-align:center;">
<span class="span1">O S U Đ U J E</span>
</p>
<p>&nbsp;</p>
<p>
<span class="span1">Na kazne zatvora u trajanju od po 3 (tri) mjeseca, koje kazne su dužni izdržati nakon pravosnažnosti presude.</span>
</p>
<p>&nbsp;</p>
<p>
<span class="span1">Obavezuju se okrivljeni da oštećenom pravnom licu "I. b. M."  na ime imovinskopravnog zahtjeva solidarno isplate iznos od 409,45 eura, dok se u preostalom dijelu imovinskopravnog zahtjeva oštećeni upućuje na parnični postupak.</span>
</p>
<p>&nbsp;</p>
<p>
<span class="span1">Obavezuju se okrivljeni da na ime troškova krivičnog postupka solidarno plate iznos od 60,50 eura, te po osnovu sudskog paušala iznose od po 30,00 eura, u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>
<span class="span1">Optužnim predlogom ODT-a Podgorica Kt. br. 124/17 od 10. 11. 2017. godine okrivljenima S. H. i E. H. je stavljeno na teret da su kao saizvršioci izvršili krivično djelo krađa iz čl. 239 st. 1 u vezi čl. 23 st. 2 Krivičnog zakonika Crne Gore.</span><span> </span><span class="span1">Prije davanja završnih riječi, zastupnik optužbe je izmijenio dispozitiv optužnog predloga, na način što u zadnjem redu umjesto vrijednosti "409,54 eura" treba da stoji "409,45 eura", dok pravna kvalifikacija ostaje neizmijenjena. </span><span class="span2">U</span><span class="span1"> završnoj riječi je naveo da ostaje u cjelosti pri preciziranom optužnom predlogu, nalazeći da je krivica okrivljenih nesumnjivo dokazana, kod činjenice da ni oni sami nisu sporili da su navedene komade aluminijumske bravarije uzeli, što je utvrđeno i potvrdama o oduzimanju i vraćanju predmeta koje su potpisali, pri čemu je iz iskaza predstavnika oštećenog nesumnjivo utvrđeno da je navedena bravarija predstavljala sastavni dio pomenutog poslovnog prostora, čija vrijednost je nepobitno utvrđena nalazom i mišljenjem vještaka ekonomske struke. U konačnom, predložio je sudu da okrivljene oglasi krivim i osudi po zakonu.</span>
</p>
<p>
<span class="span3">Okrivljeni S. H. je, u svojoj odbrani u prethodnom postupku, priznajući izvršenje krivičnog djela stavljenog mu na teret, naveo da je dana 07. 01. 2017. godine, oko 20,00 časova, sa svojim drugom E. H. prolazio pored stadiona "Budućnost", gdje su primijetili jedan poslovni prostor, na kojem su bili polomljeni prozori i vrata. Njih dvojica su tada prišli ovom objektu i primijetili kod ulaznih vrata veću količinu aluminijskih djelova od vrata i prozora koji su bili već iskidani, pa su zajedno odlučili da ove djelove otuđe. Djelove su natovarili na trokolicu, i odvezli se u pravcu Konika, pri čemu su imali u planu da ih prodaju na otpadu sekundarnih sirovina, kako bi za njih dobili novac, koji im je bio potreban. Tom prilikom su pokupili sve što su mogli pokupiti. Kada su se kretali preko naselja Konik, prema Maslinama, zaustavila ih je policija, te su ih odveli u Centar bezbjednosti, gdje su dali izjave i tom prilikom su službenici policije od njih, tj. njega, uz potvrdu oduzeli sve što se nalazilo u kolicima, a potvrdu je potpisao bez primjedbi. Tom</span><span class="span4"> </span><span class="span1">prilikom u njihovim kolicima je pronađen jedan hladnjak od auta, ali to nisu oduzeli sa ovog mjesta. Navodi da je svjestan</span><span class="span3"> da je na ovaj način izvršio krivično djelo i da nije smio da uzima tuđe stvari, koje nisu njegove, pa se zbog toga kaje. Novac mu je bio neophodan, jer ima četvoro maloljetne djece, koju od nečega mora da izdržava. Obećao je da više ništa slično neće raditi. Pojasnio je da je, kada su došli, bravarija već bila izlomljena, stajala je ispred vrata objekta, a to je bilo izlomljeno sigurno prije dva-tri mjeseca, što je vidio jer je radio kod jednog momka koji živi u blizini. </span><span class="span1">U završnoj riječi je ukazao da su stvari koje su otuđili bile bačene i da je uvijek kada bi izvršio krivično djelo priznao izvršenje istog.</span>
</p>
<p>
<span class="span3">Okrivljeni E. H. je, u svojoj odbrani u prethodnom postupku, priznajući izvršenje krivičnog djela stavljenog mu na teret, naveo da je tačno da je dana 07. 01. 2017. godine, oko 20,00 časova, sa svojim drugom S. H. prolazio pored stadiona "Budućnost". Tu su primijetili jedan poslovni prostor, na kojem su bili polomljeni prozori i vrata. Tada su njih dvojica prišli ovom objektu i primijetili kod ulaznih vrata veću količinu aluminijskih djelova od vrata i prozora. Vrata i prozori su već bili iskidani i polomljeni, pa su njih dvojica zajedno odlučili da ove </span><span class="span3">djelove otuđe. Svjestan je da su ovo nečije tuđe stvari i da nisu bačene, ali je ipak zajedno sa drugom S. odlučio da ih ukrade. Djelove su natovarili na njihovu trokolicu, a zatim se odvezli u pravcu Konika. Tom prilikom su pokupili sve djelove koje su našli i namjeravali da ih prodaju na otpadu sekundarnih sirovina, kako bi za njih dobili novac. I njegov drug S. i on se nalaze u teškoj materijalnoj situaciji, obojica imaju djecu koju izdržavaju, a nigdje ne rade, pa su prinuđeni da na ovaj način obezbijede sebi i svojoj porodici egzistenciju. Dok su se kretali preko naselja Konik, prema Maslinama, zaustavila ih je policija, te su ih odveli u Centar bezbijednosti, gdje su dali izjave i tom prilikom su službenici policije od njih, odnosno od S. uz potvrdu oduzeli sve što se nalazilo u kolicima. Među ovim djelovima, u kolicima je bio i jedan hladnjak od auta, koji je pronašao u dijelu grada preko Morače u jednom kontejneru. Svjestan je da je izvršio krivično djelo i da nije smio da uzima tuđe stvari koje nisu njegove, pa se zbog toga kaje i mnogo mu je žao. Istakao je da ima kćerku bolesnu od epilepsije, pa mu je dodatno potreban novac i za njeno liječenje. Pored toga, ima i bolesnu sestru koja je invalid, a i otac mu je bolestan, pa je u obavezi i njima da pomaže koliko može. U završnoj riječi je ukazao da su ove stvari našli ispred objekta, a nisu ništa provaljivali ni obijali. </span>
</p>
<p>
<span class="span3">Sud je u dokaznom postupku saslušao predstavnika oštećenog pravnog lica "I. b. M." AD Podgorica H. Đ., pročitao potvrdu o privremeno oduzetim predmetima Uprave policije Odsjeka za obezbjeđenje objekta i diplomatsko-konzularnih predstavništva Ku. br. 41/17 od 07. 01. 2017. godine, potvrdu o vraćanju privremeno oduzetih predmeta Uprave policije Odsjeka za obezbjeđenje objekta i diplomatsko-konzularnih predstavništva Ku. br. 41/17 od 07. 01. 2017. godine, na saglasan predlog stranaka pročitao nalaz i mišljenje sudskog vještaka ekonomsko-finansijske struke N. D. od 24. 10. 2017. godine, </span><span class="span1">pročitao Uvjerenje iz kaznene evidencije na ime okrivljenog E. H. od 22. 11. 2017. godine i pročitao dopis savjetnika Osnovnog suda Podgorica K.br. 737/17 od 22. 11. 2017. godine.  </span>
</p>
<p>
<span class="span3">Ovlašćeni predstavnik oštećenog pravnog lica "I. b. M." AD Podgorica H. Đ. je u svom iskazu datom u prethodnom postupku naveo da je zaposlen kao rukovodilac pravne službe u "I. b. M." AD Podgorica. Njihova banka u svom vlasništvu od 29. 06. 2009. godine, posjeduje poslovni prostor koji se nalazi na gradskom stadionu FK "Budućnost". Navedeni objekat je u doba izvršenja ovog krivičnog djela predstavljao polugotov poslovni prostor, tj. posjedovao je bravariju, elektro i vodenu instalaciju i u navedenom prostoru je trebalo da bude otvorena poslovnica njihove banke. Navedeni prostor je bio zatvoren PVC eloksiranim vratima. Napominje da su njegove kolege prije Nove godine, a govori o novoj 2017. godini, bile u navedenom objektu, te da na istom nisu bili polomljeni vrata i prozori, niti je kod ulaznih vrata bilo aluminijskih djelova vrata i prozora. Dana 07. 01. 2017. godine, pozvao ga je glavni izvršni direktor banke Z. N., koji je obaviješten od strane službenika Atlas banke, koji imaju poslovnicu u njihovom susjedstvu na stadionu, da je došlo do otuđenja bravarije sa gore pomenutog poslovnog prostora, te da je potrebno da pođe u Centar bezbjednosti Podgorica. Prvo je otišao da obiđe poslovni prostor, gdje je tom prilikom vidio da sa istog, to jest sa njegove spoljašnje strane, nedostaje veći dio aluminijske bravarije-vrata, prozori i satovi za struju, kao i da su prozori sa spoljašnje strane polomljeni. Napominje da su sa pomenutog poslovnog prostora u zadnje tri godine konstantno vršene krađe bravarije i elektroinstalacija. Kada je stigao u prostorije Centra bezbjednosti Podgorica, službenici Uprave policije su mu pokazali jednu trokolicu na kojoj se nalazila veća količina demontiranih i polomljenih djelova bravarije i ista je prepoznao kao njihovu otuđenu bravariju, obzirom da je ista bila karakteristično obojena u plavu boju, a što su učinili navijači FK "Budućnosti", tzv. "Varvari" kojima su to dozvolili, obzirom da na stadionu, pored njihovog poslovnog prostora imaju svoje prostorije. Banka nije vršila procjenu otuđenih stvari, ali smatraju da njihova vrijednost prelazi 2.500,00 eura, te je istakao da će angažovati ovlašćenog procjenitelja, kako bi procijenio štetu. Navedene djelove otuđene bravarije pripadnici policije su im vratili, ali su isti bili neupotrebljivi, te su kao takvi završili na otpadu. Dodao je da su predstavnici "I. b. M." bili u </span><span class="span3">ovom objektu u junu ili julu 2016. godine, da je isti bio uredno zatvoren, što zna jer se vodio postupak radi utvrđenja dijela svojine, pa su u njega ulazili. Često je pored istog prolazio, na njemu je bila postavljena ova aluminijumska bravarija, a pored se nalaze prostorije "Atlas banke", Atlas univerziteta, dok je na sredini ovog poslovnog prostora kancelarija Varvara, tako da nije moguće da je izvršeno prethodno provaljivanje ili skidanje bravarije, a da ih neko o tome ne obavijesti. I inače zbog urednosti ovih prostora dužni su da održavaju njihove prostorije. Pridružio se krivičnom gonjenju protiv okrivljenih i postavio imovinskopravni zahtjev u iznosu od 4.784,00 eura.          </span>
</p>
<p>
<span class="span3">Iz potvrde o privremeno oduzetim predmetima Uprave policije Odsjeka za obezbjeđenje objekta i diplomatsko-konzularnih predstavništva Ku. br. 41/17 od 07. 01. 2017. godine utvrđeno je da su od okrivljenog S. H. dana 07. 01. 2017. godine privremeno oduzeti četvoro aluminijskih vrata (iskidanih) kao i jedan hladnjak od p. m. v.</span>
</p>
<p>
<span class="span3">Iz potvrde o vraćanju privremeno oduzetih predmeta Uprave policije Odsjeka za obezbjeđenje objekta i diplomatsko-konzularnih predstavništva Ku. br. 41/17 od 07. 01. 2017. godine utvrđeno je da je ovlašćeni predstavnik Uprave policije CB Podgorica dana 07. 01. 2017. godine izvršio vraćanje privremeno oduzetih predmeta - stvari i to četvoro aluminijumskih vrata (iskidanih) H. Đ.. </span>
</p>
<p>
<span class="span3">Iz nalaza i mišljenja sudskog vještaka ekonomsko-finansijske struke N. D. od 24. 10. 2017. godine utvrđeno je da vrijednost aluminijumske bravarije dimenzija 4,00mx2,30m i 3,00x2,30m (tri komada), vlasništvo oštećene "I. b. M." a.d. Podgorica, na dan 07. 01. 2017. godine iznosi 409,45 eura.</span>
</p>
<p>
<span class="span1">Iz dopisa savjetnika iz službe za izdavanje uvjerenja iz kaznene evidencije Osnovnog suda Podgorica K. br. 737/17 od 22. 11. 2017. godine proizilazi da pretragom baze podataka PRIS-a nije nađen podatak da je lice S. H. osuđivano bilo kojom pravosnažnom odlukom tog suda, dok je lice E. H. osuđivano i to presudom Osnovnog suda u Podgorici K. br. 502/17 od 15. 09. 2017. godine koja je postala pravosnažna dana 21. 10. 2017. godine, zbog krivičnog djela teška krađa iz čl. 240 st. 1 tač. 1 Krivičnog zakonika Crne Gore i da mu je izrečena uslovna osuda kojom mu je utvrđena kazna zatvora u trajanju od 6 (šest) mjeseci i istovremeno određeno da se ona neće izvršiti, ako u roku od 2 (dvije) godine po pravosnažnosti presude ne učini novo krivično djelo, što je sud utvrdio i iz Uvjerenja iz kaznene evidencije na ime okrivljenog E. H. od 22. 11. 2017. godine.</span>
</p>
<p>
<span class="span1">Cijeneći provedene dokaze pojedinačno i u njihovoj međusobnoj vezi i dovodeći ih u vezu sa odbranama okrivljenih, sud je na nesumnjiv način utvrdio da su okrivljeni </span><span class="span1">dana 07. januara 2017. godine oko 20:00 časova u Podgorici, svjesni svog djela čije su izvršenje htjeli kao svoje i zajedničko, znajući da je njihovo djelo zabranjeno, u namjeri da prisvajanjem tuđih pokretnih stvari sebi pribave protivpravnu imovinsku korist u iznosu preko 150,00 eura, iz poslovnog prostora vlasništvo oštećenog pravnog lica "I. b. M." oduzeli i prisvojili 1 komad aluminijumske bravarije sa izopan staklom dimenzija 4,00 m x 2,30 m i tri komada aluminijumske bravarije sa izopan staklom dimenzija 3,00 x 2,30m, ukupne vrijednosti 409,45 eura, čime su kao saizvršioci, izvršili krivično djelo krađa iz čl. 239 st. 1 u vezi čl. 23 st. 2 Krivičnog zakonika Crne Gore.</span><span class="span1"> </span>
</p>
<p>
<span class="span1">Činjenično stanje sud je utvrdio iz potvrde</span><span class="span3"> o privremeno oduzetim predmetima i vraćanju privremeno oduzetih predmeta Uprave policije Odsjeka za obezbjeđenje objekta i diplomatsko-konzularnih predstavništva Ku. br. 41/17 od 07. 01. 2017. godine, iz kojih proizilazi da su službenici policije od okrivljenog S. H. privremeno oduzeli četvoro iskidanih aluminijskih vrata i iste vratila ovlašćenom predstavniku oštećenog privrednog društva H. Đ.. Da se nesumnjivo radi o predmetima koji su pripadali oštećenom sud je utvrdio iz iskaza predstavnika oštećenog privrednog društva H. Đ. koji je otuđene predmete prepoznao kao predmete u vlasništvu oštećenog zbog karakteristične plave boje kojom su bili ofarbani, dok je sud vrijednost otuđenih stvari koja iznosi 409,45 eura, utvrdio iz nalaza i mišljenja sudskog </span><span class="span3">vještaka ekonomsko-finansijske struke N. D. od 24. 10. 2017. godine, a koji nalaz i mišljenje je sud prihvatio u cjelosti, obzirom da je isti </span><span class="span1">jasan, objektivan i dat u skladu sa pravilima struke</span><span class="span3">. Dovodeći predhodno navedene dokaze u vezu sa </span><span class="span1">odbranama okrivljenih S. H. i E. H., koje je sud cijenio kao dokaz, a koji su saglasno naveli da su kritičnog dana, prolazeći pored stadiona "Budućnosti" primijetili jedan poslovni prostor na kojem su bili polomljeni prozori i vrata pa su, kada su prišli ovom objektu, primijetili veću količinu aluminijumskih djelova od vrata i prozora i odlučili da ih otuđe, kako bi ih prodali na otpadu sekundarnih sirovina i dobili novac, zbog čega su ih stavili na trokolicu i odvezli se u pravcu Konika, ali ih je dok su se kretali preko naselja Konik, prema Maslinama, zaustavila policija i oduzela otuđene predmete, nesumnjivo prizilazi da su upravo okrivljeni izvršili krivično djelo na način kako je to predstavljeno u izreci presude.</span>
</p>
<p>
<span class="span3"> Cijeneći subjektivni odnos okrivljenih prema izvršenom krivičnom djelu sud nalazi da su, postupajući na prednji način, očigledno bili svjesni da po prethodnom dogovoru i zajedno oduzimaju tudje pokretne stvari, u namjeri pribavljanja sebi protivpravne imovinske koristi, a što su i htjeli, čime se njihov subjektivni odnos prema učinjenom krivičnom djelu manifestuje kao direktni umišljaj.</span>
</p>
<p>
<span class="span1">Sud je cijenio navode odbrane okrivljenog  S. H. u kojoj navodi da je,</span><span class="span3"> kada su došli, bravarija već bila izlomljena, stajala je ispred vrata objekta, a to je bilo izlomljeno sigurno prije dva-tri mjeseca, što je vidio jer je radio kod jednog momka koji živi u blizini</span><span class="span1">, a nisu ništa ni provaljivali ni obijali, kao i navode odbrane okrivljenog E. H., da su </span><span class="span3">stvari našli ispred objekta, a da nisu ništa provaljivali ni obijali, pa sud navode okrivljenih da su stvari našli iskidane ispred objekta nije prihvatio, nalazeći da su isti usmjereni na umanjenje krivice a koji su u cjelosti osporeni iskazom predstavnika oštećenog u kome navodi da su njegove kolege prije Nove godine bili u navedenom objektu, te da na istom nisu bili polomljeni vrata i prozori, niti je kod ulaznih vrata bilo aluminijskih djelova vrata i prozora, pri čemu je često prolazio pored objekta, a pored se nalaze prostorije "Atlas banke", Atlas univerziteta, dok je na sredini ovog poslovnog prostora kancelarija Varvara, tako da nije moguće da je izvršeno prethodno provaljivanje ili skidanje bravarije a da ih neko o tome ne obavijesti, što je i za sud logično, zbog čega nije prihvatio ni navode okrivljenog S. H. da su predmetne stvari stajale izlomljene ispred vrata objekta dva-tri mjeseca, pri čemu on u svojoj odbrani tvrdi da su</span><span class="span1"> stvari koje su otuđili bile bačene, dok nasuprot tome okrivljeni E. H. navodi da je bio s</span><span class="span3">vjestan da su ovo nečije tuđe stvari i da nisu bačene. Sud je cijenio i navode okrivljenih da kritičnom prilikom nisu ništa provaljivali, niti obijali, pa sud  nalazi da su isti bez uticaja na drugačije presuđenje, obzirom da je okrivljenim na teret stavljeno da su predmetne stvari oduzeli i prisvojili, pri čemu im optužnim aktom nije ni stavljeno na teret da su navedene radnje izvršili obijanjem ili provaljivanjem.</span><span class="span1"> </span>
</p>
<p>
<span class="span1"> </span><span class="span1">Prilikom izbora kazne sud je cijenio sve okolnosti predviđene čl. 42 Krivičnog zakonika Crne Gore koje utiču da kazna bude manja ili veća (olakšavajuće i otežavajuće okolnosti), pa je kao olakšavajuće okolnosti kod okrivljenog S. H. cijenio njegovu porodičnost, odnosno činjenicu da je </span><span class="span1">oženjen i otac četvoro djece, nezaposlen i lošeg imovnog stanja</span><span class="span1">, i </span><span class="span1">izraženo kajanje zbog izvršenja krivičnog djela. U cilju ocjene </span><span class="span1">ranijeg vladanja okrivljenog S. H., a obzirom na mjesto rođenja okrivljenog, sud je iz dopisa službe za izdavanje uvjerenja iz kaznene evidencije Osnovnog suda u Podgorici od 22. 11. 2017. godine utvrdio da S. H. nije osuđivan pravosnažnom odlukom ovog suda, pa imajući u vidu načelo in dubio pro reo, predviđeno odredbom čl. 3 Zakonika o krivičnom postupku, kojim je propisano da ako i nakon pribavljanja svih raspoloživih dokaza i njihovog izvođenja u krivičnom postupku, ostane samo sumnja u pogledu činjenica od kojih zavisi primjena neke odredbe Krivičnog zakonika Crne Gore ili Zakonika o krivičnom postupku, sud će donijeti odluku koja je povoljnija za okrivljenog, to je sud u konkretnom slučaju cijenio da je okrivljeni S. H. ranije neosuđivan. Na strani okrivljenog E. H. sud je od olakšavajućih okolnosti cijenio njegove porodične prilike, </span><span class="span1">odnosno činjenicu da je oženjen i </span><span class="span1">otac troje djece, nezaposlen i lošeg imovnog stanja, kao i izraženo kajanje zbog izvršenja istog, dok je kao otežavajuću okolnost cijenio njegovu raniju osuđivanost, što je sud utvrdio iz </span><span class="span3">Uvjerenja iz kaznene evidencije na ime okrivljenog E. H. od 22. 11. 2017. godine, pa je sud primjenom člana 36 Krivičnog zakonika Crne Gore okrivljene osudio na kazne zatvora u trajanju od po 3 (tri) mjeseca</span><span class="span3">. Sud </span><span class="span3">nalazi da će se sa ovim kaznama na okrivljene u dovoljnoj mjeri uticati da ubuduće ne vrše krivična djela i da će se, u konkretnom slučaju, ostvariti svrha kažnjavanja iz čl. 32 Krivičnog zakonika Crne Gore, u okviru opšte svrhe propisivanja i izricanja krivičnih sankcija iz čl. 4 st. 2 Krivičnog zakonika Crne Gore.</span>
</p>
<p>
<span class="span1">Imajući u vidu utvrđeno činjenično stanje, da je iz nalaza i mišljenja </span><span class="span3">sudskog vještaka ekonomsko-finansijske struke N. D. od 24. 10. 2017. godine utvrđeno da vrijednost otuđenih stvari koje su pripadale oštećenom iznosi 409,45 eura, to je sud usvojio imovinskopravni zahtjev oštećenog za ovaj iznos, dok je u preostalom dijelu, </span><span class="span1">shodno članu 239 st. 2 Zakonika o krivičnom postupku, oštećeni upućen da svoj imovinskopravni zahtjev ostvaruje u posebnom parničnom postupku.</span>
</p>
<p>
<span class="span1">Odluka o troškovima krivičnog postupka donijeta je shodno čl. 226 i 229 Zakonika o krivičnom postupku, pa je sud obavezao okrivljene da solidarno plate iznos od </span><span class="span1">60,50 eura</span><span class="span1">, koji iznos se odnosi na ekonomsko - finansijsko vještačenje, kao i da na ime sudskog paušala plate iznose od po 30,00 eura, koji iznos je odmjeren shodno dužini trajanja postupka, složenosti predmeta i imovnim prilikama okrivljenih.</span>
</p>
<p>
<span class="span1">Na osnovu svega izloženog, u smislu čl. 374 Zakonika o krivičnom postupku, odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U PODGORICI, dana, 05. 02. 2018. godine</span>
</p>
<p>&nbsp;</p>
<p style="text-align:center;">
<span class="span1">ZAPISNIČARKA                   </span><span class="span1"></span><span class="span1">                                   SUTKINJA</span>
</p>
<p style="text-align:center;">
<span class="span1">    Danijela Rajković, s.r.</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">    Željka Jovović, s.r.</span>
</p>
<p>&nbsp;</p>
<p>&nbsp;</p>
<p>
</p><table border="1" cellpadding="3" cellspacing="0" style="border-collapse: collapse;">
<tbody><tr style="">
<td style="width:1.95in;vertical-align:top">
<div>
<span class="span1">        PRAVNA POUKA:</span>
</div>
</td><td style="width:3.4409722222222223in;vertical-align:top">
<div>
<span class="span1">Protiv ove presude dozvoljena je žalba u roku od 8 (osam) dana od dana prijema pismenog otpravka iste, preko ovog suda Višem sudu u Podgorici. </span>
</div>
<p>&nbsp;</p>
</td>
</tr>
</tbody></table>
<p></p>
<p style="text-align:center;">
<span class="span1">ZTO: Danijela Rajković</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">ZAPISNIČARKA                   </span><span class="span1"></span><span class="span1">               SUTKINJA</span>
</p>
<p style="text-align:center;">
<span class="span1">   Danijela Rajković</span><span class="span1"></span><span class="span1"></span><span class="span1">                Željka Jovović</span>
</p>
<p>&nbsp;</p>
<p>&nbsp;</p>
<p>
<span class="span1">DN-a: Primjerak presude dostaviti: </span>
</p>
<p>
<span class="span1">- ODT Podgorica, </span>
</p>
<p>
<span class="span1">- Okrivljenima Sadiku Hasaniju i Elvisu Hasaniju,</span>
</p>
<p>
<span class="span1">- a/a.</span>
</p>
<p>
<span class="span1">Postupljeno dana_______________</span>
</p>
<p>
<span class="span1">Radnik suda  __________________</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1"></span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
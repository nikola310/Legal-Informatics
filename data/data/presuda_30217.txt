<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.p1{margin-left:-0.375in;text-align:justify;hyphenate:auto;keep-with-next.within-page:always;font-family:Times New Roman;font-size:14pt;}
.p2{margin-left:-0.25in;margin-right:-0.375in;text-align:center;hyphenate:auto;font-family:Times New Roman;font-size:14pt;}
.p3{margin-left:-0.25in;margin-right:-0.375in;text-align:justify;hyphenate:auto;font-family:Times New Roman;font-size:14pt;}
.p4{text-indent:0.625in;margin-left:-0.25in;margin-right:-0.375in;text-align:justify;hyphenate:auto;font-family:Times New Roman;font-size:14pt;}
.p5{text-indent:0.625in;margin-left:-0.25in;margin-right:-0.375in;text-align:center;hyphenate:auto;font-family:Times New Roman;font-size:14pt;}
.p6{text-indent:0.625in;margin-left:-0.25in;margin-right:-0.375in;text-align:end;hyphenate:auto;font-family:Times New Roman;font-size:14pt;}
.p7{margin-left:-0.375in;text-align:justify;hyphenate:auto;font-family:Times New Roman;font-size:14pt;}
.p8{margin-left:-0.375in;text-align:center;hyphenate:auto;keep-with-next.within-page:always;font-family:Times New Roman;font-size:14pt;}
.p9{margin-left:-0.375in;text-align:center;hyphenate:auto;font-family:Times New Roman;font-size:14pt;}
.p10{text-align:start;hyphenate:auto;font-family:Times New Roman;font-size:14pt;}
.p11{margin-left:-0.375in;text-align:start;hyphenate:auto;font-family:Times New Roman;font-size:14pt;}
.p12{text-indent:0.5in;margin-left:-0.375in;text-align:justify;hyphenate:auto;font-family:Times New Roman;font-size:14pt;}
.p13{text-indent:0.5in;margin-left:-0.25in;margin-right:-0.375in;text-align:justify;hyphenate:auto;font-family:Times New Roman;font-size:14pt;}
.p14{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
.s2{font-weight:bold;text-decoration:underline;}
</style>
<meta content="milovan.spasovic" name="author">
</head>
<body class="b1 b2">
<p class="p1"></p>
<p class="p2">
<!--Image link to '0.jpg' can be here-->
</p>
<p class="p3"></p>
<p class="p4"></p>
<p class="p2">
<span class="s1">U IME CRNE GORE</span>
</p>
<p class="p5"></p>
<p class="p5"></p>
<p class="p6">
<span class="s1">K.br. 188/12</span>
</p>
<p class="p6"></p>
<p class="p4"></p>
<p class="p4">
<span class="s1">OSNOVNI SUD U B.</span><span>, kao krivični prvostepeni sud, sudija Milovan Spasović, kao sudija pojedinac, uz učešće namještenika suda Momirke Fatić, kao zapisničara, rješavajući po optužnom predlogu Osnovnog državnog tužilaštva u B., Kt.br.105/2010 od 27.07.2010. godine, protiv okrivljenih </span><span class="s1">N. G., N. S. i Đ. N..</span><span>, iz B., zbog krivičnog djela laka tjelesna povreda iz čl. 152 st. 2 u vezi st. 1 Krivičnog zakonika, nakon održanog glavnog i javnog pretresa, u prisustvu Savjetnika ODT-a u B. Marka Bojovića, okrivljenih N. G. i N. S. i njihovog branioca adv. A. A. i okrivljenog Đ. N.a, oštećenih B. R.a i B. rođ. B. M., donio je i javno objavio dana  13.03.2013.godine, u odsustvu stranaka</span>
</p>
<p class="p7"></p>
<p class="p7"></p>
<p class="p8">
<span class="s1">P R E S U D U</span>
</p>
<p class="p8"></p>
<p class="p1"></p>
<p class="p7">
<span class="s1">	Okrivljeni N. G., JMBG., </span><span>od oca J. i majke M., rođene Ć., rođen 17.06.1962. godine, u selu T., u B., sa prebivalištem u selu B., opština B., državljanin Crne Gore, oženjen, otac troje djece, pismen, sa završenom SSŠ, srednjeg imovnog stanja, neosuđivan. </span>
</p>
<p class="p7"></p>
<p class="p7">
<span>	</span><span class="s1">Okrivljeni N. S., JMBG.</span><span>, od oca J. i majke M., rođene Ć., rođen 26.11.1965. godine, u B., sa prebivalištem u selu B., opština B., državljanin C. G., zaposlen u D.O.O. " S. V.", u B., oženjen, otac dvoje djece sa završenom SSŠ, srednjeg imovnog stanja, neosuđivan.</span>
</p>
<p class="p7"></p>
<p class="p7">
<span>	</span><span class="s1">Okrivljeni Đ. N.,</span><span> od oca R. i majke D., rođene F., rođen 04.09.1960. godine, u B., sa prebivalištem u selu P.- B.i, opština B., državljanin C. G., oženjen, otac dvoje djece, pismen, sa završenom SSŠ, siromašnog imovnog stanja, osuđivan presudom Opštinskog suda I., K.br. 69/86 od 20.02.1987. godine, po čl. 159. KZ CG, osuđen 45 dana zatvora, uslovno za 1 godinu i presudom Osnovnog suda u B., K.br. 221/95 od 20.12.1996. godine, po čl. 172. st. 2. KZ RCG, 4 mjeseca zatvora uslovno za jednu godinu. </span>
</p>
<p class="p7"></p>
<p class="p7"></p>
<p class="p9">
<span class="s1">K r i v i     s u</span>
</p>
<p class="p9"></p>
<p class="p7">
<span>Što su:</span>
</p>
<p class="p7"></p>
<p class="p7">
<span>1.</span><span class="s1"> </span><span>Okrivljeni </span><span class="s1">N. G., N. S. i Đ. N.</span><span>, dana 24.03.2010. godine, oko 22,10 časova, na autobuskoj stanici u B., zajedno lako tjelesno povrijedili oštećenog B. R., na način što ga je okrivljeni N. S. udarao zatvorenim šakama - pesnicama u predjelu nosa i očiju, dok ga je okrivljeni N. G. s leđa udarao zatvorenim šakama - pesnicama u predjelu glave - potiljka, od kojih udaraca je oštećeni B. R. pao na asfaltnu podlogu, a potom prišao Đ. N. i zajedno nastavili da ga udaraju nogama obuvenim u cipele, sredstva podobna da tijelo teško povrijede i zdravlje teško naruše, u predjelu glave i tijela, i tako mu nanijeli lake tjelesne povrede u vidu više hematoma u predjelu glave i oguljotine u predjelu koljena. </span>
</p>
<p class="p7"></p>
<p class="p7">
<span>	- čime su kao saizvršioci izvršili krivično djelo laka tjelesna povreda iz čl. 152. st. 2. u vezi st. 1. Krivičnog zakonika Crne Gore, </span>
</p>
<p class="p7"></p>
<p class="p7">
<span>2.Okrivljeni </span><span class="s1">N. G.,</span><span> što je dana 24.03.2010. godine, oko 22,10 časova, na autobuskoj stanici u B., lako tjelesno povrijedio oštećenu B. rođ.B. M., na način što ju je stisnutom pesnicom udario u predjelu glave, od kojeg udarca je pala na asfaltnu podlogu i tako joj nanio lake tjelesne povrede u vidu razderotine u predjelu gornje usne.</span>
</p>
<p class="p7"></p>
<p class="p7">
<span>	- čime je izvršio krivično djelo laka tjelesna povreda iz čl. 152.  st. 1. Krivičnog zakonika C. G.. </span>
</p>
<p class="p7"></p>
<p class="p7">
<span>	- pa sud primjenom citiranih zakonskih propisa te čl. 2, 4, 5, 13,15, 32, 36, 39 i 42, Krivičnog zakonika i čl. 226. 229. i 374.  Zakonika o krivičnom postupku Crne Gore,  kao i primjenom čl.45. i 46. KZ, u odnosu Đ. N.a</span>
</p>
<p class="p7"></p>
<p class="p9"></p>
<p class="p2">
<span class="s1">O S U Đ U J E</span>
</p>
<p class="p5"></p>
<p class="p4">
<span>Okrivljenog </span><span class="s1">Đ. N.a</span><span> na novčanu kaznu u iznosu od 1.200,00 /hiljadudvijestotine/ eura, koju je dužan da plati u roku od tri mjeseca od dana pravosnažnosti presude na žiro račun  Osnovnog suda u B. br. 832-150-38.Ako osuđeni ne plati novčanu kaznu u određenom roku sud će novčanu kaznu  zamijeniti kaznom zatvora tako što će svakih 25,00 €, novčane kazne odrediti jedan dan zatvora, ako osuđeni plati samo dio novčane kazne sud će ostatak kazne srazmjerno zamijeniti kaznom zatvora, pa ako osuđeni isplati ostatak novčane kazne izvršenje kazne zatvora će se obustaviti.</span>
</p>
<p class="p4"></p>
<p class="p7">
<span>	Sud okrivljenom </span><span class="s1">N. G.u,</span><span> prethodno</span><span class="s1"> u t v r đ u j e</span>
</p>
<p class="p7"></p>
<p class="p7">
<span>	- za krivično djelo laka tjelesna povreda pod tačkom I izreke presude, izvršenog na štetu oštećenog B. R.,  kaznu zatvora u trajanju od 45 dana,  </span>
</p>
<p class="p7"></p>
<p class="p7">
<span>	- za krivično djelo laka tjelesna povreda pod tačkom II izreke  presude iuzvršenog na štetu oštećene B. rođ. B. M., kaznu zatvora u trajanju od 30 dana</span>
</p>
<p class="p4"></p>
<p class="p4">
<span>Sud primjenom čl.48. 52. 53. i 54. KZ okrivljenima </span><span class="s1"> N. G.u i N. S., </span>
</p>
<p class="p4"></p>
<p class="p4">
<span class="s1">I z r i č e </span>
</p>
<p class="p4"></p>
<p class="p2">
<span class="s1">U S L O V N U   O S U D U</span>
</p>
<p class="p4"></p>
<p class="p4"></p>
<p class="p4">
<span>Kojom okrivljenom </span><span class="s1">N. G.u</span><span> utvrđuje jedinstvenu kaznu zatvora u trajanju od 60 /šezdeset/dana, a okrivljenom </span><span class="s1">N. S.i</span><span> kaznu zatvora u trajanju od 30 /trideset/ dana i istovremeno određuje da im se iste neće izvršiti ukoliko okrivljeni u roku od jedne godine dana od dana pravosnažnosti presude  ne izvrše nova krivična djela.</span>
</p>
<p class="p4"></p>
<p class="p4">
<span>Okrivljeni se obavezuju da u korist budžeta C. G. na žiro račun broj . solidarno plate troškove krivičnog postupka u iznosu od 214,00 /dvijestotinečetrnaest/ eura, a na ime paušala iznos od po 50,00 /pedeset/ eura, a sve u roku od 15 dana po pravosnažnosti presude pod prijetnjom prinudnog izvršenja.</span>
</p>
<p class="p10"></p>
<p class="p10">
<span>	Imovinsko pravnog zahtjeva za naknadu štete nije bilo.</span>
</p>
<p class="p8"></p>
<p class="p8">
<span class="s1">O b r a z l o ž e nj e</span>
</p>
<p class="p11"></p>
<p class="p12">
<span>Osnovno državno tužilaštvo iz B. je optužnim predlogom Kt.br. 105/2010 od 27.07.2010. godine, optužilo okrivljene N. G., N. S. i Đ. N.a, iz B.,  da su i to okrivljeni N. G., N. S. i Đ. N., kao saizvršioci izvršili krivično djelo laka tjelesna povreda iz čl. 152. st. 2. u vezi st. 1. Krivičnog zakonika, a okrivljeni N. G. i krivično djelo  laka tjelesna povreda iz čl. 152. st. 2. u vezi st. 1. Krivičnog zakonika,</span>
</p>
<p class="p12"></p>
<p class="p12">
<span>Na glavnom pretresu od 13.03.2013.godine, Savjetnik ODT-a u B. Marko Bojović, u završnoj rijčei je izajvio, da ostaje pri optužnom predlogu Kt.br.105/2010 0d 27. jula 2010.godine, jer je izvedenimdokaziam na glavnom pretrsu u potpunosti utvrđena odgovrnost okrivljenih za krivična djela koja su im stavljena na teret. Pa je predložio da ih  sud oglasi krivim, te da N. S. i Đ. N.u izrekne novčane ukazne u iznosu od po 1.200,00 eura, a okrivljenom N. G.u za dva krivična djela  lake tjelesne povrede izrekne dvije novčane kazne u iznosu od po 1.200,00 eura</span>
</p>
<p class="p12">
<span> </span>
</p>
<p class="p12">
<span>Oštećeni </span><span class="s1">B. R.</span><span>, u završnoj riječi je izjavio, da se pridružuje krivičnom gonjenju protiv okrivljenih,a da ne postavlja imovinsko pravni zahtjev  za naknadu štete. </span>
</p>
<p class="p12"></p>
<p class="p12">
<span>Oštećeni </span><span class="s1">B.-B. M.,</span><span> u završnoj riječi je izjavila, da se pridružuje krivičnom gonjenju protiv okrivljenog, a da ne postavlja imovinsko pravni zahtjev za naknadu štete. </span>
</p>
<p class="p12"></p>
<p class="p12">
<span>Izjašnjavajući se o navodima iz optužnog predloga ODT-a u B., okrivljeni </span><span class="s1">N. G.,</span><span> u svojoj odbrani je naveo, da je kritičnog dana i vremena, dok je  radio kao konobar na autobuskoj stanici začuo neku svađu i izašao je da vidi o čemu se radi. I tada je  vidio  da se njegov brat N. S., tuče sa nekim licem, koje ne poznaje i to na način što su jedan drugog udarali pesnicama i nogama, stao je između njih da ih razvadi. Tada nije vidio B. M. na mjestu tuče i istu  nije ni udario,a istakao je da je bio prisutan Đ. N., i da nije vidio da je isti udario B. R., niti B. M.. Dalje je naveo da kada je došla policija, B. M. je rekla za Đ.a: "Ovaj me udario u crvenoj trenerci". U završnoj riječi je istakao da u potpunosti prihvata završnu riječ svog branioca adv.A. A..</span>
</p>
<p class="p12"></p>
<p class="p12">
<span>Izjašnjavajući se o navodima iz optužnog predloga ODT-a u B., okrivljeni </span><span class="s1">N. S.</span><span>, je u svojoj odbrani naveo,  da je kritičnog dana obavljao poslove vozača autobusa na relaciji I. - B., da je zajedno sa njim bio je vozač Š. R., a da su bili prisutni u autubusu i B. M. i Đ. N., koji se šalio sa svim putnicima u autobusu, i po njegovoj procjeni nije upućivao nikakve uvredljive riječi B. M., a od njega ista nije tražila nikakvu pomoć. Kada su stigli na autobusku stanicu u B., prišao mu je B. R., kojeg do tada nije poznavao, i uputio mu riječi: "Obraćam se tebi smeće jedno, jer nijesi zaštitio na radnom mjestu moju djevojku", da bi mu nakon toga opsovao majku i prijetio da će ga pretući drugi dan, da to ne može sada, jer je na radnom mjestu, a potom ga udario pesnicom u predjelu nosa. Nakon toga počeli su da se udaraju pesnicama i nogama naizmjenično, da je na nogama imao ljetnje cipele sa đonom od gume, a gornjim dijelom pokrivenim od kože i da su u tuči  učestvovali samo njih dvojica. Na kraju tuče vidio je brata N. G., koji je stajao između njih i sprečavao ih da se tuku. Da je bio prisutan i Đ. N., a nije vidio ko je udario B. M., kao ni to da su Đ. N. i N. G. bilo koga udarali. U završnoj riječi izjavio je da se ne osjeća krivim ni jedan posto, da je napadnut na radno mjesto i prihvata završnu riječ svog  branioca u potpunosti i moli sud da ga oslobodi od optužbe.</span>
</p>
<p class="p12"></p>
<p class="p12">
<span>Branilac okrivljenih N. G. i N. S., </span><span class="s1">adv. A. A.,</span><span> u završnoj riječi je izjavio,  da je N. S. iznenada i neočekivano,  kada je izašao iz autobusa, izvrijeđan od strane oštećenog B. R., koji za to nije imao nikakvog povoda, da je u konkretnom slčaju B. R. bio napadač, pa mu je okrivljeni S. uzvratio udarac. Nakon čega su međusobno izmijenili više udaraca. Istakao je da je odbrana bila srazmjerna i ekvivalentna napadu, uzvraćena udarcima sa pesnicom, od već zadobijenih udaraca, a zatim međusobno udaranje. Dok u odnosu na okrivljenog N. G., je utvrđeno da oštećenoj B. M., nije nanio povrede, već lice u crvenoj jakni, a što se može izvesti zaključak iz iskaza svjedoka Š. V.. Dok se iz iskaza oštećenog B. R.a može zaključiti da nije padao na asfalt i da ga sva trojica okrivljenih nijesu udarala nogama po djelovima tijela, već da je udarce zadobio dok se nalazio u pognutom položaju i da nije siguran da ga je u potiljačnom dijelu glave udario N. G.. U konačnom smatra da teza optužbe nije dokazana, da su okrivljeni N. G. i Đ. N. udarali po tijelu oštećenog dok se nalazio u ležećem položaju, a to nije činio ni okrivljeni N. S.. Te da je nesporno da je B. R. u predjelu korijena nosa zadobio prstima otvorene šake, a povredu u predjelu potiljak stisnutim pesnicama i to u momentu kada  je sa N. S. međusobno razmijenio više udaraca, te da se radi o lakoj tjelsnoj povredi iz stava 1, za koja krivična djela se gonjenje preuzima po privatnoj tužbi, a ne od strane ovlašćenog tužioca. Dalje je istakao, da od zgrade autobuskog stajališta DOO "S. V." gdje se događaj desio, zgrada UP PJ B. nalazi se na udaljenosti najviše 50 m, pa ako je neko vrijeđao B. M., to je mogla da prijavi ovlašćenim licima i da je tako postupljeno, a nije, a iz razloga što je B. R. htio da napadne N. S. koji je imao pravo da se brani. Pa je predložio da se okrivljeni N. G. i N. S. usled nedostaka dokaza oslobode za krivična djela stavljena im na teret.</span>
</p>
<p class="p12"></p>
<p class="p12">
<span>Odbranu okrivljenog </span><span class="s1">Đ. N.a</span><span>, iz predmeta Ki.br.18/10 od 24.05.2010.godine, i sa zapisnika sa glavnog pretresa od 25.01.2011.godine i 08.03.2012.godine, sud je pročitao, a iz razloga, jer je okrivljeni na glavnom pretresu istakao, da je bolestan i da je teški bolesnik, gdje je naveo da mu nije poznato da se te večeri sa bilo kim svađao, niti tukao, niti je vidio da se bilo ko svađa i tuče i da večeri nikoga nije udarao. Istakao je, da kada je u B. autobus stao na stanici, bio je napadnut S. N., od strane nepoznatog momka, koji ga je udario pesnicom u glavu, a njega pesnicom u grudni koš i srce, od kog udarca je izgubio svijest. Nakon što je sud pročitao odbranu okrivljenog, isti je istakao da ostaje pri datoj odbrani, ali da se stvarno više ničega ne sjeća, te ikao je izvršio to krivično djelo da je uradio pod terapijom. U završnoj riječi je izjavio da se ne osjeća krivim.</span>
</p>
<p class="p12"></p>
<p class="p12">
<span>Radi pravilnog i zakonitog presuđenja ove krivične stvari, sud je u dokaznom postupku na glavnom pretresu izveo sledeće dokaze: saslušao u svojstvu svjedoka oštećenog B. R.a, svjedoka-oštećenu B. udatu B. M.; svjedoka Š. V., proitao izvještaj ljekara specijaliste JZU Opšte bolnice B. broj protokola 1022 od 24.03.2010.godine, na ime B. R.a, pročitao izvještaj ljekara specijaliste JZU Opšte bolnice u B. broj protokola 1021 od 24.03.2010.godine, na ime B. sada B. M., pročitao nalaz i mišljenje vještaka dr. B. D. datog na zapisniku u predmetu Ki.br.18/10 od 25.06.2010.godine, pročitao iskaz svjedoka Š. R. sa zapisnika sa glavnog pretresa od 25.01.2011.godine, pročitao iskaz svjedoka R. Ć. sa zapisnika sa glavnog pretresa od 25.01.2011.godine, pročitao iskaz svjedoka Š. V. sa zapisnika sa glavnog pretresa od 11.02.2011.godine, pročitao iskaz svjedoka Š. R. sa zapisnika sa glavnog pretresa od 05.03.2011.godine, pročitao iskaz svjedoka G. I.a sa zapisnika sa glavnog pretresa od 05.03.2011.godine, pročitao izvještaj ljekara specijaliste JZU C.e G. P. na ime N. S. od 04.02.2011.godine, pročitao nalaz i mišljenje vještaka dr. M. B. sa zapisnika sa glavnog pretresa od 11.02.2011.godine i sa zapisnika sa glavnog pretresa od 29.03.2012.godine i pročitao izvod iz KE Uprave policije PJ B. na ime okrivljenih.</span>
</p>
<p class="p12"></p>
<p class="p7">
<span>	Nakon sprovedenog dokaznog postupka, cijeneći navode optužbe, odbranu okrivljenih, te izvedene pobrojane dokaze, cijeneći ih u smislu čl.16. i 370. ZKP-a, a dovodeći ih u vezu jedne sa drugim, sud je stao na stanovištu da su činjenice iz činjeničnog opisa izreke presude u svemu dokazane, da su okrivljeni kao saizvršioci u odnosu na oštećenog B. R.a, izvršili krivično djelo laka tjelesna povreda iz čl. 152. st. 2. u vezi st. 1. Krivičnog zakonika, dok  okrivljeni N. G. nije izvršio djelo stavljeno mu na teret javnom optužbom prema oštećenoj B. M., ali su u njegovim radnjama ostvareni elementi bića krivičnog djela laka tjelesna povreda iz čl. 152. st. 1. Krivičnog zakonika. Pa ih je oglasio krivim, jer nije bilo osnova koji bi isključivali postojanje krivičnog djela i krivice okrivljenih. </span>
</p>
<p class="p7"></p>
<p class="p4">
<span>Tako oštećeni </span><span class="s1">B. R.</span><span> je u svom iskazu istakao da mu je kritičnog dana, iz autobusa kojim je putovala iz P., B. M. poslala SMS poruku da je u autobusu maltretira neki pijani čovjek, pa je pošao da je sačeka na autobuskoj stanici. Kada se autobus zaustavio na peronu autobuske stanice, Š. V., kojeg prije ovoga događaja nije poznavao, rekao je da je lice koje je maltretiralo njegovu djevojku maltretiralo i sve putnike u autobusu i tom prilikom mu pokazao na Đ. N.a. On se tom prilikom nije obraćao Đ. N.u, jer je vidio da je u alkoholisanom stanju. Pitao je zašto je vozač autobusa nije zaštitio, te da je trebalo da iz autobusa izbaci pijanog čovjeka. N. S. je, kada je čuo šta je rekao, počeo da se raspravlja sa njim i krenuo put njega da ga udari, kada je jedan ćelavi čovjek stao između njih da se ne bi bili. U tom trenutku ga je sa leđa pesnicom, u predjelu glave, udario N. G., nakon čega je počeo da ga udara i N. S.. Zajedno su on i G. nastavili da ga udarju pesnicama, pa je od istih udaraca pao koljenima na asfaltnu podlogu i oslonio se sa obje ruke. Dok je bio u takvom položaju sva tojica su ga udarali nogama obuvenim u cipele, sve dok nije pobjegao. Ne može da kaže da je vidio da ga je Đ. N. udarao nogom, jer to nije mogao da vidi zato što je bio u pognutom položaju. Njegova supruga B. M. mu je rekla da ga je isti udarao nogama zajedno sa  ostalim okrivljenima. Nakon ovoga vidio je da je njegova djevojka, sada žena, B. M., u sagnutom položaju kupila neke stvari, a iz usta joj je išla krv. Konkretnom prilikom nikoga nije udarao i nije vidio kako je B. M. zadobila povrede. Na pitanje kako objašnjava razliku u iskazu datom u prethodnom postupku, da ga je prvo udario N. S. pesnicom u predjelu lica, a na glavnom pretresu tvrdi da je prvo dobio udarac otpozadi od strane N. G., naveo je da je tačno da ga je G. prvi udario otpozadi, pri kojem iksazu je i ostao.</span>
</p>
<p class="p4"></p>
<p class="p4">
<span>Sud je iskaz oštećenog B. R.a, saslušanog u svojstvu svjedoka prihvatio u dijelu da je od  udaraca okrivljenih  N. S. i N. G. pao na asfaltnu podlogu na koljena i oslonio na obje ruke i dok je bio u tom položaju sva trojica okrivljenih  su ga udarali nogama obuvenim u cipele u predjelu  glave i tijela.</span><span class="s1"> </span><span>Sud nije prihvato dio iskaza oštećenog u kojem navodi da je imao povrede po leđima, jer takav iskaz je u suprotnosti sa medicinskom dokumentacijom na ime oštećenog B. R.a. Isto tako, sud je stanovišta da je iskaz oštećenog nepotpun, jer oštećeni nije naveo da je kritičnom prilikom uzvratio udarac N. S.i, a što je sud utvrdio iz iskaza okrivljenih N. S. i N. G., da je bilo razmjene udaraca, a što se utvrđuje i na osnovu nalaza i mišljenja vještaka dr M. B.a o povredama kod okrivljenog N. S., a što se vidi i iz dijela iskaza svjedoka Š. V.a da su se okrivljeni N. S. i oštećeni B. R. gurli jedan drugog okrenuti licem u lice. </span>
</p>
<p class="p3"></p>
<p class="p4">
<span>Iz iskaza svjedoka-oštećene </span><span class="s1">B. M.</span><span>, je utvrđeno, da  je kritičnog dana putovala autobusom iz pravca P.. U autobusu se nalazilo starije lice, Đ. N., koji je počeo da je maltretira, pa je prešla u zadnji dio autobusa. Ovo maltretiranje je trajalo cijelim putem. Kada su izašli iz autobusa, Š. V. je prokomentarisao: "Ovaj pijani nas udavi tokom čitavog puta". Kada je  B. R.  pitao što ga vozač nije spriječio u tim namjerama na to je reagovao N. S. i počeo da se svađa sa B. R.om, pa je ona sprečavala da ne dođe do tuče. U jednom trenutku N. S. je okrznuo pesnicom R.a u predjelu glave, ali do tuče i pored toga nije došlo da nije prišao par trenutaka nakon toga N. G.,  koji je udario B. R.a u potiljačnom dijelu glave, od kog udarca je posrnuo na koljena i tada su okrivljeni N. G. i N. S. nastavili da ga udaraju nogama i rukama, a pridružio im se i Đ. N., koji ga je udarao nogama i rukama. Ne zna šta su okrivljeni od obuće imali na nogama, jer nije obraćala pažnju. U jednom trenutku N. G. se okrenuo i nju udario stisnutom pesnicom u predjelu usne i ona je od udarca pala na leđa i zadobila je povredu od udarca pesnice. Nakon što je ustala prišao je Đ. N. i otvorenom šakom je udario u predjelu ramena i počeo da je vuče u pravcu rampe, pa kada je počela da zove policiju isti je pustio. </span>
</p>
<p class="p4"></p>
<p class="p4">
<span>Sud je u potpunosti prihvatio iskaz ovog svjedoka kao jasan, ubjedljiv i ničim doveden u pitanje, a isti je u saglasnosti sa iskazom oštećenog B. R.a i pismenim dokazima izvedenim tokom postupka, kao i sa nalazom i mišljenjem vještaka dr M. B..</span>
</p>
<p class="p4"></p>
<p class="p4">
<span>Iz iskaza svjedoka </span><span class="s1">Š. V.a</span><span>, je urvrđeno, da je isti kritičnog dana putovao autobusom iz pravca P.. Kada je Đ. N. saznao gdje M. B. radi i koji fakultet je završila, počeo je da je vrijeđa, a nakon toga joj psovao roditelje i upućivao joj teške i uvredljive riječi, pa su prešli u zadnji dio autobusa, nakon čega je isti i dalje vrijeđao, a povremeno je vrijeđao i njega. Kada su izašli na stanicu u B., na stanici je bio B. R., koji je tada rekao Đ. N.u: "Kako te nije sramota, zašto vrijeđaš djevojku, možeš otac da joj budeš". Nakon ovoga B. R. se obratio vozaču s pitanjem zašto nije zaštitio djevojku, a ovaj mu je odgovorio da je upozoravao Đ. N.a. Kako su isti vodili normalan razgovor i nije očekivao da će doći do sukoba, prešao je na suprotnu stranu autobusa da uzme torbu. Kada se ponovo okrenuo vidio je N. G., konobara restorana, u bijeloj košulji i isti je prišao B. R.u i udario ga pesnicom. Vozač autobusa i ovo lice su držali B. R.a i udarali ga rukama i nogama obuvenim u cipele po cijelom tijelu, a pridružio im se Đ. N.. Vidio je da je jednom udario pesnicom B. R.a, ali se nakon toga odmakao, s obzirom da je bio pijan i nije vladao sobom. Kada se u jednom trenutku okrenuo vidio je B. M. krv na usnama. Pred njom je stajao Đ. N. i vidio je da je isti udario pesnicom u predjelu usta. Prije nego što je udario M., ista je bila krvava u predjelu usana, a ne zna od čega i ne zna kako je prije ovoga bila povrijeđena. Nije vidio da je R. udario S., a vidio je kako su se gurali, jedan drugom okrenuti licem u lice. Okrivljeni su na nogama imali kožne cipele sa đonom. Sud je iskaz ovog svjedoka u potpunosti prihvatio, kao jasan i ubjedljiv i ničim doveden u pitanje.</span>
</p>
<p class="p4"></p>
<p class="p4">
<span>Iskazom svjedoka </span><span class="s1">Š. R.,</span><span> sa zapisnika sa glavnog pretresa od 25.01.2011.godine, a čiji iskaz je sud pročitao na glavnom pretresu, sud nije mogao utvrditi pravno relevantne činjenice vezane za kritična dešavanja, ali ovaj svjedok je potvrdio da je čuo kada je  B. R. saopštio N. S.: "Što je nijesi zaštitio smeće jedno, da nijesi đe si platio bi mi", i tada su se pogurali, a on nije vidio šta se dalje dešavalo, jer se napravila gužva, a što po ocjeni suda ne isključuje postojanje te mogućnosti.</span>
</p>
<p class="p4"></p>
<p class="p4">
<span>Iz iskaza svjedoka </span><span class="s1">R. Ć.,</span><span> sa zapisnika sa glavnog pretresa od 25.01.2012.godine, a čiji iskaz je sud pročitao na glavnom pretresu, sud nije mogao utvrditi pravno relevantne činjenice vezane za razvoj kritičnog događaja, ali je potvrdio da je te večeri bio na terasi restorana, zajedno sa N. G.om. Na udaljenosti od oko 30 metara čuli su se glasovi: "Glibeži, smeće", pa je G. vidio da se njegov brat svađa i pošao u tom pravcu, dok je on ostao na terasi. Kako je bila noć, to je prepoznao N. G. po bijeloj košulji. Primijetio je da se gura s nekim, ali nije vidio da se se udarali, niti da je bilo ko koga udarao, jer je bila gužva. Nakon ovoga G. je došao kod njega u restoran, a neposredno nakon toga, nakon nekih 10 minuta, a vjerovatno i manje, na prozoru restorana pojavila se djevojka i kroz prozor restorana pokazala policiji i rekla: "Tog tamo u crvenoj jakni, taj me je udario", a to se odnosilo na Đ. N.a, koji je sjedio u restoranu, koje navode je sud cijenio kao potvrdu navoda da je došlo do svađe u kojoj su učestvovali okrivljeni N. G., N. S. i Đ. N.. </span>
</p>
<p class="p4"></p>
<p class="p4">
<span>Iz iskaza svjedoka </span><span class="s1">Š. V.,</span><span> sa zapisnika sa glavnog pretresa od 11.02.2011.godine, a čiji iskaz je sud pročitao na glavnom pretresu, sud nije mogao utvrditi pravno relevante činjenice koje su vezane za razvoj kritičnog događaja, ali ovaj svjedok je potvrdio da se B. R. raspravljao sa Đ. N.om, koji se bio uputio u pravcu rampe, da bi istom rekao:" Nisi ti kriv, nego vozač", pa je pošao u pravcu autobusa i počeo da se raspravlja sa vozačem i čuo je kako je S. rekao R.u:"Nemoj da psuješ", pa se stvorila gužva i ne zna šta se dalje dešavalo, što je po ocjeni suda ne isključuje postojanje te mogućnosti, već to predstavlja činjenicu da svjedok tuču nije vidio. </span>
</p>
<p class="p4"></p>
<p class="p4">
<span>Iz iskaza svjedoka </span><span class="s1">Š. R. i G. I.,</span><span> sa zapisnika sa glavnog pretresa od 05.03.2011.godine, a čiji iskaze je sud pročitao na glavnom pretresu, sud nije mogao utvrditi pravno relevantne činjenice vezane za kritični događaj, s obzirom da svjedok Š.c R., nije bio prisutan kritičnim dešavanjima, dok svjedok G. I., iako je bio prisutan na stanici izjasnio se da ništa nije vidio u vezi svađe. </span>
</p>
<p class="p4"></p>
<p class="p4">
<span>Iz izvještaja ljekara specijaliste JZU Opšte bolnice B. broj protokla 1022 od 24.03.2010.godine, na ime B. R.a, te izvještaja ljekara specijaliste JZU Opšte bolnice u B., broj protokola 1021. od 24.03.2010.godine, izvještaja ljekara specijaliste JZU Crne Gore P., na ime N. S. od 04.02.2011.godine, te nalaza i mišljenja vještaka dr. B. D., datog na zaisniku u predmetu Ki.br.18/10 od 25.06.2010.godine, kao i nalaza i mišljenja vještaka dr M. B. sa  zapisnika sa glavnog pretresa od 11.02.2011.godine i sa zapisnika sa glavnog pretresa od 29.03.2012. godine, je utvrđeno, da je u predmetnoj svađi</span><span class="s1"> </span><span>B. R. zadobio povrede u predjelu korijena nosa - oguljotine kože promjera 1 x 1 cm i više hematoma u predjelu glave - zatiljka. U izvještaju ljekara stoji da imenovani ima više hematoma u predjelu glave - zatiljka, a nije opisana veličina, niti broj hematoma u predjelu potiljka. Druge povrede nijesu konstatovane. Nanesene povrede nastale su tupom mehaničkom silom: više hematoma u predjelu zatiljka nastali zamahnutom tupom mehaničkom silom, kao  što su zamahnuta pesnica, zamahnuti čvrsti predmet, cipela ili pak padom tijela na čvrsti predmet. Oguljotina u predjelu nosa nastala je tupom mehaničkom silom koja je klizala po koži nosa, kao što su šaka, pesnica, cipela, a može i padom na tvrdu podlogu. Ove povrede se kvalifikuju kao lake tjelesne povrede, prolazne za desetak dana. Greškom je na ranijem pretresu upisano da je B. R. zadobio povrede u vidu ogluljotine koljena, s obzirom da se radi o oguljotinama u predjelu korijena nosa. Oštećena M. B., je u predmetnoj svađi zadobila povrede lacerokontuzne rane gornje usne. U izvještaju ne stoji anamnestički podatak kako je rana zadobijena, niti detaljan opis te rane i njene dimenzije. Pošto se radi o izolovanoj povredi - rani gornje usne, najčešće te rane nastaju zamahnutom mehaničkom silom u predjelu gornje usne - vilice, a ređe padom na čvrstu podlogu, jer obično tada povrede nisu strogo izolovane. Najvjerovatnije da je ista povreda nastala od udara pesnice u predjelu gornje vilice, odnosno gornje usne. Rana se kvalifikuje kao laka tjelesna povreda. Kod okrivljenog N. S., nakon uvida u izvještaj dr M. D., koji je urađen na osnovu prepisa nalaza izdatog od 25.03.2010. godine, u 01,06 časova, zaveden pod br. protokola 2127, stoji da je isti priveden u pratnji MUP-a, zbog povreda zadobijenih u tuči. U anamnezi uzetoj toga dana stoji da je N. S. zadobio povrede glave, grudnog koša, stomaka i desne ruke, te da je isti svjestan i orjentisan i nema neuroloških ispada. Plitka rana, u predjelu nosa, dužine 2 do 3 cm, nanešena je zamahom tupom mehaničkom silom, koja je udarila u predjelu korijena nosa, ili pak inercijom tijela - glave i udarom u čvrstu podlogu. Povreda desne šake - oteklina, mogla je nastati udarom zamahnute sile u šaku, ili pak zamahnutom šakom i udarom u čvrsti predmet. Povrede grudnog koša i stomaka nijesu opisane, samo su naznačene. Povrede se kvalifikuju kao lake tjelesne povrede. </span>
</p>
<p class="p4"></p>
<p class="p4">
<span>Nalaz vještaka medicinske struke o vrsti i opisu povreda, sud je prihvatio kao vjerodostojan dokaz, jer je nalaz dat na osnovu pravila struke i nauke, a na osnovu medicinske dokumentacije, koja predstavlja objektivni pokazatelj o vrsti i lokaciji povreda kod istih prilikom pregleda, neposredno nakon kritičnih dešavanja, s tim što je sud stanovišta da su povrede kod B. R.a nastale od udaraca nogama obuvenim u cipele, jer je isto potvrđeno kroz iskaz oštećenih B. R.a i M. B. i kroz iskaz očevica svjedoka Š. V.a, koji je naveo da su okrivljeni N. G. i N. S. B. R.a udarali nogama obuvenim u cipele po cijelom tijelu, a pridružio im se i Đ. N..</span>
</p>
<p class="p4"></p>
<p class="p13">
<span>Pravnom analizom izvedenih dokaza, cijeneći ih ponaosob, a dovodeći ih u međusobnu vezu, kao i u vezu sa odbranom okrivljenih, sud je utvrdio sledeće činjenično stanje - kritičnog dana i vremena, na autobuskoj stanici u B., došlo je do svađe između N. S. i B. R.a, kojom prilikom je zadobio lake tjelesne povrede oštećeni B. R., tako što ga je okrivljeni N. S., udario zatvorenom šakom - pesnicom, u predjelu nosa i očiju, dok ga je okrivljeni N. G. s leđa udario pesnicom, u predjelu glave - potiljka, od kojeg udarca je oštećeni B. R., pao na asfaltnu podlogu, a potom prišao i Đ. N. i zajedno nastavili da ga udaraju nogama, obuvenim u cipele, u predjelu glave i tijela i tako mu nanijeli lake tjelesne povrede, u vidu više hematoma u predjelu glave i oguljotine u predjelu nosa. Postupajući na opisani način, udarajući oštećenog B. R.a nogama obuvenim u cipele, kojom prilikom je zadobio povrede koje se kvalifikuju kao lake tjelesne povrede, okrivljeni su izvršili kao saizvršioci, krivično djelo laka tjelesna povreda iz čl. 152 st. 2 u vezi st. 1 Krivičnog zakonika, koje im je stavljeno na teret, s obzirom da su djelovali povezano, zajednički, saglasno sa prisutnom sviješću o zajedničkom djelovanju, te njihove radnje predstavljaju cjelinu. Pritom je sud mišljenja da više tjelesnih povreda koje su okrivljeni u jedinstvenom krivičnom događaju nanijeli oštećenom B. R.u, imaju se kvalifikovati kao jedno krivično djelo laka tjelesna povreda. U konkretnom slučaju, sve te povrede u zbirnom dejstvu čine laku tjelesnu povredu, pa u radnji okrivljenih se to ima uzeti kao jedinstvena posledica, te s obzirom na to stoji samo jedno krivično djelo iz čl. 152 st. 2 u vezi st. 1 KZ. Kvalifikacija radnje učinioca kada u istom događaju nanese više tjelesnih povreda, jedne sredstvom podobnim da tijelo teško povrijedi ili zdravlje teško naruši, a druge pesnicama, ima se izvršiti prema težem propisu. Dakle, ako je makar jedna tjelesna povreda nanijeta sredstvom podobnim da tijelo teško povrijedi ili zdravlje teško naruši, a iz tog je nastupila laka tjelesna povreda, ima se kvalifikovati po čl. 152 st. 2 KZ. Kako je izvedenim dokazima utvrđeno da su okrivljeni na nogama imali obuću i nanijeli oštećenom B. R.u udarcima nogama lake tjelesne povrede, okrivljeni su izvršili krivično djelo laka tjelesna povreda iz čl. 152 st. 2 u vezi st. 1 Krivičnog zakonika, jer obuća na nogama, bez obzira da li su imali gumene cipele ili patike, jeste sredstvo podobno da tijelo teško povrijedi i zdravlje teško naruši. Pri tome sud je imao u vidu ne samo činjenicu da su okrivljeni na nogama imali obuću, već činjenicu da se radi o mladim licima i sigurno je da se takve povrede mogu nanijeti onim što se smatra sredstvom podobnim da tijelo teško povrijedi i zdravlje teško naruši – obućom, a što predstavlja obilježje iz čl. 152 st. 2 u vezi st. 1 Krivičnog zakonika. Povrede koje je oštećeni B. R. zadobio, po mišljenju vještaka mogle su nastati mehaničkom silom, kao što su stisnuta pesnica, cipela ili padom na tvrdu podlogu, pa kad se ima u vidu da je i sam okrivljeni N. G. potvrdio da je bilo udaraca pesnicama i nogama, naizmjenično između B. R.a i N. S., a što je potvrdio i sam okrivljeni N. S., uz potvrdu oštećenog B. R.a, kao i svjedoka B. M. i Š. V.a, da je B. R. udaran nogama obuvenim u cipele od strane okrivljenih, proizilazi da su povrede nastale kod oštećenog B. R.a prouzrokovane sveukupnim radnjama okrivljenih. Kontinuirano i istovremeno povređivanje oštećenog od strane okrivljenih, jasno ukazuje na njihovu namjeru i u tom cilju preduzimane radnje označene su u izreci presude, što je rezultiralo nanošenjem lakih tjelesnih povreda, pa u radnjama okrivljenih postoji izvršenje krivičnog djela lake tjelesne povrede u saizvršilaštvu. Dakle, udarajući oštećenog B. R.a nogama obuvenim u cipele, koje predstavljaju podobno sredstvo da tijelo teško povrijede i zdravlje teško naruše, okrivljeni su kao saizvršioci izvršili krivično djelo sa umišljajem, jer su bili svjesni da udarajući oštećenog B. R.a na opisani način mogu povrijediti, pa su htjeli i pristali da mu nanesu povrede, a što je utvrđeno kako iz nalaza i mišljenja vještaka medicinske struke dr. M. B., te medicinske dokumentacije, kao i iskazom svjedoka-oštećenog B. R.a, B.-B. M. i svjedoka Š. V.a, koji je naveo da su okrivljeni N. G. i N. S., oštećenog B. R.a udarali nogama obuvenim u cipele po cijelom tijelu, a da im se pridružio i okrivljeni Đ. N.. Pri tom sud nije prihvatio odbranu okrivljenog N. G. da nije udarao oštećenog B. R.a, jer je cijenio da su isti sračunati i usmjereni na izbjegavanje sopstvene krivične odgovornosti, a obezvirijeđeni su iskazima oštećenog B. R.a i oštećene B. M., kao i iskazom svjedoka Š. V.a. Sud takođe nije prihvatio navode iz odbrane okrivljenog N. S. da je nejga prvi udario B. R., te da se kritične prilike branio i postupao u nužnoj odbrani i da su u tuči učestvovali samo njih dviojica,a iz razloga jer su ovakvi navodi odbrane okrivljenog N. S. usmjereni na izbjegavanje krivične odgovornosti N. G. i Đ. N.a , a i obezvrijeđeni ostalim izvedenim dokazima prvenstveno iz iskaza svjedoka-oštećenog B. R.a i svjedoak-oštećene B. M., te iskaza svjedoka Š. V.a. Isto tako sud nije mogao prihvatiti ni odbranu okrivljenog Đ. N.a da je kritične prilie bio napadnut od strane oštećenog B. R.a, jer je ista sračunata na izbjegavanje krivične odgovornosti,a obezvrijeđena izvedenim dokazima. </span>
</p>
<p class="p13"></p>
<p class="p13">
<span>Sud je utvrdio da je kritične prilike N. G. lako tjelesno povrijedio oštećenu B. M., tako što ju je stisnutom pesnicom udario u predjelu glave i nanio joj povrede u vidu razderotine u predjelu gornje usne, pa  samim tim u radnjama okrivljenog stoje obeležja krivičnog djela laka tjelesna povreda iz čl. 152. st.1. KZ kako to stoji u izreci presude pod tačkom II. Sud nije prihvatio pravnu kvalifikaciju iz optužnog predloga da se u konkretnom slučaju radi o krivičnom djelu laka tjelesna povreda iz čl. 152. st.2. u vezi st.1. KZ,  a iz razloga jer se iz  iskaza oštećene B. M., a čiji iskaz je sud u potpunosti prihvatio da ju je kritične prilike N. G. udario stisnutom pesnicom u predjelu usne, a čiji iskaz je potvrđen i nalazom i mišljenjem vještaka medicinske struke, kao i medicinskom dokumentacijom. Pri tom sud nije prihvatio odbranu okrivljenog N. G. da kritičen prilike  nije udario oštećenu B. M., jer isti nije u skladu sa ostalim izvedenim dokazima tokom postupka, a prvenstveno sa iskazom svjedoka-oštećene B. M., te medicinske dokumentacije, kao i nalaza i mišljenja vještaka medicinske struke. Pa kako je sud mišljenja da se pesnica ne može smatrati sredstvom podobnim da tijelo teško povrijedi ili zdravlje teško naruši, jer djelovi ljudskog tijela ne predstavljaju sredstvo da tijelo teško povrijede u smislu čl.152. st.2. u vezi st.1. KZ.  Djelujući na opisani način okrivljeni je postupao sa umišljajem svjestan da udarajući pesnicom oštećenu B. M. može učiniti krivično djelo kako to stoji pod tačkom II izreke presude. </span>
</p>
<p class="p3"></p>
<p class="p4">
<span>Prilikom odlučivanja o  izboru vrste i visine krivične sankcije, koju u konkretnom slučaju treba primijeniti prema okrivljenima za naprijed navedena krivična djela, sud je imao u vidu sve okolnosti u smislu čl.42. Krivičnog zakonika. Tako je od olakšavajućih okolnosti na strani okrivljenog Đ. N.a, našao da je porodičan čovjek, otac dvoje djece i siromašnog imovnog stanja, a od otežavajućih okolnosti da je  osuđivan i to za krivično djelo iz čl.159. KZ CG presudom Opštinskog suda I. K.br.69/86 od 20.02.1987.godine, 45 dana zatvora uslovno za jednu godinu i presudom Osnvonog suda B. K.br.221/95 od 20.12.1996.godine, po čl.172. st.2. KZ RCG, ugrožavanje saobraćaja stari Zakon, 4 mjeseca  zatvora uslovno za jednu godinu. Međutim, kako je od ranije osuđivanosti okrivljenog prošlo više i od 17.godina, a koja krivična djela nijesu istorodna sa krivičnim djelom laka tjelesna povreda iz čl. 152. st.2. u vezi st.1. KZ, sud je našao da u konkretnom slučaju iako je za predmetno krivično djelo zakonom propisana kazna zatvora u trajanju do 3 godine ima mjesta primjeni odredaba iz čl.45. i 46. KZ, o ublažavnju kazne po vrsti, te mu je na osnovu čl.39. KZ, izrekao novčanu kaznu u iznosu od 1.200,00 /hiljadudvijestotine/ eura, koju je dužan da plati u roku od tri mjeseca od dana pravosnažnosti presude na žiro račun  Osnovnog suda u B. br. 832-150-38.Ako osuđeni ne plati novčanu kaznu u određenom roku sud će novčanu kaznu  zamijeniti kaznom zatvora tako što će svakih 25,00 €, novčane kazne odrediti jedan dan zatvora, ako osuđeni plati samo dio novčane kazne sud će ostatak kazne srazmjerno zamijeniti kaznom zatvora, pa ako osuđeni isplati ostatak novčane kazne izvršenje kazne zatvora će se obustaviti. Sud je uvjerenja da je navedena kazna srazmjerna težini izvršenog krivičnog djela i stepenu krivice okrivljenog i predstavlja onu mjeru kaj je neophodno potrebna za postizanje u okviru opšte svrhe izricanja krivičnih sankcija propisana čl.4. st.2. KZ svrhe kažnjavanja propisana čl.32. istog Zakona, dok je kod okrivljenog N. G. našao da se radi o porodičnom čovjeku, ocu troje djece, da nije oduđivan, pa mu je sud primjenom čl. 53 i 54 utvrdio jedinstvenu kaznu zatvora u trajanju od 60 dana, dok je kod okrivljenog N. S., našao da se radi o porodičnom čovjeku, ocu dvoje djece, da do sada nije osuđivan i primjenom čl.53. i 54. KZ  utvrdio kaznu zatvora u trajanju od 30 dana i  istovremeno odredio da im se iste neće izvršiti ako okrivljeni za vrijeme od jedne godine od dana pravosnažnosti presude ne učine novo krivično djelo, cijeneći da će se ovom vrstom krivične sankcije postići i svrha kažnjavanja predviđena čl.32 KZ. </span>
</p>
<p class="p4"></p>
<p class="p4">
<span>Shodno čl. 226 i 229. ZKP-a, sud je okrivljene obavezao da plate na ime paušala iznos od po 50,00 €, pri čemu je vodio računa o složenosti i trajanju krivičnog postupka  i imovinskim prilikama okrivljenih, kao i da plate solidarno na ime troškova krivičnog postupka, a koji troškovi se odnose na troškove vještačenje od strane vještaka medicinske struke, koji su ispaćeni iz budžetskih sredstava suda, u iznosu od 214, 00 € i odnose se: na ime vještačenja u iznosu od 66,00 € od strane dr B. D.; na  ime vještačenja dr Milorada Bakića u iznosu od 82,05 €, za nalaz i mišljenje od 11.02.2011. godine i 66,00 € na ime naknade za vještačenje od 29.03.2012. godine.</span>
</p>
<p class="p4"></p>
<p class="p4">
<span>Imovinsko pravnog zahtjeva za naknadu štete nije bilo.</span>
</p>
<p class="p4"></p>
<p class="p4">
<span>Iz iznijetog odlučeno je kao u izreci presude.</span>
</p>
<p class="p4"></p>
<p class="p4"></p>
<p class="p5">
<span class="s1">OSNOVNI SUD U B.</span>
</p>
<p class="p9">
<span class="s1">                  Dana, 13.03.2013. godine</span>
</p>
<p class="p9">
<span class="s1"> </span>
</p>
<p class="p7"></p>
<p class="p7">
<span class="s1">ZAPISNIČAR,				  				    S U D I J A,   </span>
</p>
<p class="p7">
<span class="s1">Momirka Fatić						   	           Milovan Spasović</span>
</p>
<p class="p7"></p>
<p class="p7">
<span class="s2">PRAVNA POUKA:</span><span class="s1"> </span>
</p>
<p class="p7">
<span>Protiv ove presude nezadovoljna stranka ima </span>
</p>
<p class="p7">
<span>pravo žalbe,u roku od 8 /osam/ dana, od dana </span>
</p>
<p class="p7">
<span>prijema iste preko ovog suda Višem sudu u B.Polju.</span>
</p>
<p class="p14"></p>


</body>
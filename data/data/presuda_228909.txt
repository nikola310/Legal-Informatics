<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 0.875in 1.0in 1.25in;}
.p1{text-align:start;hyphenate:auto;keep-with-next.within-page:always;font-family:Verdana;font-size:11pt;}
.p2{text-align:end;hyphenate:auto;keep-with-next.within-page:always;font-family:Verdana;font-size:11pt;}
.p3{text-indent:0.5in;text-align:justify;hyphenate:auto;font-family:Verdana;font-size:11pt;}
.p4{text-align:start;hyphenate:auto;font-family:Verdana;font-size:11pt;}
.p5{text-align:center;hyphenate:auto;keep-with-next.within-page:always;font-family:Verdana;font-size:11pt;}
.p6{text-align:justify;hyphenate:auto;font-family:Verdana;font-size:11pt;}
.p7{text-align:center;hyphenate:auto;font-family:Verdana;font-size:11pt;}
.p8{margin-left:0.5in;text-align:justify;hyphenate:auto;font-family:Verdana;font-size:11pt;}
.p9{margin-left:2.0in;text-align:justify;hyphenate:auto;font-family:Verdana;font-size:11pt;}
.p10{text-align:start;hyphenate:auto;font-family:Times New Roman;font-size:12pt;}
</style>
<meta content="dragan.mrdak" name="author">
</head>
<body class="b1 b2">
<p class="p1">
<span>                                                                                            </span>
</p>
<p class="p2">
<span>	K. br. 89/2010</span>
</p>
<p class="p3"></p>
<p class="p4"></p>
<p class="p5">
<span>U IME NARODA</span>
</p>
<p class="p4"></p>
<p class="p4"></p>
<p class="p6">
<span>	Osnovni sud u Bijelom  Polju, kao krivični prvostepeni sud, sudija Dragan Mrdak, kao sudija pojedinac, uz učešće nameštenika suda Sonje Marković, kao zapisničara, odlučujući po optužnom predlogu Osnovnog državnog tužilaštva, u B. Polju, KT. br. 83/09 od 24.12.2009.  godine, protiv okrivljene S.I.iz Niša, zbog krivičnog djela ugrožavanja javnog saobraćaja, iz čl. 339 st. 3 u vezi st. 1 Krivičnog zakonika, nakon održanog usmenog, glavnog i javnog pretresa u prisustvu zamjenika u ODT-u Jelić Ljubice, branioca okrivljene po službenoj dužnosti A.Č.B., a u odsustvu oštećenih P.P.a i P.A.a, dana 09.09.2010. godine, donio je i javno objavio:</span>
</p>
<p class="p6"></p>
<p class="p6"></p>
<p class="p7">
<span>P R E S U D U</span>
</p>
<p class="p6"></p>
<p class="p6"></p>
<p class="p6">
<span>	Okrivljena S.I.A, JMBG ..., od oca D., majke S., rdojene A., rodjena ... godine u Nišu, sa prebivalištem u mjestu rodjenja ul. G.a, prilaz 3 broj 14, državljanka Srbije, neudata, pismena, završila srednju školu, nezaposlena, neosudjivana.</span>
</p>
<p class="p6"></p>
<p class="p6"></p>
<p class="p7">
<span>K r i v a    j e</span>
</p>
<p class="p6"></p>
<p class="p8">
<span>Što je:</span>
</p>
<p class="p8"></p>
<p class="p3">
<span>- dana 01.02.2009. godine oko 04,30 h, na magistralnom putu Bijelo Polje - Prijepolje u mjestu Kisjele Vode, opština Bijelo Polje, ne pridržavajući se saobraćajnih propisa ugrozila saobraćaj i time dovela u opasnost život ili tijelo ljudi, na način što upravljajući putničkim motornim vozilom marke ''VW Golf'' registarskih oznaka BP AC 454, vlasništvo P.A.a, u smjeru od Bijelog Polja, ka Prijepolju, protivno odredbi čl. 31 ZOBS-a na putevima, brzinu kretanja vozila nije prilagodila okolnostima, karakteristikama i stanju puta, usled vlažnog kolovoza, zbog čega je na kraju desne krivine izgubila upravljivost nad putničkim vozilom pri brzini kretanja od oko 73,8 km/h, tako da je putničko vozilo bočno izmicano ulijevo prelazeći lijevim točkovima na zemljano proširenje sa lijeve strane kolovoza, gdje je udarilo u metalni stub ograde, a zatim se odbilo udesno, napustilo kolovoz na desnoj ivici i palo sa planuma puta na kosinu plitkog zasjeka, gdje se zaustavilo na točkovima, usled čega je njen saputnik oštećeni P.P. zadobio lake tjelesne povrede u vidu nagnječenja u predjelu glave i grudnog koša, a na putničkom vozilu prouzrokovana je imovinska šteta,   </span>
</p>
<p class="p3"></p>
<p class="p3">
<span>- čime je izvršila krivično djelo ugrožavanja javnog saobrćaja iz čl. 339 st. 3 u vezi st. 1 Krivičnog zakonika,</span>
</p>
<p class="p3">
<span> </span>
</p>
<p class="p3">
<span>-pa joj sud primjenom navedenog zakonskog propisa i čl. 2, 4, 5, 13, 15, 32, 36, 42, 52, 53 i 54 Krivičnog zakonika, i čl. 199, 202, 212 i 364 Zakonika o krivičnom postuku, i z r i č e:</span>
</p>
<p class="p6"></p>
<p class="p6"></p>
<p class="p7">
<span>USLOVNU OSUDU</span>
</p>
<p class="p9"></p>
<p class="p9"></p>
<p class="p6">
<span>	Kojom joj utvrdjuje kaznu zatvora u trajanju od  2 ( dva ) mjeseci, i istovremeno odredjuje da se ista neće izvršiti ukoliko okrivljena u roku od 1 (jedne) godine, ne izvrši novo krivično djelo.</span>
</p>
<p class="p6">
<span>	</span>
</p>
<p class="p3">
<span>Okrivljena se obavezuje da ovom sudu na ime paušala plati iznos od 30,00 €, a na ime troškova krivičnog postupka iznos od  497,00 €, koje iznose će uplatiti na žiro račun br. 530-4149-79, depozita sudskog pauša, troškova krivičnog postupka, u roku od 15 dana, po pravnosnažnosti presude.</span>
</p>
<p class="p6">
<span>		</span>
</p>
<p class="p3">
<span>Oštećeni P.A.se radi ostvarivanja imovinsko pravnog zahtjeva upućuju na parnični postupak.</span>
</p>
<p class="p6"></p>
<p class="p6"></p>
<p class="p7">
<span>O b r a z l o ž e nj e</span>
</p>
<p class="p6"></p>
<p class="p6"></p>
<p class="p6">
<span>	Optužnim predlogom ODT-a u B. Polju, KT. br. 83/09 od 24.12.2009. godine, optužena je S.I.a iz Niša, da je izvršila krivično djelo, ugrožavanje javnog saobraćaja, iz čl. 339. st. 3 u vezi st. 1 Krivičnog  zakonika.</span>
</p>
<p class="p6"></p>
<p class="p6">
<span>	Rješenjem ovog suda Kv. br. 238/10 od 15.06.2010. godine,  odredjeno je da se okrivljenoj S.I.i sudi u odsustvu i istoj je za branioca po službenoj dužnosti rješenjem Su. br. 811/10 od 17.06.2010. godine postavljen A.Č.B..</span>
</p>
<p class="p6"></p>
<p class="p6">
<span>	Glavni pretres je održan i zaključen u prisustvu zamjenika u ODT-u Ljubice Jelić, branioca po službenoj dužnosti okrivljene S.I.e, A.Č.B., a u odsustvu uredno obaviještenih oštećenih P.P.a i P.A.a.</span>
</p>
<p class="p6"></p>
<p class="p6">
<span>	U toku postupka oštećeni P.A.nije se pridružio krivičnom gonjenju protiv okrivljene a istakao je imovinsko prvni zahtjev, dok se oštećeni P.P. nije  pridružili krivičnom gonjenju protiv okrivljene, niti je postavio imovinsko pravni zahtjev.</span>
</p>
<p class="p6">
<span> </span>
</p>
<p class="p6">
<span>	 Okrivljena S.I.a u svojoj odbrani iznijetoj pred istražnim sudijom Opštinskog suda u Nišu na zapisnik o ispitivanju okrivljenog Kri. br. 189/09 od 08.07.2009. godine je istakla da ona kritičnog dogadjaja nije upravljala putničkim motornim vozilom ''Golf'', već da je vozilom upravljao P.P. zvani P.a. Ona je bila na mjestu suvozača, a pozadi u vozilu bila je jedna starija žena B.LJ.a. P. je tog dana bio rodjendan, bili su u diskoteci u Beranama, P. je malo više popio i ujutru oko pola četiri vraćali su se za Bijelo Polje. Ona je htjela da spava, oborila je sjedište, a on je brzo vozio, jer inače tako vozi i voli da vozilom ide cik - cak i da prelazi da drugu traku. Ne sjeća se slijetanja vozila, bila je sedam dana u komi i ne zna da li je policija dolazila na mjestu nezgode. P.A.a ne poznaje, a moguće da je P.in brat. B.LJ.a drži kafić ''Fortuna'', a kuća P.a se nalazi dvije kuće dalje od kafića. U Kliničkom centru u Podgorici nakon što se probudila iz kome dolazili su B.LJ.a i P.eva strina i tjerali je da potpiše nešto da je ona vozila i da plati neku kaznu od 150,00 € za prekršaj, na šta ona nije pristala, jer zna da nije vozila. </span>
</p>
<p class="p6"></p>
<p class="p6">
<span>	Okrivljena S.I.a nije pristupila na glavni pretres, istoj je sudjeno u odsustvu pa je njena odbrana na glavnom pretresu izostala. </span>
</p>
<p class="p6"></p>
<p class="p6">
<span>	U završnoj riječi branilac po službenoj dužnosti okrivljene S.I.e, A.Č.B. je izjavio: bazirajući se na iskazu okrivljene iz istražnog postupka i dokazima koji su izvedeni, ni jednom relevantnom činjenicom ni validnim dokazom nije utvrdjeno, a još manje potvrdjeno da je optužena počinila krivično djelo koje joj je optužnim predlogom stavljeno na teret. Predložio je da je sud oslobodi od optužbe. Tražio je troškove postupka po AT-u, razgledanje spisa i pristupa na dva održavanja glavna pretresa. </span>
</p>
<p class="p6"></p>
<p class="p6">
<span>	Radi utvrdjivanja odlučnih činjenica i donošenja pravilne i zakonite odluke sud je izveo sledeće dokaze: saslušao u svojstvu svjedoka oštećene P.P.a i P.A.a, saslušao svjedoke B.LJ.u i T.Ž.a, pročitao i to: u zapisnik o uvidjaju Osnovnog suda u Bijelom Polju Kr. br. 26/09 od 01.02.2009. godine, zapisnik o tehničkom pregledu AD ''C.'' Bijelo Polje za putničko motorno vozilo marke ''Golf'' registarskih oznaka BP AC 454 od 02.02.2009. godine izdato na ime P.A.a, izvjetšaj Kliničkog centra CG Podgorica o analizi prisustva alkohola u krvi za okrivljenu S.I.u A. br. 228 od 05.02.2009. godine, medicinsku dokumentaciju izdatu na ime oštećenog P.P.a i to u izvještaj iz Hitne pomoći Bijelo Polje  od 01.02.2009. godine, nalaz i mišljenje vještaka sudske medicine prof. dr. M.Š. od 28.11.2009. godine, nalaz i mišljenje vještaka saobraćajne struke dipl. ing. M.a Č. od 10.12.2009. godine, te pribavio i izvršio uvid u izvod iz kaznene evidencije na ime okrivljene. Drugih predloga za dopunu dokaznog postupka nije bilo. </span>
</p>
<p class="p6">
<span>		</span>
</p>
<p class="p6">
<span>	Cijeneći odbranu okrivljenog i dokaze pojedinačno i u medjusobnoj vezi, a shodno čl. 360 st. 2 Zakonika o krivičnom postupku, sud je utvrdio činjenično stanje i na osnovu istog zaključio da je okrivljena izvršila krivično djelo ugrožavanje javnog saobraćaja, iz čl. 339 st. 3 u vezi st. 1  Krivičnog zakonika,  za koje je kriva  odgovorna.</span>
</p>
<p class="p6">
<span> </span>
</p>
<p class="p3">
<span>Činjenično stanje sud je utvrdio iz iskaza oštećenog P.P.a, svjedoka B.LJ.e i T.Ž.a, te sadržine pisanih dokaza. Naime iz iskaza oštećenog - svjedoka  P.P.a iz istražnog postupka proizilazi da je on S.I.u upoznao kada je ona radila u Ugostiteljskom objektu ''Fortuna'' vlasnika njegove komšinice B.LJ.e. U večernjim časovima 31.01.2009. godine on, B.LJ.a i S.I.a su išli do Berana. U povratku su ostavili LJ. u naselje Rakonje, a on i I. su produžili u pravcu grada, jer su htjeli da večeraju u kafiću ''Rojal''.  Medjutim, pošto je bilo oko 02,00 časova kafić je bio zatvoren, pa su se on i I. vozili malo po gradu, a zatim su krenuli u pravcu Nedakusa. I. ga je pitala ''može li ona da vozi'', pa je on u naselju Nedakusi kod pumpe ''Pit Stop'' zaustavio vozilo i potom su njih dvoje zamijenili mjesta, odnosno on je prešao na mjesto suvozača, a I. na mjesto vozača i krenuli su u pravcu Kisjele vode.  U mjestu Kisjele Vode ispod podvožnjaka I. je izgubila upravljivost nad vozilom, odnosno nije dobro uhvatila krivinu i vozilo je počelo da šeta po putu lijevo - desno. On je pokušao na neki način da pomogne, jer I. praktično nije držala ruke na volanu, pa je ispružio svoje ruke i uhvatio volan, nastojeći da vozilo vrati na desnu kolovoznu traku. Medjutim, vozilo je sletjelo niz jednu kosinu, sa desne strane puta u kanal, pri čemu se prevrnulo bočno na lijevu stranu. Kad se vozilo zaustavilo pogledao je I. i primijetio da je ona bez svijesti. Pokušao je da izadje na vrata sa desne strane i nije uspio da ih otvori, pa kako je bio polomljen prozor na prednjim desnim vratima izašao je kroz taj prozor i pošao do vrata sa lijeve strane vozila, pored mjesta vozača i pokušao da otvori vrata, kako bi I. izvukao vani. Vrata nije mogao otvoriti, a on je kroz polomljeni prozor drmao I., medjutim, ona nije reagovala. Potom je uzeo telefon, pozvao B.LJ.u, obavijestio je da se desila saobraćajna nezgoda i tražio je od nje da pozove policiju. Ubrzo su na lice mjesta došli radnici policije i uz njihovu pomoć Ivanu su izvukli iz vozila. U ovoj saobraćajnoj nezgodi zadobio je tjelesne povrede, a Ivana je zbog zadobijenih povreda prebačena u KC Podgorica, gdje je on posjećivao, s tim što se I. nije sjećala kako je došlo do nezgode, kada su joj o nezgodi pričali, a predmetno vozilo je vlasništvo njegovog brata P.A.a. Na glavnom pretresu od 02.07.2010. godine dodao je da je on kritičnog dogadjaja iz vozila poslije udesa izašao kroz prozor od zadnjih vrata na vozačevoj strani i da je tačna ta njegova izjava, a ne izjava iz istražnog postupka, da je iz vozila izašao kroz polomljeni prozor na prednjim desnim vratima. Napomenuo je da je S.I.a imala položen vozački ispit, jer je za vrijeme boravka u Crnoj Gori posjedovala vozačku dozvolu, a kritične večeri pustio je da vozi iz razloga što je I. tvrdila da umije da vozi, jer je vozila ''Vektru'' svog oca, a od drugih je čuo da je I. vozila i druga vozila. Istakao je, nakon što se poslije udesa vozilo zaustavilo, ono ni na koji način nije pomjerano do dolaska krim. tehničara. Iskaz ovog svjedoka sud je u potpunosti prihvatio kao jasan, logičan i ubjedljiv,  nesračunat na otežavanje ili pak olakšavanje krivično pravnog položaja okrivljene, a potvrdjen navodima iz iskaza svjedoka B.LJ.e i T.Ž.a.  </span>
</p>
<p class="p3"></p>
<p class="p3">
<span>Iz iskaza svjedokinje B.LJ.e datog u toku istražnog postupka proizilazi da je ona vlasnica objekta ''Fortuna'' u naselju Rakonje - B. Polje i da je kod nje radila S.I.a, koju je komšija P.P. iz Rakonja upoznao u lokalu i pozvao na proslavu rodjendana, pa su njih troje pošli u Berane da proslave njegov rodjendan i negdje poslije pola noći su krenuli nazad u Bijelo Polje. Vozilom marke ''Golf'' po povratku u Bijelo Polje upravljao je P.P., a vozilo je vlasništvo njegovog brata ''P.A.a''. I. je bila na mjestu suvozača, a ona na zadnjem sjedištu. Dolaskom u mjesto Rakonje, ona je kod svoje kuće izašla i pozvala I. da izadje, ali je ona to odbila i rekla prebaciće me P. do stana, koji se nalazio 30 do 50 m dalje u istoj ulici, te je P. nakon njenog izlaska pošao vozilom da preveze I.. Ne zna koliko je prošlo vremena kada je telefonom pozvao P. i rekao ''da je došlo do udesa i da je I. možda mrtva'', te je ona potom sa svojim suprugom pošla na mjesto nezgode. P.a je bio pored auta, I. u autu, a policija je već bila na licu mjesta. Nakon nezgode, posjećivala je I. u bolnicama u Bijelom Polju i KC Podgorica. I. nije ubjećivala da nešto potpiše i da govori da je ona vozila, a nije joj poznato kada su P. i I. zamijenili mjesta tokom vožnje od Rakonja do Kisjelih voda, s tim što joj je poslije nezgode P. pričao da je I. vozila i da su se zamijenili na pumpi ''Pit Stop'' u Nedakusima. Na glavnom pretresu od 02.07.2010. godine dodala je da joj je P.P. u bolnici nakon što se desio ovaj dogadjaj, na njeno pitanje ''P.a kako si vozio'', on odgovorio ''da on nije vozio, nego da je vozila I. i to od pumpe ''Pit Stop'', objašnjavajući joj ''da je to I. tražila i da joj je dao da vozi'', a je S.I.a kod nje počela da radi pet dana prije kritičnog dogadjaja i da joj je S.I.a pričala da je vozila očevo auto. Kada je poslije kritičnog dogadjaja P. obavijestio o udesu, ona je pozvala policiju i sa mužem otišla na lice mjesta, gdje je zatekla auto u kanalu i P.a koji je bio ispred auta mokar i usplahiran. A Hitnu su čekali nekih pola sata, ona nije prilazila do vozila niti je gledala kakvo je stanje sa S.I.om, a poznato joj je da je policija dolazila do vozila prije dolaska Hitne i da se na vozilu nijesu mogla otvoriti suvozačeva vrata, a policajci su gazili u potok i potom su uspjeli da otvore vrata, i da sa radnicima Hitne I. iznijeli kroz vrata koja se nalaze na suvozačevoj strani. Koliko se sjeća kritične večeri prije ovog dogadjaj P. je popio jedno pivo, a I. i ona su pile sok. Iskaz ove svjedokinje sud je u potpunosti prihvatio kao jasan, logičan i ubjedljiv,  ničim doveden u sumnju, nesračunat na otežavanje ili pak olakšavanje krivično pravnog položaja okrivljene, a u potpunosti potvrdjen navodima iz iskaza svjedoka P.P.a  i T.Ž.a, s tim što ova svjedokinja nije bila neposredni očevidac saobraćajne nezgode.  </span>
</p>
<p class="p3">
<span> </span>
</p>
<p class="p3">
<span>Iz iskaza T.Ž.a datog u toku istražnog postupka proizilazi da je on službenik Uprave policije PJ B. Polje, na poslovima kontrole i regulisanja saobraćaja, a da je za saobraćajnu nezgodu saznao od dežurne službe putem radio veze, pa su potom on i kolega M.D.pošli na mjesto saobraćajne nezgode, gdje su pored puta zatekli vozilo ''Golf'', pored kog se nalazilo lice za koje su legitimisanjem utvrdili da se zove P.P.. U vozilu na mjestu vozača u nesvjesnom stanju nalazila se ženska osoba, kojoj su pokušali da pruže pomoć, pa pošto je bila u nesvjesnom stanju sačekali su dolazak Hitne službe, nakon čega je lice izvučeno iz vozila i vozilom Hitne pomoći odvezeno u Opštu bolnicu B. Polje. Nije se mogao sjetiti da li je povrijedjena, za koju su kasnije ustanovili da se zove S.I.a bila vezana pojasom ali u momentu njihovog dolaska na lice mjesta nalazila se na prvom sjedištu u nesvjesnom stanju, a glava joj je bila oslonjena na upravljač vozila. Na glavnom pretresu od 09.09.2010. godine dodao je da u momentu kada je primio poziv od strane dežurne službe već je bio na Kisjelim vodama kod restorana, udaljen nekih 300 m od mjesta nezgode i krećući se nadvožnjakom iznad Kisjele vode iz vozila je primijetio vozilo van kolovoza sa desne strane gledano iz pravca Bijelog Polja, a pored magistrale je primijetio jedno lice za koje je utvrdio da se radi o P.P.u.  Nakon silaska sa nadvožnjaka i dolaska do samog vozila u vozilu je zatekao žensku osobu koju nije predhodno poznavao i koja je bila u besvjesnom stanju. Vozilo je bilo oslonjeno na bočnu, lijevu - vozačevu stranu, a nije primijetio da li je ova ženska osoba bila vezana pojasom. On i P. su pokušali da isprave vozilo i oslobode vozačeva vrata o čemu nijesu uspjeli. On se potom popeo na vozilo, otvorio suvozačeva vrata, oborio sjedište vozača, da bi pružio prvu pomoć ovoj onesviješćrnoj ženskoj osobi, a nakon toga su na lice mjesta došli Hitna pomoć i još jedna patrola, te su oni potom svi zajedno uspjeli da vozilo vrate na točkove, iznesu ovu žensku osobu i prebace je u vozilo Hitne Pomoći. Iskaz ovog svjedoka sud je u potpunosti prihvatio kao jasan, logičan i ubjedljiv,  ničim doveden u sumnju, nesračunat na otežavanje ili pak olakšavanje krivično pravnog položaja okrivljene, a u potpunosti potvrdjen navodima iz iskaza svjedoka P.P.a.</span>
</p>
<p class="p3"></p>
<p class="p3">
<span>Iz iskaza P.A.a utvrdjuje se da je putničko motorno vozilo ''Golf'' reg. oznaka PB AC 454 njegovo vlasništvo, što je potvrdjeno navodima iz iskaza svjedoka P.P.a i svjedokinje B.LJ.e. </span>
</p>
<p class="p3"></p>
<p class="p3">
<span>Iz nalaza i mišljenja vještaka saobraćajne struke Č.a M.a, proizilazi da je do saobraćajne nezgode došlo noću u uslovima osvijetljenosti svjetlima ulične rasvjete, pri normalnoj vidljivosti, na magistralnom putu, na kraju desne krivine radijusa oko 200 m i početku pravca, na mjestu gdje je magistralni put ispod nadvožnjaka, kada je kolovoz bio mjestimično vlažan, a na dijelu magistralnog puta ispod nadvožnjaka pretežno vlažan, došlo je do gubljenja upravljivosti nad putničkim vozilom, pri brzini kretanja od oko 73,8 km/h, tako da je putničko vozilo bočno izmaknuto u lijevo prelazeći lijevim točkovima na zemljano proširenje sa lijeve strane kolovoza, gdje je kontaktiralo metalni stub nosač ograde, a zatim u desno, uz ocrtavanje tragova zanošenja lijevih i desnih točkova po lijevoj i desnoj kolovoznoj traci i van kolovoza sa desne strane do mjesta pada sa planuma puta na kosinu plitkog zasjeka, gdje se zaustavilo na točkovima. Na zaustavnom putu putničkog vozila do pada putničkog vozila sa planuma puta, pri kojem su lica koja su bila u vozilu povrijedjena i pri kojem je oštećeno putničko vozilo, ne bi došlo za uslov upravljanja putničkim vozilom brzinom manjom od 69,4 km/h. Na osnovu podataka o veličini radijusa predmetne horizontalnedesne desne krivine, usvajajući da put nema izražen podužni nagib i da ima pravilan poprečni nagib kolovoza, pri mokrom kolovozu, bezbjedna brzina pri kojoj bi putničko vozilo u uslovima bezbjedne upravljivosti prošlo kroz predmetnu krivinu bez zanošenja i destabilizacije iznosila je manje od 90,4 km/h. Po vještaku razlog dogadjaja ove nezgode je neodržavanje upavljivosti putničkim vozilom putanjom kolovozom iz subjektivnih razloga vozača putničkog vozila. Sud je u potpunosti prihvatio nalaz i mišljenje vještaka saobraćajne struke, kao realan i objektivan, dat na osnovu zapisnika o uvidjaju lica mjesta, čiji je prateći element skica lica mjesta saobraćajne nezgode i foto elaborata predmetne saobraćajne nezgode, koji predstavljaju objektivne pokazatelje, činjenica konstatovanih na licu mjesta,  kao i po osnovu stručnog znanja i pravila nauke, a ovo tim prije što je isti u saglasnosti sa ostalim izvedenim dokazima.</span>
</p>
<p class="p3"></p>
<p class="p6">
<span>	Iz nalaza i mišljenja vještaka sudske medicine prof. dr. Š.M., od 28.11.2009. godine, utvrdjuje se da je kritičnog dogadjaja u saobraćajnoj nezgodi P.P. zadobio povrede koje pojedinačno i u zbiru prestavljaju laku tjelesnu povredu, kao i da je kritičnog dogadjaja S.I.a zadobila povrede koje pojedinačno i u svom zbiru prestavljaju tešku tjelesnu povredu. Vještak je mišljenja da su P.P. i S.I.a zadobili povrede koje po svojim medicinskim parametrima nemaju specifičnost koja bi mogla nedvosmisleno, tačno opredijeliti ko je od njih dvoje bio vozač, a ko putnik na prednjem sjedištu ( suvozač ) predmetnog putničkog motornog vozila. Nalaz i mišljenje vještaka sudske medicine sud je u potpunosti prihvatio kao realan i objektivan, dat na osnovu medicinske dokumentacije izdate na ime oštešenog P.P.a i okrivljene S.I.e, po pravilima struke i nauke.</span>
</p>
<p class="p6"></p>
<p class="p3">
<span>Iz zapisnika KC Podgorica o analizi prisustva alkohola u krvi broj A 228 od 05.02.2009. godine  za vozača okrivljenu S.I.u utvrdjuje se da je u momentu nezgode vozilom upravljala u trijeznom stanju.</span>
</p>
<p class="p3"></p>
<p class="p3">
<span>Iz zapisnik AD ''C.'' Bijelo Polje o vanredno tehničkom pregledu za PMV ''Golf'' reg. oznaka BP AC 454 na ime P.A.a od 02.02.2009. godine    utvrdjuje se da je vozilo u momentu nezgode bilo u ispravnom stanju.  </span>
</p>
<p class="p3"></p>
<p class="p3">
<span>Okrivljena nije sporila da je kritičnog dogadjaja bila u vozilu, s tim što je negirala da je ona vozilom upravljala u momentu nezgode, ističući da je vozilom upravljao P.P., a da je ona bila na mjestu suvozača. Iz izvedenih dokaza nesporno proizilazi da su  S.I.a  i P.P. jedini očevidci kritičnog dogadjaja, čiji su navodi u pogledu činjenice ko je kritičnog dogadjaja u momentu nezgode upravljao predmetnim vozilom suprotni. Ovu bitnu, a spornu činjenicu sudu nije mogao rasvijetliti ni vještak sudske medicine, koji se u svom mišljenju izjasnio da povrede kod P.P.i S.I.po medicinskim parametrima nemaju specifičnost, na osnovu kojih bi se nedvosmisleno moglo utvrditi koje je od ova dva lica bilo vozač, ko putnik na prednjem sjedištu ( suvozač) u momentu nezgode, te se iz nalaza i mišljenja ovog vještaka nije mogla utvriditi činjenica ko je vozilom upravljao u momentu nezgode. Medjutim, iz iskaza svjedoka T.Ž.a službenog lica UP PJ B. Polje koji je prvi stigao na mjesto nezgode proizilazi da je P.P.a zatekao pored vozila, a da je u zaustavljenom vozilu  na mjestu vozača zatekao onesviješćenu šensku osobu, kojoj  je glava bila na upravljaču vozila i za koju je kasnije utvrdio da se zove S.I.a iz čega se kao jedini logičan zaključak nameće da je lice koje je svjedok T.Ž.o nakon nezgode zatekao na mjestu vozača sa glavom na upravljaču - okrivljena S.I.a, bilo na mjestu vozača i upravljalo vozilom u momentu kada se dogodila saobraćajna nezgoda. Prihvatajući u potpunosti iskaz ovog neutralnog  svjedoka, sud je prihvatio da je oštećeni P.P. govorio istinu kada je kazao da je vozilom u momentu nezgode upravljala okrivljena S.I.a, te je sa navedenih razloga sud odbranu okrivljene da ona nije u momentu nezgode upravljala vozilom, cijenio kao isključivo usmjerenu na izbjegavanje sopstvene krivice. </span>
</p>
<p class="p3"></p>
<p class="p3">
<span>Dakle, iz izvedenih dokaza tokom postupka sud je kao nesporno utvrdio činjenično stanje: da je okrivljena S.I.a dana 01.02.2009. godine oko 04,30 h, na magistralnom putu Bijelo Polje - Prijepolje u mjestu Kisjele Vode, opština Bijelo Polje, ne pridržavajući se saobraćajnih propisa ugrozila saobraćaj i time dovela u opasnost život ili tijelo ljudi, na način što upravljajući putničkim motornim vozilom marke ''VW Golf'' registarskih oznaka BP AC 454, vlasništvo P.A.a, u smjeru od Bijelog Polja, ka Prijepolju, protivno odredbi čl. 31 ZOBS-a na putevima, brzinu kretanja vozila nije prilagodila okolnostima, karakteristikama i stanju puta, usled vlažnog kolovoza, zbog čega je na kraju desne krivine izgubila upravljivost nad putničkim vozilom pri brzini kretanja od oko 73,8 km/h, tako da je putničko vozilo bočno izmicano ulijevo prelazeći lijevim točkovima na zemljano proširenje sa lijeve strane kolovoza, gdje je udarilo u metalni stub ograde, a zatim se odbilo udesno, napustilo kolovoz na desnoj ivici i palo sa planuma puta na kosinu plitkog zasjeka, gdje se zaustavilo na točkovima, usled čega je njen saputnik oštećeni P.P. zadobio lake tjelesne povrede u vidu nagnječenja u predjelu glave i grudnog koša, a na putničkom vozilu prouzrokovana je imovinska šteta.</span>
</p>
<p class="p3"></p>
<p class="p6">
<span>	Postupajući na opisani način okrivljena S.I.a je ovkavim svojim ponašanjem ostvarila obilježja krivičnog djela ugrožavanje javnog saobraćaja iz čl. 339 st. 3 u vezi st. 1 Krivičnog zakonika, pri čemu je bila svjestna da postupajući suprotno  saobraćajnim propisima, može dovesti u opasnost živote, tijela i imovinu drugih lica, ali olako držala da ta posledica neće nastupiti, pa je osnovno krivično djelo izvršila s nehatom, a sa nehatom je postupala i u odnosu  na posledice nastale saobraćajne nezgode – nastale lake tjelesne povrede kod oštećenog P.P.a, te imovinsku štetu  na vozilu P.A.a.</span>
</p>
<p class="p6">
<span> </span>
</p>
<p class="p6">
<span>	Prilikom odlučivanja o vrsti krivične sankcije sud je cijenio sve okolnosti iz čl. 42 Krivičnog zakonika, koje utiču da kazna bude veća ili manja, pa je od olakšavajućih okolnosti na strani okrivljenog našao  da se radi o mladjoj, neosudjivanoj osobi, kojoj se oštećeni nijesu pridružili krivičnom gonjenju, koju su posledice djela teško pogodile, jer je  ista kritičnog dogadjaja zadobila teške tjelesne povrede, pa u odsustvu otežavajućih okolnosti sud je stanovišta da su ispunjeni uslovi za izricanje uslovne osude, kojom je okrivljenoj utvrdjena kazna zatvora u trajanju od dva mjeseca i istovremeno ocijenio da bi se pristupanjem izvršenju iste, suviše represivno djelovalo na okrivljenu nego da će i samo upozorenje uz prijetnju kaznom u odgovarajućem roku provjeravanja od jedne godine, dovoljno uticati na istu da u buduće  ne vrši ova i slična krivična djela i ostvariti se svrha izricanja krivičnih sankcija iz čl. 32 Krivičnog zakonika. Sud je okrivljenoj uslovnu osudu izrekao shodno čl. 52, 53 i 54 Krivičog zakonika istovremeno ukazujući okrivljenoj na značaj uslovne osude i mogućnost njenog opoziva. </span>
</p>
<p class="p6"></p>
<p class="p6">
<span>	Shodno čl. 199 st. 2 Zakonika o Krivičnom postupku, odlučeno je da okrivljeni plati sudu na ime paušala iznos od 30,00 €, imajući u vidu složenost i trajanje krivičnog postupka, te imovinske prilike okrivljenog, a shodno čl. 202 Krivičnog Zakonika, odlučeno je da okrivljeni plati sudu na ime troškova krivičnog postupka  ukupan iznos od 497,00 €, a isti troškovi se odnose na troškove vještačenje - vještaka sudske medicine prof. dr. M.Š. u iznosu od 159,50 €,  troškove vještačenja vještaka saobraćajne struke Č.a M.a, u iznosu od  148,00 €, vještaka saobraćajne struke Z.S.a u iznosu od 77,00  €, kao i na ime troškova branioca okrivljene S.I.e, po službenoj dužnosti A.Č.B. po AT-u, umanjeno za 50 % po osnovu Odluke o visini naknade za rad advokata za odbrane po službenoj dužnosti ( Sl. list. CG 42/10 od 08.04.2010. godine)  i to: 37,50 € na ime razmatranja spisa i iznosa od po 37,50 € na ime pristupa na dva održana glavna pretresa, što čini ukupno  112,50 €.</span>
</p>
<p class="p6"></p>
<p class="p3">
<span>Shodno čl. 212 Zakonika o krivičnom postupku sud je oštećenog P.A. radi ostvarivanja imovinsko pravnog zahtjeva uputio na parnični postupak.</span>
</p>
<p class="p6"></p>
<p class="p6">
<span>	Iz iznijetih razloga shodno čl. 364 Zakonika o Krivičnom postupku, odlučeno je kao u izreci presude.</span>
</p>
<p class="p6"></p>
<p class="p6"></p>
<p class="p7">
<span>OSNOVNI SUD U BIJELOM POLJU</span>
</p>
<p class="p7">
<span>Dana, 09.09.2010. godine</span>
</p>
<p class="p6"></p>
<p class="p6"></p>
<p class="p6">
<span>ZAPISNIČAR,								   S U D I J A,</span>
</p>
<p class="p6">
<span>Sonja Marković, s.r.			         	                   Dragan Mrdak, s.r.</span>
</p>
<p class="p6"></p>
<p class="p6"></p>
<p class="p10"></p>


</body>
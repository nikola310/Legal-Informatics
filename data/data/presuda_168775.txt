<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{margin-right:-0.375in;text-align:center;hyphenate:auto;font-family:Batang;font-size:12pt;}
.p2{margin-right:-0.375in;text-align:end;hyphenate:auto;font-family:Batang;font-size:12pt;}
.p3{margin-right:-0.375in;text-align:justify;hyphenate:auto;font-family:Batang;font-size:12pt;}
.p4{margin-right:-0.375in;text-align:start;hyphenate:auto;font-family:Batang;font-size:12pt;}
.p5{text-indent:0.5in;margin-right:-0.375in;text-align:start;hyphenate:auto;font-family:Batang;font-size:12pt;}
.p6{text-indent:0.5in;margin-right:-0.375in;text-align:center;hyphenate:auto;font-family:Batang;font-size:12pt;}
.p7{text-indent:0.5in;margin-right:-0.375in;text-align:justify;hyphenate:auto;font-family:Batang;font-size:12pt;}
.p8{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
</style>
<title>K</title>
<meta content="vesna.kovacevic" name="author">
</head>
<body class="b1 b2">
<p class="p1">
<!--Image link to '0.jpg' can be here-->
<span>                                                                              </span>
</p>
<p class="p2">
<span>                                                                                       K.br. 184/11</span>
</p>
<p class="p1"></p>
<p class="p1">
<span>U   I M E   C R N E   G O R E</span>
</p>
<p class="p1"></p>
<p class="p3"></p>
<p class="p3">
<span>OSNOVNI SUD U NIKŠIĆU kao prvostepeni krivični, sudija Perović Ivan uz sudjelovanje Ćuzović Plane kao zapisničara, u krivičnom predmetu protiv okrivljenog D* N*  zbog krivičnog djela iz člana 348 st. 3 u vezi čl. 339 st. 3 u vezi  st.1 KZ, postupajući po optužnom aktu  ODT-a Nikšić Kt. br. 118/10 od 5.03.2011. godine, nakon dovršenog javnog glavnog pretresa dana 9.11.2012. godine u prisustvu zamjenika ODT-a Karadžić Dragana i branioca  okrivljenog D* N* kome se sudi u odsustvu S* D*,  advokata iz Nikšića, donio je i istog dana objavio</span>
</p>
<p class="p3"></p>
<p class="p3"></p>
<p class="p1">
<span>P R E S U D U</span>
</p>
<p class="p1"></p>
<p class="p3">
<span>Okrivljeni:</span>
</p>
<p class="p3">
<span>D* N*  od oca Z*  i majke O*  rođene S*,  rođen 22.03.1987 godine u Nikšiću sa prebivalištem u mjestu rođenja – ul. Straševska br. 5/11, državljanin Crne Gore, završio srednju školu, radnik,  lošeg imovnog stanja, neoženjen, ranije osuđivan presudom Osnovnog suda u Nikšiću K.br. 446/08 od 12.01.2009.g., zbog krivičnog djela iz čl. 152 st. 2 u vezi st. 1 KZ na kaznu zatvora od 60 dana uslovno na jednu godinu</span>
</p>
<p class="p3">
<span>                                                 </span>
</p>
<p class="p1">
<span>Kriv je</span>
</p>
<p class="p3">
<span>Što je:</span>
</p>
<p class="p3">
<span>Dana 18.12.2009.g. u Nikšiću, na magistralnom putu Podgorica - Nikšić ne pridržavajući se saobraćajnih propisa upravljao putničkim motornim vozilom marke » Škoda« reg.broj PG BT 424 i time tako ugrozio saobraćaj da je doveo u opasnost život i tijelo oštećenog S* B*, na način što, krećući se navedenim putnim pravcem iz pravca Podgorice prema Nikšiću, brzinu kretanja vozila nije prilagodio okolnostima, karakteristikama i stanju puta koji je bio prekriven slojem zamrznutog snijega tako da vozilo može blagovremeno da zaustavi pred svakom preprekom koju može pod datim uslovima da predvidi, već se vozilom kretao brzinom od 62 km /čas, iako je bezbjedna brzina kretanja vozila bila 45 km/čas, usled čega je vozeći ovako, protivno odredbi čl. 31 st. 1 ZOBS-a na putevima, prilikom nailaska vozila na kritični potez puta nastupila  destabilizacija a zatim i izlijetanje vozila preko lijeve ivice kolovoza gledano iz pravca kretanja okrivljenog, gdje je došlo do prevrtanja vozila niz kosinu terena i do nasilnog zaustavljanja vozila kojom prilikom je saputnik u vozilu marke »Škoda« oštećeni S* B* zadobio tešku tjelesnu povredu u vidu nagnječenja pluća, prisustva krvi i vazduha u lijevoj grudnoj duplji, serijskog preloma od 5 do 7 rebra sa lijeve strane, rupture jetre i preloma sa iščašenjem lijevog zgloba kuka,</span>
</p>
<p class="p3"></p>
<p class="p3">
<span>- čime je učinio krivično djelo teško djelo protiv bezbjednosti javnog saobraćaja iz čl. 348 st. 3 u vezi čl. 339 st. 3 u vezi st.1 Krivičnog zakonika.</span>
</p>
<p class="p3"></p>
<p class="p3">
<span>pa sud okrivljenom za navedeno krivično djelo primjenom čl.4 st.2, čl.42, čl.52, čl.53 i čl.54 Krivičnog zakonika i čl. 374 Zakonika o krivičnom postupku izriče</span>
</p>
<p class="p3"></p>
<p class="p1">
<span>USLOVNU OSUDU</span>
</p>
<p class="p3"></p>
<p class="p3">
<span>Kojom mu utvrđuje kaznu zatvora u trajanju od 4 /četiri/ mjeseca i istovremeno određuje da se ova kazna neće izvršiti ako okrivljeni  u roku od 1 /jedne/ godine po pravosnažnosti presude ne učini novo krivično djelo. </span>
</p>
<p class="p3"></p>
<p class="p3">
<span>Dužan je okrivljeni  na ime troškova krivičnog postupka uplatiti na žiro račun ovoga suda broj 832-152-32 iznos od 162,00  eura, u roku od 15 dana po pravosnažnosti presude pod prijetnjom prinudnog izvršenja.</span>
</p>
<p class="p4"></p>
<p class="p5">
<span class="s1">                                     </span><span>O b r a z l o ž e nj e</span>
</p>
<p class="p6"></p>
<p class="p3">
<span>ODT iz Nikšića optužnicom Kt.br. 118/10 stavio je na teret okrivljenom D* N*  izvršenje krivičnog djela teško djelo protiv bezbijednosti javnog saobraćaja iz čl.348.st.1 u vezi čl. 339 st.1 KZ, pa je zamjenik ODT-a Karadžić Dragan koji je zastupao optužbu na glavnom pretresu izmijenio činjenični opis optužnog akta kao i njegovu pravnu kvalifikaciju pa je u završnoj riječi ostao pri izmijenjenom optužnom aktu, predlažući sudu da okrivljenog zbog izvršenja krivičnog djela iz čl. 348 st. 3 u vezi čl. 339 st. 3 u vezi st. 1 KZ  oglasi krivim i  osudi po zakonu.</span>
</p>
<p class="p3"></p>
<p class="p3">
<span>Shodno čl. 324 st. 2 ZKP-a okrivljenom D* N* suđeno je u odsustvu, jer je za istim bila raspisana potjernica a težina krivičnog djela izražena kroz visinu zaprijećene kazne kao i težina povreda kod oštećenog predstavljali su naročito važne razloge za ovakvo suđenje.</span>
</p>
<p class="p3"></p>
<p class="p3">
<span>Okrivljeni D* N* naveo je u svojoj odbrani pred istražnim sudijom Osnovnog suda u Nikšiću da je dana 18.12.2009.g. vozilom marke Škoda iz pravca Podgorice išao prema Nikšiću, dok je na mjestu suvozača bio S* B*. Iz Podgorice je krenuo prije ponoći i sjeća se da je oko Danilovgrada padala neka sitna kiša. Normalno je prošao Bogetiće i tu je naljepši dio puta jer je skoro čitavim dijelom urađena i treća traka. Nije bilo gužve u saobraćaju pa je upravlajo vozilom oko 60 km/čas i u jednom momentu je naišao na pojas puta prekriven snijegom i ledom, što je uticalo da izgubi kontrolu nad vozilom. Sjeća se da je vozilo sletjelo po lijevoj strani kolovoza i prevrnulo se niz nasip. I on  i S* B* imali su povrede od kojih su se liječili ali su se od istih oporavili. Kritičnog dana u Podgorici je pravljen skup radnika preduzeća Albona, u kome su i on i S* zaposleni povodom proslave godišnjice firme, pa je on neposredno prije kretanja za Nikšić popio dva ili tri mala piva nakon čega ništa nije pio jer je odmah sjeo u vozilo a nezgodu su imali nakon nekih pedesetak minuta od kretanja iz Podgorice. U udesu je slomio i ruku i nogu, obadvije petne kosti i skočni zglob a imao je i drugih sitnih povreda dok je S* B* imao povredu butne kosti i unutrašnje krvarenje.</span>
</p>
<p class="p3"></p>
<p class="p3">
<span>Shodno čl. 324 st. 2 ZKP-a okrivljenom D* N* suđeno je u odsustvu, jer je za istim bila raspisana potjernica a težina krivičnog djela izražena kroz visinu zaprijećene kazne kao i težina povreda kod oštećenog predstavljali su naročito važne razloge za ovakvo suđenje,  tako da je u konačnom izostalo neposreno iznošenje završne riječi od strane okrivljenog.</span>
</p>
<p class="p3"></p>
<p class="p3">
<span>Branilac okrivljenog D* N* advokat S* D* naveo je u završnoj riječi da sud prilikom odlučivanja o krivičnoj sankciji treba da uzme u obzir sve olakšavajuće okolnosti na strani okrivljenog, ističući da bi se i sa uslovnom osudom postigla svrha sankcionisanja. </span>
</p>
<p class="p3"></p>
<p class="p3">
<span>Sud je u dokaznom postupku na saglasan predlog stranaka pročitao iskaz oštećenog svjedoka S* B* dat kod istražnog sudije dana 15.09.2010.g., nalaz i mišljenje sudskog vještaka mediciske struke dr. B* V* od 24.02.2011.g. i nalaz i mišljenje sudskog vještaka saobraćajne struke ing. M* Š* od oktobra 2010.g., pročitao zapisnik o uviđaju istražnog sudije Osnovnog suda u Nikšiću Kr.broj 28/09 od 18.12.2009.g. izvršio uvid u skicu lica mjesta nezgode UP PJ Nikšić i u fotoelaborat saobraćajne nezgode broj 991 / 09 od 18.09.2009.g. UP PJ Nikšić, pročitao izvještaj KBC Podgroica odelenje za sudsku medicinu Uz.br. 2299 od 24.12.2009.g. o koncentraciji alkohola u krvi okrivljenog, saslušao sudskog vještaka neuropsihijatra dr. N* Z* i pročitao izvod iz kaznene evidencije za okrivljenog.</span>
</p>
<p class="p3"></p>
<p class="p3">
<span>Svjedok oštećeni S* B* naveo je u svom iskazu da je 2009.g. obavljao dužnost direktora u preduzeću Albona a D* N* bio je njegov vozač pa su se u drugoj polovini mjeseca decembra iz Podgorice vraćali za Nikšić u kasnim večernjim satima. Misli da je kao suvozač zaspao negdje čim su prošli Danilovgrad tako da se ne sjeća na koji su način i kako doživjeli saobraćajnu nezgodu već se samo sjeća da su ga iznijeli iz kola koja su bila sletjela pored puta a svuda oko vozila i po putu bio je snijeg. Imao je povrede u vidu naprsnuća jetre i povrede kuka, pa je na liječenju u kličničkom centru bio zadržan dvadesetak dana a tokom istog posjećivali su ga roditelji D* N* od kojih je saznao da je i ovaj imao teške povrede. Istakao je da se ne pridružuje krivičnom gonjenju protiv okrivljenog.</span>
</p>
<p class="p3"></p>
<p class="p3">
<span>Na osnovu nalaza i mišljenja sudskog vještaka medicinske struke dr. B* V* od 24.02.2011.g., koji je od strane suda prihvaćen kao stručan i objektivan sud je utvrdio da je S* B* zadobio  povrede teške prirode u vidu nagnječenja pluća, prisustva krvi i vazduha u lijevoj grudnoj duplji, serijskog preloma od 5 – tog do 7-og rebra sa lijeve strane, rupture jetre i preloma sa isčašenjem lijevog zgloba kuka. </span>
</p>
<p class="p3"></p>
<p class="p3">
<span>Iz zapisnika o uviđaju istražnog sudije sa skicom lica mjesta i fotoelaborata  UP PJ Nikšić proizilazi da je lice mjesta predmetne saobraćajne nezgode u kojoj je učestvovalo putničko motorno vozilo marke Škoda fabia reg.broj PG BT – 424 vlasništvo preduzeća Albona DOO Podgorica, magistralni put Nikšić - Pogorica, mjesto Paprati, da se kolovoz na licu mjesta pruža u pravom potezu, da je isti klizav jer je prekriven slojem snijega i leda a duž desne ivice kolovoza na mjestu gdje se od kolovoza odvaja priputno zemljište, isto je prekriveno snijegom i u ravni sa kolovozom. Operativna širina kolovoza iznosi 11,20 metara i na njemu nema tragova skretanja vozila Škoda fabia, ali se u izgaženom snijegu jasno uočavaju tragovi kretanja vozila preko platoa. Od kraja priputnog zemljišta – platoa posmatrano od Podgorice, uz lijevu ivicu kolovoza izgrađena je masivna odbojna greda. Oba traga kretanja točkova vozila preko platoa vode od lijeve ivice kolovoza do ruba nasipa pri čemu je trag lijevih točkova ukupne dužine 30 metara a rastojanje od kraja traga lijevih točkova vozila do havarisanog vozila koje je palo sa ruba nasipa platoa preko krošnji drveća u dubodolinu iznosi 25 metara. Rastojanje od lijeve ivice kolovoza do kraja traga lijevih točkova vozila iznosi 7,55 metara. Saobraćajnim znakom postavljenim prije lica mjesta ove nezgode na ovom dijelu magistrale za vozila  koja dolaze od Podgorice, brzina je ograničena 80 km/čas.</span>
</p>
<p class="p3"></p>
<p class="p3">
<span>Nalazom i mišljenjem vještaka soabraćajne struke ing. M* Š* navedeno je da je vozilo marke Škoda fabia neposredno prije izlijetanja van kolovoza bilo voženo brzinom od oko 62 km/čas, da je imajući u vidu limitirajuće uslove saobraćaja – dubinu vidnog polja ne manju od 80 metara i zaleđenost kolovoza, bezbjedna brzina kretanja vozila na kritičnom potezu puta bila do 45 km/čas a vozač je na prostornoj distanci ne manjoj od 80 metara mogao uočiti da na kolovozu postoji sniježni pokrivač. Do nezgode je došlo u noćnim uslovima vožnje, dubina vidnog polja nije bila manja od 80 metara a zaustavni put vozila je iznosio pri utvrđenoj brzini od oko 62 km/čas, 46 metara što znači da je postojala mogućnost da vozač vozilo zaustavi prije poteza puta prekrivenog snijegom kao i to da smanji brzinu kretanja u granicama bezbjedne. Vozač putničkog vozila marke Škoda fabia, nije prilagodio brzinu kretanja vozila uslovima saobraćaja a posebno ne stanju površine kolovoza koji je bio prekriven slojem zamrznutog snijega koje uslove je mogao da predvidi, usled čega je prilikom nailaska vozila na ovaj potez puta nastupila destabilizacija a zatim skretanje i izlijetanje vozila preko lijeve ivice kolovoza, gdje je došlo do obrušavanja i prevrtanja vozila niz kosinu terena do nasilnog zaustavljanja. Ne adekvatno održavanje kolovoza za bezbjedno odvijanje saobraćaja jer je njegova površina bila prekrivena zamrznutim snijegom ali ne i posuta odgovarajućim sitnim granuliranim materijalima ili solju radi smanjenja i neutralizacije faktora klizavosti, djelovalo je kao faktor destabilizacije vozila u trenutku kada je ono naišlo na tu dionicu puta. Da je površina kolovoza bila adekvatno održavana za bezbjednu vožnju, vozač bi uspio da savlada kritični potez puta i ne bi došlo do nezgode. </span>
</p>
<p class="p3"></p>
<p class="p3">
<span>Imajući u vidu sadržinu prethodno citiranih dokaza kao i samu odbranu okrivljenog, sud je na nesumnjiv način utvrdio da je okrivljeni D* N* dana 18.12.2009.g. u Nikšiću, na magistralnom putu Podgorica - Nikšić ne pridržavajući se saobraćajnih propisa upravljao putničkim motornim vozilom marke » Škoda« reg.broj PG BT 424 i time tako ugrozio saobraćaj da je doveo u opasnost život i tijelo oštećenog S* B*, na način što, krećući se navedenim putnim pravcem iz pravca Podgorice prema Nikšiću, brzinu kretanja vozila nije prilagodio okolnostima, karakteristikama i stanju puta koji je bio prekriven slojem zamrznutog snijega tako da vozilo može blagovremeno da zaustavi pred svakom preprekom koju može pod datim uslovima da predvidi, već se vozilom kretao brzinom od 62 km /čas, iako je bezbjedna brzina kretanja vozila bila 45 km/čas, usled čega je vozeći ovako, protivno odredbi čl. 31 st. 1 ZOBS-a na putevima, prilikom nailaska vozila na kritični potez puta nastupila  destabilizacija a zatim i izlijetanje vozila preko lijeve ivice kolovoza gledano iz pravca kretanja okrivljenog, gdje je došlo do prevrtanja vozila niz kosinu terena i do nasilnog zaustavljanja vozila kojom prilikom je saputnik u vozilu marke »Škoda« oštećeni S* B* zadobio tešku tjelesnu povredu u vidu nagnječenja pluća, prisustva krvi i vazduha u lijevoj grudnoj duplji, serijskog preloma od 5 do 7 rebra sa lijeve strane, rupture jetre i preloma sa iščašenjem lijevog zgloba kuka, čime je ostvario sva bitna obilježja krivičnog djela  teško djelo protiv bezbjednosti javnog saobraćaja iz čl. 348 st. 3 u vezi čl. 339 st. 3 i 1 KZ.</span>
</p>
<p class="p3"></p>
<p class="p3">
<span>Član 31 st. 1 ZOBS-a na putevima propisuje da je vozač dužan da brzinu kretanja vozila prilagodi okolnostima, karakteristikama i stanju puta, vidljivosti, preglednosti, atomosferskim prilikama, stanju vozila i tereta, frekfenciji  saobraćaja i drugim saobraćajnim uslovima, tako da vozilo može blagovremeno da zaustavi pred svakom preprekom, koju pod datim uslovima može da predvidi. </span>
</p>
<p class="p3"></p>
<p class="p3">
<span>Sam okrivljeni D* N* navodi u odbrani da je kritičnom prilikom vozilom išao brzinom od oko 60 km/čas, što je u skladu sa rezultatima saobraćajnog vještačenja /koje je sud prihvatio kao stručno i objektivno/ da je predmetno vozilo u trenutku kada nailazi na kritičan potez puta, posjedovalo brzinu od oko 62 km/čas. </span>
</p>
<p class="p3"></p>
<p class="p3">
<span>Kao odlučno se postavlja pitanje – da li je brzina kojom se kreće vozilo kojim upravlja okrivljeni, pri čemu je ista bila u granicama dozvoljene brzine / zapisnik o uviđaju navodi da je saobraćajnim znakom postavljenim prije mjesta nezgode, za vozila koja dolaze od Podgorice brzina bila ograničena na 80 km/čas/ bila u skladu sa okolnostima date situacije, to jest da li je istima bila prilagođena. </span>
</p>
<p class="p3"></p>
<p class="p3">
<span>Iz zapisnika o uviđaju istražnog sudije Osnovnog suda u Nikšiću proizilazi da se na kritičnom mjestu kolovoz pruža u pravom potezu i da je klizav jer je pokriven slojem snijega i leda a i sam okrivljeni kaže da je naišao na pojas puta prekriven snijegom i ledom. </span>
</p>
<p class="p3"></p>
<p class="p3">
<span>Nalazom i mišljenjem vještaka saobraćajne struke navedeno je da su limitirajući uslovi saobraćaja – stanje površine kolovoza puta koji je bio pokriven slojem zamrznutog snijega te dubina vidnog polja uslovljavali bezbjednu brzinu kretanja vozila do 45 km/čas. </span>
</p>
<p class="p3"></p>
<p class="p3">
<span>Jasno je da okrivljeni D* N* nije prilagodio brzinu kretanja vozila kojim upravlja konkretnim okolnostima, karakteristikama i stanju puta pa je vozilom išao brzinom od oko 62 km/čas, iako je bezbjedna brzina kretanja vozila 45 km/čas, pa je očito da na njegovoj strani postoji odgovornost za saobraćajnu nezgodu, jer je upravo zahvaljujući takvom njegovom kretanju pri dolasku na dionicu puta na kome je bio zaleđeni snijeg, nastupila destabilizacija a zatim i izlijetanje vozila preko lijeve ivice kolovoza. </span>
</p>
<p class="p3"></p>
<p class="p3">
<span>Kako je okrivljeni bio svjestan da ne pridržavajući se saobraćajnih propisa može tako ugroziti saobraćaj da dovede u opasnost život i tijeli ljudi ali je ponašajući se na opisani način, očito olako držao da do toga neće doći ili da će to moći spriječiti, pri čemu je isti oblik vinosti postojao i u odnosu na nastupjele teške tjelesne povrede kod oštećenog, jer je jasno da je okrivljeni bio svjestan da usled njegovog upravljanja vozilom na navedeni način može nastupiti teško tjelesno povređivanje oštećenog ali je olako držao da će to moći spriječiti ili da do povređivanja neće doći očigledno je da je okrivljeni djelovao sa svjesnim nehatom. </span>
</p>
<p class="p3"></p>
<p class="p3">
<span>Sud je cijenio i ostale izvedene dokaze pa je našao da su bez značaja za rješavanje ove pravne stvari, budući da su se ti dokazi odnosili na koncentraciju alkohola u krvi okrivljenog a zastupnik optužbe je iz optužnog akta izostavio dio koji se tiče prisustva alkohola u krvi okrivljenog, te je samim time interpretiranje datih dokaza bilo nepotrebno.</span>
</p>
<p class="p3"></p>
<p class="p3">
<span>Prilikom odlučivanja o krivičnoj sankciji sud je shodno čl. 42 KZ kod okrivljenog cijenio kao olakšavajuće okolnosti relativnu mladost u vrijeme izvršenja krivičnog djela, činjenicu da se oštećeni nije pridružio krivičnom gonjenju, loše imovno stanje kao i to što je shodno nalazu i mišljenju vještaka saobraćajne struke neadekvatno održavanje kolovoza koji nije bio posut solju ili odgovarajućim sitnogranuliranim materijalima, radi smanjenja i neutralizacije faktora klizavosti, djelovalo kao faktor destabilizacije pri kretanju, dok je kao otežavajuću okolnost cijenio raniju osuđivanost okrivljenog, imajući pri tome i vidu da se ne radi o osudi za istovrsno krivično djelo pa je sud u konačnom, cijeneći da su ispunjeni uslovi iz čl. 53 i 54 KZ okrivljenom izrekao uslovnu osudu uz utvrđivanje kazne zatvora od 4 mjeseca koja se neće izvršiti ukoliko u roku od jedne godine po pravosnažnosti presude okrivljeni ne učini novo krivično djelo, čime će se ostvariti svrha uslovne osude iz čl. 52 KZ u okviru opšte svrhe propisivanja i izricanja krivičnih sankcija iz čl. 4 st. 2 KZ. </span>
</p>
<p class="p3"></p>
<p class="p3">
<span>Sud  je obavezao okrivljenog na plaćanje troškova krivičnog postupka shodno čl. 226 i čl. 229 ZKP-a, koje troškove čine nagrada sudskom vještaku medicinske struke dr. B* V* u iznosu od 44,00 eura, nagrada sudskom vještaku saobraćajne struke ing. Š* M* u iznosu od 88,oo eura  i sudski paušal u iznosu od 30,00 eura, koji iznos je srazmjeran trajanju i složenosti krivičnog postupka i imovnom stanju okrivljenog.</span>
</p>
<p class="p3">
<span>	</span>
</p>
<p class="p3">
<span>Na osnovu iznijetog, shodno čl. 374 ZKP -a odlučeno je kao u izreci. </span>
</p>
<p class="p3"></p>
<p class="p7">
<span>            OSNOVNI SUD U NIKŠIĆU, dana 9.11.2012.godine.</span>
</p>
<p class="p7">
<span> </span>
</p>
<p class="p3">
<span>          Zapisničar,                                                              SUDIJA, </span>
</p>
<p class="p3"></p>
<p class="p3">
<span>       Ćuzović Plana s.r.                                                  Perović Ivan s.r.</span>
</p>
<p class="p3"></p>
<p class="p4">
<span>                                  ZA TAČNOST OTPRAVKA TVRDI:</span>
</p>
<p class="p4">
<span>                                                      radnik suda</span>
</p>
<p class="p3">
<span>PRAVNA POUKA:  Protiv ove presude  nezadovoljna st* ima pravo žalbe </span>
</p>
<p class="p3">
<span>                            u    roku od 8 dana od dana prijema iste preko ovog suda            </span>
</p>
<p class="p3">
<span>                            VIŠEM SUDU PODGORICA.</span>
</p>
<p class="p3"></p>
<p class="p8"></p>
<p class="p8"></p>


</body>
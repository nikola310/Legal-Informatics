<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{color:#0000FF;font-size:11pt}
.span2{;font-size:14pt}
.span3{;font-size:14pt;font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p>&nbsp;</p>
<p>
<span class="span1"></span>
</p>
<p>
<span class="span2">OSNOVNI SUD U PLAVU </span>
</p>
<p>
<span class="span2">K.br.16/2018 </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">U IME CRNE GORE </span>
</p>
<p>&nbsp;</p>
<p>&nbsp;</p>
<p>
<span class="span2">OSNOVNI SUD U PLAVU,  sudija  Hilmija Sujković, sa zapisničarem Feridom Gutić, u krivičnom predmetu okrivljenog H. J., iz M. S., opština P., </span><span class="span2">zbog krivičnog djela samovlašće iz člana 384. stav 1. Krivičnog zakonika Crne Gore</span><span class="span2">, po optužnom predlogu Osnovnog državnog tužilaštva u Plavu, </span><span class="span2">KT.br.45/2018, od 23.02.2018. godine</span><span class="span2">, po održanom usmenom, glavnom, javnom pretresu u prisustvu rukovodioca ODT-a u Plavu, Erdana Feratovića, okrivljenog H.J. i </span><span class="span2">predstavnice oštećenog Crnogorskog Elektrodistributivnog sistema Berane, B. S., </span><span class="span2">donio je i javno objavio, dana 14.03.2018. godine</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">P R E S U D U</span>
</p>
<p>&nbsp;</p>
<p>
<span class="span2">Okrivljeni  H. J., JMBG ..., od oca S. i majke N., rođene M., rođen ... godine, u</span><span class="span2"> P., sa prebivalištem u M.</span><span class="span2">S., opština P., državljanin Crne Gore, nezaposlen, pismen, završio osnovnu školu, oženjen, otac dvoje djece, lošeg imovnog stanja, neosuđivan.</span>
</p>
<p>&nbsp;</p>
<p style="text-align:center;">
<span class="span2">K r i v     j e</span>
</p>
<p>&nbsp;</p>
<p>
<span class="span2">Što je:</span>
</p>
<p>&nbsp;</p>
<p>
<span class="span2">U periodu od 01.04.2017. godine do 05.04.2017. godine, svjestan svog djela čije izvršenje je htio iako je znao da je to djelo zabranjeno, u svojoj porodičnoj kući, koja se nalazi u M. S., opština P., sa električnog brojila-limitatora broj ... neovlašćeno skinuo distributivnu plombu PL BA ..., koju su dana 06.03.2017. godine, prilikom izvršene kontrole na ovo brojilo postavili radnici CEDIS-a M. P. i S.S., nakon čega je svoju kuću ponovo priključio na niskonaponsku elekričnu mrežu, iako je znao da za to nije ovlašćen,</span>
</p>
<p>&nbsp;</p>
<p>
<span class="span2"> -čime je izvršio krivično djelo </span><span class="span2">skidanje i povreda službenog pečata i znaka  iz čl. 381 st.1.  </span><span class="span2">Krivičnog zakonika Crne Gore.</span>
</p>
<p>&nbsp;</p>
<p>
<span class="span2">Pa ga  sud za izvršeno krivično djelo na osnovu navedenog zakonskog propisa te primjenom članova: 4 stav  2,  32, 41 i 42 Krivičnog zakonika Crne Gore  i članova  226. st. 2. tačka 9. i  374 ZKP,</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">O S U Đ U J E</span>
</p>
<p>&nbsp;</p>
<p>
<span class="span2">Na kaznu rad u javnom interesu u trajanju od 80 (osamdeset) časova, koji rad će se obaviti u vremenskom periodu od 3 (tri) mjeseca po pravosnažnosti presude, s tim što rad ne može biti duži od 60 (šezdeset) časova u toku jednog mjeseca. </span>
</p>
<p>&nbsp;</p>
<p>
<span class="span2">Ukoliko okrivljeni ne bude vršio rad u javnom interesu, ova kazna će se zamijeniti kaznom zatvora, tako što će se svakih započetih 60 (šezdeset) časova rada u javnom interesu zamijeniti kaznom zatvora od 1 (jednog) mjeseca. </span>
</p>
<p>&nbsp;</p>
<p>
<span class="span2">Okrivljeni se obavezuje da na ime troškova krivičnog postupka –paušala plati iznos od od 30,00 (trideset) eura, u roku od 15 dana po pravosnažnosti presude pod prijetnjom prinudnog izvršenja.</span>
</p>
<p>&nbsp;</p>
<p>
<span class="span2">Imovinsko pravnog zahtjeva za naknadu štete nije bilo.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">O  b r a z l o ž  e n j e</span>
</p>
<p>&nbsp;</p>
<p>
<span class="span2">Osnovno državno tužilaštvo u Plavu, optužnim predlogom, </span><span class="span2">KT.br.45/2018 od 23.02.2018. godine,</span><span class="span2"> optužilo je H. J., iz P., za krivično djelo samovlašće iz čl. 384. st.1. Krivičnog zakonika Crne Gore.</span>
</p>
<p>&nbsp;</p>
<li>
<span class="span2">U završnoj riječi Rukovodilac ODT-a u Plavu, Erdan Feratović, je izmijenio podneseni optužni predlog kako u njegovom činjeničnom opisu tako i u pogledu pravne kvalifikacije djela, pa je pri tako izmijenjenom optužnom predlogu ostao u svemu  i </span><span class="span2">predložio sudu da okrivljenog H. J. oglasi krivim za krivično djelo skidanje i povreda službenog pečata i znaka iz čl. 381. st.1. KZ CG, koje mu je izmijenjenom optužbom stavljeno na teret,  i osudi ga na kaznu rad u javnom interesu u trajanju od 80 časova, koji rad će se obaviti u vremenskom periodu od 3 mjeseca po pravosnažnosti presude. </span>
</li>
<p>&nbsp;</p>
<p>
<span class="span2">Predstavnica oštećenog Crnogorskog distributivnog sistema Berane</span><span class="span2">, Bojana Simonović se u završnoj riječi pridružila krivičnom gonjenju prema </span><span class="span2">okrivljenom ali nije postavila nikakav imovinsko pravni zahtjev za naknadu štete.  </span>
</p>
<p>&nbsp;</p>
<p>
<span class="span2">Izjašnjavajući se o optužbi ODT-a u Plavu, okrivljeni H.J. u svojim odbranama iz predhodnog postupka i sa glavnog pretresa u potpunosti priznaje izvršenje krivičnog djela koje mu je ovom optužbom  stavljeno na teret navodeći da je tačno da je u </span><span class="span2">periodu od </span><span class="span2">01.04.2017. godine do 05.04.2017. godine</span><span class="span2">, ne sjeća se tačno dana, </span><span class="span2"> nakon što su mu službenici Crnogorskog elektrodistributivnog sistema dana 06.03.2017. godine u njegovoj porodičnoj kući koja se i dalje vodi na njegovog oca S. J., kojeg izdržava, preko električnog  brojila isključili struju i na istom postavili novu distributivnu plombu, angažovao jedno nepoznato lice koje je sa brojila skinulo ovu plombu i kuću ponovo priključilo na niskonaponsku električnu mrežu. Na skidanje distributivne plombe sa električnog brojila i neovlašćeno priključenje na električnu mrežu se odlučio zbog toga što ima dvoje maloljetne djece od kojih je jedno staro 3 a jedno 5 godina, tako da im je struja bila neophodna za njihov normalan život i funkcionisanje. Dalje je naveo da su dana 14.08.2017. godine, radnici Crnogorskog elektrodistributivnog sistema Berane ponovo vršili kontrolu električnog brojila u njegovoj kući i pošto su utvrdili da je na ovom brojilu skinuta distributivna plomba i kuća priključena na električnu mrežu, ponovo su izvršili njeno isključenje i na brojilu stavili novu plombu. Pošto je kasnije sa Crnogorskim elektrodistributivnim sistemom Berane</span><span class="span2"> zaključio ugovor kojim su ugovorili da svoj dug za struju plaća u ratama, te pošto je shodno ovom ugovoru uplatio dio duga, to mu je izvršeno ponovno uključenje struje u kući. </span><span class="span2">Na kraju je naveo da je svjestan da tako nešto nije smio učiniti ali da i pored takve svijesti prilikom angažovanja nepoznatog lica za skidanja plombe sa njegovog električnog brojila i neovlašćenog priključenja svoje kuće na električnu mrežu nije razmišljao o posledicama takve svoje radnje. U završnoj riječi je još jednom priznao izvršenje krivičnog djela koje mu je javnom optužbom stavljeno na teret i izrazio žaljenje zbog njegovog izvršenja.  </span>
</p>
<p>&nbsp;</p>
<p>
<span class="span2">Sud je cijenio priznanje okrivljenog H.J. u pogledu izvršenja krivičnog djela koje mu u je javnom optužbom stavljeno na teret, pa je našao da je isto jasno, logično i u svemu u skladu sa izvedenim dokazima, te ga je kao takvo u potpunosti prihvatio. Naime, sud je radi provjere priznanja okrivljenog odnosno radi što pravilnijeg i zakonitijeg rješavanja ove krivične stvari, u dokaznom postupku izveo sledeće dokaze: saslušao svjedoke </span><span class="span2">B. R., I. Lj. i E.R., </span><span class="span2">pročitao </span><span class="span2">zapisnike Crnogorskog Elektrodistributivnog sistema B. o kontroli mjernog mjesta broj ... od 06.03.2017. godine  i broj ... od 14.08.2017. godine i izvršio uvid u uvjerenje - izvod iz kaznene evidencije Ministarstva pravde Crne Gore KE.br.13/2018, za okrivljenog H. J., </span><span class="span2">pa je ocjenom izvedenih dokaza i njihovim upoređivanjem sa odbranom okrivljenog utvrdio da isti u potpunosti potvrđuju </span><span class="span2">njegovo priznanje i to kako u pogledu vremena i mjesta tako i u pogledu načina izvršenja predmetnog krivičnog djela. </span>
</p>
<p>&nbsp;</p>
<p>
<span class="span2">Tako su svjedoci </span><span class="span2">B.R., I. Lj. i E. R., u svemu potvrdili priznanje okrivljenog saglasno istakavši da su dana 14.08.2017. godine, vršili kontrolu električnog brojila u porodičnoj kući okrivljenog koja se nalazi u Malom Selu, opština Plav, i tom prilikom utvrdili da je sa istog skinuta distributivna plomba koju su dana 06.03.2017. godine, prilikom ranije kontrole i isključenja struje, postavili njihove kolege M. P. i S. S. O izvršenoj kontroli i utvrđenom stanju su sačinili zapisnik koji je okrivljeni H. J., koji je prisustvovao kontroli, lično potpisao bez ikakvih primjedbi. Međutim, pošto se i kuća i brojilo i dalje vode na oca okrivljenog S. J., za kojeg znaju da posjeduje još jednu kuću, to su ovaj zapisnik sačinili na njegovo ime. Zbog svega izloženog su kuću okrivljenog ponovo isključili sa niskonaponske električne mreže i na električnom brojilu- limitatoru postavili novu distributivnu plombu broj 17.</span>
</p>
<p>&nbsp;</p>
<p>
<span class="span2">Priznanje okrivljenog H. J. u pogledu vremena, mjesta i načina izvršenja predmetnog krivičnog djela su u svemu potvrdili i izvedeni pismeni dokazi, zapisnici</span><span class="span2"> Crnogorskog Elektrodistributivnog sistema Berane o kontroli mjernog mjesta broj ...od 06.03.2017. godine  i broj ... od 14.08.2017. godine, jer je i na osnovu ovih zapisnika takođe utvrđeno, ne samo da su službenici Crnogorskog Elektrodistributivnog sistema Berane, M. P. i S. S. dana 06.03.20176. godine, zbog neizmirenih obaveza za utrošenu električnu energiju, preko električnog brojila sa električne mreže isključili njegovu porodičnu kuću i na ovom brojilu postavili novu distributivnu plombu PL BA ... već i da su svjedoci B. R., I.Lj. i E. R. dana 14.08.2017. godine</span><span class="span3">, </span><span class="span2">prilikom ponovne kontrole potrošnje električne struje u kući okrivljenog, našli da je isti sa brojila skinuo ovu distributivnu plombu i ponovo se neovlašćeno priključio na niskonaponsku električnu mrežu.</span>
</p>
<p>&nbsp;</p>
<p>
<span class="span2">Kako iz svega izloženog proizilazi da u pogledu utvrdjivanja krivičnog djela koje je optužnim predlogom Osnovnog državnog tužilaštva u Plavu  stavljeno na teret okrivljenom H. J., nije bila sporna nijedna činjenica, sud je stao na stanovište da su činjenice iz činjeničnog opisa izreke presude u svemu dokazane i da je okrivljeni počinio predmetno krivično djelo.</span>
</p>
<p>&nbsp;</p>
<p>
<span class="span2">Ocjenjujući pravno utvrdjeno činjenično stanje, sud nalazi da su u radnji okrivljenog sadržana sva bitna obilježja krivičnog djela skidanje i povreda službenog pečata i znaka iz čl. 381 st.1. KZ CG, pa mu  je za izvršeno krivično djelo i izrekao kaznu  bliže opisanu u izreci presude. Naime, nesporno utvrdivši da je okrivljeni H. J., u periodu od 01.04.2017. godine do 05.04.2017. godine, sa električnog brojila-limitatora u svojoj porodičnoj kući, preko nepoznatog lica koje je lično angažovao, neovlašćeno skinuo distributivnu plombu broj PL BA ... koju su dana</span><span class="span3"> </span><span class="span2">06.03.2017. godine, nakon isključenja struje na ovom brojilu </span><span class="span2">zbog neizmirenih obaveza za utrošenu energiju, postavili radnici Crnogorskog Elektrodistributivnog sistema Berane i ponovo se priključio na električnu mrežu,</span><span class="span3"> </span><span class="span2">to je sud ovakvu njegovu djelatnost i pravno okvalifikovao kao krivično djelo skidanje i povreda službenog pečata i znaka iz čl. 381 st.1. Krivičnog zakonika Crne Gore. </span>
</p>
<p>&nbsp;</p>
<p>
<span class="span2">Sud je cijenio i vinost, odnosno psihički odnos okrivljenog u odnosu na radnju izvršenja predmetnog krivičnog djela, pa je našao da je okrivljeni prilikom izvršenja krivičnog djela koje mu je stavljeno na teret postupao sa umišljajem. Naime, okrivljeni je bio svjestan ne samo činjenice da je distributivna plomba koju je skinuo sa električnog brojila-limitatora u svojoj porodičnoj kući, na istom postavljena radi sprečavanja njegovog neovlašćenog otvaranja već i da njenim skidanjem čini krivično djelo, pa je i pored toga istu skinuo na način opisan u izreci presude čime je i manifestvovao svoje htjenje za njegovo izvršenje. </span>
</p>
<p>&nbsp;</p>
<p>
<span class="span2">   </span><span class="span2">Prilikom izbora vrste i visine krivične sankcije koju treba primijeniti prema okrivljenom M. Š., za izvršeno krivično djelo, sud je pored težine, načina izvršenja i društvene opasnosti krivičnog djela uzeo u obzir i stepen krivične odgovornosti okrivljenog kao i sve ostale okolnosti koje su relevantne u tom pogledu. Tako je od olakšavajućih okolnosti sud okrivljenom cijenio i uzeo u obzir: da je porodičan čovjek, da je otac dvoje maloljetne djece, da je nezaposlen, da je lošeg imovnog stanja, da ranije nije osuđivan, da je u potpunosti priznao sve odlučne činjenice za utvrđivanje svoje krivične odgovornosti i da je izrazio kajanje i žaljenje zbog izvršenog krivičnog djela. </span>
</p>
<p>&nbsp;</p>
<p>
<span class="span2">Kako otežavajućih okolnosti na strani okrivljenog nije bilo a sud je navedene olakšavajuće okolnosti i po broju i po značaju cijenio kao osobito olakšavajućeg karaktera, to je našao da u konkretnom slučaju ima uslova da se prema njemu izrekne kazna rad u javnom interesu, pa ga je, imajući u vidu i njegovu saglasnost za izricanje ove kazne, na osnovu čl. 41. KZ CG i osudio na kaznu rada u trajanju od 80 časova, koji rad će se obaviti u vremenskom periodu od 3 mjeseca po pravosnažnosti presude, s tim što rad ne može biti duži od 60 časova u toku jednog mjeseca. </span>
</p>
<p>&nbsp;</p>
<p>
<span class="span2">Sud je uvjerenja da je izrečena kazna srazmjerna težini izvršenog krivičnog djela i stepenu krivično pravne odgovornosti okrivljenog, te da će se u konkretnom slučaju i ovom vrstom i visinom krivične sankcije, u okviru opšte svrhe izricanja krivičnih sankcija predviđene čl. 4. st. 2. KZ CG, postići svrha kažnjavanja propisana čl. 32. istog Zakona. Osnovano se može očekivati da će izrečena kazna pozitivno djelovati na prevaspitanje okrivljenog i da će ista uticati na njega da ubuduće ne vrši krivična djela. </span>
</p>
<p>
<span class="span2">Odluka o troškovima krivičnog postupka je zasnovana na odredbi čl. 229. st. 1. ZKP. Visina troškova u iznosu od 30,00 eura</span><span class="span2">, predstavlja</span><span class="span2"> </span><span class="span2">paušal koji je odmjeren s</span><span class="span2"> </span><span class="span2">obzirom na složenost i trajanje krivičnog postupka te obzirom na imovno stanje okrivljen</span><span class="span2">og</span><span class="span2">, shodno čl. 226</span><span class="span2">.</span><span class="span2"> st.</span><span class="span2"> </span><span class="span2">3. ZKP. </span>
</p>
<p>&nbsp;</p>
<p>
<span class="span2">Imovinsko pravnog zahtjeva za naknadu štete nije bilo.</span>
</p>
<p>&nbsp;</p>
<p>
<span class="span2">Na osnovu iznijetih razloga odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span2">OSNOVNI SUD U PLAVU</span>
</p>
<p style="text-align:center;">
<span class="span2">Dana, 14.03.2018. godine.</span>
</p>
<p>&nbsp;</p>
<p>
<span class="span2">Zapisničar,  </span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2">   S U D I J A,                                                                </span>
</p>
<p>
<span class="span2">Ferida Gutić</span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"> </span><span class="span2">          Hilmija Sujković</span>
</p>
<p>&nbsp;</p>
<p>&nbsp;</p>
<p>
<span class="span2">PRAVNA POUKA:</span>
</p>
<p>
<span class="span2">Protiv ove presude može se izjaviti žalba </span>
</p>
<p>
<span class="span2">Višem sudu u Bijelom Polju  u roku od</span>
</p>
<p>
<span class="span2">8 (osam) dana od dana njenog prijema </span>
</p>
<p>
<span class="span2">preko ovog suda. </span>
</p>
<p>&nbsp;</p>
<p>
<span class="span2"> DNA: </span>
</p>
<p>
<span class="span2">1 x ODT u Plavu </span>
</p>
<p>
<span class="span2">1 x okrivljenom H. J.</span>
</p>
<p>
<span class="span2">1 x oštećenom </span><span class="span2">Crnogorskom </span>
</p>
<p>
<span class="span2">      Elektrodistributivnom sistemu B.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;}
.p1{text-align:start;hyphenate:auto;keep-with-next.within-page:always;font-family:Arial;font-size:12pt;}
.p2{text-align:start;hyphenate:auto;font-family:Arial;font-size:12pt;}
.p3{text-align:center;hyphenate:auto;keep-with-next.within-page:always;font-family:Arial;font-size:12pt;}
.p4{text-align:start;hyphenate:auto;font-family:Times New Roman;font-size:12pt;}
.p5{text-indent:0.5in;text-align:justify;hyphenate:auto;font-family:Arial;font-size:12pt;}
.p6{text-align:justify;hyphenate:auto;font-family:Arial;font-size:12pt;}
.p7{text-indent:0.5in;text-align:center;hyphenate:auto;font-family:Arial;font-size:12pt;}
.p8{text-align:center;hyphenate:auto;font-family:Arial;font-size:12pt;}
.p9{text-indent:0.375in;text-align:justify;hyphenate:auto;font-family:Arial;font-size:12pt;}
.p10{text-indent:0.5in;text-align:center;hyphenate:auto;keep-with-next.within-page:always;font-family:Arial;font-size:12pt;}
</style>
<meta content="rahmo.banda" name="author">
</head>
<body class="b1 b2">
<p class="p1">
<span class="s1">OSNOVNI SUD U BIJELOM POLJU</span>
</p>
<p class="p2">
<span class="s1">	K.br.  541/2010</span>
</p>
<p class="p2"></p>
<p class="p2"></p>
<p class="p3">
<span class="s1">U IME NARODA</span>
</p>
<p class="p4"></p>
<p class="p2"></p>
<p class="p5">
<span>Osnovni sud u Bijelom Polju, kao prvostepeni krivični, i to sudija Rahmo Banda kao sudija pojedinac, uz učešće zapisničara Popović Ljiljane, u krivičnom predmetu protiv okrivljenog F.B.a iz T.a, Opština Bijelo Polje, zbog kriv.djela kradje iz čl. 239. st. 1. KZ, postupajući po Optužnom predlogu ODT iz B.Polja Kt.br.368/2010 od 11.10.2010.godine, nakon održanog, usmenog, glavnog i javnog pretresa u prisustvu okrivljenog F.B.a,   a u odsustvu uredno obaviještenih ODT iz Bijelog Polja i predstavnika oštećene E. B.Polje dana  26.11.2010.godine, donio je i javno objavio:</span>
</p>
<p class="p5"></p>
<p class="p6"></p>
<p class="p3">
<span class="s1">P R E S U D U</span>
</p>
<p class="p4"></p>
<p class="p2"></p>
<p class="p5">
<span class="s1">Okrivljeni F.B.</span><span>, od oca R. i majke M. rodjene V., rodjen ....godine u T.o Opština Bijelo Polje, živi u selu P.O.a Bijelo Polje, Crnogorac, državljanin Crne Gore, pismen, završio Osnovnu Školu, poljoprivrednik, neoženjen, vojsku služio 1988.godine u Somboru, lošeg imovnog stanja, osudjivan.</span>
</p>
<p class="p5"></p>
<p class="p5"></p>
<p class="p7">
<span class="s1">K r i v    j e </span>
</p>
<p class="p5"></p>
<p class="p5">
<span class="s1">Što  je:</span>
</p>
<p class="p5"></p>
<p class="p5">
<span>- u periodu od 17.12.2009.godine do 17.03.2010.godine u mjestu Potrk, Opština Bijelo Polje, u namjeri da sebi pribavi protivpravnu imovinsku korist, neovlašćeno vršio potrošnju električne energije u svom stambenom objektu, na način što je u kućište brojila umetnuo filmski snimak dužine oko 15 cm, i širine oko 3 cm, kojim je blokirao disk brojila, tako da se potrošnja električne energije nije registrovala i time nanio štetu E. Bijelo polje u iznosu od 479,69 eura, </span>
</p>
<p class="p6"></p>
<p class="p5">
<span>   -čime je izvršio krivično djelo kradja iz čl. 239. st. 1. Krivičnog zakonika.</span>
</p>
<p class="p5"></p>
<p class="p5">
<span>- pa mu sud primjenom citiranog zakonskog propisa i čl. 2,4,5,13,15,32,36,39, 42,  KZ, te čl. 199, 212. st. 2.  i 364. ZKP-a.</span>
</p>
<p class="p5"></p>
<p class="p6"></p>
<p class="p8">
<span class="s1">O S U DJ U J E </span>
</p>
<p class="p8"></p>
<p class="p5">
<span>Na novčanu kaznu u iznosu od  1.200  € ( hiljadu i dvije stotine eura), koju kaznu je dužan da platu ovom sudu u roku od 3(tri) mjeseca po pravosnažnosti presude, ako osudjeni ne plati novčanu kaznu u odredjenom roku, sud će novčanu kaznu zamijeniti kaznom zatvora, tako što će za svakih započetih 25 € ( dvadesetpet eura), novčane kezne odrediti jedan dan zatvora, a ako osudjeni plati samo dio novčane kazne, sud će ostatak kazne srazmjerno zamijeniti kaznom zatvora, pa ako osudjeni isplati ostatak novčane kazne, izvršenje kazne zatvora će se obustaviti.</span>
</p>
<p class="p6"></p>
<p class="p5">
<span>Okrivljeni se obavezuje da na ime paušala plati ovom sudu iznos  od 30 € ( trideset eura), u roku od 15. dana po pravosnažnosti presude. Stim što se obavezuje da novčanu kaznu i  paušal će uplatiti na žiro račun  Depozita novčanih kazni CG - br. 832-151-35, koji dokaz će dostaviti krivičnoj pisarnici ovog suda. </span>
</p>
<p class="p5"></p>
<p class="p6">
<span>	Obavezuje se okrivljeni da oštećenoj E. iz B.Polja, na ime neovlašćene potrošnje električne energije uplati iznos od 479,69 eura, u roku od 15. dana po pravosnažnosti presude, dok se za višak oštećena upućuje na parnicu. </span>
</p>
<p class="p6"></p>
<p class="p3">
<span class="s1">O b r a z l o ž e nj e</span>
</p>
<p class="p4"></p>
<p class="p6"></p>
<p class="p5">
<span>Optužnim predlogom ODT iz B.Polja Kt.br. 368/2010 od 11.10.2010. godine, okrivljenom F.B.u iz Potrka, Opština Bijelo Polje,  stavljeno je na teret da je izvršio  krivično djelo kradja iz čl. 239. st. 1. Krivičnog Zakonika.</span>
</p>
<p class="p5"></p>
<p class="p5">
<span>Na glavni pretres nijesu pristupili uredno obaviješteni ODT iz Bijelog Polja i predstavnik oštećene E. B.Polje, pa je sud glavni pretres održao i zaključio u njihovom odsustvu shodno odredbama čl. 453. ZKP-a.</span>
</p>
<p class="p5"></p>
<p class="p9">
<span>Okrivljeni  F.B.  u svojoj odbrani tokom istražnog postupka je naveo, da u periodu od 17.03.2009.godine do 17.03.2010.godine, u porodičnoj kući u mjesto P.O.a Bijelo Polje, boravio je 15 dana, a dana 17.03.2010.godine bio je u kući i toga dana su došli električari i napravili zapisnik da je on navodno umetnuo filmski snimak kojim je blokiran disk brojila. Medjutim, on o tome nezna ništa i u toj kući trenutno niko ne živi, a on obavlja poslove na gradjevini u Podgorici i rijetko dolazi kući. Na glavnom pretresu je dodao, da se kuća i brojilo ne vode na njega već na njegovog pok. oca F.R.a, a on povremeno privatno radi u Podgoricu i rijetko je kada kući. A tačno je da kada su električari dolazili toga dana bio je u kući. U završnoj riječi je izjavio, da ostavlja sudu da odluči, a ukoliko nadje da je  kriv, moli da ga što blaže kazni. </span>
</p>
<p class="p9"></p>
<p class="p9">
<span>Radi utvrdjivanja odlučnih činjenica i krivice okrivljenog, sud je u dokaznom postupku na predlog okrivljenog pročitao iskaze svjedoka K.R.a, dat na zapisniku kod istražnog sudije od 24.09.2010.godine i M.D.a, dat na zapisniku kod istražnog sudije od 24.09.2010.godine, pročitao zapisnik o kontroli mjernog mjesta br. 135/10 od 17.03.2010.godine sa obračunom neovlašćene potrošnje br. 1195/1  od 08.04.2010.godine, pročitao nalaz i mišljenje vještaka elektro struke R.G.od 19.09.2010.godine i izvršio uvid u izvod iz KE na ime okrivljenog F.B.a, izdat od strane Uprave Policije PJ B.Polje br. 2531 od 12.11.2010.godine.</span>
</p>
<p class="p9"></p>
<p class="p9">
<span>Cijeneći odbranu okrivljenog i dokaze pojedinačno i u medjusobnoj vezi a shodno čl. 360. st. 2. ZKP-a, sud je utvrdio činjenično stanje i na osnovu istog zaključio da je okrivljeni izvršio krivično djelo stavljeno mu na teret, za koje ga je oglasio krivim.</span>
</p>
<p class="p9"></p>
<p class="p9">
<span>Odbranu okrivljenog na način kako je iznešena sud je cijenio kao usmjerenu izbjegavanju ili pak umanjenju sopstvene krivice. Naime, okrivljeni navodi, da je dana 17.03.2010.godine, bio u porodičnoj kući u mjestu Potrk, kada su dolazili električari iz ED B.Polje i sačinili zapisnik o kontroli. A on povremeno dolazi u toj kući jer radi privatno u Podgorici i ista kuća i brojilo se vodi na njegovog pok. oca Radisava, i da je boravio 15. dana u toj kući. Medjutim, ista odbrana je opovrgnuta izvedenim dokazima. Tako se iz iskaza svjedoka M.D.a i K.R.a vidi, da su dana 17.03.2010.godine, zajedno vršili kontrolu električnih brojila u mjestu P.O.a B.Polje i u kući F.B.a utvrdili, da je kućište električnog brojila mehanički bilo oštećeno na taj način što su našli filmski snimak dužine 15 cm, i širine 3 cm, koji je blokirao disk brojila. Tako da se nije mogla registrovati potrošnja električne energije preko brojila. A brojilo se vodi na F.R.a ( njegov sin B. živi u toj kući) i nije dozvolio isključenje.</span>
</p>
<p class="p9"></p>
<p class="p9">
<span>Iskaze predhodnih svjedoka sud je cijenio kao objektivne i realne i isti su jasni i dati u skladu sa radnim zadacima a vezano za zatečeno stanje prilikom kontrole električnih brojila. Pored toga isti su u punom saglasju sa pisanim dokazima. Tako se iz zapisnika o kontroli mjernog mjesta ED B.Polje br. 135/10 od 17.03.2010.godine, utvrdjuje, da su električari K.R.e i M.D. vršili kontrolu brojila marke '' Iskra'' br. 8031875, u kući F.R.a u kojoj stanuje njegov sin B., gdje je konstatovano da je kućište brojila mehanički oštećeno na taj način, jer su našli filmski snimak, ukočen disk brojila, tako da ne registruje potrošnju električne energije preko brojila, a potrošač ne dozvoljava isključenje uz zapisnik priložen i snimak i ne slaže se stanje iz liste a brojilo potrebno da se zamijeni.</span>
</p>
<p class="p9"></p>
<p class="p9">
<span>Sud je cijenio nalaz i mišljenje vještaka elektro struke R.G.od 19.09.2010.godine, pa je prihvatio nalaz u dijelu koji se odnosi na period neovlašćene potrošnje električne energije od 17.12.2009.godine do 17.03.2010.godine. A nije prihvatio period iz Optužnog predloga od 17.03.2009.godine do 17.03.2010.godine. Tako ovaj vještak se izjasnio a na osnovu zapisnika ovlašćenih lica ED B.Polje o kontroli mjernog mjesta br. 135/10 od 17.03.2010.godine, i na osnovu pravila za snadbijevanje električnom energijom, ('' Službeni list CG br. 54/09 '')  neovlašćene potrošnje električne energije na način prikazana tehnički je moguća. Te na osnovu navedenog zapisnika i na osnovu pravila za snadbijevanje električnom energijom ('' Službeni list CG br. 54/09 čl. 58. tač. 4. i čl. 59. tač. 3'') i na osnovu pravila za snadbijevanje električnom energijom (''Sl.list CG br. 13/05 čl. 26. tač. 2. '')  obračun neovlašćene potrošnje električne energije za period od 17.12.2009.godine do 17.03.2010.godine,  iznosi 479,49. eura. </span>
</p>
<p class="p9"></p>
<p class="p5">
<span>Dakle, kod ovakvog stanja stvari sud zaključuje da se u radnjama okrivljenog stiču svi elementi bića kriv.djela kradje iz čl. 239. st. 1. KZ. Ovo kod činjenice da je okrivljeni u konkretnom slučaju oduzeo tudju pokretnu stvar, tačnije, u periodu od 17.12.2009.godine do 17.03.2010.godine u mjestu Potrk, Opština Bijelo Polje, u namjeri da sebi pribavi protivpravnu imovinsku korist, neovlašćeno vršio potrošnju električne energije u svom stambenom objektu, na način što je u kućište brojila umetnuo filmski snimak dužine oko 15 cm, i širine oko 3 cm, kojim je blokirao disk brojila, tako da se potrošnja električne energije nije registrovala i time nanio štetu E. Bijelo polje u iznosu od 479,69 eura, te je tako predmetno djelo izvršio s umišljajem, jer je njegov umišljaj bio usmjeren na oduzimanje električne energije na neograničeno vrijeme, odnosno dok bude u mogućnosti da isto čini tj.sve to momenta kada je prilikom kontrole zatečen u vršenju neovlašćene potrošnje električne energije. </span>
</p>
<p class="p6"></p>
<p class="p5">
<span>Prema Čl. 239. st. 1. KZ, kojim je regulisano krivično djelo kradje, koje je okrivljenom stavljeno na teret propisano je ko tudju pokretnu stvar oduzme drugome u namjeri da njenim prisvajanjem sebi ili drugom pribavi protivpravnu imovinsku korist, kazniće se novčanom kaznom ili zatvorom do 3. godine.</span>
</p>
<p class="p5"></p>
<p class="p5">
<span>Prilikom odlučivanja o vrsti i visini kazne sud je cijenio sve okolnosti iz čl. 42. KZ, koje utiču na to da kazna bude veća ili manja, pa je na strani okrivljenog našao olakšavajuće okolnosti da se radi o licu lošeg imovnog stanja, da isti živi od rada na selu - poljoprivrednik, dok mu je kao otežavajuću okolnost cijenio raniju osudjivanost za razna krivična djela. Imajući u vidu predhodno utvrdjene  okolnosti ovaj sud je primjenom čl. 39. KZ, istog osudio na novčanu kaznu preciziranu izrekom presude. Ovaj Sud je ubjedjenja da će se, sa ovom vrstom i visinom kazne u konkretnom slučaju postići svrha kažnjavanja predvidjena čl. 32. u vezi čl. 4. st. 2. KZ, i da se po ocjeni ovog suda ista pokazuje kao neophodno potrebna. </span>
</p>
<p class="p5"></p>
<p class="p5">
<span>Sud je cijenio i ostale izvedene dokaze - obračune E. B.Polje br. 1195/1 od 08.04.2010.godine, koji nije posebno obrazlagao, nalazeći da je isti bez uticaja na drugačije odlučivanje u ovoj krivičnoj stvari a imajući u vidu ukupno činjenično stanje. </span>
</p>
<p class="p5"></p>
<p class="p5">
<span>Shodno čl. 199 ZKP-a odlučeno je u pogledu paušala a koji je odmjeren vodeći pri tome računa o trajanju i složenosti krivičnog postupka, kao i imovinskim prilikama okrivljenog. </span>
</p>
<p class="p6"></p>
<p class="p5">
<span>Kako je okrivljeni oglašen krivim, to je sud istog obavezao da oštećenoj E. iz B.Polja, na ime neovlašćene potrošnje električne energije  uplati iznos od 479,69. eura, u roku od 15. dana po pravosnažnosti presude, shodno čl. 212. st. 2. ZKP-a, dok se oštećena za višak upućuje na parnicu. </span>
</p>
<p class="p6"></p>
<p class="p5">
<span>Sa iznijetih razloga odlučeno je kao u izreci presude shodno čl. 364. ZKP-a.</span>
</p>
<p class="p9"></p>
<p class="p3">
<span class="s1">OSNOVNI SUD U BIJELOM POLJU</span>
</p>
<p class="p10">
<span class="s1">Dana: 26.11.2010.godine</span>
</p>
<p class="p5"></p>
<p class="p5"></p>
<p class="p5">
<span class="s1">Zapisničar,							     S u d i j a,</span>
</p>
<p class="p5">
<span class="s1">Ljiljana Popović     			                     Rahmo Banda</span>
</p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5">
<span class="s1">								</span>
</p>
<p class="p5"></p>
<p class="p5"></p>
<p class="p5"></p>
<p class="p4"></p>


</body>
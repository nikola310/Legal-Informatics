<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.9840278in 0.9840278in 0.9840278in 0.9840278in;}
.p1{text-align:end;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Calibri;font-size:11pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:justify;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Times New Roman;font-size:12pt;}
.p6{margin-bottom:0.1388889in;text-align:start;hyphenate:auto;font-family:Calibri;font-size:11pt;}
.s1{font-family:Arial;font-size:12pt;}
.s2{font-weight:bold;}
</style>
<meta content="vesna.vuckovic" name="author">
</head>
<body class="b1 b2">
<p class="p1">
<span>  Posl.br.K. 379/12/12</span>
</p>
<p class="p2">
<!--Image link to '0.png' can be here-->
<span class="s1">                  </span>
</p>
<p class="p1"></p>
<p class="p3">
<span>U IME CRNE GORE</span>
</p>
<p class="p3"></p>
<p class="p4">
<span>Osnovni sud u Kotoru kao nadležni prvostepeni krivični, po sudiji Danijeli Samardžić, uz učešće zapisničara Tamare Počanić, u krivičnom predmetu protiv okr. R.K. koju brani adv. D. M. iz P., zbog krivičnog djela izdavanje čeka i sredstava bezgotovinskog plaćanja bez pokrića iz čl.263 st.3 u vezi st.2 Krivičnog zakonika, koji se vodi po optužnici ODT-a Kotor Kt.br.436/12 od 03.10.2012. godine,  nakon održanog glavnog i javnog pretresa dana 31.01.2013. godine u prisustvu zamjenika ODT-a Kotor Ljiljane Milić, okrivljene i njenog branioca, donio je i javno objavio dana 01.02.2013. godine sljedeću</span>
</p>
<p class="p3">
<span>PRESUDU</span>
</p>
<p class="p3"></p>
<p class="p4">
<span>Okrivljena R. K. JMBG ... o oca M. i majke R., rođene B. rođena ... godine u P.stalno nastanjena u B. ili u P., državljanka C.G., komercijalista, neudata, bez djece, pismena, sa završenom SSS, dobrog imovnog stanja, neosuđivana, protiv koje se ne vodi postupak za drugo krivično djelo,</span>
</p>
<p class="p4"></p>
<p class="p4">
<span>Na osnovu čl. 373 tač.2 ZKP-a</span>
</p>
<p class="p4"></p>
<p class="p3">
<span>OSLOBAĐA SE OD OPTUŽBE</span>
</p>
<p class="p4">
<span>Da je,</span>
</p>
<p class="p4">
<span>	</span>
</p>
<p class="p4">
<span>	Dana 29.03.2012.godine u K., izdala Mjenicu serije AA... na iznos od 9.193,00 eura sa rokom dospijeća 20.07.2012.godine i Mjenično ovlašćenje kao sredstva obezbijeđenja plaćanja robe po Ugovoru o kupoprodaji koji je kao izvršni direktor B.I. Doo B. zaključila sa izvršnim direktorom oštećenog PDD Doo R., opština K., D. K., iako je znala da da na računu Doo BI Bkod E Banke, ekspozitura K. nema pokrića, čime je sebi pribavila protivpravnu imovinsku korist u navedenom iznosu, pri čemu je bila uračunljiva i svjesna svoga djela i njegove zabranjenosti, a čije izvršenje je htjela,</span>
</p>
<p class="p4"></p>
<p class="p4">
<span>	-čime bi učinila krivično djelo izdavanje čeka i sredstava bezgotovinskog plaćanja bez pokrića iz čl.263 st.3 u vezi st.2 Krivičnog zakonika.</span>
</p>
<p class="p4"></p>
<p class="p4">
<span>Troškovi krivičnog postupka padaju na teret budžetskih sredstava suda.</span>
</p>
<p class="p3">
<span>O b r a z l o ž e nj e</span>
</p>
<p class="p3"></p>
<p class="p4">
<span>ODT iz Kotora podnio je ovom sudu optužnicu Kt.br.436/12 od 03.10.2012. godine protiv R. K. zbog krivičnog djela izdavanje čeka i sredstava bezgotovinskog plaćanja bez pokrića iz čl.263 st.3 u vezi st.2 Krivičnog zakonika. </span>
</p>
<p class="p4"></p>
<p class="p4">
<span>U svojoj odbrani okr. R. K. je izjavila da je ona izvršni direktor B.I.doo B. i da je sa D.potpisala Ugovor o kupoprodaji 570/2 od 29.03.2012. godine i kao sredstvo obezbjeđenja plaćanja robe izdala je mjenicu dana 29.03.2012. godine serije AA 1044159 sa rokom dospijeća 20.07.2012. godine. U vrijeme izdavanja na računuB.I. u E. banci je bilo sredstava, ali ne zna da li je to bilo dovoljno za pokriće mjenice, a u vrijeme dospijeća vjerovatno nije bilo sredstava na računu, pa mjenica nije bila realizovana. Izdala je i mjenično ovlašćenje kojim je ovlastila povjerioca D. da po dospijeću potraživanja mjenicu da na realizaciju. Ona je kasnije D. uplatila iznos od 5.497,00 eura.</span><span class="s2"> </span><span>Dodala je da su svi pregovori vršeni između D. i njenog oca, a ona se pojavljuje samo formalno, odnosno samo je potpisala što je trebalo kao izvršni direktor firme, a detalji njihovog dogovora joj nisu poznati, jer nije ni pročitala ugovor koji je potpisala. Ona je ovlašćena da raspolaže sredstvima na računu B.I. i potpisala je kartu deponovanih potpisa. Njen otac je ovlašćen da raspolaže novčanim sredstvima u jednoj banci. Nije znala koliko je bilo novca na računu u vrijeme potpisivanja mjenice, već joj je otac rekao da će to sve biti plaćeno i u međuvremenu je sve plaćeno zajedno sa kamatom i to prije pokretanja postupka. Ovlašćeni predstavanik je nju kontaktirao telefonom, ali ona nije shvatala ozbiljnost njihovih razgovora. </span>
</p>
<p class="p4"></p>
<p class="p4">
<span>U dokaznom postupku koji je proveden radi rasvjetljenja činjeničnog stanja i krivice okrviljene sud je proveo sljedeće dokaze: saslušao ovlašćenog predstavnika oštećenog D. doo Č.S. svjedoka R.M., svjedoka B.P. izvršio uvid: u mjenicu AA1044159; u mjenično ovlašćenje br.570/3, pročitao ugovor o kupoprodaji br.570/2 od 29.03.2012. godine, potvrdu E. banke FL K. br. 107-1319 od 20.07.2012. godine, izvršio uvid u finansijsku karticu kupaca  Doo Bar od 02.10.2012. godine, pročitao knjižnu obavijest br.26/2012 od 04.08.2012. godine, izvršio uvid u stanje i promjene sredstava izvod br.173 Podgoričke banke od 02.08.2012. godine, pročitao izvod iz kaznene evidencije  za okrivljenu UP P. od 08.10.2012. godine, pročitao dopis D. doo K. od 20.12.2012. godine. </span>
</p>
<p class="p4"></p>
<p class="p4">
<span>Ovlašćeni predstavnik oštećenog D.doo Č. S. je izjavila da je K. R. kao izvršni direktor B.I. doo B. zaključila ugovor o kupoprodaji robe sa njihovom firmom dana 29.03.2012. godine i kao sredstvo obezbjeđenja plaćanja preuzete robe izdala je mjenicu serije AA1044159 sa rokom dospijeća 20.07.2012. godine koju je svojeručno potpisala i ovjerila pečatom B.I. na iznos od 9.193,00 eura. D. je na dan dospijeća 20.07.2012. godine predalo E. banci Filijala K. mjenicu na naplatu, jer je B.I. kod te banke imao otvoren račun. Međutim, mjenica nije realizovana, što je i konstatovano na originalnoj mjenici, kao i pečatom te banke i potpisom ovlašćenog lica banke iz razloga što nije bilo sredstava na računu. Takođe, izdato je i mjenično ovlašćenje kojim je okrivljena ovlastila njihovu firmu da može po istom predati mjenicu na naplatu. E. banke je D.izdala i potvrdu od 20.07.2012. godine pod br.107-1319, a kojom se potvrđuje da mjenica nije realizovana zbog nedostatka sredstava na računu. Njima je dug u potpunosti izmiren. Navela je da je ona okrivljenu više puta obavještavala, te joj poslala opomenu pred optuženje, kontaktirala je telefonom i obavijestila da predstoji podnošenje krivične prijave. Kao ovlašćeni predstavnik oštećenog pridružila se krivičnom gonjenju. </span>
</p>
<p class="p4"></p>
<p class="p4">
<span>Svjedok R. M., otac okrivljene, je izjavio da je njegova kćerka mjenicu potpisala samo kao izvršni direktor B.doo B., a sve pregovore s oštećenim vodio je on kao ovlašćeno lice. On ima ovlašćenje da potpisuje mjenicu i njegov potpis je na kartonu deponovanih potpisa, ali je direktor oštećenog insistirao da ugovor potpiše njegova kćerka kao izvršni direktor, kao i mjenicu, iako je sve ostale papire za potrebe firme on potpisivao. On je u firmi ovlašćeno lice po papirima i po rješenju Privrednog suda, a firma je vlasništvo njegovih kćerki. Mjenica nije realizovana jer na računu firme u tom momentu nije bilo novca, ali je dan-dva prije toga bilo, kao i nakon toga. Oni su imali dospijeća koja su kasnila, dešavalo se da oni kasne u isplati, kao i da njima kasne s uplatom, ali je njegova firma sve obaveze uredno izmirivala, a u tom periodu on nije bio u državi tako da nije obratio posebnu pažnju na tu mjenicu, nije mislio da će zbog toga biti problema s obzirom da direktora D. poznaje od ranije i nije mu jasno zbog čega je pokrenut krivični postupak, jer smatra da je D. mogao i na drugačiji način da naplati svoja potraživanja preko Privrednog suda stavljanjem zabrane na računu, jer bi se na taj način svi prilivi usmjerili na izmirenje duga. Njihov račun kod E. banke je povremeno bio blokiran, što je saznao iz izvoda iz E. banke, međutim njihov žiro račun sada nije u blokadi. U momentu izdavanja mjenice nije znao tačno stanje na računu, a ne zna ni sada, jer uvijek ima uplata i isplata. Objasnio je da se u firmi on  pita za sve, odnosno on donosi odluke i ima deponovani potpis, te da direktora D.B.P. poznaje 15-20 godina unazad. </span>
</p>
<p class="p4"></p>
<p class="p4">
<span>Svjedok B. P. direktor D. je izjavio da okrivljenu nikada nije vidio, a sve pregovore vezano za zaključenje predmetnog ugovora vodio je sa njenim ocem R. M., a okrivljena je potpisala ugovor i mjenicu kao izvršni direktor što je opšte pravilo. Na ugovoru piše da isti potpisuje isključivo izvršni direktor, a ugovor prati i karta deponovanih potpisa. R. M. mu je rekao da je ovlašćen da potpisuje dokumenta, međutim on nije vidio kartu deponovanih potpisa, a nakon konsultacije sa pravnom službom rekao mu je da ugovor i mjenicu mora da potpiše izvršni direktor. On je kontaktirao R. M. prije dospijeća mjenice i svraćao je kod njega negdje u vrijeme dospijeća i nakon toga nije imao nikakvog kontakta s njim, a postoji rok koji prati pravna služba i oni vode računa kada će se mjenica dati na naplatu. Mjenica nije realizovana, jer nije bilo sredstava na računu B.I.</span>
</p>
<p class="p4"></p>
<p class="p4">
<span>Uvidom u mjenicu AA1044159 konstatuje se da ista glasi na iznos od 9.193,00 eura, datum izdavanja je 29.03.2012. godine, datum dospjelosti mjenice je 20.07.2012. godine, da je u pitanju mjenica po naredbi D. doo, plaćanje je predviđeno preko E. banke, a K. R.je potpisala mjenicu kao lice koje je istu izdalo. </span>
</p>
<p class="p4"></p>
<p class="p4">
<span>Uvidom u mjenično ovlašćenje br.570/3 konstatuje se da je isto dalo privredno društvo B.I.doo B. koje zastupa i predstavlja izvršni direktor R.K. i kojim je dalo saglasnost da povjerilac D. može samostalno popusniti blanko mjenicu koja se nalazi u njegovom posjedu, a čiji je trasant dužnik na mjenični iznos koji odgovara iznosu njihovog duga u eurima prema povjeriocu iz ugovora od 29.03.2012. godine. </span>
</p>
<p class="p4"></p>
<p class="p4">
<span>Iz ugovora o kupoprodaji br.570/2 od 29.03.2012. godine proizilazi da je isti zaključen između PD D. doo R. i PD B.I. doo B. i predmet istog je kupoprodaja građevinskog materijala sa Stovarišta PD D. čija je cijena od 10-15.000,00 eura. U članu 5 navedenog Ugovora navodi se da se kupac obavezuje da prodavcu na dan potpisivanja ugovora dostavi blanko mjenicu, i da potpiše i pečatira mejnična ovlašćenja, kao i sredstva obezbjeđenja urednog plaćanja prodavcu. </span>
</p>
<p class="p4"></p>
<p class="p4">
<span>Iz potvrde E. banke FL K. br. 107-1319 od 20.07.2012. godine proizilazi da se istom potvrđuje da mjenica AA1044159 od 29.03.2012. godine za naplatu dužnika B.I. doo B. na dan 20.07.2012. godine nije realizovana zbog nedostatka sredstava na računu. </span>
</p>
<p class="p4"></p>
<p class="p4">
<span>Uvidom u finansijsku karticu kupaca B.I. doo B. od 02.10.2012. godine konstatovano je da u periodu kada je izdata mjenica B.I. nije imao sredstava na računu.</span>
</p>
<p class="p4"></p>
<p class="p4">
<span>Iz knjižne obavijesti br.26/2012 od 04.08.2012. godine proizilazi da zbog neplaćanja u ugovorenom roku D.doo obaviještava B.I. da ih zadužuju za date rabate u ukupnom  iznosu od 1.453,29 eura.</span>
</p>
<p class="p4"></p>
<p class="p4">
<span>Uvidom u stanje i promjene sredstava izvod br.173 P. banke od 02.08.2012. godine konstatuje se da je dana 02.08.2012. godine B.I. isplatio iznos od 6.950,00 eura.</span>
</p>
<p class="p4"></p>
<p class="p4">
<span>Iz izvoda iz kaznene evidencije  za okrivljenu UP P. od 08.10.2012. godine proizilazi da R. K. nije evidentirana u istoj.</span>
</p>
<p class="p4"></p>
<p class="p4">
<span>Iz dopisa D. doo K. od 20.12.2012. godine proizilazi da su isti uz navedeni dopis dostavili kopiju finansijske kartice na kojoj se vidi pretplata okrivljene od 760,00 eura, ali da je po knjižnom zaduženju koje nisu potpisali da bi se isto moglo proknjižiti i vidjeti na finansijskoj kartici dug je 1453,29 eura, te tako ostaje iznos od 693,29 eura neizmiren koji im je vlasnik oštećenog društva otpisao. </span>
</p>
<p class="p4"></p>
<p class="p4">
<span>Cijeneći sve izvedene dokaze pojedinačno i u njihovoj međusobnoj povezanosti, a u odnosu na odbranu okrivljene sud je našao da nema dokaza da je okrivljena učinila krivično djelo koje joj je stavljeno na teret.</span>
</p>
<p class="p4"></p>
<p class="p4">
<span>Naime, u konkretnoj pravnoj stvari nesporno je da je okr. R. K. kao izvršni direktor B.I. doo B. zaključila Ugovor o kupoprodaji 570/2 sa D.doo R. i kao sredstvo obezbjeđenja izdala je mjenicu AA1044159 dan 29.03.2012. godine sa rokom dospijeća 20.07.2012. godine, kako to proizilazi iz iskaza ovlašćenog predstavnika oštećenog D. doo Č. S., iskaza okrivljene, kao i ostalih provedenih dokaza. Takođe, nesporno je da D. doo R. na dan dospijeća navedenu mjenicu nije mogao da realizuje, jer na računu B.I. doo na dan 20.07.2012. godine nije bilo sredstva za isplatu iste, kako to proizilazi iz potvrde E. banke FL K.br. 107-1319 od 20.07.2012. godine. Okrivljenoj R. K. se stavlja na teret da je izdala navedenu  mjenicu, iako je znala da na računu B.I. u vrijeme izdavanja iste nije bilo novčanih sredstava, odnosno da je postupala umišljajno, obzirom da je htjela izvršenje predmetnog krivičnog djela. Međutim, sama okrivljena R. K. sve navedeno potvrđuje, ali u svojoj odbrani navodi da ona nije znala da li je bilo sredstava na računu B.I. doo B.u vrijeme kada je izdala mjenicu, te da je ona samo formalni potpisnik mjenice zbog čega nije bila upućena u konkretni slučaj bez obzira što je izvršni direktor, jer je sve poslove u vezi privrednog društva završavao njen otac, ovdje svjedok R. M., koji je imao ovlašćenja i deponovan potpis na kartonu za njihovu firmu. </span>
</p>
<p class="p4"></p>
<p class="p4">
<span>Na osnovu finansijske kartice B.I. doo B. utvrđeno je da u vrijeme izdavanja mjenice na računu ovog privrednog društva nije bilo novčanih sredstava. </span>
</p>
<p class="p4"></p>
<p class="p4">
<span>Za postojanje krivičnog djela stavljenog na teret okrivljenoj potrebno je da je učinilac djela u vrijeme izdavanja sredstava (obezbjeđenja) plaćanja, u konkretnom slučaju mjenice, bio svjestan da za isto nema pokrića, odnosno da izdaje mjenicu, za koju nema sredstava za naplatu, kao i da time sebi pribavlja protivpravnu imovinsku korist. Dakle, bitno je da pokriće ne postoji u vrijeme kad je mjenica izdata i da je izdavalac toga svjestan. Upravo na te okolnosti sud je saslušao svjedoka R. M. i svjedoka B. P. - direktora D., obzirom da je okrivljena R. K. tvrdila da ona nije znala tačno stanje na računu u vrijeme izdavanja mjenice, već je mjenicu samo potpisala, jer je izvršni direktor, i zbog toga što je na tome insistirao direktor D. doo, a otac R. M. joj je rekao da će to sve biti plaćeno. U svom iskazu svjedok R. M. je detaljno objasnio kako funkcioniše privredno društvo B.I.  i to na način što je on osoba koja je zadužena za sve poslove toga društva, da ima deponovan potpis i inače je potpisivao sve što je vezano za B.I., a da je njegova kćerka izvršni direktor istog, a u konkretnom slučaju njegova kćerka je potpisala mjenicu, zbog toga što je direktor oštećenog na tome insistirao i objasnio je da predmeta mjenica nije realizovana, jer na dan dospijeća na njihovom računu nije bilo novca, ali je bilo dva-tri dana prije toga, a dešava se da i njima kasne s uplatama i oni s isplatama, tako da pravo stanje računa u vrijeme izdavanja mjenice nije znao. Svjedok B. P., kao direktor D. je svojim iskazom potvrdio navode iskaza svjedoka R. M., s obzirom da je naveo da je sve pregovore vezano za zaključenje predmetnog ugovora obavljao s ocem okrivljene, da okrivljenu  nikada nije ni vidio, a da je okrivljena  potpisala ugovor i mjenicu kao izvršni direktor, jer je u ugovoru pisalo da isti isključivo potpisuje izvršni direktor. </span>
</p>
<p class="p4"></p>
<p class="p4">
<span>Prema tome, kod ovako utvrđenog činjeničnog stanja sud je ostao u sumnji da je kod okrivljene R. K. postojao subjektivni odnos prema krivičnom djelu stavljenom joj na teret, odnosno umišljaj, kao i namjera za pribavljanje protivpravne imovinske koristi, s obzirom da je po stanovištu suda okrivljena samo formalno potpisala mjenicu, po nalogu svoga oca, te joj je isti saopštio da će sve biti plaćeno, (a bez obzira što je ista izvršni direktor B.I.doo B. kojem je po fukciji koju u nekom društvu obavlja svojstveno da bude upućen u poslovanje privrednog društva čiji je direktor), iz razloga što je njen otac R. M. vodio sve pregovore oko zaključenja ugovora sa ošt. D. što je potvrdio i direktor oštećenog-svjedok B. P., a okrivljena je predmetu mjenicu potpisala, jer je tako previđeno ugovorom koji su zaključili B.I. i D. radi čijeg obezbjeđenja je izdata mjenica i na tome je insistirao direktor oštećenog. Iz navedenih razloga sud smatra da okrivljena R. K. nije znala pravo stanje na računu B.I. u vrijeme izdavanja mjenice tj. 29.03.2012. godine, odnosno da nije imala namjeru da u iznosu od 9.193,00 eura na koliko je potpisana mjenica za sebe pribavi protivpravnu imovinsku korist, pa je stoga za sud odbrana okrivljene bila uvjerljiva zbog čega je kao takvu i prihvatio. </span>
</p>
<p class="p4"></p>
<p class="p4">
<span>Sa svega navedenog za sud da nije dokazano da je kod okr. R. K. postojao subjektivni elemenat, neophodan za postojanje krivičnog djela stavljenog joj na teret odnosno kako nema dokaza da je okrivljena učinila krivično djelo izdavanje čeka i sredstava bezgotovinskog plaćanja bez pokrića iz čl.263 st.3 u vezi st.2 Krivičnog zakonika, to je sud okrivljenu shodno čl. 373 st.1 tač.2 ZKP-a oslobodio od optužbe.</span>
</p>
<p class="p4"></p>
<p class="p4">
<span>Shodno čl. 230 st.1 ZKP-a troškovi padaju na teret budžetskih sredstava suda. </span>
</p>
<p class="p4"></p>
<p class="p3">
<span>OSNOVNI SUD U KOTORU</span>
</p>
<p class="p3">
<span>Dana, 01.02.2013. godine</span>
</p>
<p class="p4"></p>
<p class="p4">
<span>Zapisničar,                                                                                      S U D I J A</span>
</p>
<p class="p4">
<span>Tamara Počanić                                                                  Danijela Samardžić s.r.</span>
</p>
<p class="p4"></p>
<p class="p4">
<span>PRAVNA POUKA: Protiv ove presude ima se pravo žalbe Višem sudu u Podgorici u roku od 15 dana od dana prijema iste, a preko ovog suda.</span>
</p>
<p class="p5"></p>
<p class="p6"></p>
<p class="p5"></p>


</body>
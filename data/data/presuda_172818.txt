<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;text-decoration:underline}
.span2{;font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p style="text-align:right">
<span></span><span class="span1">K. br. 41/16</span>
</p>
<p>&nbsp;</p>
<p style="text-align:center;">
<span></span>
</p>
<p>&nbsp;</p>
<p style="text-align:center;">
<span>U IME CRNE GORE</span>
</p>
<p style="text-align:center;">
<span> </span>
</p>
<p>&nbsp;</p>
<p>
<span>OSNOVNI SUD U BIJELOM POLJU, sudija pojedinac Ivan Adamović, uz učešće samostalnog refereneta-zapisničara Draginje </span><span>Bošk</span><span>ović, u krivičnom predmetu protiv okrivljenog </span><span>B.</span><span>a </span><span>V.</span><span>a iz Mojkovca, zbog krivičnog djela nedozvoljeno držanje oružja i eksplozivnih materija iz čl. 403 Krivičnog zakonika Crne Gore, po optužnom predlogu Osnovnog državnog tužilaštva u Bijelom Polju, KT. br. 53/16 od 07. 03. 2016. godine, nakon održanog usmenog, glavnog i javnog pretresa, u prisustvu savjetnika u  ODT-u u Bijelom Polju Banka Kneževića i okrivljenog </span><span>B.</span><span>a </span><span>V.</span><span>a, dana  28. 03. 2016. godine, donio je i objavio, </span>
</p>
<p>&nbsp;</p>
<p>&nbsp;</p>
<p style="text-align:center;">
<span>P R E S U D U</span>
</p>
<p>&nbsp;</p>
<p>&nbsp;</p>
<p>
<span>Okrivljeni </span><span>B.</span><span>O </span><span>V.</span><span>, JMBG </span><span>....</span><span>, od oca D</span><span>.</span><span>, majke M</span><span>.</span><span> rođene Ć</span><span>.</span><span>, rođen </span><span>...</span><span>. </span><span>.</span><span> godine, u Mojkovcu,  sa prebivalištem u mjestu </span><span>G.</span><span>, opština Mojkovac, državljanin CG, lošeg imovnog stanja, neosuđivan,</span>
</p>
<p>&nbsp;</p>
<p>
<span>  </span>
</p>
<p>
<span>                  K R I V    J E</span>
</p>
<p>&nbsp;</p>
<p>
<span>Zato što je:</span>
</p>
<p>&nbsp;</p>
<p>
<span>-Do dana 24. 01. 2016. godine, u mjestu </span><span>G.</span><span>, opština Mojkovac, svjestan svog djela i njegove zabranjenosti i želeći njegovo izvršenje, u svojoj porodičnoj kući, protivno odredbi čl. 5 st. 2 Zakona o oružju ("Sl. list CG", br. 10/15), držao bez odgovarajuće isprave o oružju, lovačku pušku tipa "Orozača", kalibra 16 mm, fabričkog broja: 19510,</span>
</p>
<p>&nbsp;</p>
<p>
<span>-čime je izvršio krivično djelo nedozvoljeno držanje oružja i eksplozivnih materija iz čl. 403 st. 1 Krivičnog zakonika Crne Gore, </span>
</p>
<p>
<span class="span2"> </span>
</p>
<p>
<span>-pa mu sud,  primjenom citiranog zakonskog propisa i čl. 2, 4, 5, 13, 15, 32, 36, 42, 52, 53 i 54 Krivičnog zakonika Crne Gore (Kz-a CG)  i čl. 226, 229 i 374 Zakonika o krivičnom postupku Crne Gore (Zkp-a CG),  i z r i č e,</span>
</p>
<p>&nbsp;</p>
<p>&nbsp;</p>
<p>
<span>  </span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span>USLOVNU OSUDU</span>
</p>
<p>&nbsp;</p>
<p>&nbsp;</p>
<p>
<span></span><span>Kojom mu utvrđuje kaznu zatvora od 3 (tri) mjeseca i istovremeno određuje da se ista neće izvršiti, ukoliko okrivljeni u roku od jedne godine, po pravosnažnosti presude,  ne učini novo krivično djelo.</span>
</p>
<p>&nbsp;</p>
<p>
<span>Shodno čl. 75 st. 2 Krivičnog zakonika, okrivljenom se izriče mjera bezbjednosti trajnog oduzimanja predmeta i to: lovačka puška tipa "Orozača", kalibra 16 mm, fabričkog broja, 19510.</span>
</p>
<p>&nbsp;</p>
<p>
<span>Okrivljeni se obavezuje da ovom sudu na ime paušala plati iznos od 30,00€, koji iznos će uplatiti na račun Budžeta CG, broj: 832-151-35, u roku od 15 dana, po pravosnažnosti presude, pod prijetnjom prinudnog izvršenja, s tim što je dokaz o uplati istog dužan dostaviti krivičnoj pisarnici ovog suda.   </span>
</p>
<p>&nbsp;</p>
<p>
<span>Imovinsko pravnog zahtjeva nije bilo. </span>
</p>
<p>&nbsp;</p>
<p>&nbsp;</p>
<p>
<span>O b r a z l o ž e nj e</span>
</p>
<p>&nbsp;</p>
<p>&nbsp;</p>
<p>
<span>Optužnim predlogom Osnovnog državnog tužilaštva u Bijelom Polju, Kt. br.  53/16 od 07. 03. 2016. godine, okriljenom </span><span>B.</span><span>u </span><span>V.</span><span>u, stavljeno je na teret izvršenje krivičnog djela nedozvoljeno držanje oružja i eksplozivnih materija iz čl. 403 st. 2 KZ CG, a savjetnik u ODT-u je, prije davanja završne riječi, izmijenio činjenični opis i pravnu kvalifikaciju, pa je u tom smislu sadržano u izreci presude.   </span>
</p>
<p>&nbsp;</p>
<p>
<span>Glavni pretres je održan i zaključen u prisustvu: savjetnika u  ODT-u u Bijelom Polju Banka Kneževića i okrivljenog </span><span>B.</span><span>a </span><span>V.</span><span>a. </span>
</p>
<p>&nbsp;</p>
<p>
<span>Savjetnik u ODT-u u Bijelom Polju u završnoj riječi je izjavio da ostaje pri izmijenjenom optužnom predlogu, predlažući sudu da okrivljenog oglasi krivim i osudi na kaznu po zakonu, kao i da mu izrekne predloženu mjeru bezbjednosti.  </span>
</p>
<p>&nbsp;</p>
<p>
<span>Okrivljeni </span><span>B.</span><span>o </span><span>V.</span><span>, u svojoj odbrani datoj tokom istražnog postupka u bitnom je naveo, da živi u kući u mjestu </span><span>G.</span><span>, opština Mojkovac, zajedno sa sinom </span><span>D.</span><span> i dvoje unučadi. Kazao je da su, dana 24. 01. 2016. godine, kod njegove kuće došli službenici policije, sa naredbom da izvrše pretres njegove kuće, što su i učinili i tom prilikom su u njegovoj kući pronašli dvije puške, od kojih je jedna bila trofejna marke "Mauzer", a druga je bila lovačka "Orozača", broj 19510. Kazao je da je za pušku marke "Mauzer" imao odobrenje za držanje trofejnog oružja a lovačku pušku je naslijedio od svog pok. oca </span><span>D.</span><span> i za nju nije imao izdat oružni list. </span>
</p>
<p>&nbsp;</p>
<p>
<span>Na glavnom pretresu izjasnio se da je izvršio krivično djelo koje mu je stavljeno na teret i da se osjeća krivim, ponovivši odbranu datu u istrazi.</span>
</p>
<p>&nbsp;</p>
<p>
<span>U završnoj riječi izjavio je da se kaje zbog izvršenog djela i molio je sud da ga što blaže kazni. </span>
</p>
<p>&nbsp;</p>
<p>
<span>Radi utvrđivanja odlučnih činjenica i krivice okrivljenog, sud je u dokaznom postupku, na glavnom pretresu, izveo dokaze: pročitao zapisnik o pretresanju stana i drugih prostorija Uprave policije OB Mojkovac od 24. 01. 2016. godine; pročitao potvrdu o privremenom oduzimanju predmeta UP OB Mojkovac, od 24. 01. 2016. godine; pročitao izvještaj o balističkom vještačenju UP FC Danilovgrad, od 19. 02. 2016. godine i izvršio uvid u izvod iz kaznene evidencije na ime okrivljenog. </span>
</p>
<p>&nbsp;</p>
<p>
<span>Cijeneći odbranu okrivljenog i dokaze pojedinačno i u međusobnoj vezi, shodno čl. 370 st. 3 Zkp-a CG, sud je utvrdio činjenično stanje i na osnovu tako utvrđenog činjeničnog stanja, zaključio da je okrivljeni izvršio krivično djelo nedozvoljeno držanje oružja i eksplozivnih materija iz čl. 403 st. 1 Krivičnog zakonika Crne Gore, za koje je kriv iz sledećih razloga.</span>
</p>
<p>&nbsp;</p>
<p>
<span>Naime, okrivljeni u svojoj odbrani, datoj na glavnom pretresu, priznaje izvršenje krivičnog djela stavljenog mu na teret, navodeći da je u svojoj kući u mjestu </span><span>G.</span><span>, držao dvije puške, od kojih je za jednu imao odobrenje, što je tokom postupka nesporno i utvrđeno, dok za drugu, lovačku pušku zv. "Orozača", nije imao izdat oružni list. Navodi okrivljenog da je u svojoj kući držao između ostalog i pušku zv. "Orozača" potvrđeni su i iz sadržine pisanog dokaza, odnosno potvrde o privremenom oduzimanju predmeta UP OB Mojkovac, od 24. 01. 2016. godine, iz koga proizilazi da je prilikom pretresa kuće okrivljenog, u mjestu </span><span>G.</span><span>, opština Mojkovac, između ostalog, privremeno oduzeta i lovačka puška, kalibra 16mm, broj 19510. Dakle, priznanje okrivljenog potvrđeno je izvedenim dokazima, pa sud priznanje okrivljenog cijeni kao potpuno, jasno i nedvosmisleno, dok navode okrivljenog u pogledu mišljenja da je predmetna puška "Orozača" bila neispravna, sud nije prihvatio, obzirom da su obezvrijeđeni sadržinom pisanog dokaza, odnosno izvještaja FC Danilovgrad, iz koga proizilazi da je predmetna puška funkcionalna.</span>
</p>
<p>
<span>Navodi okrivljenog da je predmetna puška pripadala njegovom pokojnom ocu, te da je on - okrivljeni pušku dobio po osnovu nasleđa su bez uticaja, obzirom da je Zakonom o oružju, građanima</span><span> dozvoljeno držanje i  nošenje oružja iz kategorije "B", u koju spada i lovačka puška, uz posjedovanje odgovarajuće isprave o oružju, što u konkretnom slučaju okrivljeni nije posjedovao, kako sam priznaje. </span>
</p>
<p>&nbsp;</p>
<p>
<span>S toga, iz odbrane okrivljenog, kao i iz dokaza izvedenih tokom postupka, sud je nedvosmisleno utvrdio da je okrivljeni </span><span>B.</span><span>o </span><span>V.</span><span>, do kritičnog dana, </span><span>u svojoj porodičnoj kući, držao bez odgovarajuće isprave o oružju, lovačku pušku tipa "Orozača", kalibra 16 mm, fabričkog broja: 19510, čime je postupio protivno odredbi čl. 5 st. 2 Zakona o oružju ("Sl. list CG", br. 10/15), pa su se u njegovim radnjama stekla sva bitna obilježja bića krivičnog djela nedozvoljeno držanje oružja i eksplozivnih materija iz čl. 403 st. 1 Krivičnog zakonika Crne Gore. </span>
</p>
<p>&nbsp;</p>
<p>
<span>Odlučujući u pogledu vrste i visine krivične sankcije, sud je cijenio sve okolnosti iz čl. 42 Krivičnog zakonika, pa je na strani okrivljenog od olakšavajućih okolnosti našao, da se radi o osobi starije životne dobi, licu lošeg imovnog stanja, porodičnoj osobi, te osobi koja do sada nije osuđivana, pa u nedostatku otežavajućih okolnosti,  sud je mišljenja da olakšavajuće okolnosti na strani okrivljenog predstavljaju osnov za izricanje uslovne osude, kao krivične sankcije i istom je utvrdio kaznu zatvora od 3 mjeseca, pri tom cijeneći da bi pristupanje izvršenju kazne suviše represivno djelovalo na okrivljenog, nego da će i samo upozorenje, uz prijetnju </span><span>kaznom, dovoljno uticati na istog da u buduće ne vrši ova i slična krivična djela, cijeneći da će se na taj način, ostvariti svrha uslovne osude predviđena u čl. 52 u vezi čl. 4 st. 2 Krivičnog zakonika, te ostvariti svrha generalne i specijalne prevencije. </span>
</p>
<p>
<span>Shodno čl. 75 st. 2 Krivičnog zakonika okrivljenom je izrečena mjera bezbjednosti trajnog oduzimanja predmeta, i to lovačke puške "Orozača", kalibra 16mm, fabričkog broja 19510, kao predmeta izvršenja krivičnog djela, obzirom da to zahtijevaju razlozi bezbjednosti. </span>
</p>
<p>
<span>   </span>
</p>
<p>
<span>Shodno čl. 226 Zakonika o krivičnom postupku, sud je okrivljenog obavezao na plaćanje paušala u iznosu od 30,00€,  pri čemu je cijenio složenost i trajanje krivičnog postupka, kao i imovinske prilike okrivljenog.  </span>
</p>
<p>
<span class="span2"> </span>
</p>
<p>
<span>Imovinsko pravnog zahtjeva,  nije bilo. </span>
</p>
<p>&nbsp;</p>
<p>
<span>Sa iznijetog, shodno čl. 374 ZKP-a, sud je odlučeno kao u izreci presude.</span>
</p>
<p>&nbsp;</p>
<p style="text-align:center;">
<span>OSNOVNI SUD U BIJELOM POLJU</span>
</p>
<p style="text-align:center;">
<span>Dana 28. 03. 2016. godine </span>
</p>
<p>&nbsp;</p>
<p>
<span>     Zapisničar,</span><span></span><span></span><span></span><span></span><span></span><span></span><span>        S u d i j a,</span><span></span>
</p>
<p>
<span>Draginja </span><span>Bošk</span><span>ović s.r.</span><span></span><span></span><span></span><span></span><span></span><span>Ivan Adamović s.r.</span>
</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
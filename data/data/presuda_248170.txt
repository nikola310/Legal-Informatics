<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 0.75in 1.0in 1.25in;}
.p1{text-align:end;hyphenate:auto;font-family:Verdana;font-size:11pt;}
.p2{text-align:start;hyphenate:auto;font-family:Verdana;font-size:11pt;}
.p3{text-align:center;hyphenate:auto;keep-with-next.within-page:always;font-family:Verdana;font-size:11pt;}
.p4{text-align:justify;hyphenate:auto;font-family:Verdana;font-size:11pt;}
.p5{text-indent:0.5in;text-align:justify;hyphenate:auto;font-family:Verdana;font-size:11pt;}
.p6{margin-left:0.5in;text-align:justify;hyphenate:auto;font-family:Verdana;font-size:11pt;}
.p7{text-align:center;hyphenate:auto;font-family:Verdana;font-size:11pt;}
.p8{text-indent:0.5in;margin-left:4.0in;text-align:justify;hyphenate:auto;font-family:Verdana;font-size:11pt;}
.p9{text-align:start;hyphenate:auto;font-family:Times New Roman;font-size:12pt;}
</style>
<meta content="dragan.mrdak" name="author">
</head>
<body class="b1 b2">
<p class="p1">
<span>   	  K. br. 316/10</span>
</p>
<p class="p2"></p>
<p class="p2">
<span>				</span>
</p>
<p class="p3">
<span>U IME NARODA</span>
</p>
<p class="p2"></p>
<p class="p2"></p>
<p class="p2"></p>
<p class="p4">
<span>	OSNOVNI SUD U BIJELOM POLJU, kao prvostepeni krivični sud, sudija Dragan Mrdak, uz učešće namještenika suda Sonje Marković, kao zapisničara, u krivičnom predmetu protiv okrivljenog B.J.a iz Bijelog Polja, postupajući po optužnom predlogu ODT-a, iz Bijelog Polja, KT. br. 411/09 od 30.04.2010. godine, zbog krivičnog djela laka tjelesna povreda iz čl. 152 st. 2 u vezi st. 1  Krivičnog zakonika nakon održanog usmenog, glavnog i javnog pretresa u prisustvu zamjenika u ODT-u Bijelom Polju Perović Cmiljane,  okrivljenog B.J.a i oštećenog B.N., dana 13.09.2010. godine, donio je i javno objavio:</span>
</p>
<p class="p4"></p>
<p class="p4"></p>
<p class="p3">
<span>P R E S U D U</span>
</p>
<p class="p4"></p>
<p class="p4"></p>
<p class="p4">
<span>	Okrivljeni B.J., JMBG..., od oca M., majke J., rodjene G., rodjen ... godine u Bijelom Polju, sa prebivalištem u mjestu P., opština Bijelo Polje, državljanina Crne Gore, oženjen, otac jednog djeteta, nezaposlen, pismen, završio osnovnu školu, lošeg imovnog stanja, neosudjivan.</span>
</p>
<p class="p4"></p>
<p class="p5">
<span>- na osnovu čl. 363 tač. 3  Zakonika o krivičnom postupku</span>
</p>
<p class="p6"></p>
<p class="p7"></p>
<p class="p7"></p>
<p class="p3">
<span>OSLOBADJA SE OD OPTUŽBE</span>
</p>
<p class="p7"></p>
<p class="p7"></p>
<p class="p4">
<span>	Da je:</span>
</p>
<p class="p4"></p>
<p class="p4">
<span>	- dana 12.07.2009. godine oko 18,30 časova, u mjestu P., opština Bijelo Polje, lako tjelesno povrijedio oštećenog B.N., na način što ga je nogom obuvenom u gumenu čizmu, udario u predjelu potkoljenice lijeve noge, nakon čega ga je drvenim štapom udario po lijevoj ruci, koja sredstva su podobna da tijelo teško povrijede i zdravlje teško naruše, kojom prilikom mu je nanio povrede u vidu modrice veličine 4 x 5 cm u predjelu lijeve potkoljenice i povredu u predjelu lijeve šake, </span>
</p>
<p class="p2"></p>
<p class="p2">
<span>	-čime bi izvršio krivično djelo laka tjelesna povreda iz čl. 152 st. 2 u vezi st. 1 Krivičnog zakonika.</span>
</p>
<p class="p4"></p>
<p class="p6">
<span>- jer nije dokazano da je izvršio krivično djelo za koje je optužen.</span>
</p>
<p class="p4"></p>
<p class="p5">
<span>Troškovi krivičnog postupka u ovom dijelu padaju na teret budžetskih sredstava Crne Gore.</span>
</p>
<p class="p5"></p>
<p class="p5">
<span>Oštećeni B.N.a se upućuje na parnični postupak radi ostvarivanja imovinsko pravnog zahtjeva.</span>
</p>
<p class="p5"></p>
<p class="p6"></p>
<p class="p3">
<span>O b r a z l o ž e nj e</span>
</p>
<p class="p6"></p>
<p class="p6"></p>
<p class="p5">
<span>Optužnim predlogom ODT-a iz B. Polja Kt. br. 411/09 od 30.04.2010. godine, optužen je B.J. iz Bijelog Polja, zbog krivičnog djela laka tjelesna povreda iz čl. 152 st. 2 u vezi st. 1  Krivičnog zakonika.</span>
</p>
<p class="p4"></p>
<p class="p5">
<span>Glavni pretres je održan i zaključen dana 13.09.2010. godine u prisustvu zamjenika u ODT-u  u Bijelom Polju Perović Cmiljane, okrivljenog B.J.a i oštećenog B.N..</span>
</p>
<p class="p4"></p>
<p class="p4">
<span> 	U završnoj riječi zamjenica u ODT-u Bijelo Polje je ostala u svemu pri podnijetom optužnom predlogu, predlažući da sud optuženog oglasi krivim i osudi na kaznu po zakonu.  </span>
</p>
<p class="p4"></p>
<p class="p4">
<span>	U završnoj riječi oštećeni B.N.a nije se pridružio krivičnom gonjenju protiv okrivljenog niti je postavio imovinsko pravni zahtjev. </span>
</p>
<p class="p5"></p>
<p class="p5">
<span>Okrivljeni B.J. u svojoj odbrani u toku istražnog postupka je  istakao da je dana 12.07.2009. godine krenuo do mjesnog groblja koje se nalazi pored crkve ''P.''. Kod mjesnog groblja bio je B.Z.i oni su zajedno uredjivali mjesno groblje. Negdje oko 19,00 časova zajedno sa B.Z.pošao je kući, jedno vrijeme su boravili u mjesto Glavača i navratili su kod rodjaka B.N.. Nijesu svratili sa namjerom da se svadjaju sa N., već samo da ga posjete. Kod B.N. se zadršao oko pola sata, a čitavo vrijeme ga je N.a priča provocirala. Istakao je da N.u nije fizički napao, niti je N.a njega napao, a B.N.a je bio u pijanom stanju. Na glavnom pretresu od 08.06.2010. godine pojasnio je da je bio isprovociran od strane B.N. koji ga je vrijedjao i govorio mu ''da mu je dijete rodjeno sa šest mjeseci'' i pokušavao da ga na drugi način ponizi, a N.a je poznat po takvom ponašnju, čak je i N. sin u lošim odnosima sa ocem, a  N.a mu je brat od strica. Kritičnog dana pio je rakiju, čistili su groblje, a kad su došli kod N.e isti je njemu i Z.u natočao po čašu rakije od koje je on popio pola čaše. Kritičnog dogadjaja nije udario N.u, a poznato mu je da je N.a danima prije kritičnog dogadjaja radio oko drva, pa se moguće na taj način povrijedio, a takodje mu je poznato da je D.J.kada je isti došao da uzme izjavu od N.e, N.a pokazao ruku zavijenu u zavoj, s tim što nije htio da otvori zavoj i da mu pokaže vrstu povrede. Kritičnog dogadjaja bilo je nekog prepucavanja izmedju njega i N.e, N.a je imao u rukama neku mačugu, koju često koristi za poštapanje, jer se žalio da ga navodno boli noga. U momentu kada je on ustao i krenuo da ide od N.e kuće, N.a mu je uzeo sa glave kačket. Tražio je od N.e da mu vrati kačket, što on nije učinio, te je kući pošao bez kačketa.  Poznato mu je da je sjutri dan N.a govorio ''da mu kačket treba jer hoće od njega da pravi tutu''. Kritičnog dana na nogama je imao gumene čizme, jer su   čistili groblje, pa ih je obuo plašeći se zmija. Nije mu poznato zašto je N.a izmislio ovaj dogadjaj i prijavio ga policiji, jer su oni prije ovog dogadjaja bili u normalnim odnosima. N.a je čovjek kome familija živi u Kragujevcu, a on živi sam u selu, kod njega niko ne svraća, niti on ide kod nekog, a kritičnog dana je svratio kod N.e samo iz razloga što ga je N.a predhodno zvao da mu dekodira risiver. </span>
</p>
<p class="p5"></p>
<p class="p5">
<span>U završnoj riječi okrivljeni B.J. je izjavio da nije izvršio krivično djelo koje mu je stavljeno na teret, da se ne osjeća krivim i tražio je da ga sud oslobodi od optužbe. </span>
</p>
<p class="p4"></p>
<p class="p5">
<span>Radi utvrdjivanja odlučnih činjenica i donošenja pravilne i zakonite odluke sud je u dokaznom postupku na glavnom pretresu izveo dokaze: saslušao oštećenog u svojstvu svjedoka B.N., svjedoke B.Z.a i D.J.a, saslušao vještaka medicinske struke dr S.M.a, izvršio uvid u izvod iz kaznene evidencije na ime okrivljenog. Drugih predloga za dopunu dokaznog postupka nije bilo.</span>
</p>
<p class="p5"></p>
<p class="p5">
<span>Cijeneći odbranu optuženog, i dokaze pojedinačno i u medjusobnoj vezi, a na osnovu čl. 360 Zakonika o krivičnom postupku, sud je utvrdio činjenično stanje, i na osnovu istog zaključio da nije dokazano da je optuženi izvršio krivično djelo laka tjelesna povreda iz čl. 152 st. 2 u vezi st. 1 Krivičnog zakonika stavljeno mu na teret podnijetom  optužbom.</span>
</p>
<p class="p4"></p>
<p class="p5">
<span>Odbranu okrivljenog  da on  kritičnog  dogajaja  nije udarao oštećenog sud je u potpunosti prihvatio, a ista je potvrdjena navodima iz iskaza saslušanih svjedoka B.Z.a neposrednog očevidaca kritičnog dogadjaja i D.J.a, te nalazom vještaka medicinske struke dr S.M.a sa glavnog pretresa od 13.09.2010. godine. Naime, iz iskaza B.Z.a iz istražnog postupka proizilazi da je dana 12.07.2009. godine oko 19,00 časova, navratio sa B.J.em kod B.N. u njegovu porodičnu koju koja se nalazi u zaseoku Glavača. Odmah po dolasku počela je svadja izmedju J.a i N.e, jedan drugog su optuživali za neka dugovanja. N.a je J.u uputio riječi ''gubi se odavde, izadji sa mog placa'', J. mu ništa nije odgovorio. Nalazili su se ispred kuće pod lozom, sjedjeli su za stolom. On se prvi udaljio i već je bio odmakao 20 - 30 metara ispred N.e kuće, kada je došlo do galame, a došlo je i do fizičkog sukoba, N.a i J. su se uhvatili za ruke, nije vidio da je J. nogom obuvenom u gumenu čizmu udario N.u u predjelu lijeve potkoljenice, a takodje nije vidio da je J. udario N.u drvenim štapom u predjelu lijeve šake. Drveni štap se nalazio kod B.N., tako da B.J. nije mogao N.u udariti sa štapom. Tada je pritrčao i ista lica razdvojio, a pritrčali su i B.R.a, B.N.a i B.D.. Na glavnom pretresu od 08.06.2010. godine dodao je da su se N.a i J. uhvatili ispruženim rukama u visini ramena, nije primijetio da je neko nekog udarao nogama, a on je potom prišao i razdvojio ih. Držanje za ruke ličilo je više na jakanje, nego na neki ozbiljan fizički sukob. Nije primijetio da su jedan drugog udarali šakama, nogama, pesnicama i slično, a N.a je, kada su došli kod njega donio rakiju, od koje nije uspio da otpije gutljaj, jer je brzo izmedju N.e i J.a počela svadja koja je trajala desetak minuta. Rasprava za stolom djelovala je bezazleno i on nije očekivao da će se nastaviti tokom kao što je nastavljeno. On i J. su preko dana čistili groblje, radili su sa kosama, pa su bili oprezni u piću. Kao komšiji i rodjaku poznato mu je da N.a nije u nekim dobrim odnosima ni sa kim u selu, da sa većinom ljudi ima kolebljive odnose, čas je dobro, čas je loše, a takav odnos N.a je imao i sa J.em. N.a često boravi u mjestu P., uglavnom sam, ostatak familije mu živi u Kragujevcu i ne dolaze u P..Kritičnog dana J. mu je napravio risiver i naštelovao mu televizor, a kritičnog dogadjaja kod N.e nije primijetio povrede, niti se N.a žalio da ima povrede, a poznato mu je da se prije tog dogadjaja N.a često žalio da ga boli noga. Iskaz ovog svjedoka - neutralnog očevidca kritičnog dogadjaja sud je u potpunosti prihvatio kao jasan, logičan i uvjerljiv, nesračunat na otežavanje ili pak olakšavanje krivično pravnog položaja okrivljenog a u pogledu činjenice da okrivljeni kritičnog dogadjaja ničim nije udarao oštećenog potvrdjen u potpunosti odbranom okrivljenog, te nalazom vještaka medicinske struke. </span>
</p>
<p class="p5"></p>
<p class="p5">
<span>Iz iskaza svjedoka D.J.a iz istražnog postupka proizilazi da je dana 15.07.2009. godine u prostorijama UP kao OPS saslušao oštećenog B.N., koji mu je prilikom saslušanja pokazao povredu u predjelu lijeve noge, tačnije potkoljenice i to modricu veličine 4 x 5 cm, a pokazao je i na nekoj šaci da ima povredu, s tim što se on ne sjeća na kojoj šaci, niti povredu može opisati. Nakon što je uzeo izjavu od B.N. savjetovao ga je da podje kod ljekara i da uzme ljekarski nalaz, što je B. odbio govoreći da neće ići kod ljekara. Na glavnom pretresu od 13.09.2010. godine dodao je da se ne sjeća kako je izgledala rana na ruci B.N., ni na kojoj ruci je bila rana, a koliko se sjeća rana je bila zavijena, oštećeni tom prilikom nije skidao zavoj sa rane, tako da on ne zna kako je izgledala rana i da li je postojala rana, jer mu je samo oštećeni kazao da ispod zavoja postoji rana, tako da se u vezi povrede na ruci nije mogao izjasniti, a posumnjao je da postoji povreda, čim postoji zavoj. Rana na potkoljenici kod okrivljenog bila je ljubičasko modra, djelovala je kao neko nagnječenje, nije bilo pucanja kože, a rana je bila negdje na polovini izmedju stopala i koljena i to sa prednje strane u blizini cjevanice. Ovu povredu je vidio, nakon što je oštećeni zasukao nogavicu. Kada je oštećenog uputio kod ljekara isti mu je kazao da neće da ide kod ljekara, a siguran je da oštećeni nije pitao treba li da ima knjižicu za pregled i da li se pregled plaća, već je samo decidno kazao da neće da ide kod ljekara. Pošto mu je oštećeni kazao da će krivično da goni okrivljenog, on mu je savjetovao da će  mu trebati medicinska dokumentacija i da je to u njegovom interesu i da bi trebao da podje kod ljekara, medjutim, oštećeni to nije prihvatio i decidno je kazao da neće da ide kod ljekara. Dodao je da od oštećenog nije tražio da mu pokaže ranu ispod zavoja, oštećeni nije skidao zavoj, pa je on prihvatio tvrdnju oštećenog da na tom mjestu postoji povreda a ne zna da li je tu bilo povrede ili ne. Iskaz ovog svjedoka sud je u potpunosti prihvatio kao jasan, logičan i uvjerljiv, ničim doveden u sumnju, a  potvrdjen navodima iz odbrane okrivljenog, navodima iz iskaza oštećenog, te nalazom vještaka medicinske struke dr S.M.a. </span>
</p>
<p class="p5"></p>
<p class="p5">
<span>Iz iskaza oštećenog B.N. saslušanog u toku istražnog postupka proizilazi da živi u Kragujevcu i u toku ljeta dolazi u rodno mjesto P., gdje obradjuje imanje. U nedjelju 12.07.2009. godine oko 18,30 časova nalazio se ispred svoje kuće u dvorištu kada je stiglo putničko motorno vozilo kojim je upravljao B.J., a na mjestu suvozača nalazio se B.Z.. Oba lica nakon zaustavljanja vozila, prišla su mu i tada mu se J. obratio riječima ''dobar dan'', on ih je ponudio da sjednu što su i uradili. Primijetio je da su i N.a i Z. bili pripiti, ali ih je ponudio kafom. Isti su mu odgovorili da neće, pa ih je tada ponudio da popiju rakiju, natočao čašice ali J. je čašicu s rakijom udario i ona se prosula. On je J.u kazao  ''J.e, ja rakije za prosipanje   nemam'', a J. mu je odgovorio ''moraš da mi sipaš'' što je on odbio i počela je rasprava. Od J.a je tražio  da napusti njegovo dvorište, medjutim J. je to uporno odbijao i govorio mu ''da će ubuduće svoju stoku pustati po njegovom imanju''. On je potom ustao i potapšao J.a po ramenu i govorio mu ''da ide kući'', ali J. je iskoristio njegovu nepažnju, ustao je sa stolice i udario ga svojom nogom u njegovu lijevu nogu tačnije u cjevanicu. J. je na nogama je imao gumene čizme. Odmah nakon što mu je zadao udarac nogom, od bola on se uhvatio za nogu, a J. ga zatim otvorenom šakom udario u lice, tačnije po ustima i nosu i on je pao   na zemlju ledjima. J. ga je opkoračio nogama i govorio ''ako mrdneš udaviću te''. Nije mogao da se pomjeri dok se J. nije uklonio sa njega, nakon toga je ustao, ali je J. uzeo  njegov drveni štap koji je stajao prislonjen nedaleko od stola, pa ga je tim štapom udario po lijevoj ruci u predjelu šake. On je pobjegao  od J.a i sa udaljenosti od 30 m  telefonom pozvao policiju i prijavio šta mu se desilo. Dok je pozivao policiju J. se i dalje drsko ponašao i nasrtao na njega, ali od strane Z.a B.a je spriječen da ga ne udari. Službenici policije su kod njega došli narednog dana, jer to veče su mu rekli da nijesu imali službeno vozilo. Navedeni dogadjaj su posmatrali B.D., B.N.a i B.R.a komšije iz P.a.  Napomenuo je da je navedenog dogadjaja zadobio tjelesne povrede, ali medicinsku dokumentaciju ne posjeduje jer nije išao u Hitnu pomoć. Na glavnom pretresu od 13.09.2010. godine dodao je da je zadobijene povrede sjutri dan pokazao namještenicima policije koji su došli u P. da od njega uzmu izjavu. A dan poslije toga on je pošao u SUP Bijelo Polje  i povrede pokazao policajcu koga zna po imenu Juso i koga je na pretresu prepoznao kao svjedoka J.D.. Lica B.D., N.a i R.a su bili u dvorištu njegove porodične kuće, dok je trajao dogadjaj izmedju njega i okrivljenog udaljeni 30-tak metara od njih dvojice. Policiju je kritičnog dogadjaja obavijestio 15 minuta nakon dogadjaja. Kritičnog dogadjaja zadobio je povredu lijeve šake i to na spoljašnjoj strani dužine oko 2 cm, tom prilikom pukla mu je koža na tom mjestu, ova povreda nije hiruški obradjena, sam je liječio, dok se nije zamirila. Na šaci mu nije bila povrijedjena kost, već samo koža u dužini oko 2 cm, a na nozi od udarca okrivljenog nogom obuvenom u gumenu čizmu pukla mu je koža, povreda je bila dublja, zadirala je u dio mesa i povreda je bila dužine oko 3 cm. Nije otišao kritičnog dana, niti naknadno u Hitnu službu Doma zdravlja na pregled zbog ovih povreda iz razloga što nije imao pare da plati ljekarsko uvjerenje, a povrede ga nijesu jako boljele. D.J.o ga je prilikom uzimanja obavještenja od gradjana u SUP-u savjetovao i upućivao da se javi ljekaru, a nije otišao na ljekarski pregled jer nije imao pare za pregled. Dodao je da je od okrivljenog kritičnog dogadjaja uzeo kapu, koja je okrivljenom predhodno pala, da bi istu kapu koristio kao dokaz na sudu, a tom prilikom okrivljenom nije govorio riječi '' neću ti vratiti kapu, hoću da je koristim kao tutu''. Prihvatajući u potpunosti nalaz vještaka medicinske struke, iskaz svjedoka B.Z.a, iskaz svjedoka D.J.a navode iz odbrane okrivljenog, , sud nije prihvatio navode iz iskaza oštećenog da ga je okrivljeni kritičnog dogadjaja udario nogom obuvenom u gumenu čizmu i da mu je od tog udarca nanio povredu u predjelu noge dužine 3 cm,  da mu je na mjestu  ove povrede bila pukla koža, da je povreda zadirala dublje u meso. Sud takodje nije prihvatio navode iz iskaza oštećenog da je kritičnog dogadjaja zadobio povredu lijeve šake na spoljašnjoj strani dužine oko 2 cm i da mu je na mjestu ove povrede pukla koža. Sud takodje nije prihvatio navode iz iskaza oštećenog da on na pregled u Hitnu službu nije pošao iz razloga što nije imao pare za pregled, jer su ovi navodi u suprotnosti sa navodima iz iskaza svjedoka D.J.a, koji je decidno istakao da oštećeni nije htio da ode na ljekarski pregled. Ostale navode iz iskaza oštećenog sud je prihvatio.  </span>
</p>
<p class="p5"></p>
<p class="p5">
<span>Iz nalaza i mišljenja vještaka medicinske struke dr S.M.a sa glavnog pretresa od 13.09.2010. godine datog na osnovu spoljašnjeg pregleda oštećenog na glavnom pretresu, po kazivanju oštećenog i svjedoka D.J.a proizilazi da na ručju lijeve šake oštećenog nema ožiljaka koji bi bili posledica povrede koju je opisao oštećeni, kao povreda kože u vidu prekida kontinuiteta kože u dužini od 2 cm. Po vještaku morao bi postojati ožiljak na mjestu gdje je bio ''navodni'' rascep kože, ožiljak bi bio izraženiji iz razloga što po kazivanju oštećenog ta povreda nije primarno hiruški obradjena, već je zarastala spontano, a ožiljak na mjestu povredjivanja morao bi se manifestovati ne samo na glavnom pretresu, održanom godinu i dva mjeseca nakon povredjivanja, već bi povrijedjenom ožiljak ostao do kraja života. U odnosu na povredu na potkoljenici lijeve noge kod oštećenog vještak je istakao da je vidljiv nepravilan ožiljak na koži, na srednjem dijelu lijeve potkoljenice, dužine oko 3,5 cm i širine oko pola centimetra i to uspravan s pravcem pružanja odozgo ka dolje koji je prvo morao biti vidljiv pri dolasku u Upravu policije PJ B. Polje, kada je navodna rana pokazana službeniku policije D., koji je tada vidio samo modricu, a koja modrica prestavlja povredu po tipu nagnječine i koja prolazi obično za sedam dana, a najkasnije za dvije nedjelje i ne ostavlja nikakve posledice, tako da na glavnom pretresu ista nije mogla biti ni vidjena. Ožiljak koji je pokazao oštećeni po vještaku najvjerovatnije nije nastao od udarca gumenom čizmom, zbog svog oblika, dužine i širine, a ako sud prihvati navode iz iskaza svjedoka D.a da mu je oštećeni pokazao modricu na kojoj nije bilo prekida kontinuiteta kože, niti vidljivih tragova krvi, takva povreda se izliječi spontano, najkasnije za dvije nedjelje i ne ostavlja na mjestu povredjivanja vidljive tragove i ne bi bila vidljiva na glavnom pretresu. Po vještaku povreda koju je opisao svjedok D. mogla je nastati od udarca gumenom čizmom, a po vještaku da je povreda oštećenom kritičnog dogadjaja nanijeta na način kako je to prestavio oštećeni od jakog udarca nogom obuvenom u gumenu čizmu, ista povreda ne bi izgledala izgledala onako kako je povredu vidio svjedok D. tri dana poslije dogadjaja, posebno kod činjenice koju oštećeni navodi da je udaren špicem pravo, pružanje ove povrede ne bi bilo uz cjevanicu uspravno, nego horizontalno od mjesta kontakta čizme i potkoljenice. Vještak je isključio mogućnost da je ožiljak koji je na glavnom pretresu pokazao oštećeni kao posledicu povrede koju je kritičnog dogadjaja zadobio od strane okrivljenog nastao od povrede koju je navodno okrivljeni kritičnog dogadjaja nanio oštećenom na način kako je to oštećeni prestavio. Nalaz i mišljenje vještaka sud je u potpunosti prihvatio kao  realan i objektivan je je isti dat po osnovu činjenica konstatovanih prilikom spoljašnjeg pregleda ožiljka na nozi koji je na glavnom pretresu pokazao oštećeni, na osnovu  spoljašnjeg  pregleda  lijeve  šake oštećenog po pravilima struke i nauke, a u potpunosti potvrdjen odbranom okrivljenog, navodima iz iskaza svjedoka D.J.a i svjedoka B.Z.a. </span>
</p>
<p class="p5"></p>
<p class="p5">
<span>Oštećeni je u svom iskazu tvrdio da je nakon kritičnog dogadjaja zadržao kapu okrivljenog kao dokaz za sudski postupak, a nije sporio da je svjedoku D.J.kazao da će da podnese prijavu protiv okrivljenog i da ga je tom prilikom svjedok D. savjetovao i upućivao da podje u Hitnu službu Doma zdravlja u B. Polju radi ljekarskog pregleda što je on odbio, pa su neuvjerljivi njegovi navodi da je htio da zadrži kapu kao dokaz, a da kao dokaz nije htio da pribavi medicinsku dokumentaciju, obrazlažući isto činjenicom da nije imao para za pregled, što nije potvrdjeno iz iskaza svjedoka D.J.a, koji je decidno istakao da oštećni nije htio da ode na ljekarski pregled i da tom prilikom nije pominjao novac ili eventualno zdrastvenu knjižicu kao razlog neodlaska na ljekarski pregled. </span>
</p>
<p class="p5"></p>
<p class="p5">
<span>Po kazivanju svjedoka D.a poveda koju je u Upravi policije oštećeni pokazao kao posledicu udarca čizmom od strane okrivljenog u potkoljenicu nije na istom mjestu kao i ožiljak od ove navodne povrede koju je oštećeni vještaku medicinske struke i sudu u prisustvu svjedoka D.a pokazao na glavnom pretresu, a vještak medicinske struke se izjasnio da bi povreda koju je oštećeni pokazao D. bila sanirana za petnaestak dana i da od nje nikakvog ožiljka ne bi bilo. </span>
</p>
<p class="p5"></p>
<p class="p5">
<span>Svjedoku D.J.u Upravi policije od strane oštećenog nije pokazana povreda na ručju lijeve šake, a za ovu povredu je oštećeni istakao da je bila praćena pucanjem kože u dužini od 2 cm, pa kod činjenice da na ručju lijeve šake oštećenog nije postojao ožiljak na  glavnom pretresu od  13. 09. 2010 godine, kada je  oštećeni sudu i vještaku medicinske struke pokazao ručje lijeve šake, sud je u potpunosti prihvatio nalaz  vještaka  medicinske struke i zaključio  da oštećenom na ručju lijeve šake nije nanijeta nikakva povreda kritičnog događaja od strane okrivljenog. Sama za sebe činjenica da je oštećeni na ručju lijeve šake imao zavoj kada je davao izjavu u Upravi policije ne znači da se ispod zavoja nalazila povreda i da mu je povredu nanio okrivljeni a ovo tim prije što navodno povrijeđeni oštećeni nije htio da ode na ljekarski pregled.  </span>
</p>
<p class="p5"></p>
<p class="p5">
<span>Iz izvedenih dokaza u toku postupka sud na pouzdan način nije mogao utvrditi da su navodne povrede koje je sudu predstavio oštećeni i ožiljak koji je oštećeni na glavnom pretresu pokazao sudu i vještaku medicinske struke oštećenom nanijete kritičnog dogadjaja od strane okrivljenog. Po ocjeni suda ponašanje okrivljenog kritičnog dogadjaja nije u uzročno posledičnoj vezi sa modricom dimenzija 4 x 5 cm koju je tri dana poslije kritičnog dogadjaja oštećeni pokazao svjedoku D.J.a i sam oštećeni je predstavio da je na lijevoj potkoljenici imao dublju povredu praćenu rascjepom kože kao  posledicu  jakog udarca  špicom gumene čizme koja čizma je bila  na nozi okrivljenog, međutim ova povreda nije tako izgledala kada je istu oštećeni  pokazao u Upravi policije svjedoku D.. A ova povreda čak tom prilikom nije bila lokalizovana na mjestu ožiljka koji je navodno poticao od ove povrede i koji ožiljak kao posledicu ove povrede je oštećeni na glavnom pretresu pokazao sudu i vještaku.</span>
</p>
<p class="p5"></p>
<p class="p5">
<span>Sud je u potpunosti prihvatio iskaz svjedoka B.Z.a  neutralnog očevica  kritičnog  dogadjaja i utvrdio da je osim svađe između okrivljenog i oštećenog bilo i  držanja za ruke, jakanja, hvatanjem ispruženim rukama u visini ramena a da okrivljeni oštećenog nije udarao nogom obuvenom u gumenu čizmu, drvenim štapom, šakama, pesnicama i slično i da se kritičnog događaja oštećeni nije žalio na povrede, kao ni da oštećeni okrivljenog nije udarao te sa navedenih razloga sud  nije prihvatio navode iz odbrane okrivljenog da kritičnog događaja izmedju njega i oštećenog nikakvog  fizičkog  kontakta nije bilo. Međutim ovakav fizički kontakt po ocjeni suda nije za posledicu imao povredu koju je oštećeni pokazao  svjedoku D. u Upravi policije kao ni povrede koje je oštećeni predstavio sudu u svom iskazu a ni ožiljak koji je oštećeni na  glavnom pretresu pokazao  vještaku medicinske struke i sudu.</span>
</p>
<p class="p5"></p>
<p class="p5">
<span>Okrivljeni i svjedok B.Z.su saglasno istakli da oštećeni B.N.a ima specifične odnose sa stanovnicima mjesta P. i sa svojom porodicom koja živi u Kragujevcu.</span>
</p>
<p class="p5"></p>
<p class="p5">
<span>Imajući u vidu navode iz odbrane okrivljenog, iskaz svjedoka B.Z.a i D.J.a, nalaz i mišljenje vještaka medicinske struke, protivrječnosti u kazivanju oštećenog prilikom opisa povrede i onoga što je pokazao svjedoku D.J.u, lokalitet dimenzije i pravac pružanja ožiljka koji je na glavnom pretresu pokazao oštećeni te činjenicu da se povodom navodnih povreda oštećeni nije javljao na ljekarski pregled i da ne posjeduje medicinsku dokumentaciju o navodnim povredama, specifične odnose između oštećenog i drugih stanovnika mjesta P. te činjenicu da se oštećeni nije pridružio  krivičnom gonjenju protiv okrivljenog niti prema istom postavio imovinsko pravni zahtjev. Sud je stanovišta da ponašanje okrivljenog B.J.a kritičnog događaja nije u uzročno - posledičnoj vezi sa modricom dimenzija 4 x 5 cm koju je oštećeni pokazao svjedoku D. i navodnim povredama i ožiljkom koje je kritičnog dogadjaja zadobio oštećeni B.N.a po njegovom kazivanju, pa je sud imajući u vidu načelo ''in dubio pro reo'', po kome činjenice koje idu na teret okrivljenom  moraju biti na nesumljiv način  dokazane, a što tokom postupka nije učinjeno  sud je istog usled nedostatka dokaza, shodno čl. 363 st. 3 Zakonika o krivičnom postupku, oslobodio od optužbe za krivično djelo laka tjelesna povreda iz čl. 152 st. 2 u vezi st. 1 Krivičnog zakonika, stavljeno na teret okrivljenom i po optužnom predlogu.</span>
</p>
<p class="p5"></p>
<p class="p5">
<span>Troškovi krivičnog postupka padaju na teret budžetskih sredstava Crne Gore, shodno čl. 203 st. 1 Zakonika o krivičnom postupku.</span>
</p>
<p class="p5"></p>
<p class="p5">
<span>Shodno čl. 212 Zakonika o krivičnom postupku oštećeni B.N.a je  radi ostvarivanja imovinsko pravnog zahtjeva upućen  na parnični postupak. </span>
</p>
<p class="p5"></p>
<p class="p5">
<span>Sa iznijetog je odlučeno kao u izreci presude, a shodno čl. 363 st. 3  Zakonika o krivičnom postupku.</span>
</p>
<p class="p5"></p>
<p class="p5"></p>
<p class="p7">
<span>OSNOVNI SUD U BIJELOM POLJU</span>
</p>
<p class="p5">
<span>		             Dana  13.09.2010. godine</span>
</p>
<p class="p5"></p>
<p class="p5"></p>
<p class="p4">
<span>ZAPISNIČAR,							  S U D I J A,</span>
</p>
<p class="p4">
<span>Sonja Marković, s.r.				                 	 Dragan Mrdak, s.r.	</span>
</p>
<p class="p4"></p>
<p class="p4"></p>
<p class="p4"></p>
<p class="p8"></p>
<p class="p9"></p>


</body>
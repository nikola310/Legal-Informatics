<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.5in 1.0in 1.25in 1.0in;}
.s1{font-size:14pt;}
.s2{font-family:Arial;}
.p1{text-align:justify;hyphenate:auto;font-family:Times New Roman;font-size:12pt;}
.p2{text-align:justify;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-indent:0.5in;margin-left:1.5in;text-align:justify;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Arial;font-size:12pt;}
.p6{text-align:start;hyphenate:auto;font-family:Times New Roman;font-size:12pt;}
</style>
<meta content="PC" name="author">
</head>
<body class="b1 b2">
<p class="p1">
<span>					</span>
<!--Image link to '0.jpg' can be here--><span class="s1">    </span>
</p>
<p class="p1"></p>
<p class="p2">
<span>OSNOVNI SUD U ROŽAJAMA</span>
</p>
<p class="p2">
<span>K.br.206/12.</span>
</p>
<p class="p3">
<span>U IME CRNE GORE</span>
</p>
<p class="p2"></p>
<p class="p1">
<span>	</span><span class="s2">OSNOVNI SUD U ROŽAJAMA i to Predsjednik suda Camić Zahit, kao sudija pojedinac, sa zapisničarem Burdžović Adisom, odlučujući po optužnom predlogu Osnovnog Državnog Tužilaštva iz Rožaja Kt.br.240/12. od 05. decembra  2012.godine, protiv okrivljenog H. M iz Rožaja, zbog krivičnog djela ugrožavanje javnog saobraćaja iz čl. 339.st.3. u vezi st. 1.  Krivičnog Zakonika, nakon održanog glavnog i javnog pretresa u prisustvu Zamjenika Osnovnog Državnog Tužioca Selmanović Armina  iz Rožaja,   i orkivljenog dana  18.12. 2012.g. donio je i javno objavio</span>
</p>
<p class="p4">
<span>P R E S U D U</span>
</p>
<p class="p3"></p>
<p class="p5">
<span>	Okrivljeni H. M, JMB, od oca B. i majke H., rodj. Š, rodjen.godine, u Rožajama, gdje i živi, drž. CG, razumije Crnogorski jezik, a maternji jezik mu je Bosanski, pismen, završio SSS, nezapošljen, srednjeg imovnog stanja,  neosudjivan.</span>
</p>
<p class="p5"></p>
<p class="p2">
<span>				K R I V    J E</span>
</p>
<p class="p2"></p>
<p class="p2">
<span>	Što je:</span>
</p>
<p class="p2">
<span>	Dana 08.11.2012.godine oko 18,35 h, u ul. „Rifata Burdžovića“ u mjestu zv. „Bandžovo Brdo“ opština Rožaje, ne pridržavajući se saobraćajnih propisa, svjestan da svojom radnjom može učiniti djelo, ali je olako držao da  do toga neće doći ili da će to moći spriječiti, ugrozio saobraćaj i doveo u opasnost živote i tijelo ljudi, na način što upravljajući putničkim motornim vozilom marke „Volkswagen“ tip „Golf 3“ reg. oznake RO AN 684, krećući se ulicom Rifata Burdžovića iz pravca naselja Carine u pravcu naselja Bandžovo Brdo, protivno odredbama čl. 168.st.3. Zakona o bezbijednosti saobraćaja na putevima, usled čega je dolaskom na raskrsnicu puteva ulice „Rifata Burdžovića“,  i regionalnog puta Rožaje- Kula- Peć, bez zaustavljanja ispred obilježene zaustavne linije i obelježenog pješačkog prelaza, prešao preko kolovoza regionalnog puta i izgradjenog trotoara, pa je prednjim čeonim dijelom  vozila udario u zid betonske garaže vlasništvo S. M, koja se nalazi pored kolovoza regionalnog puta, odvalio betonski zid garaže i prednjim dijelom vozila prodro u unutrašnjost i udario u lijevu bočnu stranu vozila marke „Audi“ tip A6 2,5 TDI, koje je bilo parkirano u garaži, kojom prilikom je saputnik u njegovom vozilu Dž. Hzadobila laku tjelesnu povredu u vidu krvnog podliva u potiljačnom dijelu lijevo,</span>
</p>
<p class="p2">
<span>	-čime je izvršio krivično djelo ugrožavanje javnog saobraćaja iz čl. 339. st.3. u vezi st.1. Krivičnog Zakonika.</span>
</p>
<p class="p2">
<span>	Pa mu sud na osnovu pomenutog zakonskog propisa, primjenom čl. 4.13.16.32.36.52.53.54. Krivičnog Zakonika, čl. 226. 229. 239.st.2.  i čl.374. Zakonika o Krivičnom Postupku,  i z r i č e</span>
</p>
<p class="p2"></p>
<p class="p2">
<span>				USLOVNU OSUDU</span>
</p>
<p class="p2"></p>
<p class="p2">
<span>	Kojom mu utvrdjuje kaznu zatvora u trajanju od 30 (trideset) dana i istovremeno odredjuje da se ista neće izvršiti ukoliko osudjeni u roku od jedne godine dana od pravnosnažnosti presude ne izvrši novo krivično djelo.</span>
</p>
<p class="p2">
<span>	Da plati ovom sudu na ime troškova krivčnog postupka iznos od 253 eura i na ime paušala iznos od 40 eura u roku od 15 dana po pravnosnažnosti ove presude.</span>
</p>
<p class="p2">
<span>	Oštećena M. S.radi ostvarivanja imovinsko pravnog zahtjeva upućuje se na gradjansku parnicu.</span>
</p>
<p class="p2"></p>
<p class="p2">
<span>				O b r a z l o ž e n j e</span>
</p>
<p class="p2"></p>
<p class="p2">
<span>	ODT iz Rožaja podnio je optužni predlog Kt.br.240/12. od 05. decembra 2012.godine, protiv okrivljenog H.M iz Rožaja, zbog krivičnog djela ugrožavanje javnog saobraćaja iz čl. 339.st.3. u vezi st.1. KZ.</span>
</p>
<p class="p2">
<span>	Na glavnom pretresu Zamjenik ODT-a precizirao je činjenični opis iz optužnog predloga kao u izreci presude. Istakao je da je izvedenim dokazima utvrdjeno da je okrivljeni izvršio krivično djelo koje mu se optužbom stavlja na teret. Predložio je da sud okrivljeng za izvršeno krivično djelo oglasi krivim i izrekne mu uslovnu osudu, kojom će mu utvrditi kaznu zatvora utrajanju od 30 dana i istovremeno odrediti da se ista neće izvršiti ukoliko isti u roku od godine dana ne izvrši novo krivično djelo. </span>
</p>
<p class="p2">
<span>	Zakonski zastupnik oštećene H. Dž, njena majka H. A se pridružila krivičnom gonjenju ODT-a u odnosu na okrivljenog i nije postavila imovinsko pravni zahtjev. </span>
</p>
<p class="p2">
<span>	Oštećena  M. Sa nije se pridružila krivičnom gonjenju ODT-a u odnosu na okrivljenog, a da će imovinsko pravni zahtjev ostvariti  u gradjanskoj parnici prema osiguravajućem Zavodu. </span>
</p>
<p class="p2">
<span>	Okrivljeni H. M na glavnom pretresu je izjavio da ne priznaje izvršenje krivičnog djela ni krivicu za krivično djelo za koje je optužen. U svojoj odbrani je istakao: </span>
</p>
<p class="p2">
<span>	Da je dana 08.11.ove godine upravljao svojim vozilom marke „Golf 3“ reg. oznake RO AN 684, ulicom „Rifata Burdžovića“, u pravcu naselja Bandžovo Brdo. U vozilu se nalazila njegova porodica. Po njegovoj procjeni brzinu kretanja vozila prilagodio je uslovima i stanju puta. Na putu je primijetio obilježenu zaustavnu liniju, kao i pješački prelaz. Pokušao je da vozilo zaustavi ispred zaustavne linije, ali radna kočnica nije djelovala. Vozilo je nastavilo kretanje, prešlo preko puta, izgradjenog trotoara i prednjim čeonim dijelom udarilo u betonski zid garaže. U garaži je bilo vozilo marke „Audi a6“ 2,5 TDI sa kojim je njegovo vozilo ostvarilo kontakt usled čega je nastalo oštećenje na vozilima. U vozilu je njegovo dijete Dž. zadobilo povrede. Sve ovo mu je teško palo. Tog dana nije konzumirao alkohol. Njegovo vozilo je tog dana bilo registrovano. </span>
</p>
<p class="p2">
<span>	Na glavnom pretresu sud je izveo dokaze: saslušanjem u svojstvu Zakonskog zastupnika oštećne Dž, njenu majku A, u svojstvu svjedoka – oštećenu M. S, pročitao zapisnik  o uvidjaju ODT-a iz Rožaja Kt.br.184/12. od 08.11.2012.godine, pročitao zapisnik o tehničkom pregledu AD „Servistrans“ od 08.11.2012.g., pročitao optusnu listu Opšte bolnice Berane br. 6673/12. po saglasnosti stranaka pročitao nalaze i mišljenja sudskog vještaka medicinske struke dr. Milorada Magdelinića, sudskog vještaka saobraćajne struke Nurković Muja dipl. ing. saobraćaja, nalaz i mišljenje mašinskog vještaka Murić. Sameta, dati u predmetu Kt.br.240/12. pred ODT-om u Rožajama, izvršio uvid u skicu lica mjesta sa fotodokumentacijom br. 205/12. od 08.11.2012.godine, i pročitao izvod iz kaznene evidencije na ime okrivljenog.</span>
</p>
<p class="p2">
<span>	Zakonski zastupnik oštećene Dž., njena majka A. istakla je da je dana 08.11. ove godine bila u vozilu kojim je upravljao okrivljeni, koji joj je suprug. U vozilu su bila njihova djeca. Sjeća se kad su došli na mjesto nezgode da je okrivljeni kazao da su mu otkazale kočnice. Tada je uzela Dženetu ,staru 3 mjeseca u ruke. Vozilo je udarilo u jednu garažu u kojoj se nalazilo vozilo usled čega su nastupila oštećenja na vozilu. Dženetu je držala u naručju stežući je rukama. Ista nije imala vidne povrede.</span>
</p>
<p class="p2">
<span>	Svjedok – oštećena M. S ponovila je iskaz dat na zapisniku Kt.br.240/12. od 05.12.2012.godine, pred ODT-om u Rožajama, ističući:  da je u garaži njeno vlasništvo koja se nalazi u Rožajama bilo vozilo marke „Audi A6“ TDI 2,5. Dana 08.11. ove godine, oko 18,35 h, u tu garažu je udarilo vozilo kojim je upravljao okrivljeni, tako da je nastupila šteta na objektu kao i na vozilu marke „Audi“. Garaža je uradjena od tvrdog materijala. Na vozilu i garaži je pričinjena materijalna šteta.  Okrivljeni joj je kazao da će doći iz osiguravajućeg društva gdje je osigurano njegovo vozilo radi procjene štete.  Istakla je da će štetu tražiti preko osiguravajućeg zavoda društva, a da se ne pridružuje krivičnom gonjenju ODT-a u odnosu na okrivljenog. </span>
</p>
<p class="p2">
<span>	Vještak saobraćajne struke Nurković Mujo u nalazu i mišljenju je istakao da se saobraćajna nezgoda dogodila na mjestu gdje se ukrštaju ul. „Rifata Burdžovića“ i regionalni put  Rožaje-Kula-Peć. Da u ul. „Rifata Burdžovića“ postoji zaustavna linija i obilježen pješački pralaz. Okrivljeni je vozilom upravljao ulicom „Rifata Burdžovića“ iz koje je prešao preko kolovoza regionalnog puta i izgradjenog trotoara bez preduzete radnje intezivnog kočenja. Prednjim čeonim dijelom vozila, vozilo je udarilo u betonsku garažu locirana pored regionalnog puta, nakon oštećenja garaže u unutrašnjosti iste udarilo je u vozilo „Audi A6“ koje je bilo parkirano. Ukoliko je došlo do kvara na kočinom sistemu vozila iznenada, a da za taj kvar vozač nije znao, isti nije bio u mogućnosti da taj kvar primijeti blagovremeno u tom slučaju bi razlog nastanka ove saobraćajne nezgode bio uzročno vezan za nastupajući kvar, a što je manje vjerovatno u konkretnoj situaciji obzirom na karakteristike prednje i zadnje osovine vozila koje su odvojene, jer otkazivanjem jednog sistema može se koristiti drugi kočioni sistem. Vozila su pored radne kočnice opremljena i pomoćnom kočnicom, koja pruža mogućnost vozaču usled otkazivanja radne kočnice angažovanjem pomoćne. Propustom da se angažuje u tom slučaju pomoćna kočnica, smatra se uzrokom nastanka predmetne nezgode. Smatra da je vozilo zadovoljavalo minimum propisanih tehničkih uslova, te da je zbog nepažnje i greške u upravljanju vozilom, u konkretnoj situaciji došlo do saobraćajne nezgode. Da je brzina kretanja vozila u mjestu nezgode iznosila 35,07 km/h. </span>
</p>
<p class="p2">
<span>	Sudski vještak medicinske struke dr. Milorad Magdelinić  u nalazu i mišljenju je istakao: da je u medicinskoj dokumentaciji Opšte bolnice u Beranama, broj protokola 6673/12. od 08.11.2012.godine, izdat na ime H. Dž konstatovano da je ista bila na posmatranju u ovoj ustanovi od 08.11.2012.godine, do 09.11.2012.godine. Da su konstatovane u potiljačnom dijelu glave lijevo povrede u vidu ograničene formacije tj. postojanje krvnog podliva. Da se ove povrede kvalifikuju kao lake tjelesne povrede i da neće ostaviti posledice po zdravlje povrijedjene. U predjelu lica je konstatovan eritem kože, a što može da bude kao posledica pritiska šake, ili odjeće na lice povrijedjene.</span>
</p>
<p class="p2">
<span>	Vještak mašinske struke Murić Samet, istakao je: da se na pomenutom vozilu u slučaju kvara radne kočnice  na prednjoj i zadnjoj osovini vozilo ne može zaustaviti. Da je u vozilu pomoćna kočnica bila bez funkcije u momentu kada je  vršio  vještačenje. Ukoliko je ova kočnica prije nezgode bila ispravna vozilo se pomoću iste moglo zaustaviti ukoliko se kretalo brzinom oko 35,07 km/h, kojom brzinom se vozlo i kretalo. Obzirom da je vozilo tog dana bilo registrovano kočioni sistem je bio na vozilu ispravan. U momentu vještačenja radna kočnica nije bila u funkciji obzirom da je na mjestu gdje je došlo do kontakta sa drugim vozilom iscurela tečnost iz aparata.</span>
</p>
<p class="p2">
<span>	Sud je cijeneći iskaz okrivljenog i izvedene dokaze pojedinačno i u vezi sa ostalim izvedenim dokazima utvrdio činjenično stanje opisano u izreci presude. </span>
</p>
<p class="p2">
<span>	Iz iskaza okrivljenog se vidi da je on pomenutog dana upravljao svojim vozilom u ul. „Rifata Burdžovića“. U vozilu su se nalazili njegova supruga i djeca. Dolazeći sa regionalnim putem Rožaje- Kula- Peć, na njegovoj traci je bila zaustavna linija i pješački prelaz. Njegovo vozilo nije zaustavio ispred zaustavne linije već je isto nastavilo kretanje preko regionalnog puta i trotoara i udarilo u garažu sa suprotne strane regionalnog puta u kojoj je bilo vozilo marke „Audi A6“ u koje je njegovo vozilo udarilo i došlo je do materijalne štete na vozilima i garaži. Da je njegova ćerka Dženeta u toj nezgodi zadobila povrede. Njegovo vozilo je tog dana bilo registrovano. Njegov iskaz sud je u svemu prihvatio kao tačan, objektivan i isti je sud uzeo kao dokaz, jer je u svemu potvrdjen izvedenim dokazima. </span>
</p>
<p class="p2">
<span>	Iskaz Zakonskog zastunpnika Dž, njene majke A, sud je prihvatio u dijelu koji se odnosi da je bila u vozilu kojim je upravljao okrivljeni, a u kojem su se nalazila njihova djeca. Da je to vozilo udarilo u garažu u kojoj se nalazilo vozilo Audi, i da je na vozilima kao i na garaži pričinjena materijalna šteta. Njen iskaz u ovom dijelu sud je u svemu prihvatio kao tačan i kao takav saglasan sa iskazom okrivljenog i ostalim izvedenim dokazima. Medjutim, njen iskaz u dijelu koji se odnosi da je u vozilu čula kad je okrivljeni kazao da su mu otkazale kočnice na vozilu i da Dž. nije bila povrijedjena sud nije mogao prihvatiti, jer je isti u ovom dijelu suprotan utvrdjenom činjeničnom stanju i usmjeren je da okrivljenom pomogne u izbjegavanju krivičnopravne odgovornosti i kao takav nije potvrdjen ni sa iskazom okrivljenog. </span>
</p>
<p class="p2">
<span>	Nalaz i mišljenje sudskog vještaka saobraćajne struke Nurković Muja sud je prihvatio kao tačan, stručan, objektivan i kao takav saglasan sa izvedenim dokazima, te i sa iskazom okrivljenog. Iz nalaza ovog vještaka proizilazi da je okrivljeni upravljao vozilom ulicom koja se na mjestu nezgode ukršta sa regionalnim putem. Da je na ulici kuda se vozilo kretalo bila zaustavna linija i pješački prelaz. Vozilo dolaskom u ovo mjesto se nije zaustavilo već ne nastavilo kretanje preko regionalnog puta i trotoara i udarilo u garažu u kojoj se nalazilo parkirano vozilo marke „Audi A6“. Da je neangažovanjem radne ili pomoćne kočnice na vozilu radi zaustvljanja ispred zaustavne linije došlo usled propusta od strane vozača u vožnji. Da se vozilo ukoliko otkaže radna kočnica može zaustaviti angažovanjem pomoćne kočnice, a što u konkretnom slučaju nije učinjeno obzirom da na to ne upućuju  materijalni tragovi sa lica mjesta.</span>
</p>
<p class="p2">
<span>	Nalaz i mišljenje vještaka medicinske struke dr. Milorada Magdelinića sud je prihvatio kao stručan i objektivan jer je dat na osnovu medicinske dokumentacije izdate na ime oštećene Dž. od Opšte bolnice u Beranama gdje je ista bila na posmatranju, te da su tom prilikom kod iste nadjene povrede opisane u pomenutom izvještaju, a koje povrede su lake tjelesne. </span>
</p>
<p class="p2">
<span>	Nalaz i mišljenje vještaka mašinske struke Murić Sameta sud je prihvatio kao stručan i objektivan jer je isti dat na osnovu raspoloživih materijalnih dokaza i neposrednim pregledom vozila marke „Golf 3“. Iz ovog nalaza i mišljenja se vidi da ukoliko dodje do otkazivanja kočionog aparata radne kočnice, može se angažovati pomoćna kočnica radi zaustavljanja vozila pri brzini od 35,07 km/h. Da je predmetno vozilo bilo tog dana registrovano, te da je samim tim kočioni aparat bio ispravan na radnoj kočnici, kao i pomoćna kočnica. Da je na mjestu kontakta iz kočionog aparata izašla tečnost – glicerin.</span>
</p>
<p class="p2">
<span>	Iz zapisnika o izvršenom uvidjaju ODT-a iz Rožaja se vidi mjesto, vrijeme i položaj vozila nakon nastanka saobraćajne nezgode, kao i uzrokovani tragovi. Ovaj dokaz sud je prihvatio kao vjerodostojan i kao takav ničim nedoveden u sumnju, a koji je u svemu saglasan sa skicom lica mjesta i fotodokumentacijom koje su sačinjene od strane krim. tehnike, Ispostave Rožaje. </span>
</p>
<p class="p2">
<span>	Zapisnik o tehničkom pregledu vozila marke „Golf 3“ izdat od strane Servistransa AD Rožaje,sud je u svemu prihvatio kao tačan, a u kojem je konstatovano da je tehnički pregled vozila obavljen dana 08.11.2012.g. u 07,34 h, i da je isto bilo tehnički ispravno.</span>
</p>
<p class="p2">
<span>	Pravnom ocjenom utvrdjenog činjeničnog stanja, sud je našao da su u radnjama okrivljenog sadržani svi bitni elementi krivičnog djela ugrožavanje javnog saobraćaja iz čl. 339.st.3. u vezi st. 1. KZ izvršenog na način, vrijeme i mjestu opisano u izreci presude. Naime, ovo krivično djelo čini svaki učesnik u saobraćaju na putevima koji se ne pridržava saobraćajnih propisa i time tako ugrozi saobraćaj da dovede u opasnost život i tijelo ljudi ili imovinu čija vrijednost prelazi iznos od 20.000 eura, pa usled toga kod drugog nastupi laka tjelesna povreda ili drugom prouzrokuje imovinsku štetu koja prelazi iznos od 3.000 eura, a ukoliko je djelo učinjeno iz nehata. Naime, okrivljeni je u konkretnom slučaju postupao iz nehata jer je bio svjestan da se ne pridržava saobraćajnih znakova koji su  u konkretnom slučaju bili horizontalno postavljeni izvučenom zaustavnom linijom i obilježenim pješačkim prelazom, i da svojom radnjom može učiniti djelo, ali je olako držao da do toga neće doći ili da će to moći spriječiti, dolazeći na mjestu ukrštanja puteva  vozilo nije zaustavio  angažovanjem radnje ili pomoćne kočnice usled čega je vozilo nastavilo kretanje preko regionalnog puta i udarilo u garažu, koja je bila sa suprotne strane regionalnog puta, a nakon toga u vozilo Audi A6, koje je bilo u toj garaži, pri čemu je na vozilima i garaži pričinjena materijalna šteta, a u vozilu njegovo dijete Dženeta je zadobila lake tjelesne pvorede u vidu krvnog podliva u potiljačnom dijelu lijevo.  Na opisani način okrivljeni je postupao suprotno čl. 168.st.3. ZOOBS-a CG u kojem je propisano „učesnici u saobraćaju dužni su da se pridržavaju ograničenja, zabrana i obaveza izraženih pomoću postavljenih saobraćajnih znakova“. Kako se okrivljeni u konkretnom slučaju nije ponašao u smislu  ovog zakonskog odredjenja to je došlo do ugrožavanja javnog saobraćaja na način opisan u izreci presude pri čemu je dijete Dženeta zadobilo lake tjelesne povrede, a što predstavlja kvalifikatornu okolnost predmetnog krivičnog djela. </span>
</p>
<p class="p2">
<span>	Za izvršeno krivično djelo sud je našao da je okrivljeni krivičnopravno odgovoran, te ga je za isto oglasio krivim pošto je našao da nema elemenata koji bi isključivali  njegovu krivičnopravnu odgovornost i izrekao mu uslovnu osudu utvrdjujući mu pri tom kaznu zatvora u trajanju od 30 dana i istovremeno odredjujući da se ista neće izvršiti ukoliko isti u roku od jedne godine ne izvrši novo krivično djelo.</span>
</p>
<p class="p2">
<span>	Prilikom izricanja uslovne osude, kao mjere upozorenja okrivljenom sud je imao u vidu ličnost izvršioca ovog krivičnog djela, njegovo dosadašnje vladanje što potvrdjuje i njegova neosudjivanost, njegove porodične prilike, da nije u radnom odnosu, njegov odnos prema izvršenom krivičnom djelu, da je u ovoj nezgodi pretrpio materijalnu štetu oštećenjem vozila, te i da mu je povrijedjeno njegovo dijete, pa mu je sud u tom smislu vodeći računa o svrsi uslovne osude, u okviru opšte svrhe krivičnih sankcija izrekao uslovnu osudu, ubijedjen da će se upozorenjem uz prijetnju kaznom dovoljno uticati na okrivljenog da ne vrši krivična djela. </span>
</p>
<p class="p2">
<span>	U smislu čl. 226. i 229. ZKP sud je obavezao okrivljenog da plati ovom sudu na ime troškova krivičnog postupka iznos od 253 eura, a koji troškovi se odnose na ime naknade vještacima za date nalaze i mišljenja, kao i da plati na ime paušala iznos od 40 eura, a ovo imajući u vidu trajanje i složenost krivičnog postupka.</span>
</p>
<p class="p2">
<span>	U smislu čl. 239.st.2. ZKP oštećena M. S, radi ostvarivanja imovinsko pravnog zahtjeva upućena je na gradjansku parnicu. Ovo sa razloga  što je ista izjavila da će imovinsko pravni zahtjev ostvariti u parnici prema osiguravajućem društvu  kod kojeg je osigurano vozilo okrivljenog, tako da sud nije raspolagao sa podacima u pogledu odlučivanja o istom.</span>
</p>
<p class="p2"></p>
<p class="p2"></p>
<p class="p2">
<span>	OSNOVNI SUD U ROŽAJAMA, dana 18.12.2012. godine.</span>
</p>
<p class="p2"></p>
<p class="p2"></p>
<p class="p2">
<span>ZAPISNIČAR						PREDSJEDNIK SUDA</span>
</p>
<p class="p2">
<span>Burdžović Adisa s.r.							Camić Zahit s.r.</span>
</p>
<p class="p2"></p>
<p class="p2"></p>
<p class="p2">
<span>PRAVNA POUKA: Protiv ove presude može se izjaviti</span>
</p>
<p class="p2">
<span>žalba u roku od 8 dana od dana prijema iste i to</span>
</p>
<p class="p2">
<span>Višem sudu u Bijelom Polju, a preko ovog suda.</span>
</p>
<p class="p2">
<span>	</span>
</p>
<p class="p2">
<span>	    </span>
</p>
<p class="p2">
<span>	</span>
</p>
<p class="p2"></p>
<p class="p5"></p>
<p class="p5"></p>
<p class="p5">
<span>					</span>
</p>
<p class="p2"></p>
<p class="p1">
<span>	</span>
</p>
<p class="p6"></p>
<p class="p6"></p>


</body>
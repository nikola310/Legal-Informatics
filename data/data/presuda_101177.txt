<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.7875in 0.7875in 0.7875in 0.9847222in;}
.p1{text-align:end;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{text-align:start;hyphenate:auto;font-family:Arial;font-size:12pt;}
.p5{text-indent:0.5in;text-align:justify;hyphenate:auto;font-family:Arial;font-size:12pt;}
.p6{text-indent:0.5in;text-align:start;hyphenate:auto;font-family:Arial;font-size:12pt;}
.p7{text-align:start;hyphenate:auto;font-family:Times New Roman;font-size:12pt;}
.s1{font-size:13pt;}
.td1{width:3.4388888in;padding-start:0.075in;padding-end:0.075in;}
.r1{keep-together:always;}
.t1{table-layout:fixed;border-collapse:collapse;border-spacing:0;}
</style>
<title>K</title>
<meta content="vesna.kovacevic" name="author">
</head>
<body class="b1 b2">
<p class="p1">
<span>K. br. 180/12</span>
</p>
<p class="p2">
<!--Image link to '0.jpg' can be here-->
</p>
<p class="p2"></p>
<p class="p2">
<span>U IME CRNE GORE</span>
</p>
<p class="p2"></p>
<p class="p3">
<span>OSNOVNI SUD U NIKŠIĆU, po sudiji Babović Draganu, uz učešće Krištof Stanke, kao zapisničara, u krivičnom predmetu protiv okrivljenih K. V.a i B. M.e iz Nikšića, zbog krivičnog djela nasilje u porodici ili porodičnoj zajednici iz čl. 220 st. 1 i čl. 220 st. 2 u vezi st. 1 KZ, odlučujući po optužnom predlogu ODT-a Nikšić Kt. br. 97/12 od 17. 02. 2012. godine, nakon održanog glavnog javnog pretresa dana 09. 05. 2012. godine, u prisustvu zamjenika ODT-a Đorojević Dejana i okrivljenih K. V.a i B. M.e donio je i istog dana javno objavio</span>
</p>
<p class="p3"></p>
<p class="p4"></p>
<p class="p2">
<span>P R E S U D U</span>
</p>
<p class="p2"></p>
<p class="p4">
<span>Okrivljeni:</span>
</p>
<p class="p4"></p>
<p class="p3">
<span>K. V., zvani „Š “, od oca R  i majke M  rođene R , rođen xxxx. godine u N , s prebivalištem u mjestu rođenja – ul. xxxx, državljanin Crne Gore, radnik, neoženjen, pismen – završio srednju školu, lošeg imovnog stanja, ranije osuđivan presudom Osnovnog suda Nikšić K. br. 353/94 od 04. 11. 1994. godine zbog krivičnog djela iz čl. 177 st. 3 u vezi čl. 172 st. 3 i 1 KZ CG – 90 dana zatvora uslovno jednu godinu, </span>
</p>
<p class="p3"></p>
<p class="p3">
<span>B. M.A, zvana „D “, od oca A  i majke K  rođene G , rođena xxxx. godine u P  s prebivalištem u xxxx – prostorije SOS telefona za žene i đecu žrtve nasijla, državljanka Crne Gore, razvedena, nezaposlena, pismena – nije pohađala školu, lošeg imovnog stanja, ranije neosuđivana, </span>
</p>
<p class="p5"></p>
<p class="p2">
<span>K r i v i   s u</span>
</p>
<p class="p4">
<span>Što su:</span>
</p>
<p class="p6"></p>
<p class="p3">
<span>Okrivljeni K. V.:</span>
</p>
<p class="p3"></p>
<p class="p3">
<span>Dana 28. 01. 2012. godine u vremenskom intervalu između 13,00 – 14,00 časova u Nikšiću, u svojoj porodičnoj kući u ul.Bistričkoj br. 22, u naselju Dragova Luka, primjenom grubog nasilja narušio tjelesni i duševni intergriten svoje vanbračne supruge B. M.e, na način što je imenovanu pet puta udario pesnicom u predjelu glave, nakon čeega je oborio na ugaonu garnituru gdje je rukama stiskao za nos i vrat, usljed čega je kod B. M.e nastupila laka tjelesna povreda u vidu krvnog podliva u predjelu desnog zigomatičnog luka, promjera oko 2 cm i krvnog podliva u predjelu lijevog cilijarnog luka (lijeve arkade), </span>
</p>
<p class="p3"></p>
<p class="p3">
<span>Okrivljena B. M.a:</span>
</p>
<p class="p3"></p>
<p class="p3">
<span>Dana 28. 01. 2012. godine oko 15,00 časova u Nikšiću, u porodičnoj kući K. V.a u ul. Bistričkoj br. 22, u naselju Dragova Luka, primjenom grubog nasilja narušila tjelesni i duševni integritet svog vanbračnog supruga K. V.a, na način što ga je drvenom letvom, dužine oko 50 cm, kao sredstvom podobnim da tijelo teško povrijedi ili zdravlje teško naruši, tri puta udarila u predjelu desne ruke, usljed čega je kod K. V.a nastupila laka tjelesna povreda u vidu nagnječenja u predjelu desne podlaktice (u centralnom dijelu desne podlaktice crvenilo u obliku štrajfne 5 x 1,5 cm), </span>
</p>
<p class="p3"></p>
<p class="p3">
<span>- čime su učinili: okrivljeni K. V. krivično djelo nasilje u porodici ili u porodičnoj zajednici iz čl. 220 st. 1 Krivičnog zakonika, a okrivljena B. M.a krivično djelo nasilje u porodici ili u porodičnoj zajednici iz čl. 220 st. 2 u vezi st. 1 Krivičnog zakonika, </span>
</p>
<p class="p3"></p>
<p class="p3">
<span>Pa sud okrivljenim primjenom odredbi čl. 4 st. 2, čl. 42, čl. 52, čl. 53, čl. 54 Krivičnog zakonika i čl. 374 Zakonika o krivičnom postupku izriče</span>
</p>
<p class="p3"></p>
<p class="p2">
<span>USLOVNU OSUDU</span>
</p>
<p class="p3"></p>
<p class="p3">
<span>Kojom im svakom pojedinačno utvrđuje kaznu zatvora od 45 (četrdeset pet) dana zatvora, koja se neće izvršiti ako okrivljeni u roku od 1 (jedne) godine po pravosnažnosti presude ne učine novo krivično djelo.</span>
</p>
<p class="p5"></p>
<p class="p3">
<span>Dužni su okrivljeni na ime troškova krivičnog postupka solidarno uplatiti iznos od 44,00 €, a na ime paušalnih troškova krivičnog postupka iznos od po 30,00 €, na žiro-račun ovog suda </span><span class="s1">ovoga suda broj 832-152-32 sve prednje </span><span>u roku od 15 dana po pravosnažnosti presude pod prijetnjom prinudnog izvršenja. </span>
</p>
<p class="p3"></p>
<p class="p4"></p>
<p class="p2">
<span>O b r a z l o ž e nj e</span>
</p>
<p class="p4"></p>
<p class="p3">
<span>ODT iz Nikšića optužnim predlogom Kt. br. 97/12 stavio je na teret okrivljenom K. V.u izvršenje krivičnog djela nasilje u porodici ili u porodičnoj zajednici iz čl. 220 st. 1 KZ, a okrivljenoj B. M.i izvršenje krivičnog djela nasilje u porodici ili u porodičnoj zajednici iz čl. 220 st. 2  u vezi st. 1 KZ, pa je  zamjenik ODT-a Đorojević Dejan, koji je zastupao optužbu na glavnom pretresu u završnoj riječi ostao pri podnijetoj optužbi predlažući sudu da okrivljene oglasi krivim i osudi po zakonu.</span>
</p>
<p class="p3"></p>
<p class="p3">
<span>Okrivljeni K. V. negirao je izvršenje krivičnog djela koje mu se stavlja na teret, navodeći u odbrani da je dana 28. 01. 2012.godine gledao neku utakmicu u svojoj porodičnoj kući, a njegova vanbračna supruga je obavljala kućne poslove. U jednom trenutku njegovoj suprugi je zazvonio telefon, a  on je prethodno vidio da je izbrisala dvije poruke, a onda je prekinula vezu a on je pitao ko je zove, na što mu je ona odgovorila „ne intreresuje te ko me zove, ja ću davati pičke kome ja hoću“, pa je prišla i udarila ga tri puta letvom po desnoj ruci, a njega je iziritiralo to  što je rekla da će davati pičke kome ona hoće, pa ju je dva puta udario u predjelu lica, a nije je obarao na ugaonu garnituru i nije je stiskao za nos i vrat. </span>
</p>
<p class="p3"></p>
<p class="p3">
<span>U završnoj riječi okrivljeni K. V. izrazio je kajanje zbog svega što se desilo, i zamolio sud da ga prilikom odmjeravanja kazne što blaže kazni.</span>
</p>
<p class="p3"></p>
<p class="p3">
<span>Okrivljena B. M.a u svojoj odbrani u bitnom je navela da je dana 28. 01. 2012. godine bila u kući njenog nevjenčanog supruga K. V.a. U jednom momentu zazvonio joj je telefon i ona se javila, a čovjek koji ju je zvao je dalji zet njenog muža. Onda je V. našao neke brojeve sa kojih je neko navodno pozivao i počeo da je tuče, uhvativši je jednom rukom za kosu, a drugom je udarao po licu pesnicama, pa je ona pobjegla u kupatilo misleći da zaključa vrata, ali je on bio sakrio ključ od vrata, zbog čega je ona uzela jednu palicu dužine oko 40 cm, i udarila ga po ruci, a on se izmakao i udario u policu. U iskazu datom na zapisniku pred ODT-om dana 10. 02. 2012. godine navela je da je dana 28. 01. 2011. godine bila u kući svog vanbračnog supruga, kada joj je zazvonio telefon i V. je, pošto je ljubomoran, počeo da je ispituje ko je zove, da je vrijeđa, da joj govori da ima avanture sa drugim ljudima, nakon čega je fizički napao i udario je pesnicom pet-šest puta u predjelu glave, a zatim je oborio na ugaonu i stiskao je za nos i vrat, nakon čega je ona uspjela nekakao da se otrgne i pobjegla u kupatilo, ali je okrivljeni pošao za njom, a ona je  našla jednu drvenu letvu dužine oko 40 cm i u odbrani ga je udarila tom letvom u predjelu desne ruke i to samo jednom. Upoznata na razliku u kazivanju na glavnom pretresu i u prethodnom postupku, navela je da je tačno to što je rekla u prethodnom postupku pred ODT-om, jer se tada bolje sjećala što se dogodilo.</span>
</p>
<p class="p3"></p>
<p class="p3">
<span>U završnoj riječi okrivljena B. M.a ostala je pri navodima odbrane, a pitanje svoje krivice ostavila je sudu na ocjenu.</span>
</p>
<p class="p3"></p>
<p class="p3">
<span>Sud je u dokaznom postupku na saglasan predlog stranaka pročitao nalaz i mišljenje sudskog vještaka medicinske struke dr B. V.a dat na zapisniku pred ODT-om dana 15. 02. 2012. godine i pročitao izvode iz kaznene evidencije za okrivljenog K. V.a izdat od UP PJ Nikšić i okrivljenu B.  M.u izdat od UP Ispostava Plužine. </span>
</p>
<p class="p3"></p>
<p class="p3">
<span>Nalazom i mišjlenjem sudskog vještaka medicinske struke dr B. V.a, koji je imao u vidu izvještaj ljekara specijaliste hirurga Hitno-prijemne službe Opšte bolnice u Nikšiću broj 816 od 28. 01. 2012. godine i broj 819 od 28. 01. 2012. godine, navedeno je da je kod B. M.e nastupila povreda lake prirode u vidu krvnog podliva u predjelu desnog zigomatičnog luka promjera oko 2 cm i krvnog podliva u predjelu lijevog cilijarnog luka (lijeve arkade), a kod K. V.a nastupila je povreda lake prirode u vidu nagnječenja u predjelu desne podlaktice (u centralnom dijelu desne podlaktice crvenilo u obliku štarfne 5 x 1,5 cm).</span>
</p>
<p class="p3"></p>
<p class="p3">
<span>Imajući u vidu izvedene dokaze, nesumnjivo je utvrđeno da su okrivljeni i to: K. V. dana 28. 01. 2012. godine u vremenskom intervalu između 13,00 – 14,00 časova u Nikšiću, u svojoj porodičnoj kući u ul. Bistričkoj br. 22, u naselju Dragova Luka, primjenom grubog nasilja narušio tjelesni i duševni intergriten svoje vanbračne supruge B. M.e, na način što je imenovanu pet puta udario pesnicom u predjelu glave, nakon čega je oborio na ugaonu garnituru gdje je rukama stiskao za nos i vrat, usljed čega je kod B. M.e nastupila laka tjelesna povreda u vidu krvnog podliva u predjelu desnog zigomatičnog luka, promjera oko 2 cm i krvnog podliva u predjelu lijevog cilijarnog luka (lijeve arkade), a okrivljena B. M.a dana 28. 01. 2012. godine oko 15,00 časova u Nikšiću, u porodičnoj kući K. V.a u ul.Bistričkoj br. 22, u naselju Dragova Luka, primjenom grubog nasilja narušila tjelesni i duševni integritet svog vanbračnog supruga K. V.a, na način što ga je drvenom letvom, dužine oko 50 cm, kao sredstvom podobnim da tijelo teško povrijedi ili zdravlje teško naruši, tri puta udarila u predjelu desne ruke, usljed čega je kod K. V.a nastupila laka tjelesna povreda u vidu nagnječenja u predjelu desne podlaktice (u centralnom dijelu desne podlaktice crvenilo u obliku štrajfne 5 X 1,5 cm), čime su učinili: okrivljeni K. V. krivično djelo nasilje u porodici ili u porodičnoj zajednici iz čl. 220 st. 1KZ, a okrivljena B. M.a krivično djelo nasilje u porodici ili u porodičnoj zajednici iz čl. 220 st. 2 u vezi st. 1 KZ.</span>
</p>
<p class="p3"></p>
<p class="p3">
<span>Navodi okrivljenog K. V.a da kritične prilike nije obarao B. M.u na ugaonu garnituru, niti da ju je stiskao za vrat i nos, opovrgnuti su jasnim i određenim kazivanjem B. M.e, čiji iskaz je u cjelosti potkrijepljen nalazom i mišljenjem vještaka medicinske struke u pogledu načina i sredstava kojima su joj povrede nanijete, te je sud njegovu odbranu odbio kao sračunatu na izbjegavanje krivično pravne odgovornosti.</span>
</p>
<p class="p3"></p>
<p class="p3">
<span>Okrivljeni K. V. je svoju vanbračnu suprugu B. M.u udario više puta pasnicopm u predjelu glave, što ni on ne spori (navodi da ju je udario samo dva puta pesnicom u predjelu glave), nakon čega je oborio na ugaonu garnituru i stiskao za vrat i nos, a što je utrvrđeno na osnovu iskaza B. M.e, iz čega se da zaključiti da je bio svjestan da takvim grubim nasiljem prema svojoj vanbračnoj supruzi narušava njen tjelesni i duševni integritet, a na osnovu takvog ponašanja očigledno je da je to i htio, čime se iz njegovih radnji očituje direktan umišljaj.</span>
</p>
<p class="p3"></p>
<p class="p3">
<span>Okrivljena B. M.a je, kako to i sama navodi, drvenom letvom udarila svog vanbračnog supruga u predjelu desne podlaktice, budući svjesna da na taj način narušava njegov tjelesni i duševni integritet, što ukazuje na to da je postupala sa direktnim umišljajem.</span>
</p>
<p class="p3"></p>
<p class="p3">
<span>Prilikom odlučivanja o krivičnoj sankciji, sud je, shodno čl. 42 KZ, kao olakšavajuće okolnosti okrivljenima cijenio loše imovno stanje, okrivljenoj B. M.i raniju neosudjivanost utvrđenu na osnovu izvoda iz kaznene evidencije, a okrivljenom K. V.u izraženo kajanje, dok je kao otežavajuću okolnost K. V.u sud cijenio raniju osuđivanost utvrđenu na osnovu izvoda iz kaznene evidencije za okrivljenog, a na strani okrivljene B. M.e nije bilo otežavajućih okolnosti, pa je sud uvjerenja da će se uslovnom osudom, kojom je okrivljenim utvrđena kazna zatvora u trajanju od po 45 dana, koja se neće izvršiti ako okrivljeni u roku od jedne godine po pravosnažnosti presude ne učine novo krivično djelo, postići njena svrha iz čl. 52 KZ, a u okviru opšte svrhe propisivanja i izricanja krivičnih sankcija iz čl. 4 st. 2 KZ.</span>
</p>
<p class="p3"></p>
<p class="p3">
<span>Sud je okrivljene shodno čl. 226 i 229 ZKP obavezao da solidarrno plate iznos od 44,00 € na ime nagrade sudskom vještaku medicinske struke za urađeni nalaz i mišljenje, kao i paušalne troškove krivičnog postupka u iznosu od po 30,00 €, srazmjerno složenosti i trajanju krivičnog postupka.</span>
</p>
<p class="p3"></p>
<p class="p3">
<span>Iz iznijetog, na osnovu čl. 374 ZKP, odlučeno je kao u izreci.</span>
</p>
<p class="p3"></p>
<p class="p2">
<span>OSNOVNI SUD U NIKŠIĆU, dana 09. 05. 2012. godine.</span>
</p>
<p class="p3"></p>
<table class="t1">
<tbody>
<tr class="r1">
<td class="td1">
<p class="p2">
<span>ZAPISNIČAR,</span>
</p>
<p class="p2">
<span>Krištof Stanka s.r.</span>
</p>
</td><td class="td1">
<p class="p2">
<span>SUDIJA,</span>
</p>
<p class="p2">
<span>Babović Dragan s.r.</span>
</p>
</td>
</tr>
</tbody>
</table>
<p class="p4"></p>
<p class="p2">
<span>Za tačnost otravki tvrdi i ovjerava:</span>
</p>
<p class="p2">
<span>Službenik suda.</span>
</p>
<p class="p4"></p>
<p class="p4"></p>
<p class="p4">
<span>PRAVNA POUKA: Protiv ove presude nezadovoljna stranka ima pravo žalbe u roku od 8 dana od dana prijema iste, preko ovog suda, Višem sudu u Podgorici.</span>
</p>
<p class="p4"></p>
<p class="p7"></p>


</body>
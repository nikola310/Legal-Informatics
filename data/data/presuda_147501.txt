<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-size:12pt;font-family:'Arial'}
.span3{;font-size:14pt}
.sup1{;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span class="span1">Posl. br. K. 179/14</span>
</p>
<p style="text-align:center;">
<span class="span1"></span>
</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">OSNOVNI SUD U CETINJU, kao prvostepeni krivični, po sudiji Mariji Ćupić, kao sudiji pojedincu, uz sudjelovanje sudskog namještenika Martinović Aleksandre, kao zapisničara, u krivičnom predmetu okr. P. S. iz  P. zbog krivičnog djela teško djelo protiv opšte sigurnosti iz čl. 338. st. 3. u vezi čl. 329. stava 3 u vezi stava 2. Krivičnog zakonika, po Optužnom predlogu Osnovnog državnog tužilaštva u Cetinju Kt. br. 242/13 od 04. 12. 2014. godine, nakon održanog glavnog i javnog pretresa dana 09.06.2015. godine u prisustvu zamjenika ODT-a  u Cetinju  Radunović Sanje i okrivljenog P. S. sa braniocem V. V. adv. iz P. donio je dana 12.06.2015.godine i javno objavio </span>
</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1">Okrivljeni: P. S. JMBG: ...... od oca G. i majke M. rođene Đ. rođen ..... godine u B. sa prebivalištem u P. državljanin C. G. oženjen, otac troje maloljetne djece, VK električar, pismen, sa završenim V stepenom pogonskog električara, srednjeg imovnog stanja, osuđivan </span><span class="span1">presudom Osnovnog suda u Podgorici K.br. 857/05 od 11.05.2006. godine, zbog krivičnog djela iz člana 220 stav 3 Krivičnog zakonika, na kaznu zatvora u trajanju od 3 mjeseca, uslovno na 1 godinu. </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">K r i v    j e:</span>
</p>
<p>&nbsp;</p>
<p>
<span class="span1">Zato  što je:</span>
</p>
<p>&nbsp;</p>
<li>
<span class="span2">Dana 12. februara 2012.godine, oko 12,50 časova, u blizini „Auto – moto društva „Lovćen“ u Cetinju, kao odgovorno lice – elektromonter II i poslovodja grupe u Službi za održavanje vodova 35 KV Elektroprivrede Crne Gore AD Nikšić, FC Distribucija Podgorica, u sastavu od R. M. J. V. P. D. i oštećenog  M. Z. iz P. koja grupa je po izdatom nalogu za rad br. 16-02-12 od 12.02.2012. godine, bila raspoređena na izvodjenju radova na dalekovodu 35 KV „Humci – Rijeka Crnojevića“, ne postupajući po propisima i tehničkim pravilima o mjerama zaštite na radu, sadržanih u članu 29. Zakona o zaštiti na radu Crne Gore, kojim je propisana obaveza zaposlenog, da za vrijeme rada primjenjuje propisane mjere zaštite na radu, te da u skladu sa svojim saznanjima, odmah obavijesti poslodavca, pisano ili usmeno o nepravilnostima, nedostacima, štetnostima, opasnostima ili drugoj pojavi, koja bi na radnom mjestu mogla da ugrozi njegovu bezbjednost i zdravlje ili bezbjednost i zdravlje drugih zaposlenih i čl. 31. navedenog Zakona, kojim je propisana odgovornost zaposlenog za nepridržavanje propisanih mjera  zaštite na radu, te sadržanih u članu 12. Pravilnika o zaštitnim mjerama protiv opasnosti od električne struje u radnim prostorijama i radilištima (Sl.list RCG 6/86 i 16/86), kojim je propisano </span><span class="span2">da se u radnim prostorijama i na radilištima sprovode tehničke zaštitne mjere od električnog udara, požara, koji može da prouzrokuje električna energija, prekomjerne struje, kratki spojevi, prenapon, nedostatak ili pad napona zavisno od spoljašnjih uslova prema odnosnim JUS standardima i tehničkim normativima, čl. 28. st. 1. istog Pravilnika, kojim je propisano da nijesu dozvoljeni radovi na otvorenom prostoru pri nevremenu praćenom atmosferskim pražnjenjem koje se može prenijeti na mjesto rada, pri čemu odluku o prekidu rada donosi rukovodilac radova; pri jačem vjetru, na visini od tri metra, a prema uslovima na terenu rukovodilac radova donosi odluku da li je rad moguć i pri slabijem vjetru i kod temperatura nižih od – 18C i viših od + 35 C u hladu, dok je stavom 3 istog člana propisano da, u slučaju pojave jakih kiša, magle i sniježnih padavina, rukovodilac radova odlučuje da li je moguć rad, te ne postupajući po propisima sadržanim u članu 29. istog Pravilnika,  kojim je propisano da priprema radnog mjesta za radove u beznaponskom stanju mora biti izvršena po navedenom redosljedu i to: iskopčati i vidljivo odvojiti od napona: spriječiti ponovno uključivanje; utvrditi beznaponsko stanje; izvršiti uzemljivanje i kratko spajanje i izvršiti ogradjivanje mjesta rada od djelova pod naponom i protivno i članu 59. stav 1. navedenog Pravilnika, kojim je propisano da prije početka rada rukovodilac radova na mjestu rada treba da: provjeri sprovedene mjere sigurnosti; utvrditi susjedne djelove pod naponom i sam sprovede eventualno potrebne ostale mjere osiguranja, dok je stavom 3 istog člana propisano da rukovodilac radova prije početka rada upozorava radnike na susjedne djelove pod naponom i na opasnost pri radu, upoznaje sa sprovedenim mjerama sigurnosti i upozorava na primjenu ličnih zaštitnih sredstava i zaštitne opreme, iako svjestan da time može izazvati opasnost za život i tijelo oštećenog M. Z. zaposlenog na radnom mjestu elektromonter III u Službi za održavanje vodova 35 KV – DV  ekipa Centar, koji je bio rasporedjen u navedenoj radnoj grupi, prilikom izvodjenja radova na dalekovodu 35 KV „Humci – Rijeka Crnojevića“, pri tom olako držeći da do toga neće doći i da će to moći spriječiti, izazvao opasnost za život i tijelo oštećenog, na način što na mjestu rada nije preduzeo sve zaštitne mjere od električnog udara, nije pripremio i osigurao mjesto rada za rad u beznaponskom stanju, tako da mjesto rada ili elementi postrojenja na kojem se izvode radovi, ne može iz bilo kog razloga doći pod naponom iz visokonaponske mreže, niti iz niskonaponske mreže, niti sproveo njegovo uzemljavanje na obije strane, te pomoću indikatora napona nije utvrdio beznaponsko stanje mjesta rada, pri čemu oštećenog M. Z. koji je izvodio radove, a u to vrijeme nije bio osposobljen za bezbjedan rad, niti je koristio izolacione rukavice, nije upozorio na obaveznu primjenu ličnih zaštitnih sredstava i zaštitne opreme, te je istome dozvolio da otpočne izvodjenje radova, a da prethodno nijesu primijenjene sve mjere zaštite na radu, budući da oštećeni nije koristio izolacione rukavice koje je imao zadužene, dok radna grupa nije imala zadužene odgovarajuće sprave kojima bi izvršili kratko spajanje i uzemljavanje svih faznih provodnika neposredno ispred i iza radnog mjesta, niti opružnu pušku – komplet za provjeru naponskog stanja na dalekovodu, te je trebao odbiti izvršenje radnog naloga, kojom prilikom je prilikom povezivanja strujnih veza od strane oštećenog, došlo do prolaska električne struje kroz tijelo istog, usled čega je oštećeni zadobio tešku tjelesnu povredu u vidu nekroze – izumiranja kože na lijevom stopalu,</span>
</li>
<p>&nbsp;</p>
<p>
<span class="span1">- čime je izvršio krivično  djelo teško djelo protiv opšte sigurnosti iz čl. 338. st. 3. u vezi čl. 329. stava 3 u vezi stava 2. Krivičnog zakonika,</span>
</p>
<p>&nbsp;</p>
<p>
<span class="span1">Pa mu Sud na osnovu citiranih zakonskih propisa, te primjenom čl.4, 5, 13, 15, 42, 52, 53 i 54 Krivičnog zakonika, te čl. 226-229 i 374 ZKP-a, izriče</span>
</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">Kojom mu prethodno utvrđuje kaznu zatvora u trajanju od 30 (trideset) dana, i istovremeno određuje da se navedena kazna neće izvršiti ukoliko okrivljeni u vremenskom periodu od 1 (jedne) godine po pravosnažnosti presude ne počini novo krivično djelo.</span>
</p>
<p>&nbsp;</p>
<p>
<span class="span1">Obavezuje se okrivljeni da na ime troškova krivičnog postupka, uplati iznos od 540,08 eura, te na ime paušala iznos od 30,00 eura, u roku od 15 dana po pravosnažnosti presude, u korist Budžeta Crne Gore, pod prijetnjom prinudne naplate.</span>
</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>
<span class="span1">Osnovno državno tužilaštvo u Cetinju podnijetim Optužnim predlogom Kt.br. 242/13 od 04.12.2015.godine, okr. P. S. iz P. stavilo je na teret izvršenje krivičnog djela teško djelo </span><span class="span1">protiv opšte sigurnosti iz čl. 338. st. 3. u vezi čl. 329. stava 3 u vezi stava 2. Krivičnog zakonika. </span><span class="span1">U završnoj riječi na glavnom pretresu zamjenik ODT-a u Cetinju ostala je pri podnijetom optužnom predlogu i predložila sudu da okr. P. S., oglasi krivim za predmetno krivično djelo i  osudi po zakonu.</span>
</p>
<p>&nbsp;</p>
<p>
<span class="span1">Branilac okrivljenog P. S., V. V. advokat iz P. je u završnoj riječi u bitnom istakao da Elektroprivredi, a kako to proizilazi iz iskaza saslušanih svjedoka R. R. i M. B. u vrijeme nastanka kritičnog događaja nijesu posjedovali set za uzemljenje i indikator napona, dok je iz iskaza istih svjedoka saznato gdje se i kako koriste rukavice, kao lično sredstvo zaštite i jasno stavili do znanja da se iste ne koriste prilikom radova na samim dalekovodima, već da se koriste isključivo u postrojenjima trafostanice. Okrivljeni P. S. je preduzeo sve mjere kako bi se samo lice mjesta obezbijedilo za rad, o čemu svjedoči i činjenica da je uspješno izvršena opravka na prethodnom stubu, bez ikakvih problema, da isti nije napravio ni jedan propust, zbog čega misli da se nalazio u stvarnoj zabludi, koja je po njegovom mišljenju bila neotklonjiva, jer nije posjedovao sredstva, koja bi omogućavala da se i ta dodatna kontrola izvrši. U konačnom je predložio da sud okrivljenog oslobodi od optužbe.</span>
</p>
<p>&nbsp;</p>
<p>
<span class="span1">Okr. P. S. je u svojoj odbrani istakao da već trideset  godina radi u Elektroprivredi Crne Gore. Do 1996.godine, je bio rasporedjen na poslovima montera III, a nakon toga, tokom 1996. i 1997. godine, završio je V stepen pa je stekao diplomu pogonski električar – specijalista. Tom prilikom ne samo za njega već za još neke radnike u Elektroprivredi je bila organizovana posebna obuka, o čemu je dobio i sertifikat, koji se nalazi u njegovim podacima u firmi, a zatim je stekao zvanje poslovodje, a kasnije je to zvanje preimenovano u zvanje montera II. Dana 12.02.2012. godine, zajedno sa kolegama M. Z. i P. D. koji imaju zvanje montera III, bio je rasporedjen od strane šefa službe  R. R. da otkloni kvar na 35 KV dalekovodu u Cetinju, u blizini Auto-moto društva Cetinje, a on je bio vođa grupe. Kvar je bio prikazan na cijelom dalekovodu koji se prostire u pravcu Humci – Rijeka Crnojevića, pa su krenuli od naselja Humci i provjeravali cijelu dužinu  dalekovoda. Dolaskom kod Auto moto društva, obzirom da su trebali da izvrše otklanjanje kvara, M. Z. se </span><span class="span1">popeo na stub i rastavio mostove, a kada je to završio sašao je dolje gdje su trebali da sačekaju probu dalekovoda koja je najavljena kod dispečera Z. V. ili D. B. On je sa dispečerom dogovorio da se do narednog mjesta uključi dalekovod kako bi se uvjerili u njihovu ispravnost. Dalekovod je bio uključen otprilike dvadeset minuta, a oni su čekali na tom mjestu da dispečeri ponovo isključe dalekovod kako bi bezbjedno nastavili sa radom. Kada je ponovo pozvao dispečera Z. ovaj je rekao da je dalekovod isključen sa napajanja, rastavljen i uzemljen, što je značilo da su mogli da nastave da rade. Pojasnio je da je P. D. na deset ili dvanaest stubova, prije kritičnog mjesta fiksirao uže za izolator da bi ostao u ispravnom stanju i da se ne bi pod teretom snijega doveo u dodir sa konstrukcijom što bi  izazvalo ponovni kvar. Kada mu je dispečer javio da je dalekovod isključen, rastavljen i uzemljen M. Z. se ponovo popeo na stub da ponovo veže mostove i vrati ih u prvobitno stanje. Kada se popeo na stub i dohvatio jednom rukom uže koje vodi od Rijeke Crnojevića da ga sastavi sa užetom od strane Humaca – Cetinja, čuo je jako brujanje, i vidio plamen i dim. Vidio je da je  M. Z. opustio ruke i tijelo i savio se u klečećem položaju, a noge su mu ostale pri stubu, jer je imao bezbjedonosni opasač. Bio je šokiran tim dogadjajem, pa se odmah popeo na stub. Kada je došao do njega pogledao ga je i prihvatio se rukama za dio stuba. U šoku i nevjerici dozivao je P. D. koji je bio pošao da se presvuče. P. D. je ubrzo došao, a on je u medjuvremenu pozvao dispečera da ga pita kakvo je uklopno stanje na vodu, koji mu je nakon kratke provjere rekao da je vod uzemljen ,a da je bio uzemljen i ranije. On i P. D. su uspjeli  M. Z. da spuste sa stuba, uz pomoć vatrogasaca koji su u medjuvremenu došli, a iste su pozvali mještani. Ubrzo je došla i Hitna služba i odvezli su  M. Z. u bolnicu. Lična sredstva zaštite imaju svi i to opasač, rukavice, radno odijelo, čizme, kišno odijelo, dok je on imao šlem u to vrijeme, jer ga stalno nosi u kolima, dok  M. Z. i P. D. misli da nijesu jer su oni mlađi radnici. Od kolektivnih sredstava zaštite su imali zadužene visokonaponske rukavice i to dva para rukavica na nivou čitavog kolektiva, imali su štipavice za uzemljenje,ali one nijesu dovoljne za bezbjedan rad iako ih oni koriste. Izolacione rukavice su bile u kolima, i rekao je M. da ih uzme, ali misli da on to nije uradio. Imali su zadužen indikator napona 35 Kw, ali kritičnom prilikom ga nijesu koristili, niti se on smije koristiti u lošim vremenskim prilikama i na stubu, već samo u trafostanici, odnosno ne smije se kvasiti. Set za uzemljenje nijesu imali zadužen, kao ni pušku za prebacivanje preko dalekovoda.  M. Z. kritičnom prilikom nije imao šlem na glavi. Nije mu poznato da li je  M. Z. u to vrijeme bio osposobljen za bezbjedan rad, a sada zna da je završio tu obuku. Vremenske prilike kritičnog dana bile  su veoma loše jer je bio napadao snijeg visine od preko jednog metra i padao je čitavo vrijeme dok su oni radili na otklanjanju kvara. Sve vrijeme dok su otklanjali kvar vremenske prilike su bile iste. Tom prilikom nije postojao ni jedan indikator  koji bi kod njega izazvao sumnju da je dalekovod pod naponom, te da za sve vrijeme dok su P. D. i  M. Z. bili u dodir sa provodnicima, nije bilo ni malo elektriciteta. </span>
</p>
<p>
<span class="span1">Što se tiče  sistema rada kritičnog dana, isti sistem rada je bio kao što  se obavlja 27 godina. Nijesu posjedovali setove za uzemljenje i opružnu pušku, već su ih kasnije zadužili. Navedenog dana je padao jak snijeg cijelog dana, ali bez vjetra i grmljavinskih procesa i pod ovim vremenskim uslovima krenuli  su na posao, i pod tim uslovima rade, jer se kvarovi dešavaju upravo kada su takve vremenske neprilike. Ponovio je da su predmetnog dana sve radili po proceduri. Oštećeni je kritičnom prilikom imao kapu, dok mu je šlem predstavljao opterećenje za glavu zbog hladnoće. Na licu mjesta nijesu provodili nikakvo uzemljenje, a po pravilu uzemljenje se radi na dvije tačke rada, a on je imao dva čovjeka sa kojima je trebao da dovrši intervenciju – kvar, a za uzemljenje na licu mjesta, bi mu trebala najmanje četiri </span><span class="span1">čovjeka, dvojica na jedan i dvojica na drugi stub, da bi se snijeg razgrnuo, pa potom stavila sonda za uzemljenje. </span>
</p>
<p>&nbsp;</p>
<p>
<span class="span1">Radi razrješenja ove krivičnopravne stvari, Sud je u dokaznom postupku na glavnom pretresu proveo dokaze: saslušao oštećenog M. Z., svjedoke M. B. i A. R. vještaka elektrotehničke struke M. B. na saglasan predlog stranaka umjesto neposrednog saslušanja pročitao iskaze svjedoka P. D., R. R., Z. V., D. B. nalaz i mišljenje sudskog vještaka elektrotehničke struke M. B. od 19. 07. 2014. godine, nalaz i mišljenje sudskog vještaka medicinske struke dr R. S. dat na zapisniku pred ODT u Cetinju dana 10.03.2013. godine sa pratećom medicinskom dokumentacijom u spisima predmeta o vrsti i težini zadobijenih tjelesnih povreda za oštećenog M. Z., nalaz i mišljenje sudskog vještaka zaštite na radu G. S. dipl. Inženjera zaštite na radu od jula i novembra mjeseca 2013.godine i juna mjeseca 2014.godine; pročitao nalog za rad Elektroprivrede Crne Gore ad Nikšić – FC Distribucija Podgorica br. 16-02-12 od 12.02.2012. godine, ljekarski izvještaj JZU Dom zdravlja Podgorica od 04.04.2011. godine za oštećenog M. Z., pregled normativna sredsava i opreme lične zaštite na radu Elektroprivrede Crne Gore ad Nikšić – FC Distribucija Podgorica broj 40-005637 od 15.04.2010. godine; pregled normativa sredstava i opreme kolektivne zaštite na radu Elektroprivrede Crne Gore ad Nikšić – FC Distribucija Podgorica broj 40-11-13-26 iz 2010.godine; prijava o povredi na radu Elektroprivrede Crne Gore ad Nikšić – FC Distribucija Podgorica broj 40-00-4331 od 05.03.2012. godine; program osposobljavanja zaposlenih za bezbjedan rad Elektroprivrede Crne Gore ad Nikšić broj 10-007369 od 16.03.2012. godine; izvršio uvid u tabelarni pregled sistematizacije radnih mjesta sa opisom poslova Elektroprivrede Crne Gore ad Nikšić – FC Distribucija za okrivljenog P. S.; izvršio uvid u Anex ugovora o uređivanju međusobnih prava, obaveza i odgovornosti broj 40-00-15940 od 23.10.2009. godine zaključen između Elektroprivrede Crne Gore ad Nikšić – kao poslodavca i okrivljenog P. S. – kao zaposlenog; izvršio uvid u Ugvore o radu broj 10-00-19232, zaključene dana 30.12.2011. godine i 31.05.2012. godine između Elektroprivrede Crne Gore ad Nikšić – DC Distribucija Podgorica, kao poslodavca i oštećenog M. Z. kao zaposlenog, pročitao izvještaj Komisije Elektroprivrede Crne Gore ad Nikšić broj 10-00-4407 iz maja mjeseca 2012.godine o utvrđivanju okolnosti pod kojima je dana 12.02.2012. godine došlo do povređivanja oštećenog M. Z.; izvršio uvid u izlaz robe broj 46 od 10.02.2012. godine za Službu održavanja vodova 35 kV; izvršio uvid u uvjerenje o osposobljenosti za bezbjedan rad za oštećenog M. Z. broj 1009-6-05/12 od 26.06.2012. godine; izvršio uvid u evidenciju o izvršenim pregledima i ispitivanjima sredstava rada i sredstava opreme lične zaštite na radu; izvršio uvid u fotodokumentaciju Uprave policije – OB Cetinje broj 20/12 od 12.02.2012. godine i pročitao izvod iz registra kaznenih evidencija Ministarstva pravde Crne Gore od 17.12.2014. godine za okrivljenog P. S.</span>
</p>
<p>&nbsp;</p>
<p>
<span class="span1">Ošt. M. Z. je u svom iskazu u bitnom naveo da je zaposlen u Elektroprivredi Crne Gore već skoro pet godina i da obavlja poslove elektomontera u grupi koja je zadužena za održavanje 35 KV dalekovoda. Dana 12.02.2012.godine u sklopu ekipe u kojoj su bili njegov poslovodja P. S. on i P. D. uputili su se u Cetinje, radi opravke kvara na dalekovodu. Kontrolisali su dalekovod od naselja Humci, a dolaskom u blizinu zgrade Auto – moto društva  u Cetinju, dobio je zadatak da na metalnom stubu razveže mostove kojih ima tri. Prije nego što se popeo na stub čuo je da poslovodja P. S. razgovara telefonom sa dispečerom u dispečerskom centru u Podgorici, i misli da je razgovarao sa dispečerom Z. koji mu je saopštio da je </span><span class="span1">dalekovod na kojem izvode radove isključen sa električne mreže. Nakon toga je izvršio opravku, tj., razvezao je mostove i spustio se sa stuba na zemlju. Poslovođa P. S. je nakon toga pozvao dispečera da uključi dalekovod da vidi da li je ispravan do Auto-mota. Dalekovod je ostao uključen jedno pet – šest minuta, a zatim je P. ponovo pozvao i rekao dispečeru da isključi struju kako bi se pristupilo ponovnom povezivanju mostova.  Nakon pet ili šest minuta, kada je dobio potvrdu od P. S. da je struja isključena i da može započeti sa radom, popeo se na vrh stuba i dohvatio jednom rukom ranije razvezani most, a drugom rukom provodnik na kojem nije vršena proba, i kada ih je približio stvorio se električni luk i više se ničeg ne sjeća. Za to vrijeme P. D. je bio u vozilu, nekih dvjesta-trista metara od njega, a P. S. je bio sve vrijeme sa njim. Predmetne prilike je od HTZ opreme imao uniformu, kombinezon, duboke čizme, kožne rukavice, jaknu, opasač. Zaštitni šlem je imao zadužen ali ga tog dana nije nosio, dok su visokonaponske rukavice bile u kolima, ali ih nije uzeo.  P. S. je napomenuo da uzme visokonaponske rukavice, ako je osjetio neku indukciju, prvi put kad se popeo, ali kako on nije ništa neobično primijetio nije ih uzeo, a pojasnio je da iste koriste kad su velike grmljavine i velika pražnjenja. Indikator napona nijesu koristili, a imali su ga zaduženog. Oni su kupovali male tinjalice koje su pouzdane za njih, ali ne kad su i padavine, jer svijetle od same vlage. Prethodno uzemljenje na stubu nijesu uradili, jer nijesu ni imali sredstava za to. Zna da je imao neku obuku za bezbjedan rad, a da li je dobio sertifikat  u to vrijeme ili kasnije nije se mogao izjasniti. Ne osjeća nikakve tegobe ili posledice od zadobijenih povreda. Razgovor koji je vodio P. S. sa dispečerom čuo je, jer je stajao pored njega i jasno je čuo da je dispečer rekao „S. dalekovod Humci – Rijeka Crnojević je isključen, rastavljen i uzemljen“, S. mu je odgovorio da ostane tako dok se ponovo ne čuju. Nije bilo nikakvih pokazatelja da je postojao napon u dalekovodu, jer da je posumnjao u to ne bi se ni popeo. </span>
</p>
<p>
<span class="span1">Na licu mjesta nijesu sproveli mjere uzemljenja, bilo je vanredno stanje i posao niko nije smio da odbije, a misli da opremu za uzemljenje čini puška i set za uzemljenje, koje predmete konkretnom prilikom nijesu ni zadužili. P. kao ni niko drugi, ga nije upozorio na posljedice koje mogu nastati ukoliko se ne preduzmu mjere zaštite, a u krajnjem mjere uzemljenja, a ovo jer je bilo vanredno stanje. Nije koristio visokonaponske rukavice, jer nije bilo grmljavine, ali jeste koristio radne, malo gumirane, rukavice. </span>
</p>
<p>
<span class="span1">Nije se pridružio krivičnom gonjenju protiv okrivljenog i nije postavio imovinsko - pravni zahtjev.</span>
</p>
<p>&nbsp;</p>
<p>
<span class="span1">Svjedok M. B. je u svom iskazu bitnom naveo da je zaposlen u Elektroprivredi Crne Gore na radno mjesto šefa službe zaštite na nivou cijele Elektroprivrede Crne Gore. M. Z. je prošao obuku za bezbjedan rad kod ovlašćene organizacije - Institut sigurnosti iz Podgorice, koja je izvršila i provjeru obučenosti, nakon čega je izdala odgovarajuće uvjerenje za to, međutim ovo uvjerenje je izdato i obuka je prošla nakon kritičnog dogadjaja. M. Z. je prema pregledu normativa sredstava i oprema lične zaštite br. 5637 od 15.04.2010.godine trebalo da duži sledeća sredstva i opremu lične zaštite: radno odijelo, duboke cipele sa gumenim đonom, čizme duboke, vatiranu vindjaknu, odijelo kišno, rukavice radne, zaštitni šlem, nepromočivi kombinezon, izolacione rukavice, siguronosni opasač i kapu za zaštitu ušiju. Isti je zadužio sredstva i opremu lične zaštite: radno odijelo, vatiranu vindjaknu, rukavice radne, duboke cipele sa gumenim djonom, gumene čizme, sigurnosni opasač i izolacioni  šlem,  uz napomenu da je izolacione rukavice zadužila radna grupa u kojoj je oštećeni radio. Smatra da je povrijedjeni kritičnom prilikom morao koristiti </span><span class="span1">izolacione rukavice, jer da su iste korišćene, ne isključuje da uopšte ne bi došlo do povrede, ali smatra da bi mogućnost povredjivanja bila manja. Istina je da radnici izbjegavaju da ih koriste, jer su one dosta glomazne, i sa njima je veoma teško raditi. Izolacioni šlem ima istu funkciju uz mehaničku zaštitu od udara, medjutim, u konkretnom slučaju povrijedjeni nije dotakao glavom žice i smatra da nije uticalo na ishod događaja. Na osnovu informacija dobijenih iz razgovora sa rukovodiocem P. S. i zaposlenim M. Z. isti je konkretnom prilikom koristio radno odijelo, vatiranu vindjaknu, radne rukavice, duboke cipele sa gumenim djonom i siguronosni opasač. Ovo su dovoljna sredstva lične zaštite pod uslovom da su obezbjedjene mjere zaštite, a pod tim podrazumijeva da su trebali primijeniti preventivnu mjeru prethodnog uzemljenja mjesta rada, koje je neophodno za bezbjedno izvođenje radova. Konkretnom prilikom je bilo metar i po snijega, pa je tu mjeru bilo teško sprovesti, mada je i snijeg provodan. Dalekovodna ekipa Centra kojoj su oni pripadali po pregledu normative kolektivnih zaštitnih sredstava u trenutku povredljivanja zadužila je indikator napona 35 KV ( 2 komada), i izolacione rukavice 20 KV (2 para), ali ista u konkretnoj situaciji nijesu korišćena. Smatra da su trebali da koriste indikator napona, iako smatra da u konkretnom slučaju ne bi ništa pokazao jer nije bilo živog napona, već je po njegovom mišljenju napon nastao usled atmosferskog pražnjenja, što nijedan indikator ne može pokazati. Po njegovom mišljenju uzrok nezgode je atmosfersko pražnjenje, a da je prethodno izvršeno uzemljenje mjesta rada radnik na stubu i pored pražnjenja ne bi ništa osjetio, medjutim, ponovio je da su u konkretnom prilikom bile elementarne nepogode. Od potrebnih sredstava predvidjenih upustvom za rad na elektroenergetskim objektima u konkretnom slučaju nijesu zaduženi i korišćeni kompleti za kratko spajanje i uzemljenje mjesta rada i komplet za provjeru naponskog stanja. Opružna puška se koristi na način što odgovorno lice, odnosno poslovodja i samo poslovodja, vrši ispucavanje strelice iz iste na kojoj je zakačeno topljivo uže preko provodnika dalekovoda i ukoliko postoji živi napon ona se istopi i padne. Radnu grupu u konkretnom slučaju opravdava radio komunikacija  zbog vanrednog stanja i hitne intervencije. Elektromontere rasporedjuje R. R. jer je on šef odjeljenja i izdaje radne naloge. Shodno uputstvu poslovanja u konkretnom slučaju P. S. je taj koji ne smije da  dozvoli radnicima da izvode radove ukoliko nijesu primijenjene sve mjere zaštite na radu i korišćena potrebna sredstva lične zaštite, a R. R. kao njihov šef je dužan da vodi računa o tome da li su u ekipama rasporedjeni zaposleni koji su obučeni za bezbjedan rad. Ne sjeća se da je u praksi imao situaciju da ijedan poslovodja odbije da izvrši radni nalog zbog neprimjenjivanja mjera zaštite na radu. Izolacione rukavice su predvidjene za rad na dalekovodima ,ali se u praksi rijetko koriste zbog njihove neprilagodjenosti, odnosno otežan je rad sa njima. Ekipa konkretnom prilikom nije imala zadužen set za uzemljenje, a indikator napona je atestiran za sve vremenske uslove i nije čuo da je neko stradao zato što je koristio indikator napona. Komisija formirana na nivou Elektroprivrede Crne Gore se bavila ovim slučajem i analizirala ga i u njenom sastavu su bili najjači inženjeri i nijesu mogli utvrditi da je uzrok nezgode ljudski faktor, tako da pretpostavlja da je uzrok nezgode atmosfersko pražnjenje, koje se moglo desiti i u trenutku rada na dalekovodu. Istakao je da je i R. R. izjavio da je konkretnom prilikom uputio najiskusnije radnike. </span>
</p>
<p>
<span class="span1">Na glavnom pretresu je dodao da je tačno da je oštećeni imao pravo da odbije radni nalog, a da što se tiče obaveze da utvrdi susjedne djelove pod naponom, to znači da je to potrebno u postrojenjima i u slučajevima kada su dalekovodi blizu, što u konkretnom nije bio slučaj.  Pojasnio je da se indikator napona koristi u svakom slučaju, kada se priđe dijelu koji je pod naponom, dakle, bez obzira kada je neko izvijestio da je isključen, ipak se vrši provjera indikatorom napona ili tinjalicom, kako </span><span class="span1">se još naziva, a koristi se i na otvorenom i na zatvorenom prostoru. U svojoj karijeri nije zapamtio slučaj da je neko od poslovođa odbio da radi zato što nijesu ispunjeni uslovi zaštite na radu. Ekipa nije imala zadužen set za uzemljenje i opružnu pušku.  Ostao je pri tvrdnji i da je korišćen, da indikator napona, u konkretnom, ne bi ništa pokazao. </span>
</p>
<p>&nbsp;</p>
<p>
<span class="span1">Svjedok P. D. je u svom iskazu u bitnom naveo, da je dana 12.02.2012.godine, došao na Cetinje u svojstvu električara – elektromontera III, sa kolegama M. Z. koji je takodje elektromonter III i poslovodjom P. S. Zaposleni su u sektoru za održavanje i tog dana su upućeni od stane njihovog šefa R. R., radi otklanjanja kvara na dalekovodu 35 KV Cetinje -  Rijeka Crnojevića. Izvršili su obilazak, krećući se od trafostanice 110 Izvori.Redom su obilazili i tresli snijeg sa provodnika. Prolazili su kroz naselje Donje polje u Cetinju ,pa se popeo na jedan stub u naznačenom naselju da bi vratio žicu na izolatoru i istu fiksirao. Nije bilo grmljavine i nije osjetio bilo kakvu indukciju. Dolaskom do dalekovodnog stuba kod Auto mota, na magistralnom putu Cetinje – Budva, Z. M. se popeo na isti i rastavio faze do tog stuba. Pojasnio je da to nije vidio jer je ostao u vozilu koje je bilo parkirano iza zgrade Auto mota, već su mu to kasnije ispričali  M. Z. i P. S.. Dok je sjedio u vozilu nakon 15 minuta čuo je jako brujanje, ali nije znao što ga je prouzrokovalo. Odmah je otišao do mjesta gdje su se nalazile njegove kolega. Dolaskom na to mjesto vidio je M. Z. koji je bio oslonjen na opasač i P. S. koji se takodje bio popeo na stub, što je i on uradio. U tom momentu  M. Z. je bio svjestan i žalio se da ga bole ruke i lijeva noga. On i S. su spustili  M. Z., a kako je odmah tu bilo vozilo Hitne pomoći istim je odvezen u bolnicu. Od sredstava lične zaštite tom prilikom su imali cipele i radno odijelo. Ne sjeća se da li su imali uopšte zadužene šlemove, ali ih tom prilikom nijesu imali, a nijesu bili zaduženi ni sa setom za uzemljenje. Izolacione rukavice tom prilikom nijesu koristili jer nije bilo potrebno, kako nije bilo grmljavine, a imali su ih u vozilu. Indikator napona su imali u vozilu, a da li su ga koristili  M. i P. nije mu poznato, jer se nalazio u vozilu. Pojasnio je da šlem koristi radnik koji se nalazi ispod stuba, a ne i onaj koji je na stubu. Prije nego što su se popeli na stub nijesu vršili nikakve provjere, a nije bilo potrebe za tim, bili su sigurni u dispečera koji je rekao da je dalekovod isključen, rastavljen i uzemljen. Tako rade skoro uvijek, osim kad posumnjaju u uklopničara. Kako su u ovom slučaju bili sigurni da su uklopničari postupili onako kako im je rečeno, odnosno da je dalekovod isključen, uzemljen i rastavljen, nijesu ništa sumnjali, pa prethodno nijesu provjeravali njihovim indikatorom. Čuo je kad je P. S. zvao dispečera i to kada su krenuli iz Podgorice, a onda ponovo prije nego se on popeo na stub u naselju Donje polje, tačnije nakon završenog  razgovora sa dispečerom, P. mu je rekao da je dalekovod isključen, uzemljen i rastavljen i da može pristupiti poslu, a u njihovom Centru se svaki razgovor snima izmedju poslovodje, dispečera i uklopničara. </span>
</p>
<p>&nbsp;</p>
<p>
<span class="span1">Svjedok R. R.  je u svom iskazu naveo da je stalno zaposlen u Elektroprivredi Crne Gore na mjestu šefa  službe za održavanje vodova 35 KV dalekovoda. Radni nalog u konkretnom slučaju je izdao tog jutra on, i to poslovodji P. S. Dalekovod Cetinje – Rijeka Crnojevića je bio u kvaru. Nije bio u obavezi da vrši nadzor i nadgleda pravilnost provodjenja preventivnih mjera potrebnih radi bezbjednog izvodjenja radova, jer je ujedno i šef za druge ekipe u drugim gradovima, a o tome je trebao da vodi računa poslovodja, odnosno P. S. Radna grupa u sastavu poslovodje P. S. i dva elektromontera M. Z. i P. D. je od sredstava lične i kolektivne zaštite imala radne rukavice i indikator napona kao i radna odijela, radne čizme, a šlem na takvu </span><span class="span1">hladnoću nijesu mogli da nose. Visokonaponske rukavice je veoma teško koristiti u lošim vremenskim prilikama, kakve su bile i tog dana, a one se obično koriste za suvo vrijeme u trafostanicama. Nakon dogadjaja kada je povrijedjen M. Z. formirana je komisija radi utvrdjivanja činjenica i uzroka povredjivanja, čiji je član bio i on. Komisija tokom rada nije uspjela da utvrdi uzrok povredjivanja, ali nijesu prepoznate ni greške bilo kojeg službenika u tom procesu. Komisija je imala na raspolaganju i razmatrala sve izvještaje na kojima se bilježi vrijeme preduzimanja pojedinih radnji, odnosno manipulacija, kako od strane uklopničara, tako od strane poslovodje čije su telefone uporedjivali, kao i dispečera sa kojim je bio u komunikaciji, koji upravljaju mrežom, te daju nalog za uključenje i isključenje dalekovoda, odnosno poslovodji daju nalog za rad. U konkretnom slučaju sva vremena su se poklapala, tako da nijesu pronašli bilo kakvu grešku u manipulaciji, odnosno nijesu pronašli bilo kakvo neslaganje. Nakon godinu dana u nekom neformalnom razgovoru sa kolegama, koji su ispitivali uzemljenje trafostanice Humci, odakle je vodio dalekovod na kojem je radio M. Z. kritičnom prilikom, je saznao da su prilikom ispitivanja tog uzemljenja utvrdili da iz nepoznatog razloga do te tarfostanice dolazi prenapon, a za to nijesu mogli pronaći logično objašnjenje. Tada je shvatio da je taj napon vjerovatno došao iz trafostanice 110, koja je glavna za tu oblast i napaja trafostanicu Humci, jer se u momentu povredjivanja M. Z. pojavio neki signal koji je zabilježen u kompjuteru, a koji je ukazivao da je postojao neki trenutni kvar, vjerovatno na relaciji prema Čevu ili Kotoru, koji se prenio preko trafostanice 110 na trafostanicu Humci. To je jedina mogućnost , ili mogućnost da je u tom momentu bilo atmosferskog pražnjenje, ali radnici to nijesu čuli. Znači u situaciji da su članovi radne ekipe preduzeli sve mjere preventive, pokazatelja da li ima ili nema struje ne bi ima ništa ukazivalo, a M. Z. sigurno ne bi ostao živ da je bilo živog napona u dalekovodu. Da je M. Z. tada koristio izolacione rukavice misli da bi povrede bile lakše, ali ih nije mogao koristiti tom prilikom, jer je vrlo teško  obaviti zadatak sa njima. U sticaju kada je sniježni pokrivač bio visine od jednog metra uzemljenje na stubu se moglo izvršiti, ali bi im za otklanjanje kvara trebalo mnogo više vremena, bili bi u pitanju i dani. Prema uputstvu koje su dobili, a koje se odnosi na upotrebu indikatora napona, oni se koriste samo u trafostanicama, a vani samo ako je suvo vrijeme. M. Z. nije imao u tom momentu izdato uvjerenje o osposobljenosti za bezbjedan rad, a svi su kasnije to polagali. Nije bio dužan to da prati, već posebna Služba zaštite na nivou Elektroprivrede. </span>
</p>
<li>
<span class="span2">Svjedok Z. V. je u svom iskazu naveo da je </span><span class="span2">zaposlen u Elektroprivredi Crne Gore kao operativni dispečer. Dana 12.02.2012.godine, bio je na poslu od 08 – 20 časova. Prilikom preuzimanja smjene obaviješteni su da je dalekovod 35 KV Humci – Rijeka Crnojevića u Cetinju u kvaru. Takodje su obaviješteni da je dalekovod isključen, rastavljen i uzemljen na obadvije strane tj. u trafostanici Humci i Rijeci Crnojevića. Oko 12,00 časova, u dispečerski centar telefonom je pozvao poslovodja radne ekipe S. P.  i saopštio im da su skinuti mostovi kod baze Auto – moto u Cetinju i da dalekovod može da se uključi od Humaca prema Rijeci Crnojevića do skinutih mostova, kako bi utvrdili gdje je kvar. Oni su pozvali trafostanicu Humci i izvršili uključenje dalekovoda. Dalekovod je bio u redu do skinutih mostova, o čemu su obavijestili poslovodju P. S. koji je zatražio da ponovo isključe, rastave i uzemlje trafostanicu Humci. Nakon toga oni su odmah pozvali trafostanicu Humci – Rijeka Crnojevića  i nakon toga su obavijestili poslovodju P. S. da je dalekovod u Humcima uzemljen i da mogu da vrate mostove. Poslije dva minuta nakon što su ga obavijestili da je dalekovod isključen, rastavljen i uzemljen  P. S. ih je pozvao i rekao da je kolega M. Z. imao nastadati od napona. Istakao je da oni iz operativnog </span><span class="span2">dispečerskog centra rade na bazi telefona, tj. telefonskim putem obavještavaju ekipe sa  terena kao što i oni daju telefonskim putem obavještenje o uključenjima i isključenjima sa mreže, kao što je bilo i tog puta. Ne može nikako znati odakle se pojavio napon u dalekovodu jer su ispoštovali i uradili svu proceduru. Pojasnio je da je sa njim u ekipi bio D. B. koji je kontaktirao sa P. S. sve do momenta kada se on javio na poziv P. S. koji ga je obavijestio da je M. Z. imao nastradati prilikom vraćanja mostova.  </span>
</li>
<p>&nbsp;</p>
<p>
<span class="span1">Svjedok D. B.  je u svom iskazu u bitnom naveo da </span><span class="span1">je </span><span class="span1">zaposlen u Elektroprivredi Crne Gore kao operativni dispečer u FC Distribucija Podgorica. Dana 12.02.2012.godine, bio je na poslu od 08 – 20 časova i dolaskom u svoju smjenu obaviješteni su da je u kvaru dalekovod 35 KV  Humci – Rijeka Crnojevića u Cetinju , i da je ekipa za opravku dalekovoda već obaviještena. Dalekovod je već bio isključen, tj. bezbjedan za popravku. Negdje oko 12,00 časova, ekipa za održavanje 35 KV dalekovoda sa poslovodjom P. S.  na čelu, pozvali su ga putem telefona i to lično P. S. i saopštio mu da su kod zgrade Auto – moto u Cetinju skinuli mostove na pomenutom dalekovodu i da dispečer od strane trafostanice Humci može da bezbjedno uključi dalekovod i izvrši probu istog. Odmah je telefonom obavijestio uklopničara iz trafostanice  Humci V. V. da može uključiti dalekovod, tj., da skine uzemljenje, ubaci rastavljače i uključi dalekovod do skinutih mostova. V. V. ga je odmah nakon toga pozvao i rekao mu da je uključen dalekovod, a zatim je on pozvao poslovodju P. S. i rekao mu da je dalekovod u redu do skinutih mostova. Tada mu je P. S. rekao, obzirom da je dalekovod u redu do skinutih mostova da ga opet isključe, rastave i uzemlje, kako bi on sa ekipom mogao da vrati mostove na dalekovodu i nastavi rad. Nakon toga ponovo je pozvao V. V. u trafostanicu Humci i rekao mu da naznačeni dalekovod isključi, rastavi i uzemlji što mu je V. i potvrdio. Nakon što je dobio potvrdu od strane V. V. pozvao je poslovodju P. S. i prenio mu informaciju da je dalekovod bezbjedan za rad. Poslije par minuta P. S. je pozvao dispečerski centar i saopštio da je imao nastradati monter koji je vršio spajanje mostova na pomenutom dalekovodu. Nakon te informacije odmah je pozvao prvo trafostanicu Humci, a zatim i trafostanicu u Rijeci Crnojevića kojom prilikom je, od obije strane obaviješten da su dalekovodi sa obije strane isključeni i uzemljeni. U cilju utvrdjivanja uzroka nezgode angažovana je i Unutrašnja interna komisija u Elektroprivredi za provjeru takvih stanja. Što se tiče njegovog dijela posla sve je odradio kako treba. Napomenuo je da dispečerski centar ima jedino telefonsku komunikaciju sa ekipama i trafostanicama i svaka informacija se potvrdi. Istakao je da u dispečerskom centru imaju spisak poslovodja i uklopničara koji su ovlašćeni i obučeni za rad, i samo sa njima oni kao dispečeri mogu da komuniciraju. Pored navedenog u dispečerskom centru takodje vode knjigu evidencije pogonskih dogadjaja u kojoj je zabilježen i taj dogadjaj, u tom smislu bilježe vrijeme kada se desio dogadjaj i svaku radnju koju preduzimaju.</span>
</p>
<p>&nbsp;</p>
<p>
<span class="span1">Svjedok A. R. u svom iskazu je navela da je opunomoćeni predstavnik Elektroprivrede CG – FC Distribucija Podgorica, te da je poslodavac u EPCG A.D. Nikšić u cilju detaljnog uredjenja pitanja iz oblasti zaštite na radu donio niz pravilnika koji se temelje na Zakonu o zaštiti na radu, kolektivni ugovor i podzakonske akte, a sve u skladu sa tehničko – tehnološkim procesom rada u EPCG. Među pomenutim aktima su i Pravilnik o zaštiti na radu u EPCG Nikšić, Program obuke zaposlenih za bezbjedan rad, Uputstvo za bezbjedan rad na elektroenergetskim objektima, pregled normativa i sredstava opreme itd. Preventivne mjere koje se preduzimaju u svakom konkretnom slučaju su poštovanje procedure, formiranje i upućivanje dokumenta u </span><span class="span1">skladu sa uputstvom za bezbjedan rad na elektro – energetskim objektima, koja se i u redovnim uslovima, kao i u uslovima vanrednog stanja i hitne intervencije zadovoljava korišćenjem depeše, ili putem govornih telekomunikacionih veza uz mogućnost snimanja razgovora, telegrafom, teleksom ili e-meilom, što je sve u skladu sa uputstvom za rad na elektroenergetskim objektima. Dalje preventivne mjere koje su trebale biti preduzete su i dovodjenje dalekovoda 35 KV u beznaponsko stanje i nakon toga i njegovo uzemljenje na obije strane, provjera naponskog stanja dalekovoda na kome se radi od strane odgovornog rukovodioca  radova – poslovodje, uzemljenje mjesta rada i korišćenje ličnih i kolektivnih sredstava zaštite. Shodno uputstvu za bezbjedan rad na elektroenergetskim objektima tačka 3. i 4. podtačka 3.4.1.1., samo radnici sa posebnim ovlašćenjem i odgovornostima za obavljenje pojedinih poslova mogu izdavati naloge za rad, vršiti nadzor, utvrdjivati organizaciju rada i provjeravati izvodjenje neposrednih tehničkih radova pri opsluživanju i održavanju objekta od kojih zavisi sigurnost radnika i objekata. Poslodavac koji je po zakonu najodgovorniji za stanje zaštite na radu kontroliše izmedju ostalog i dosljednu primjenu mjera zaštite na radu. U tom cilju je ukazala na odredbe tačke 3.5.3. koje glase da je prije preuzimanja dozvole za rad rukovodilac radova obavezan da se upozna sa njenim sadržajem, a ukoliko smatra da nijesu ispunjeni svi uslovi, a naročito obezbjedjenje mjesta rada, ima pravo da odbije prijem dozvole za rad i preduzme dodatne mjere obezbjedjenja. S obzirom  na vanredno stanje sve ovo je trebalo da bude obavljeno putem telekomunikacijske veze uz sravnavanje teksta i snimanje razgovora. Što se tiče lica koje je trebalo da vrši nadzor i nadgleda pravilnost sprovođenja preventivnih mjera potrebnih radi bezbjednog izvođenja radova to je bio rukovodilac P. S. Oštećeni M. Z. u momentu povređivanja nije bio obučen za bezbjedan rad na radno mjesto koje je obavljao u momentu povređivanja, i isti u to vrijeme nije imao položen stručni ispit. </span>
</p>
<p>
<span class="span1">Do povređivanja oštećenog M. Z. došlo je u vrijeme vanrednog stanja u Crnoj Gori, a ekipa kojoj je isti pripadao ulagala je nadljudske napore na uspostavljanju naponskog stanja u distributivnom sistemu električne energije u Crnoj Gori. Takve okolnosti i objektivno su otežale i uticale na eventualne propuste u primjeni svih mogućih mjera zaštite na radu koje predviđa elektrotehnička struka. </span>
</p>
<p>&nbsp;</p>
<p>
<span class="span1">Iz nalaza i mišljenja sudskog  vještaka elektrotehničke  struke M. B. dip.el.ing iz Podgorice od 19.07.2014. godine, proizilazi da se iz izjava odgovornih lica koja su kritičnog dana učestvovala u pronalaženju kvara na 35 KV dalekovodu može zaključiti da je djelimično ispoštovana zakonska procedura. Napon u mreži 35 KV dalekovoda mogao se pojaviti uprkos isključenju sa obadvije strane i kao posledica trenutnog jednofaznog zemljospoja u 110 KV dalekovodu iz kojeg se napaja trafostanica Humci, a po iskazu šefa službe za održavanje vodova 35 KV konstatovano je da se takav signal registrovao na kompjuteru. Ta pojava je u domenu pretpostavke, ali je vrlo moguća. Ne isključuje se ni mogućnost atmosferskog pražnjenja što bi mogla da potvrdi služba hidrometeorološkog zavoda za taj dan u opštini Cetinje. Naveo je da su u značajnoj mjeri uticale propisane, a neprimijenjene mjere zaštite na radu na povređivanje oštećenog. Uzemljenje sa obadvije strane mjesta rada kao preventivna mjera bi spriječila nemili dogadjaj, a korišćenje izolacionih rukavica je takodje obavezna mjera zaštite. Na vodovima nazivnog napona preko 250 V prema zemlji, rad se dozvoljava samo ako duž voda nema jakog vjetra ili nepogoda. Vremenske prilike su otežavale uslove rada, ali ne bitno, jer je napadali snijeg dobra provodna sredina pa se moglo postići uzemljenje na mjestru rada da se iskoristila opružna puška. </span>
</p>
<p>&nbsp;</p>
<p>
<span class="span1">Saslušan neposredno na glavnom pretresu vještak elektrotehničke struke M. B. je u bitnom istakao da ostaje pri nalazu i mišljenju koje je dao 19.07.2014.godine, jer je isti temeljen na aspektu nauke i struke. Nije nikada radio u Elektroprivredi, ali se 20 godina bavi vještačenjem, uglavnom u sporovima između Elektroprivrede. Nije imao obavezu da provjeri da li je ekipa, čiji je rukovodilac bio okrivljeni, bila  zadužena sa setom za uzemljenje i indikatorom napona, već da ukaže šta je odgovornost rukovodioca radova i njegovog poslodavca sa aspekta zakona. Rukovodilac radova ne može pristupiti određenoj operaciji bez radnog naloga odgovornog i nadležnog, koji izdaje nalog za rad, ali je dužan na licu mjesta gdje se izvodi radna operacija, da provede dodatne mjere zaštite, u smislu premošćenja sva tri fazna provodnika sa oba mjesta rada, da ih uzemlji i da iskontroliše operatora na vodu da li koristi zaštitnu opremu, u konkretnom, rukavice. Iako je kritičnog dana bilo sniježnih padavina, koje su u određenoj mjeri otežavale kretanje uz dalekovod, iste su, sa druge strane, povećavale mogućnost zaštitnog uzemljenja, da se koristila tzv.opružna puška da se premoste vodovi i izvrši zaštitno uzemljenje. U spisima predmeta, nije naišao na podatak da je ekipa kojom je rukovodio okrivljeni bila zadužena opružnom puškom, ali je obaveza ekipe da posjeduje elemente za dopunsku zaštitu ukoliko se izvode radovi na dalekovodima od preko 250 volti. Slaže se da su rukavice grube, ali da su korišćene u konkretnom slučaju, smatra da do posljedica ne bi ni došlo.  Snijeg nije elementarna nepogoda. Pojasnio je da je mogućnost pojave napona na toj dionici, koja se ispituje, mogla biti i kao posljedica jednokratnog kratkog spoja ili uslijed atmosferskih pražnjenja, dok se izvodi operacija. Ključna stvar je u činjenici da u tom segmentu, u toj dionici, gdje su ljudi koji izvode radove, nije bilo dodatne zaštite i to je razlog nastanka nezgode, a što se ogleda u neposjedovanju seta za uzemljenje, opružne puške i zaštitnim rukavicama. Ako zaposleni ne koristi rukavice, šef treba da mu zabrani da radi. Indikator napona svjedoči da je napon isključen sa obje strane, i u svakom slučaju je trebao biti korišćen.  Naveo je da se svako polje mora posebno ispitati sa zaštitnom opremom, bez obzira što je na prethodnom dalekovodu otklonjen kvar. </span>
</p>
<p>&nbsp;</p>
<p>
<span class="span1">Iz nalaza i mišljenja sudskog  vještaka zaštite na radu mr. S. G. dipl. inž. zaštite na radu iz Podgorice od jula i novembra mjeseca 2013. godine i juna mjeseca 2014. godine, proizilazi da je poslodavac – poslovodja vodja grupe (ekipe) kao organizator posla i izvođač radova, a shodno svom opisu poslova bio u obavezi da obezbijedi uslove za bezbjedan rad prije intervencije na predmetnom dalekovodu, tj. izvrši isključenje struje, eliminiše pojavu bilo kakvog napona na istom koji bi mogao da ugrozi i dovede u opasnost živote radno angažovanih zaposlenih. Navela je da je oštećeni kritičnom prilikom morao koristiti izolacione rukavice (koje je dužila grupa) ali ne isključuje mogućnost da uopšte ne bi došlo do povrede i da su korišćene, ali smatra da bi mogućnost povredjivanja bila manja. Takodje , vodja ekipe je  bio u obavezi da ne dozvoli predmetnu intervenciju, tj. početak rada na istom bez korišćenja adekvatnog ličnog zaštitnog sredstva i opreme. </span>
</p>
<p>
<span class="span1">                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                               </span>
</p>
<p>
<span class="span1">Iz nalaza i mišljenja sudskog vještaka medicinske struke dr. R. S. datog na zapisniku pred tužilaštvom dana 10.03.2013 godine sa pratećom medicinskom dokumentacijom u spisima predmeta o vrsti i težini zadobijenih tjelesnih povreda za oštećenog  M. Z. proizilazi da je oštećeni  M. Z. kritične prilike  zadobio tešku tjelesnu povredu, koja je nastala prolaskom struje od lijeve podlaktice do lijevog stopala sa </span><span class="span1">posljedičnom nekrozom kože na lijevom stopalu, što je moralo biti operativno liječeno, operacijom plastičnog hirurga. </span>
</p>
<p>&nbsp;</p>
<p>
<span class="span1">Iz naloga za rad Elektroprivrede Crne Gore AD Nikšić – FC Distribucija Podgorica br.16-02-12 od 12.02.2012.godine, proizilazi da je ekipa u sastavu od R. R., V. R. D. M. P. S., R. M., J. V., P. D. i M. Z., imala radni zadatak da otkloni kvarove na DV 35 KV i to: 1) Cetinje 100 – Kotor; 2) Humci – R.Crnojevića; 3) Bar 110 – Sutomore i 4) Buljarica – Vir 110 – Pogorica, u planiranom vremenu od 07 do 9 časova. Napomenuto je da je mjesto rada potrebno obezbijediti prema normativima zaštite na radu.</span>
</p>
<p>&nbsp;</p>
<p>
<span class="span1">Iz ljekarskog izvještaja JZU Dom zdravlja Podgorica od 04.04.2011.godine za ošt. M. Z. proizilazi da je oštećeni sposoban za rad na poslovima, odnosno radnim zadacima na kojima radi, odnosno da je isti sposoban za posao elektromontera III u FC Distribuciji EPCG, te da je sposoban za rad na visini.</span>
</p>
<p>&nbsp;</p>
<p>
<span class="span1">Iz pregleda normativa, sredstava i opreme lične zaštite na radu Elektrodistribucije Crne Gore AD Nikšić – FC Distribucija Podgorica br. 40-005637od 15.04.2010. godine, proizilazi da je za radno mjesto elektromonter III predviđena oprema: 1 radno odijelo, 1 par dubokih cipela sa gumenim đonom, 1 par gumenih čizama, 1 vindjakna vatirana, 1 kišno odijelo, 1 par radnih rukavica, 1 zaštitni šlem, 1 nepremočivi kombinezon, 1 par izolacioniih rukavica 30 kV, 1 sigurnosni opasač i 1 zaštitna kapa sa zaštitom ušiju.</span>
</p>
<p>
<span class="span1"> </span>
</p>
<p>
<span class="span1">Iz pregleda normativa sredstava i opreme kolektivne zaštite na radu Elektrodistribucije Crne Gore AD Nikšić – FC Distribucija Podgorica br. 40-11-13-26 iz 2010. godine, proizilazi da je za službu za održavanje TS 35/10 Kv predviđena oprema –tel.izolaciona motka 45 Kv (2 kom.),tel.indikator napona 5-38 Kv (2 kom.) izolacione kaljače 20 Kv (2 kom.)dvopolni indikator napona 4-38 Kv,(2 kom.) izolacione rukavice 30 Kv(2 para),komplet za kratko spajanje i uzemljavanje u postrojenju (2 kom.),izolaciona zaštitna tabla 12 Kv(2 kom.),izolaciona zaštitna tabla 38 Kv(2 kom.),izol.kliješta za postavljanje table do 38 Kv (2 kom.),izolacioni sto (2 kom.)</span>
</p>
<p>&nbsp;</p>
<p>
<span class="span1">Iz prijave o povredi na radu „Elektroprivrede Crne Gore AD Nikšić“ FC Distribucija Podgorica br. 40-00-4331 od 05.03.2012. godine, proizilazi da je radnik Z. M. po zanimanju elektromonter III, postavljen na radnom mjestu KV u službi za održavanje vodova 35 KV, da je u momentu kada se desila povreda na radu povezivao strujne veze na zateznom stubu DV 35 KV Humci – Rijeka Crnojevića, da je povreda nastala 12.02.2012. godine, da je dan bio nedjelja, u intervalu između 12,45 i 12,50 časova, na mjestu Budvanski put (pored Auto moto društva), da je uzrok nastanka povrede prisustvo napona, a da je ista nastala kada se radnik popeo na stub i pokušao da uspostavi strujne veze radi daljeg ispitivanja dalekovoda, da isti nije bio položio ispit za bezbjedan rad, dok je ostale opšte i posebne uslove ispunjavao, da radnik nije osposobljen za bezbjedan rad za poslove na kojima je došlo do povrede, da na poslovima na kojima se desila povreda nijesu propisno korišćena sredstva lične zaštite, a da je neposredno odgovorni radnik bio P. S. po zanimanju elektromonter II – poslovođa. </span>
</p>
<p>&nbsp;</p>
<p>
<span class="span1">Iz programa osposobljavanja zaposlenih za bezbjedan rad „Elektroprivrede Crne Gore“, AD Nikšić , br. 10-007369 od 16.03.2012.godine, peoizilazi da se po tom programu osposobljavaju za bezbjedan rad svi zaposleni u Elektroprivredi Crne Gore AD Nikšić, bez obzira na stepen stručne spreme i bez obzira na poslove koje obavljaju, da se osposobljavanje zaposlenih obavlja i teorijski i praktično, da se teorijsko osposobljavanje zaposlenih obavlja putem predavanja individualno ili u grupi uz upotrebu literature, dok se po potrebi mogu koristiti audio – vizuelna sredstva, dok praktično osposobljavanje za bezbjedan rad podrazumijeva usvajanje praktičnih vještina za bezbjedno rukovanje sredstvima za rad, sredstvima i opremom lične zaštite na radu, opasnim materijalom i dr,  da program osposobljavanja, u zavisnosti od procjene rizika, uslova rada na radnom mjestu i školske spreme, traje od 10 do 20 dana, da se nakon izvršenog teorijskog i praktičnog osposobljavanja vrši provjera osposobljenosti zaposlenog za bezbjedan rad i to posebno iz teorijskog i posebno iz praktičnog dijela.</span>
</p>
<p>&nbsp;</p>
<p>
<span class="span1">Iz tabelaranog pregleda sistematizacije radnih mjesta sa opisom poslova Elektrodistribucije Crne Gore AD Nikšić – FC Distribucija Podgorica za okrivljenog  P. S. proizilazi da se radi o radnom mjestu šefa službe za održavanje TS 35/10 kV sektora za održavanje, da su poslovi ovog radnog mjesta između ostalih i: obezbjeđenje ispravnosti elektrodistributivnih postrojenja u skladu sa priznatim pravilima tehnike, ocjena o potrebi obrazovanja i daljeg školovanja podređenih radnika, redovno obrazovanje podređenih održavaoca iz predmeta sigurnosti na radu i zaštite životne sredine, odgovornost za čuvanje i primjenu sredstava zaštite na radu, sredstava rada, materijala, alata, instrumenata, opreme i uređaja, materijalnih dobara, života ljudi, praćenje i koordinisanje poslova na praćenju kvarova, potrebnih analiza, kao i statistička obrada reko inženjera za održavanje i  saradnja na zadacima pripravnosti. </span>
</p>
<p>&nbsp;</p>
<p>
<span class="span1">Iz Anexa ugovora o uređivanju  međusobnih prava, obaveza i odgovornosti broj 40-00-15940 od 23.10.2009.godine, zaključenog izmedju Elektroprivrede Crne Gore AD Nikšić – kao poslodavca i okrivljenog P. S. kao zaposlenog, proizilazi da je okrivljeni raspoređen na radno mjesto elektromonter II u DV ekipa centar, da su poslovi radnog mjesta koje zaposleni obavlja, između ostalih: davanje stručnih uputstava i uputstava o disciplini podređenim održavaocima kod radova na zadacima održavanja, organizovanja, vođenja (komunikacija sa dispečerima, obezbjeđenje mjesta rada, raspored elektromontera itd) i učestvovanje u radu na održavanju elektrodistributivnih vodova 35 kV, redovan nadzor s povremenim provjerama i dokazima o nadzoru nad elektromonterima koji su mu podređeni tokom rada i u okvirima nadređenosti, učestvovanje u pripremi posla – njegov opis, specifikacija potrebnog materijala, alata, instrumenata, vozila, radne snage itd, zalaganje za primjenu propisanih procedura, odgovarajućeg sistema kvaliteta i vrši njegovu primjenu, odgovara za čuvanje i primjenu sredstava zaštite na radu, te da je isti dužan da se pridržava propisa o zaštiti na radu i zaštiti životne sredine, kako ne bi ugrozio svoj ili život nekog od zaposlenih. </span>
</p>
<p>&nbsp;</p>
<p>
<span class="span1">Iz Ugovora o radu broj 10-0019232, zaključenog dana 30.12.2011. godine i 31.05.2012. godine izmedju Elektrodistribucije Crne Gore AD Nikšić, kao poslodavca  i oštećenog  M. Z. kao zaposlenog proizilazi da su isti zaključeni na odeđeno vrijeme, da je zaposleni radni odnos zasnovao na radnom mjestu elektromonter III u službi za održavanje vodova 35 kV – DV EKIPA CENTAR, da su poslovi ovog radnog mjesta, </span><span class="span1">između ostalih i: obezbjeđenje ispravnosti vodova 35 kV u skladu sa priznatim pravilima tehnike u obimu poslova koje dobije od elektromontera II, odgovornost za čuvanje i primjenu sredstava zaštite na radu, sredstava rada, materijala, alata, instrumenata, opreme i uređaja, materijalnih dobara, života ljudi u obimu posova koje dobije od izdavaoca radnog naloga, tehničko otklanjanje uzroka ustanovljenih nedostataka, kvarova ili odstupanja u električnim postrojenjima i uređajima u njihovim očekivanom vijeku trajanja, </span>
</p>
<p>&nbsp;</p>
<p>
<span class="span1">Iz izvještaja komisije Elektrodistribucije Crne Gore AD Nikšić „  br. 10-00-4407 iz maja mjeseca 2012. godine o utvrdjivanju okolnosti pod kojima je dana 12.02.2012. godine došlo do povredjivanja oštećenog M. Z. u bitnom  proizilazi da je rješenjem br. 10-00-4407 od 14.02.2012. godine formirana Komisija sa zadatkom da utvrdi okolnosti pod kojima je dana 12.02.2012.godine, došlo do povređivanja zaposlenog M. Z. Iz hronologije događaja slijedi da je uklopničar u TS Rijeka Crnojevića dana 12.02.2012.godine u 06,56 časova obavijestio operativnog dispečera da je ostao bez napajanju na naponu 35 kV iz pravca Cetinje, da je operativni dispečer kontaktirao dež.osoblje u TS Humci i da je dobio informaciju da je došlo do ispada prekidača na voda 35 kV TS 35/10 kVHumci – TS 35/10 kV R.Crnojevića – TS Ljubotinj sa signalizacijom prekostrujne zaštite, da je u cilju lociranja i otklanjanja kvara na dalekovod upućena ekipa Službe za održavanje u sastavu S. P., Z. M. i  D. P., da je vođa ekipe S. P. donio odluku da skine strujne veze (mostove) na stubu u neposrednoj blizini „Auto – baze“ i izvrši probu dijela voda od TS 35/10 kV Humci do tog stuba, da je za vrijeme manipulacija i radova na pomenutom dalekovodu, isti bio isključen, rastavljen i uzemljen u  TS R. Crnojevića. Zbog velikih sniježnih padavina i pojave dodatnog tereta na provodnicima, postojala je mogućnost da je u trenutku izvođenja radova, došlo do kratkotrajnog kontakta povodnika DV 110 kV Podgorica – Cetinje ili DV 10 kV Cetinje – Vrela  - Prekornica (koji su bili pod naponom) sa DV TS Humci – TS R. Crnojevića na kojem su se izvodili  radovi. U listingu sa računara TS Humci, pored operacija isključenja prekidača, izvlačenja pokretnog dijela (kolica) i uzemljavanja nakon nekoliko minuta postoji i signal (blocking signal 1) prorade usmjerene prekostrujne zaštite, a vrijeme pobude ove zaštite se poklapa sa vremenom incidenta. Sve izjave i prikupljena dokumenta govore da su manipulacije obavljene u skladu sa Uputstvom o radu mreže 35 kV i da su dežurni dispečeri i uklopničari odradili sve radnje u skladu sa tim pravilima i procedurama. Međutim, navodi se da i na osnovu izjave P. i M. postoji sumnja u mogućnost zakazivanja opreme u TS 35/10 kV Humci. Komisija je takođe konstatovala da oštećeni nije koristio ličnu opremu kao i to, da na mjestu rada nijesu korišćena kolektivna zaštitna sredstva, shodno važećem normativu. U konačnom je zaključeno da se ne mogu utvrditi okolnosti i uzroci povređivanja oštećenog Z. M. i takođe je ukazano na stalnu obavezu poštovanja Pravilnika o zaštiti na radu u pogledu primjene ličnih i kolektivnih sredstava zaštite, kako bi se eventualne posljedice izbjegle ili svele na najmanju moguću mjeru. </span>
</p>
<p>&nbsp;</p>
<p>
<span class="span1">Iz izlaza robe br. 46 od 10.02.2012. godine za službu održavanja vodova 35 KV proizilazi da je navedenog dana službi za održavanje vodova 35 KV predato 20 pari cipela zimskih dubokih za lica: R. R., V. R., D. M., P. S., M. S., R. M., J. V., P. D., M. Z., D. V., T. R., B. D., S. V., P. M., D. V., V. M., A. J., V. D., Š. S., Lj. Dž. </span>
</p>
<p>&nbsp;</p>
<p>
<span class="span1">Iz uvjerenja o osposobljenosti za bezbjedan rad za oštećenog  M. Z. br.1009-6-05/12 od 26. 06.2012. godine, proizilazi da je navedenog dana oštećenom M. Z. </span><span class="span1">izdato predmetno uvjernje, a na osnovu izvršenog osposobljavanja iz teorijskog i praktičnog dijela ZNR-u održanog 11.05.2012. godine i zapisnika br. 141-6-05/12. </span>
</p>
<p>&nbsp;</p>
<p>
<span class="span1">Iz evidencije o izvršenim pregledima i ispitivanjima sredstava rada i sredstava i opreme lične zaštite na radu proizilazi je služba za održavanje 35/10 kV zadužila tel.izolacionu motku 45 kV, komada 2, sa rokom pregleda i ispitivanja 24 mjeseca, tel. inndikator napona 5-38 kV, 2 komada, rok pregleda i ispitivanja 12 mjeseci, izolacione kaljače 20 kV, 2 komada, rok pregleda i ispitivanja 6 mjeseci, dvopolni indikator napona 4-38kV, 2 komada, rok pregleda i ispitivanja 12 mjeseci, izolacione rukavice 30 kV, 2 para, rok pregleda i ispitivanja 6 mjeseci, komplet za kratko spajanje i uzemljavanje u postrojenju, 2 komada, zamjena po potrebi, izolaciona zaštitna tabla 12 kV, 2 komada, rok pregleda i ispitivanja 24 mjeseca, izolacona zaštitna tabla 38 kV, 2 komada, rok pregleda i ispitivanja 24 mjeseca, izolaciona kliješta za postavljanje table do 38 kV, 2 komada, rok pregleda i ispitivanja 6 mjeseci i  izolacioni sto, 2 komada, rok pregleda i ispitivanja 6 mjeseci. </span>
</p>
<p>&nbsp;</p>
<p>
<span class="span1">Iz fotodokumentacije UP – Odjeljenja bezbjednosti Cetinje br. 20/12 od 12.02.2012. godine, proizilazi da se predmetni  dalekovod nalazi u neposrednoj blizini AMD „Lovćen“, vidljivo je postojanje velikog sniježnog pokrivača, kao i izgled i oblik samog dalekovoda.</span>
</p>
<p>&nbsp;</p>
<p>
<span class="span1">Iz izvoda iz registra kaznenih evidencija Ministarstva pravde Crne Gore od 17.12.2014. godine za okrivljenog P. S., proizilazi da je isti osuđivan i to presudom Osnovnog suda u Podgorici K.br. 857/05 od 11.05.2006. godine, zbog izvršenja krivičnog djela iz člana 220 stav 3 Krivičnog zakonika, na kaznu zatvora u trajanju od 3 mjeseca, uslovno na 1 godinu. </span>
</p>
<p>&nbsp;</p>
<p>
<span class="span1">Nakon savjesne i brižljive ocjene svih dokaza pojedinačno, te dovođenjih istih u međusobnu vezu, sud je našao da su potkrijepljeni navodi optužnog akta kojim je predstavljeno da je okrivljeni P. S., dana 12. februara 2012.godine, oko 12,50 časova, u blizini „Auto – moto društva Lovćen“ u Cetinju, kao odgovorno lice – elektromonter II i poslovodja grupe u Službi za održavanje vodova 35 KV Elektroprivrede Crne Gore AD Nikšić, FC Distribucija Podgorica, u sastavu od R. M., J. V., P. D. i oštećenog  M. Z. iz P. koja grupa je po izdatom nalogu za rad br. 16-02-12 od 12.02.2012. godine, bila raspoređena na izvodjenju radova na dalekovodu 35 KV „Humci – Rijeka Crnojevića“, ne postupajući po propisima i tehničkim pravilima o mjerama zaštite na radu, sadržanih u članu 29. Zakona o zaštiti na radu Crne Gore, kojim je propisana obaveza zaposlenog, da za vrijeme rada primjenjuje propisane mjere zaštite na radu, te da u skladu sa svojim saznanjima, odmah obavijesti poslodavca, pisano ili usmeno o nepravilnostima, nedostacima, štetnostima, opasnostima ili drugoj pojavi, koja bi na radnom mjestu mogla da ugrozi njegovu bezbjednost i zdravlje ili bezbjednost i zdravlje drugih zaposlenih i čl. 31. navedenog Zakona, kojim je propisana odgovornost zaposlenog za nepridržavanje propisanih mjera  zaštite na radu, te sadržanih u članu 12. Pravilnika o zaštitnim mjerama protiv opasnosti od električne struje u radnim prostorijama i radilištima (Sl.list RCG 6/86 i 16/86), kojim je propisano da se u radnim prostorijama i na radilištima sprovode tehničke zaštitne mjere od električnog udara, požara, koji može da prouzrokuje električna energija, prekomjerne struje, kratki spojevi, prenapon, nedostatak ili pad napona zavisno od spoljašnjih uslova prema odnosnim JUS standardima i tehničkim normativima, čl. 28. st. 1. istog Pravilnika, kojim je propisano da nijesu dozvoljeni </span><span class="span1">radovi na otovorenom prostoru pri nevremenu praćenom atmosferskim pražnjenjem koje se može prenijeti na mjesto rada, pri čemu odluku o prekidu rada donosi rukovodilac radova; pri jačem vjetru, na visini od tri metra, a prema uslovima na terenu rukovodilac radova donosi odluku da li je rad moguć i pri slabijem vjetru i kod temperatura nižih od – 18C i viših od + 35 C u hladu, dok je stavom 3 istog člana propisano da, u slučaju pojave jakih kiša, magle i sniježnih padavina, rukovodilac radova odlučuje da li je moguć rad, te nepostupajući po propisima sadržanim u članu 29. istog Pravilnika,  kojim je propisano da priprema radnog mjesta za radove u beznaponskom stanju mora biti izvršena po navedenom redosljedu i to: iskopčati i vidljivo odvojiti od napona: spriječiti ponovno uključivanje; utvrditi beznaponsko stanje; izvršiti uzemljivanje i kratko spajanje i izvršiti ogradjivanje mjesta rada od djelova pod naponom i protivno i članu 59. stav 1. navedenog Pravilnika, kojim je propisano da prije početka rada rukovodilac radova na mjestu rada treba da: provjeri sprovedene mjere sigurnosti; utvrditi susjedne djelove pod naponom i sam sprovede eventualno potrebne ostale mjere osiguranja, dok je stavom 3 istog člana propisano da rukovodilac radova prije početka rada upozorava radnike na susjedne djelove pod naponom i na opasnost pri radu, upoznaje sa sprovedenim mjerama sigurnosti i upozorava na primjenu ličnih zaštitnih sredstava i zaštitne opreme, iako svjestan da time može izazvati opasnost za život i tijelo oštećenog M. Z. zaposlenog na radnom mjestu elektromonter III u Službi za održavanje vodova 35 KV – DV  ekipa Centar, koji je bio rasporedjen u navedenoj radnoj grupi, prilikom izvodjenja radova na dalekovodu 35 KV „Humci – Rijeka Crnojevića“, pri tom olako držeći da do toga neće doći i da će to moći spriječiti, izazvao opasnost za život i tijelo oštećenog, na način što na mjestu rada nije preduzeo sve zaštitne mjere od električnog udara, nije pripremio i osigurao mjesto rada za rad u beznaponskom stanju, tako da mjesto rada ili elementi postrojenja na kojem se izvode radovi, ne može iz bilo kog razloga doći pod naponom iz visokonaponske mreže, niti iz niskonaponske mreže, niti sproveo njegovo uzemljavanje na obije strane, te pomoću indikatora napona nije utvrdio beznaponsko stanje mjesta rada, pri čemu oštećenog M. Z. koji je izvodio radove, a u to vrijeme nije bio osposobljen za bezbjedan rad, niti je koristio izolacione rukavice, nije upozorio na obaveznu primjenu ličnih zaštitnih sredstava i zaštitne opreme, te je istome dozvolio da otpočne izvodjenje radova, a da prethodno nijesu primijenjene sve mjere zaštite na radu, budući da oštećeni nije koristio izolacione rukavice koje je imao zadužene, dok radna grupa nije imala zadužene odgovarajuće sprave kojima bi izvršili kratko spajanje i uzemljavanje svih faznih provodnika neposredno ispred i iza radnog mjesta, niti opružnu pušku – komplet za provjeru naponskog stanja na dalekovodu, te je trebao odbiti izvršenje radnog naloga, kojom prilikom je prilikom povezivanja strujnih veza od strane oštćenog, došlo do prolaska električne struje kroz tijelo istog, usled čega je oštećeni zadobio tešku tjelesnu povredu u vidu nekroze – izumiranja kože na lijevom stopalu.</span>
</p>
<p>&nbsp;</p>
<p>
<span class="span1">Krivično djelo teško djelo protiv  opšte sigurnosti iz </span><span class="span1">čl. 338. st. 3. u vezi čl. 329. stava 3 u vezi stava 2. Krivičnog zakonika,</span><span class="span1">propisuje kao zabranjeno nehatno ponašanje odgovornog lica u rudniku, fabrici, radionici na gradilištu, ili na drugom mjestu rada koje ne postavi zaštitne uređaje ili ih ne održava u ispravnom stanju ili ih u slučaju potrebe ne stavi u dejstvo ili uopšte ne postupa po propisima ili tehničkim pravilima o mjerama zaštite na radu i time  izazove opasnost za život i tijelo ljudi ili za imovinu čija vrijednost prelazi iznos od dvadeset hiljada eura ,odn ukoliko nastupi teška tjelesna povreda nekog lica ili imovinska šteta koja prelazi iznos od četrdeset hiljada eura. Radi se o krivičnom djelu sa blanketnom dispozicijom, pa je za </span><span class="span1">razumijevanje radnje izvršenja i ustanovljenja krivice, potrebno sagledati koji su to propisi u svakom pojedinačnom slučaju prekršeni da je uzročno posljedično sa takvim kršenjem nastupila posljedica. U tom smislu indikativne su sljedeće zakonske odredbe i to odredba člana 29 Zakona o zaštiti na radu /</span><span class="span3"> </span><span class="span1">"Sl. List Crne Gore", br. 26/10 od 07.05.2010, 73/10 od 10.12.2010,40/11 od 08.08.2011)</span><span class="span1"> kojom je propisana obaveza zaposlenog, da </span><span class="span1">za vrijeme rada primjenjuje propisane mjere zaštite na radu, namjenski koristi sredstva za rad i sredstva i opremu lične zaštite na radu, sarađuje sa poslodavcem i stručnim licem zaduženim za zaštitu na radu kako bi se sprovele propisane mjere za zaštitu na radu na poslovima na kojim radi, te da u skladu sa svojim saznanjima, odmah obavijesti poslodavca, pisano ili usmeno, preko svojih predstavnika, o nepravilnostima, nedostacima, štetnostima, opasnostima ili drugoj pojavi koja bi na radnom mjestu mogla da ugrozi njegovu bezbjednost i zdravlje ili bezbjednost i zdravlje drugih zaposlenih, dok je odredbom člana 31 istog zakona definisana materijalna i disciplinska odgovornost zaposlenog za nepridržavanje propisanih mjera. Nadalje, odredbom člana 12 Pravilnika o zaštninim mjerama protiv opasnosti od električne struje u radnim prostorijama i radilištima ("Sl. listu RCG" br. 6/86, 16/86), propisano je da se </span><span class="span2">u radnim prostorijama </span><span class="span1">i na radilištima sprovode tehničke zaštitne mjere od električnog udara, požara koji može da prouzrokuje električna energija, prekomjerne struje, kratki spojevi, prenapon, nedostatak ili pad napona zavisno od spoljašnjih uslova(klasifikacija prostorija) prema odnosnim JUS standardima i tehničkim normativima, dok je članom 28 citiranog Pravilnika, određeno da radovi na otvorenom prostoru nijesu dozvoljeni: a) pri nevremenu praćenom atmosferskim pražnjenjem, koje se može prenijeti na mjesto rada, dok odluku o prekidu donosi rukovodilac radova; b) pri jačem vjeru (iznad 60 km/h), na visini od 3 metra, te da rukovodilac radova, prema uslovima na terenu donosi odluku, da je rad moguć i pri slabijem vjetru i v) kod temperature nižih od -18*C i viših +35</span><sup class="sup1">o</sup><span class="span1">C u hladu, dok je stavom 3 istog člana propisano da u slučaju pojave jakih kiša, magle i sniježnih padavina, rukovodilac radova odlučuje da li je rad moguć, odredbom člana 29 stav 1 istog Pravilnika propisano da </span><span class="span2">priprema radnog mjesta za radove u beznaponskom stanju mora biti izvršena po navedenom redosljedu:a) iskopčati i vidljivo odvojiti od napona, ako je konstruktivno moguće;b) spriječiti ponovno uključivanje;c) utvrditi beznaponsko stanje;d) izvršiti uzemljivanje i kratko spajanje; i e) izvršiti ograđivanje mjesta rada od djelova pod naponom, i u konačnom odredbom člana 59 stav 1 navedenog Pravilnika je propisano da prije početka rada rukovodilac radova treba da dobije od ovlašćene osobe dozvolu za rad i ostala dokumenta za rad, a da na mjestu rada: provjeri sprovedene mjere sigurnosti, utvrdi susjedne djelove pod naponom; i sam sprovede eventualno potrebne ostale mjere osiguranja, a stavom 3 istog člana je određeno da rukovodilac radova prije početka rada upozorava radnike nasusjedne djelove pod naponom i na opasnost pri radu, upoznaje sa sprovedenim mjerama sigurnosti i upozorava na primjenu ličnih zaštitnih sredstava i zaštitne opreme. </span>
</p>
<p>&nbsp;</p>
<p>
<span class="span2">Nepoštovanje citiranih propisa imalo je za posljedicu nastupanje incidentne situacije, odnosno nastupanje teške tjelesne povrede kod oštećenog M. Z.</span>
</p>
<p>&nbsp;</p>
<p>
<span class="span2">Prednje činjenično ustanovljenje sud je zasnovao prevashodno na nalazu i mišljenju vještaka elektrotehničke struke, koji je kako u nalazu, tako i u neposrednom izjašnjenju na glavnom pretresu, ostao decidan i dosljedan tvrdnji da bi uzemljenje sa obadvije strane mjesta rada, kao preventivna mjera, mogla </span><span class="span2">spriječiti predmetni događaj, da su vremenske prilike otežavale uslove rada, ali ne bitno jer je napadali snijeg bio dobra provodna sredina, te da su izolacione rukavice korišćene da do posljedica ne bi ni došlo, odnosno, u konačnom zaključujući da je glavni faktor nastanka incidentne situacije, neposjedovanje dodatne zaštite, odnosno neposjedovanje seta za uzemljenje, opružne puške i zaštitnih rukavica, a da ukoliko zaposleni ne koristi rukavice, da je šef dužan da mu zabrani da radi. Ovakav nalaz u bitnom je skladan nalazu vještaka zaštite na radu, koja je u istom potvrdila činjenicu da je poslovođa grupe bio u obavezi da obezbijedi uslove za bezbjedan rad, prije intervencije na predmetnom dalekovodu, kao i da je oštećeni kritičnom prilikom morao koristiti izolacine rukavice, s tim što je bila umjerenija u pogledu tvrdnje da bi se korišćenjem istih, u potpunosti izbjeglo nastupanje posljedice, ali da bi u svakom slučaju povrjeđivanje bilo utoliko manje.  Ove nalaze sud je prihvatio kao jasne, stručne i urađene na temelju nauke i struke, a budući da su se vještaci u istima osvrnuli na sve relevantne činjenice i u potpunosti odgovorili na postavljeni zadatak vještačenja, dok je vještak elektrotehničke struke na glavnom pretresu u potpunosti učinio jasnim isti, neposrednim izjašnjavanjem i odgovaranjem na postavljena pitanja od strane stranaka i suda. </span>
</p>
<p>&nbsp;</p>
<p>
<span class="span2">Nadalje, činjenicu da je okrivljeni predmetnom prilikom morao koristiti izolacione rukavice, čime bi se, ako ništa drugo, smanjile nastupjele posljedice, u svom iskazu navodi i M. B. a koji je takođe potvrdio da su sredstva zaštite, koja su zadužena od strane ekipe okrivljenog, dovoljna, pod uslovom da su obezbijeđene mjere zaštite, odnosno da su, u konkretnom, trebala biti primijenjena preventivna mjera prethodnog uzemljenja mjesta rada, kao i da se konkretnom prilikom, iako možda ništa ne bi pokazao, trebao koristiti indikator napona, te da je okrivljeni, koji je shodno uputstvu poslovanja, taj koji ne smije da dozvoli radnicima da izvode radove ukoliko nijesu primijenjene sve mjere zaštite na radu i korišćena potrebna sredstva lične zaštite. Iskaz ovog svjedoka sud je prihvatio imajući u vidu da je isti objektivan i stručan, te da je u bitnom kompatibilan nalazu i mišljenju vještaka elektrotehničke struke i nalazu i mišljenju vještaka zaštite na radu. Nadalje, da je okrivljeni kao rukovodilac ekipe bio dužan da vodi računa o primjeni sredstava zaštite na rade, sredstava rada, materijala, alata, instrumenata, opreme i uređaja, materijalnih dobara, kao i života ljudi, proizilazi i iz tabelarnog pregleda sistematizacije radnih mjesta sa opisom poslova Elektroprivrede Crne Gore i Anexa ugovora o uređivanju međusobnih prava, obaveza i odgovornosti, zaključenog između okrivljenog i Elektroprivrede Crne Gore, koje materijalne dokaze je sud prihvatio kao pouzdane  i vjerodostojne, a kod činjenice da tokom postupka njihovoj korektnosti nije prigovoreno. Da u konkretnom nijesu bila propisno korišćena sredstva lične zaštite svjedoči i prijava o povredi na radu Elektroprivrede Crne Gore, koji dokaz je sud takođe ocijenio kao vjerodostojan. Nadalje, sud je iz pregleda normative sredstava i opreme lične i kolektivne zaštite na radu Elektroprivrede Crne Gore za radno mjesto elektromonter III, ustanovio da su za to radno mjesto bile predviđene izolacione rukavice, a i ovi materijalni dokazi su po ocjeni suda pouzdani i vjerodostojni, a takođe njihovoj sadržani i pravnoj valjanosti tokom postupka nije prigovoreno,dok je svjedok A. R. jasno iskazala da je  </span><span class="span1">poslodavac u EPCG A.D. Nikšić u cilju detaljnog uredjenja pitanja iz oblasti zaštite na radu donio niz pravilnika koji se </span><span class="span1">temelje na Zakonu o zaštiti na radu, kolektivnom ugovoru i podzakonske akte, a sve u skladu sa tehničko – tehnološkim procesom rada u EPCG,da su među pomenutim aktima i Pravilnik o zaštiti na radu u EPCG Nikšić, Program obuke zaposlenih za bezbjedan rad, Uputstvo za bezbjedan rad na elektroenergetskim objektima, pregled normativa i sredstava opreme itd.,a da se  preventivne mjere koje se preduzimaju u svakom konkretnom slučaju su poštovanje procedure, formiranje i upućivanje dokumenta u skladu sa uputstvom za bezbjedan rad na elektro – energetskim objektima, koja se i u redovnim uslovima, kao i u uslovima vanrednog stanja i hitne intervencije zadovoljava korišćenjem depeše, ili putem govornih telekomunikacionih veza uz mogućnost snimanja razgovora, telegrafom, teleksom ili e-meilom, što je sve u skladu sa uputstvom za rad na elektroenergetskim objektima. ,tj.da preventivne mjere koje su trebale biti preduzete su i dovodjenje dalekovoda 35 KV u beznaponsko stanje i nakon toga i njegovo uzemljenje na obije strane, provjera naponskog stanja dalekovoda na kome se radi od strane odgovornog rukovodioca  radova – poslovodje, uzemljenje mjesta rada i korišćenje ličnih i kolektivnih sredstava zaštite,da shodno uputstvu za bezbjedan rad na elektroenergetskim objektima mogu samo radnici sa posebnim ovlašćenjem i odgovornostima za obavljanje pojedinih poslova izdavati naloge za rad, vršiti nadzor, utvrdjivati organizaciju rada i provjeravati izvodjenje neposrednih tehničkih radova pri opsluživanju i održavanju objekta od kojih zavisi sigurnost radnika i objekata,da je prije preuzimanja dozvole za rad rukovodilac radova obavezan da se upozna sa njenim sadržajem, a ukoliko smatra da nijesu ispunjeni svi uslovi, a naročito obezbjedjenje mjesta rada, ima pravo da odbije prijem dozvole za rad i preduzme dodatne mjere obezbjedjenja,od.da lice koje je trebalo da vrši nadzor i nadgleda pravilnost sprovođenja preventivnih mjera potrebnih radi bezbjednog izvođenja radova je bio rukovodilac  P. S.,dok oštećeni  M. Z. u momentu povređivanja nije bio obučen za bezbjedan rad na radno mjesto koje je obavljao u momentu povređivanja, i isti u to vrijeme nije imao položen stručni ispit. </span>
</p>
<p>&nbsp;</p>
<p>&nbsp;</p>
<p>
<span class="span2">Da je oštećeni  M. Z. kritičnom prilikom zadobio</span><span class="span1"> tešku tjelesnu povredu u vidu nekroze – izumiranja kože na lijevom stopalu, sud je nesporno utvrdio na osnovu nalaza i mišljenja vještaka medicinske struke R. dr S. i medicinske dokumentacije koja se nalazi u spisima predmeta, koji je na jasan i stručan način opisao nastale povrede, naveo mehanizam nastanka istih i dao mišljenje u pogledu njihove prirode i težine, te kao takvom tokom postupka nije prigovoreno. </span>
</p>
<p>&nbsp;</p>
<p>
<span class="span2">Dakle, u konkretnom je nesporno utvrđeno da je ekipa u sastavu od P. S., kao rukovodioca grupe, po zanimanju elektromonter II, sa članovima ekipe P. D. i M. Z. koji su po zanimanju elektromonteri III ( koja činjenica je u odnosu na oštećenog, nesporno utvrđena na osnovu ugovora o radu između istog i Elektroprivrede Crne Gore, koji ugovor je sud ocijenio kao vjerodostojan i pouzdan ) poslati da utvrde i otklone kvar na dalekovodu 35 Kv Humci – R. Crnojevića ( kako to nesporno proizilazi iz naloga za rad Elektroprivrede Crne Gore AD Nikšić   FC Distribucija Podgorica, koji materijalni dokaz je sud ocijenio kao vjerodostojan da je po dolasku kod trafostanice koja se nalazi u blizini AMD Lovćen ( što je nesporno utvrđeno na osnovu fotodokumetnacije UP OB Cetinje, koji materijalni dokaz je sud ocijenio kao vjerodostojan, pouzdan ), oštećeni rastavio mostove na istom, te da je okrivljeni pozvao dispečera kako bi, radi provjere  njegove ispravnosti, uključio dalekovod, da se okrivljeni, nakon što su </span><span class="span2">okrivljenom dispečeri potvrdili da je dalekovod isključen, rastavljen i uzemljen ( što u svojim iskazima jasno, kategorično i decidno potvrđuju nadležni dispečeri Z. V. i D. B. čije iskaze je sud prihvatio kao jasne, objektivne, pouzdane i skladne ostalim provedenim dokazima ), ponovo popeo na stub da veže mostove i vrati ih u probitno stanje, nakon čega se čulo brujanje, da je povodom ove situacije kod Elektroprivrede Crne Gore ad Nikšić oformljena komisija sa ciljem utvrđivanja uzroka i okolnosti nastanka same nezgode, koja je zaključila da se ne mogu utvrditi okolnosti i uzroci povređivanja oštećenog Z. M. </span>
</p>
<p>&nbsp;</p>
<p>
<span class="span2">Treba istaći da se oformljena komisija Elektroprivrede Crne Gore, bavila utvrđivanjem uzroka nezgode ,s tim što se iz njihovog izvještaja takođe da zaključiti da povrijedjeni nije koristio ličnu zaštitnu opremu, kao i to da na mjestu rada nijesu korištena zaštitna sredstva shodno važećem normativu,uz konstataciju da komisija ukazuje na stalnu obavezu poštovanja Pravilnika o zaštiti na radu u pogledu primjene ličnih i kolektivnih sredstava zaštite kako bi se eventualne posledice izbjegle ili svele na najmanju moguću mjeru.</span>
</p>
<p>&nbsp;</p>
<p>
<span class="span2">Da oštećeni kritične prilike nije bio obezbijeđen za bezbjedan rad proizilazi iz programa osposobljavanja zaposlenih za bezbjedan rad, u kojem je detaljno objašnjen postupak osposobljavanja, koji doveden u vezu sa uvjerenjem o osposobljenosti za bezbjedan rad, izdatog 26.06.2012. godine, nedvosmisleno ukazuje da je oštećeni ovaj program prošao i uvjerenje dobio nakon kritičnog događaja. S tim u vezi, irelevantan je ljekarski izvještaj JZU Dom zdravlja Podgorica, iz kojeg se konstatuje da je oštećeni sposoban za rad na mjesto elektromontera III, te da je sposoban na rad za visini, budući da se ovaj izvještaj odnosi na fizičke i psihičke indikacije i svojstva oštećenog, odnosno potvrđuje činjenicu da je sa fizičkog i zdravstvenog aspekta,oštećeni sposoban da vrši ovaj rad, međutim EPCG je, upravo zbog zahtjeva i opasnosti ovog poziva, detaljno uredila i predvidjela postupak u kojem će se svi zaposleni osposobiti za bezbjedan rad. Međutim, ove dokaze, sud je ocijenio kao vjerodostojne i pouzdane, tim prije što njihovoj autentičnosti i korektnosti tokom postupka nije ni prigovoreno. </span>
</p>
<p>&nbsp;</p>
<p>
<span class="span2">Međutim, slijedom iznijetog sud nije mogao prihvatiti odbranu okrivljenog da je predmetnom prilikom sve uradio u skladu sa procedurom, budući da rezultati dokaznog postupka, kao i nastupanje same posljedice, kritične prilike, u bitnom obezvrjeđuju ovakve navode okrivljenog. Okrivljeni najprije navodi da su predmetnom prilikom imali visokonaponske rukavice zadužene, i da je oštećenom rekao da ih uzme, ali da on to nije učinio. Međutim, radi izbjegavanja nastupanja bilo kakve nezgode, okrivljeni je kao neposredni nadređeni, imao ovlašćenja da oštećenom zabrani da radi bez sredstava zaštite. Nadalje, okrivljeni navodi da predmetnom prilikom nijesu imali zadužen set za uzmeljenje i  opružnu pušku, međutim, ovakvi navodi okrivljenog, posmatrani kroz sadržinu Anexa ugovora o uređivanju međusobnih prava, obaveza i odgovornosti, nemaju dejstvo,budući da iz ovog Anexa jasno proizilazi da je okrivljeni imao ovlašćenja da  učestvuje u pripremi posla i specifikaciji potrebnog materijala, odnosno okrivljeni je imao sva ovlašćenja da kod neposjedovanje potrebne opreme, odbije izvršenje povjerenog mu zadatka, tako da je njegovo pozivanje na ovaj osnov svakako obezvrijeđeno. I </span><span class="span2">u konačnom, činjenica da se indikator napona ne smije koristiti u lošim vremenskim prilikama ( navodi odbrane okrivljenog ), već samo u trafostanicama, jasno je opovrgnut iskazom saslušanog svjedoka M. B. koji se posve jasno i decidno izjasno da je korišćenje indikatora napona obavezno u svakom slučaju, odnosno i na otvorenom i zatvorenom prostoru, a vještak elektrotehničke struke je jasno naznačio da tinjalica svjedoči da je napon isključen sa obadvije strane i u svakom slučaju je trebala biti korišćena ,a svako polje se mora posebno ispitati sa zaštitnom opremom bez obzira što je na prethodnom dalekovodu otklonjen kvar.</span>
</p>
<p>
<span class="span2"> </span>
</p>
<p>
<span class="span2">Oštećeni M. Z. i svjedok P. D. su detaljno pojasnili kako je došlo do konkretne situacije,odn.koje su mjere zaštite prethodile obavljanju konkretnog zadatka.</span>
</p>
<p>
<span class="span2"> </span>
</p>
<p>&nbsp;</p>
<p>
<span class="span2">Svjedok R. R. je sa druge strane želio predstaviti da su preduzete sve mjere preventive, da oštećeni predmetnom prilikom nije mogao koristiti izolacione rukavice, kao i da indikator napona mogu koristiti jedino u trafostanicama,što je suprotno utvrđenom činjeničnom stanju ,i dovodi do neprihvatanja iskaza ovog svjedoka ,a ovakav stav suda je  prije svega baziran na nalazu i mišljenju vještaka elektrotehničke struke, koji se decidno izjasnio povodom korišćenja izolacionih rukavica, dok se M. B. jasno izjasnio u pogledu mogućnosti korišćenja indikatora napona.</span>
</p>
<p>&nbsp;</p>
<p>
<span class="span2">Dakle,detaljnom analizom svih saslušanih svjedoka, kao i odbrane okrivljenog izvodi se zaključak da  okrivljeni nije proveo sve mjere zaštite </span><span class="span1">od električnog udara, nije pripremio i osigurao mjesto rada za rad u beznaponskom stanju, tako da mjesto rada ili elementi postrojenja na kojem se izvode radovi, ne može iz bilo kog razloga doći pod naponom iz visokonaponske mreže, niti iz niskonaponske mreže, niti sproveo njegovo uzemljavanje na obije strane, te pomoću indikatora napona nije utvrdio beznaponsko stanje mjesta rada, pri čemu oštećenog M. Z. koji je izvodio radove, a u to vrijeme nije bio osposobljen za bezbjedan rad, niti je koristio izolacione rukavice, nije upozorio na obaveznu primjenu ličnih zaštitnih sredstava i zaštitne opreme, te je istome dozvolio da otpočne izvodjenje radova, a da prethodno nijesu primijenjene sve mjere zaštite na radu, budući da oštećeni nije koristio izolacione rukavice koje je imao zadužene, dok radna grupa nije imala zadužene odgovarajuće sprave kojima bi izvršili kratko spajanje i uzemljavanje svih faznih provodnika neposredno ispred i iza radnog mjesta, niti opružnu pušku – komplet za provjeru naponskog stanja na dalekovodu, te je trebao odbiti izvršenje radnog naloga,a okolnosti na koje se pozivaju kako svjedoci ,tako i okrivljeni ,koje su vezane za neposjedovanje kompletne zaštitne opreme, nepovoljne vremenske uslove, produžavanje  vremena otklanjanja kvara i nedostatak ljudstva za preduzimanje svih neophodnih mjera zaštite,kao i otežavanje posla korišćenjem izolacionih rukavica,u svakom slučaju ne mogu biti osnov za isključenje odgovornosti okrivljenog za konkretno kriovično djelo ,samim tim jer je okrivljeni bio svjestan da može izazvati opasnost za život i tijelo u konkretnom slučaju ošt. M. Z. pritom olako držeći da do toga neće doći  i da će to moći spriječiti, kojem je prilikom povezivanja strujnih veza došlo do prolaska električne struje kroz tijelo, usled čega je zadobio naznačenu tešku tjelesnu povredu. </span>
</p>
<p>&nbsp;</p>
<p>&nbsp;</p>
<p>
<span class="span2">Posebno zapažanje sud je poklonio i navodima branioca okrivljenog, prezentovanih u završnoj riječi, u kojoj se isti poziva na neotklonjivu stvarnu zabludu, na strani okrivljenog, zbog neposjedovanja sredstava. Odredbom člana 18 KZ-a stav 2 propisano je da neotklonjiva stvarna zabluda postoji ako učinilac nije bio dužan i nije mogao da otkloni zabludu u pogledu neke stvarne okolnosti koja predstavlja obilježje bića krivičnog djela ili u pogledu neke stvarne okolnosti koja bi, da je zaista postojala, činila djelo dozvoljenim. Dakle, zakonodavac tretirajući ovo pitanje zauzima stanovište prema kojem je pozivanje na stvarnu zabludu moguće u dva slučaju: 1) ako učinilac nije bio dužan i nije mogao da otkloni zabludu u pogledu neke stvarne okolnosti koja predstavlja obilježje bića krivičnog djela i 2) postojanje neke (stvarne) okolnosti, koja bi, u slučaju postojanja, činila djelo dozvoljenim. Međutim, podvodeći utvrđeno činjenično stanje, kroz sadržinu ove materijalnopravne odredbe, sud nalazi da nijesu ostvareni svi potrebni elementi da bi se govorilo o stvarnoj zabludi u konkretnom slučaju. Naime, okrivljeni je kao poslovođa grupe, prema sistematizaciji radnih mjesta i anexu ugovora o radu, znao svoja ovlašćenja,a shodno tome i koje su mu stvari bile potrebne radi otklanjanja kvara,  tako da je u svakom slučaju zbog neposjedovanja opreme mogao odbiti da izvrši radni zadatak ( bez obzira kakve su prilike vladale u kritičnom periodu ), odnosno, imao je ovlašćenja da odbije radni zadatak i zabrani oštećenom, da bez izolacionih rukavica vrši bilo kakve radnje.</span>
</p>
<p>&nbsp;</p>
<p>
<span class="span2">Dakle, po mišljenju suda okrivljeni je bio svjestan da nepostupajući po propisima i tehničkim pravilima o mjerama zaštite na radu može izazvati opasnost za život i tijelo oštećenog M. Z. ali je olako držao da do posljedica neće doći i da će ih moći spriječiti, čime je postupao sa svjesnim nehatom, kao oblikom vinosti.</span>
</p>
<p>&nbsp;</p>
<p>
<span class="span1">Prilikom odlučivanja o vrsti i visine kazne sud je cijenio sve okolnosti iz čl. 42 Krivičnog zakonika koje su od uticaja da kazna bude manja ili veća (olakšavajuće i otežavajuće okolnosti), pa je od olakšavajućih okolnosti na strani okrivljenog cijenio činjenicu što se oštećeni nije pridružio krivičnom gonjenju i nije postavio imovinskopravni zahtjev, njegove lične i porodične prilike, odnosno činjenicu da je oženjen i da je otac troje maloljetne djece, dok je od otežavajućih okolnosti na njegovoj strani cijenio raniju osuđivanost kako proizilazi iz izvoda iz kaznene evidencije na njegovo ime ,pa mu je primjenom čl. 52-54 Krivičnog zakonika, izrekao uslovnu osudu, na način što mu je prethodno utvrdio kaznu zatvora u trajanju od 30 (trideset) dana i odredio da se ova kazna neće izvršiti ukoliko okrivljeni u vremenu provjeravanja ( 1 godina ) ne izvrši novo krivično djelo. Uvjerenje suda u svrsishodnost izricanja uslovne osude, vođeno je prije svega činjenicom da je okrivljeni otac troje maloljetne djece, da su posljedice djela takođe uticale na samog okrivljenog, pa bi samim tim strožija ili visočije odmjerena konkretna krivična sankcija, po mišljenju suda, imala negativne efekte ne samo po okrivljenog, već i na njegovu maloljetnu djecu, dok radi krivičnopravne zaštite, po nalazištu suda, nije potrebno izricanje kazne, smatrajući da se i uslovnom osudom postići svrha njenog izricanja predviđena odredbom člana 52 Krivičnog zakonika, a u okviru opšte svrhe izricanja krivičnih sankcija iz člana 4 stav 2 Krivičnog zakonika. </span>
</p>
<p>&nbsp;</p>
<p>
<span class="span1">Sud je okrivljenog, temeljom odredbi člana 226-229 Zakonika o krivičnom postupku, obavezao na plaćanje troškova krivičnog postupka, u ukupnom iznosu od 540,08 od čega 38,50 eura na ime nalaza i mišljenja sudskog vještaka medicinske struke R. dr S. 144,08 eura na ime nalaza i mišljenja sudskog vještaka elektrotehničke struke M. B. kao i odbranu nalaza pred sudom , te iznos od 357,50 eura na ime nalaza i mišljenja i dvije dopune istog od strane vještaka iz oblasti zaštite na radu mr  G. S. te iznos od 30,00 eura na ime paušala, kao dijela troškova krivičnog postupka, srazmjernog trajanju i složenosti postupka, kao i imovnim prilikama okrivljenog, a sve prednje u roku od 15 dana po pravosnažnosti presude, u korist Budžeta Crne Gore, pod prijetnjom prinudne naplate.</span>
</p>
<p>&nbsp;</p>
<p>
<span class="span1">Na temelju izloženog shodno čl. 374. ZKP-a valjalo je odlučiti kao u izreci. </span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U CETINJU</span>
</p>
<p style="text-align:center;">
<span class="span1">Dana 12. 06. 2015.godine</span>
</p>
<p>&nbsp;</p>
<p>&nbsp;</p>
<p>
<span class="span1">Zapisničar, </span><span class="span1"></span><span class="span1"></span><span class="span1"></span><span class="span1"></span><span class="span1">                                       S u d i j a</span>
</p>
<p>
<span class="span1">Martinović Aleksandra </span><span class="span1"></span><span class="span1"></span><span class="span1"></span><span class="span1"></span><span class="span1">                 Marija Ćupić </span>
</p>
<p>&nbsp;</p>
<p>
<span class="span1">PRAVNA POUKA:</span>
</p>
<p>
<span class="span1">Protiv ove presude može se izjaviti žalba u </span>
</p>
<p>
<span class="span1">roku od 8 dana  od dana prijema Višem sudu </span>
</p>
<p>
<span class="span1">u Podgorici a preko ovog Suda.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:end;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:start;hyphenate:auto;font-family:Arial;font-size:12pt;}
.p4{text-indent:0.5in;text-align:justify;hyphenate:auto;font-family:Arial;font-size:12pt;}
.p5{text-align:justify;hyphenate:auto;font-family:Arial;font-size:12pt;}
.p6{margin-left:0.5in;text-align:justify;hyphenate:auto;font-family:Arial;font-size:12pt;}
.p7{text-indent:0.5in;text-align:center;hyphenate:auto;font-family:Arial;font-size:12pt;}
.p8{text-align:start;hyphenate:auto;font-family:Times New Roman;font-size:12pt;}
</style>
<meta content="marija.cupic" name="author">
</head>
<body class="b1 b2">
<p class="p1">
<span>Posl.br.K.242/12</span>
</p>
<p class="p1"></p>
<p class="p2"></p>
<p class="p2">
<!--Image link to '0.jpg' can be here-->
</p>
<p class="p1"></p>
<p class="p1"></p>
<p class="p1"></p>
<p class="p2">
<span>U  I M E   C R N E   G O R E</span>
</p>
<p class="p3"></p>
<p class="p4"></p>
<p class="p4"></p>
<p class="p4">
<span>OSNOVNI SUD U CETINJU, kao prvostepeni krivični, po sudiji Ćupić Mariji, kao sudiji pojedincu, uz sudjelovanje sudskog namještenika Martinović A..andre , kao zapisničara, u krivičnom predmetu okr. P.A. Č.A. i A.. B. svi iz Tirane , kao saizvršilaca zbog krivičnog djela teška krađa u produženom trajanju iz člana 240.st. 1.tač. 1, a u vezi čl. 23 st.2, a u vezi čl. 49 st.1   KZ-a,  po Optužnici Osnovnog državnog tužilaštva u Cetinju, Kt.br. 176/12 od 24.10.2012.godine, nakon održanog glavnog i javnog pretresa dana 11.01.2013.god. u prisustvu   zamjenika ODT-a M. D. I-opt. P.A. i njegovog branioca S. Dj. adv. iz Cetinja,  II-opt. Č.A. i njegovog branioca B. R. adv. iz Cetinja, III-okr. A.. B. sa braniocem R. B. adv. Cetinja,  donio je i istog dana javno objavio </span>
</p>
<p class="p3"></p>
<p class="p2"></p>
<p class="p2">
<span>P R E S U D U</span>
</p>
<p class="p3"></p>
<p class="p2"></p>
<p class="p4">
<span>1.Opt. P. A.od oca Dj. i majke D. rodjene K. Rodjen ......godine  u mjestu P...Republika Albanija, sa prebivalištem u Tirani, naselje .....nezaposlen, državljanin Albanije, neoženjen, pismen sa završenom Osnovnom školom, lošeg imovnog stanja</span>
</p>
<p class="p5"></p>
<p class="p4">
<span>2. Opt. Č.A. od oca Š. i majke Dj. rodjene A. rodjen .....godine u mjestu F. K. Republika Albanija, sa prebivalištem u Tirani, naselje .... po zanimanju poljoprivredni tehničar, državljanin Albanije, neoženjen, pismen sa završenom srednjom školom, lošeg imovnog stanja</span>
</p>
<p class="p5"></p>
<p class="p4">
<span>3. Opt. A.. B. od oca S. i majke Š. rodjene H. rodjen ......godine u mjestu Fajze –H. Republika Albanija, sa prebivalištem u Tirani, naselje K. nezaposlen, državljanin Albanije, neoženjen, pismen, sa završenom Osnovnom školom, lošeg imovnog stanja, </span>
</p>
<p class="p3"></p>
<p class="p3"></p>
<p class="p2">
<span>K  R  I  V I     S U </span>
</p>
<p class="p3"></p>
<p class="p3"></p>
<p class="p3">
<span> Što su :</span>
</p>
<p class="p4"></p>
<p class="p4">
<span>1. Dana 03.oktobra 2012.godine, u jutarnjim časovima, u selu Dolovi, opština Cetinje, u namjeri da obijanjem u tudju zatvorenu zgradu i oduzimanjem i prisvajanjem tudjih pokretnih stvari u iznosu od preko 150,00 eura, sebi pribave protivpravnu imovinsku korist, i ako svjesni da je obijanje tudjeg zatvorenog prostora i oduzimanje i prisvajanje tudjih pokretnih stvari zabranjeno, voljno, obili porodičnu kuću oštećenog K.D. iz Kotora, na način što su upotrebom fizičke sile i uz pomoć poljoprivredne alatke – krampe polomili staklo na prozoru kupatila u prizemlju kuće, te su kroz tako načinjen otvor, otvorili prozor, nakon čega su uskočili u unutrašnjost kuće, u kojoj su izvršili preturanje stvari i protivpravno oduzeli i prisvojili: fotoaparat nepoznate marke sa crnom futrolom, neutvrdjene vrijednosti, dvogled marke „Ying RUI“ sa crnom futrolom, vrijednosti 35,00 eura, donji dio trenerke marke „Nike“ vrijednosti 5,00 eura, radio tranzistor marke „dehler“, vrijednosti 5,00 eura, pumpu za vodu marke „Vodorey 280 W“ vrijednosti 25,00 eura, kuhinjski nož, vrijednosti 3,25 eura, naočare za sunce marke „Rejban“ vrijednosti 70,00 eura, dva starinska zidna sata nepoznate marke, neutvrdjene vrijednosti i čokoladu marke „Milka“ vrijednosti 2,80 eura, </span>
</p>
<p class="p5"></p>
<p class="p4">
<span>2. U vremenu i mjestu kao pod tačkom 1. izreke presude, u namjeri da obijanjem u tudju zatvorenu zgradu i oduzimanjem i prisvajanjem tudjih pokretnih stvari u iznosu od preko 150,00 eura, sebi pribave protivpravnu imovinsku korist, i ako svjesni da je obijanje tudjeg zatvorenog prostora i oduzimanje i prisvajanje tudjih pokretnih stvari zabranjeno, voljno, obili porodičnu kuću oštećenog K.D. iz Kotora, na način što su upotrebom fizičke sile uz pomoć podesnog sredstva nasilno otvorili metalne prozorske škure u prizemlju, a zatim metalne prozorske škure i na spratu kuće, te su potom polomili prozorsko staklo na prizemlju kuće, nakon čega su otvorili prozori uskočili u unutrašnjost kuće u kojoj su izvršili preturanje stvari i iz koje su na spratu kuće sa šanka protivpravno oduzeli i prisvojili; jednu flašu viskija marke „Ballantines“ 0,75 lit., vrijednosti 13,99 eura, dvije flaše viskija marke „White horse“ ukupne vrijednosti 24,78 eura, jednu flašu sherry-brendya marke „Maraska“, vrijednosti 9,75 eura i pet flaša viskija nepoznate marke, neutvrdjene vrijednosti, dok su u prizemlju kuće iz kuhinje protivpravno oduzeli i prisvojili; deset flaša nikšićkog piva od 0,5 lit., ukupne vrijednosti 5,50 eura, dvije flaše od 2. lit. „Coca cola“ ukupne vrijednosti 2,76 eura, dvije flaše kisjele vode „Knjaz Miloš“, od 1,5 lit., ukupne vrijednosti 1,02 eura, plastični bidon sa zapreminom od 3 lit. crnog vina, ukupne vrijednosti 15,00 eura i 6. lit. domaće rakije, ukupne vrijednosti 48,00 eura, </span>
</p>
<p class="p5"></p>
<p class="p4">
<span>3. Dana 03.oktobra 2012.godine, u poslijepodnevnim časovima u selu  Dugi do  opština Cetinje, u namjeri da obijanjem u tudju zatvorenu zgradu i oduzimanjem i prisvajanjem tudjih pokretnih stvari u iznosu od preko 150,00 eura, sebi pribave protivpravnu imovinsku korist, iako svjesni da je obijanje tudjeg zatvorenog prostora i oduzimanje i prisvajanje tudjih pokretnih stvari zabranjeno, voljno, obili porodičnu kuću oštećenog P.P. iz  Kotora, na način što su upotrebom fizičke sile polomili staklo na prozoru prizemnog dijela kuće,  i kroz tako načinjen otvor, otvorili prozor kuće i uskočili u unutrašnjost iste u kojoj su izvršili preturanje stvari i protivpravno oduzeli i prisvojili jednu pozlaćenu pločicu – radnu medalju dimenzija 12x8 cm, neutvrdjene vrijednosti, 2 bronzane medalje rada, neutvrdjene vrijednosti i 1 zimsku jaknu, vrijednosti 75,00 eura, </span>
</p>
<p class="p4"></p>
<p class="p4">
<span>- čime su, kao saizvršioci, izvršili produženo krivično djelo teška kradja iz čl. 240 stav 1 tačka 1, a u vezi člana 23 st.2., a u vezi čl. 49 st.1. Krivičnog zakonika</span>
</p>
<p class="p5"></p>
<p class="p5">
<span>	- pa ih sud primjenom citiranog zakonskog propisa te primjenom članova 4, 5, 13,  15, 32, 36, 42, 45, 46, i 51 KZ -a i članova 226-229 ,239 i 374  ZKP-a </span>
</p>
<p class="p6">
<span> </span>
</p>
<p class="p5"></p>
<p class="p2">
<span>O S U Đ U J E</span>
</p>
<p class="p7"></p>
<p class="p4"></p>
<p class="p4">
<span>Na  kaznu zatvora u trajanju od  po tri mjeseca i sedam dana, u koju im se ima uračunati vrijeme provedeno u pritvoru od 04.10.2012.god. do 11.01.2013.godine.</span>
</p>
<p class="p4"></p>
<p class="p4">
<span>Oštećenom  K.D. se dosuđuje imovinskopravni zahtjev u iznosu od 146,05 eura,ošt. K.D. u iznosu od 120,80 eura i P.P. u iznosu od 75,00 eura,dok se  za višak upućuju na redovnu parnicu.</span>
</p>
<p class="p4"></p>
<p class="p4">
<span>Obavezuju se optuženi da na ime troškova krivičnog postupka u korist budžeta Crne Gore uplate i to opt. P.A.,iznos od 1050,00 eura, opt. Č.A. iznos od 450,00 eura i opt. A.. B. iznos od 450,00 eura,te solidarno iznos od 71,50 eura, a na ime paušala iznos od po 30,00 eura, a sve  u roku od 15 dana po pravosnažnosti presude pod prijetnjom prinudnog izvršenja.</span>
</p>
<p class="p4"></p>
<p class="p2"></p>
<p class="p2">
<span>O b r a z l o ž e nj e</span>
</p>
<p class="p4"></p>
<p class="p4"></p>
<p class="p4">
<span>Osnovno državno tužilaštvo u Cetinju podignutom optužnicom Kt.br. 176/12  od 24.10.2012..god. opt. P.A. Č.A. i A.. B., svi iz Tirane , kao saizvršiocima stavilo je na teret izvršenje krivičnog djela teška krađa u produženom trajanju iz člana 240.st. 1.tač. 1,  u vezi čl. 23 st.2, a u vezi čl. 49 st.1   KZ-a. U završnoj riječi na glavnom pretresu zastupnik optužbe je istakao da sprovedenim dokazima je nsporno utvrdjeno da su optuženi izvršili krivično djelo koje im je optužnicom stavljeno na teret, te je predložio sudu da iste oglasi krivim za počinjeno krivično djelo i osudi po zakonu.</span>
</p>
<p class="p4"></p>
<p class="p4">
<span>I - opt. P.A. je u svojoj odbrani datoj kod ODT u Cetinju dana 04.10.2012 godine u prisustvu sudskog tumača za albanski jezik Z. B. istakao da je dana 02.10.2012.godine došao iz Albanije u Crnu Goru, preko graničnog prelaza, ali nezna kako se taj prelaz zove. Prvu noć je spavao u Tuzima kod jednog prijatelja koji se zove F. čije prezime takodje nezna. Stigao je na Cetinje sa namjerom da nadje neki posao, obzirom da je i ranije radio kao fizički radnik na nekim gradilištima po Cetinju, ali nezna za koja lica jer ne razumije crnogorski jezik. Prespavao je u jednom hotelu na Cetinju, ističući da nezna gdje se nalazi taj hotel i kako se zove . Ujutro kada se probudio na ulicu ga je zaustavio policajac koji mu je tražio lične isprave, koje je on imao, tačnije imao je pasoš koji je držao u manjoj torbici okačenoj o vratu. Kada je krenuo da izvadi pasoš policajac nije ni gledao isti, već ga je priveo u Stanicu policije. Dodao je i to da poznaje Č.A. i A. B. još iz Albanije i da su došli zajedno u Crnu Goru, ali nijesu došli zajedno na Cetinje. Sreo ih je tek u Stanicu policije i kod njih nije vidio bilo kakvu torbu. Nije priznao izvršenje krivičnog djela koje mu se stavlja na teret jer nema nikakve veze sa kradjama. Na održanom glavnom pretresu  u prisustvu svog branioca po službenoj dužnosti Dj. S. advokata iz Cetinja,te navedenog sudskog tumača je  istakao da su tačni navodi optužbe da je počinio krivično djelo koje mu je stavljeno na teret, te da prihvata krivicu i krivično pravu odgovornost za počinjeno djelo. Naveo je da je u Crnu Goru došao da radi, te da nije bilo zaposlenja, a da je bio u pripitom stanju, jer je počeo da pije dok se još nalazio u Tuzima i kada je došao na Cetinje, te da je to jedan od razloga zbog kojih je počinio krivično djelo. Istakao je i to da u jednu kuću koju su razbili bili su njih trojica zajedno, a dvije druge kuće je sam obio. Pojasnio je da je zajedno sa ostalom dvojicom došao iz Tuzi u Cetinje i njih dvojica dok je sam obijao dvije kuće bili su u onoj kući koju su prvu obili, a on je pošao i bio sam u ostale dvije kuće. Ostali su oko sat vremena gdje su pili piće, a zatim je on otišao u te druge dvije kuće. Njima dvojici ništa nije rekao gdje ide, jer je bio u pijanom stanju i kada je razbio te dvije kuće, ne sjeća se što je iz njih uzeo.  Njih dvojica su za to vrijeme bili u blizini prve kuće, gdje su izvršili obijanje i nakon toga su se sastali i došli pješke na Cetinje. Na Cetinje ih je zaustavila policija, a on je pošao da kupi neke cigarete i otišao kod prijatelja gdje je radio i kada se vratio njegove drugove nije našao i tu ga je zaustavio policajac i tražio mu lična dokumenta. Izvinio se vlasnicima kuća koje su on i njegovi prijatelji obili i što se tiče štete prihvatio bi da je plati i izvinio se sudu za sve što je uradio. Pojasnio je i to da njegova odbrana koju je dao kod Državnog tužioca je suprotna odbrani koju je iznio na glavnom pretresu, a iz razloga što mu se prvi put nešto tako dešava u životu i nije imao iskustva, tako da nije znao kako da postupi.</span>
</p>
<p class="p4"></p>
<p class="p4">
<span>Branilac okrivljenog P. A. adv. S. Dj. je u završnoj riječi predložila a obzirom da je njen branjenik priznao krivično djelo da se uzme u obzir njegovo priznanje prilikom odmjeravanja kazne, da je mlad, da je došao za zaradom, da nije zaposlen, da je lošeg imovnog stanja, navodeći da je krivično djelo izvršio u alkoholisanom stanju, a što ne može da bude olakšavajuća okolnost, ali da ga je to tjeralo da tako nešto uradi , da se kaje što je izvršio krivično djelo .</span>
</p>
<p class="p4"></p>
<p class="p4">
<span>II-opt. Č.A. u svojoj odbrani datoj kod ODT- Cetinje dana 04.10.2012 godine u prisustvu sudskog tumača za albanski jezik Z. B. je istakao da je dana 02.10.2012.godine došao iz Albanije u Crnu Goru, preko graničnog prelaza Božaj, zajedno sa P.A. i A.. B. Spavali su u jednom hotelu u Tuzima, tačnije u privatnom smještaju. Došli su na Cetinje kako bi našli neki posao vezan za šeganje i transport drva, čime se inače i bave i nijesu spavali nigdje, već su šetali po Cetinju. Granični prelaz je prešao sa ličnom kartom. Dana 04.10. 2012.godine u jutarnjim časovima, tačnije oko 6 časova krenuli su prema autobuskoj stanici kako bi se vratili za Tuzi, jer nijesu našli posao na Cetinje i kako nijesu znali gdje se nalazi autobuska stanica uz put su sreli nekog Roma, kojeg su pitali za lokaciju autobuske stanice i taj Rom je sa sobom nosio crnu torbu.  U medjuvremenu dok su razgovarali sa njim došao je neki policajac i ovaj Rom je ostavio crnu torbu i udaljio se u nepoznatom pravcu, a policajac nije obraćao pažnju na njega, već je njih pitao da li je to njihova torba, našto su oni odgovorili da nije, već Roma koji je ispred njih pošao. Policajac se na to nije osvrtao već ih je priveo u stanicu policije. Na zapisniku o glavnom pretresu u prisustvu svog branioca adv. R. B. iz Cetinja, I sudskog tumača za albanski jezik je istakao da su tačni navodi optužbe da je počinio krivično djelo koje mu je stavljeno na teret i da prihvata krivicu i krivično pravnu odgovornost za počinjeno djelo. Istakao je da je navedenog dana zajedno sa P.A. i A. B. došao na Cetinje kako bi našao zaposlenje, a taksijem iz Cetinja su došli do tog mjesta, tj. do brda. Tamo su došli do prve kuće gdje su pozvali gazdu, jer su bili gladni, medjutim, niko nije otvarao, pa su ušli na način kako je to opisano u optužnici. Tu su pili i on i A.. B. i zaspali. Kada su se probudili došao je A. sa jednom torbom i rekao da idu na Cetinje, a u drugoj kesi je imao svoju garderobu, tako da su se pješke uputili ka Cetinju, gdje ih je zaustavila policija i tražila im lična dokumenta, a nakon toga su privedeni. Dodao je da je A. P. sam obio, u nesvjesnom stanju, dvije kuće, te da on  i A.. B. nijesu učestvovali u obijanju istih. Istakao je i to da su poslije podne obili prvu kuću na način što su slomili staklo, ali se ne sjeća ko je od njih slomio staklo, jer su bili u pijanom stanju. Dodao je da su saznali da je A.. obio dvije kuće i to tako što im je isti priznao. Pojasnio je da se ne sjeća kako su izašli iz prve kuće, jer je bio u pijanom stanju.  Na kraju je istakao da kod Tužioca nije priznao izvršenje krivičnog djela, iz razloga što je tri dana bio pijan, pa njegova  odbranu koju je dao na glavnom pretresu je istinita, ističući da je pogriješio što je to napravio, da je to uradio nesvjesno, da je bio pijan i da zna da je pogriješio.</span>
</p>
<p class="p4"></p>
<p class="p4">
<span>Branilac II-optuženog Č.A. adv. B. R. je u završnoj riječi istakao da sud ima u vidu jasno i nedvosmisleno priznanje okrivljenog za izvršena krivična djela koja su mu stavljena na teret, te da ima u vidu njegovo iskreno kajanje i izvinjenje oštećenima, zbog izvršenog djela, pa je  predložio da Sud uzme u obzir sve to kao olakšavajuće okolnosti, te da ga što blaže kazni.</span>
</p>
<p class="p4"></p>
<p class="p4">
<span>III-opt. A.. B. u svojoj odbrani datoj kod ODT- Cetinje dana 04.10.2012 godine u prisustvu sudskog tumača za albanski jezik Z. B.  je istakao da je dana 02.10.2012.godine došao iz Albanije u Crnu Goru preko graničnog prelaza, zajedno sa svojim prijateljima P.A. i Č. A. Prvu noć su boravili u nekom selu, kojem nezna ime, jer je prvi put u Crnoj Gori. Nijesu nigdje spavali jer nijesu imali novaca. Došli su na Cetinje kako bi našli neki fizički posao da rade. Čitavu noć su proveli napolju i nijesu nigdje ostali da spavaju. Napomenuo je da je granični prelaz prošao sa ličnom kartom. Ujutro oko 7 časova njih trojica su krenuli prema autobuskoj stanici sa namjerom da se vrate u Albaniju, jer nijesu našli posao. Kada su stali u jednoj ulici A.. im je rekao da tu sačekaju kako bi on pošao kod gazde kod kojeg je on radio, kako bi pozajmio 15,00 eura za kartu. Dok su on i Č. stojali na ulicu, prišao je neki policajac koji ih je legitimisao, nakon čega ih je priveo u Stanicu policije. Što se tiče torbe u koju su pronadjene neke ukradene stvari, oni  sa tom torbom nemaju nikakve veze. Pojasnio je da dok su se on i Č. nalazili na ulici s druge strane je prošao neki Rom, koji je ostavio torbu kada je vidio da im prilazi policajac, nakon čega je pobjegao. Medjutim ovaj policajac na to nije obraćao pažnju i ispalo je da je to njihova torba, što ustvari nije bila nego Roma.</span>
</p>
<p class="p4">
<span>Na glavnom pretresu u odbrani iznjetoj u prisustvu svog branioca R. B. adv. iz Cetinja, je izjavio da priznaje izvršenje krivičnog djela,koje mu je stavljeno na teret i da prihvata krivicu i krivičnopravnu odgovornost za počinjeno krivično djelo. Istakao je da je došao na Cetinje radi zaposlenja kod gazde ,a A. je obećao da ima posla i došli su na Cetinje, uzeli su taksi i pošli na selo da traže gazdu. Kada su došli u selo nijesu se vidjeli sa vlasnikom, tražili su ga ,ali ga nijesu našli. Kako su bili gladni ušli su u kuću i našli su alkoholno piće i pili su, i to mu je bio prvi put da je pio i ostali su u tu kuću neko vrijeme i jedino se sjeća da su noću krenuli ponovo za Cetinje. A.. je imao neku veliku torbu sa sobom ,a on nije znao što ima u toj torbi. Sjutradan je došao neki policajac u civilu i tražio im dokumenta, koja su mu oni dali  i A. a se u tom trenutku udaljio i nakon 10 minuta ga je uhvatila policija. Tu noć su ih zadržali. Učenik je II razreda gimnazije a došao je na Cetinje da radi. Pojasnio je da su silom otvorili prozor i da su u Cetinje došli oko jedan sat poslije podne i krenuli u selo. U prvoj kući su se zadržali negdje od 3 do 4 sata, gdje su sjedjeli i odmarali, a zatim je izašao A..a i kada se vratio onda su i oni izašli za njim. A. se zadržao oko jedan ,do dva sata i rekao je da ide da traži vlasnika kuće, a za to vrijeme su oni sjedjeli i spavali. </span>
</p>
<p class="p4"></p>
<p class="p4">
<span> Branilac III-optuženog R. B. adv. iz Cetinja je u završnoj riječi istakao da se radi o mladim ljudima, koji su optuženi pred ovim sudom, da su mukom protjerani od svoje domovine da probaju obezbijediti sredstva za egzistenciju i da u takvoj situaciji popušte svi nadzori koji su normalni u jednom društvu. Smatra da je njegov branjenik u potpunosti priznao izvršenje krivičnog djela i da njegova izjava u potpunosti korenspondira sa izjavama ostalih svjedoka i optuženih. Okolnosti da ima izvjesnih nedoumica u njihov iskaz, proizilaze iz toga što Sud nije izašao na lice mjesta da bi utvrdio tu činjenicu, pa sama ta okolnost nije od značaja za presudjenje ove krivičnopravne stvari. Obraća se sa molbom da njegov branjenik bude što blaže kažnjen, a na koju okolnost utiče i to da je učenik srednje škole, da je trenutno izuzet od redovnog nastavnog procesa, pa u sklopu sa ostalim olakšavajućim okolnostima, da je lošeg imovnog stanja, da je strani državljanin, da je mlada osoba. Predložio je da ga Sud što blaže kazni.</span>
</p>
<p class="p4"></p>
<p class="p4">
<span>Sud je radi razrješenja ove krivično pravne stvari u dokaznom postupku na glavnom pretresu proveo dokaze: saslušao svjedoka-ošt. K.D. ošt.P. P. svjedoka K. B. te na saglasan predlog stranaka umjesto neposrednog saslušanja  pročitao iskaze, ošt. K.D. dat na zapisniku Kti.br. 11/12 od 10.10.2012.godine i svjedoka P. K. dat na zapisniku Kti.br. 11/12 od 11.10.2012.godine, pročitao dvije službene zabilješke zapisnika o uvidjaju br. 02 i 02-Ku-131/12 od 03.10.2012.godine i 02-Ku.132/12 od 04.10.2012.godine sačinjene od ovlašćenih službenika UP Ispostave Cetinje S. Z. i službena zabilješka od 04.10.2012.godine, sačinjena od ovlašćenog policijskog službenika Ispostave Cetinje K.B. pročitao nalaz i mišljenje vještaka ekonomsko finan.struke M. S. od 15.10.2012.godine, izvršio uvid u fotodokumentaciju UP Ispostave Cetinje br. 147/12, 148/12 od 03.10.2012.godine, 12/12 i 151/12 od 04.10.2012.godine, izvršio uvid u pasoš Republike Albanije br. BE1295860 izdat na ime P.A., l.k.br.0302 28795 izdat na ime Č.A.i br. 031388480 izdat na ime A. B..</span>
</p>
<p class="p4"></p>
<p class="p4">
<span>Iz iskaza ošt. K.D. datog na zapisniku kod ODT Kti.br.11/12 od 10.10.2012.godine, proizilazi da ga je dana 03.10.2012.godine obavijestio telefonom njegov rodjak K.D. da su im razbijene kuće u selu Dolovi, opština Cetinje. Došao je iz Kotora i policija je u tom trenutku vršila uvidjaj i tom prilikom je primijetio da su počinioci djela razbili prozorske škure i prozor u prizemlju kuće, kao i škuru i prozor na spratu kuće, te da su nakon toga ušli u unutrašnjost kuće i izvršili premetačinu svih stvari. Takodje je nakon uvidjaja utvrdio da su mu iz kuće ukradena alkoholna pića i to; jedna flaša viskija marke „Ballantines“ 0,75 lit., dvije flaše viskija marke „White horse“, jedna flaša sherry-brendya marke „Maraska“, pet flaša viskija strane proizvodnje, što je ukradeno na spratu kuće, dok je u prizemlju kuće iz kuhinje ukradeno: deset flaša nikšićkog piva od 0,5 lit., dvije flaše od 2. lit. „Coca cola“ , dvije flaše kisjele vode „Knjaz Miloš“, od 1,5 lit., plastični bidon sa zapreminom od 3 lit. crnog vina, i 6. lit. domaće rakije. Sjutradan su ga pozvali policijski službenici Ispostave Cetinje i u stanici je vidio neka pića koja su oduzeta, kako su njemu rekli od nekih albanaca, ali nije mogao sa sigurnošću da tvrdi da li su to pića iz njegove kuće, jer su pića svugdje ista, osim što je sa sigurnošću prepoznao jednu flašu viskija i „Maraskin“ šeri brendi. Nadalje je istakao da je dana 03.10.2012.godine oko 17 časova došao u Dolove. Ovi Albanci nikada nijesu radili kod njega, a neki su Albanci radili kod  K.D., ali ih on nije prepoznao medju ovima. Na kraju je istakao da se pridružuje krivičnom progonu protiv okrivljenih i postavlja imovinsko pravni zahtjev u iznosu ukradenih pića i razbijenih škura na njegovoj kući.</span>
</p>
<p class="p4"></p>
<p class="p5">
<span>	Iz  iskaza ošt. P.P. proizilazi da se on dana 03.10.2012.godine nalazio u svojoj kući u selu Dugi do, blizu Njeguša. U poslijepodnevnim časovima otišao je za Kotor, dok se njegov sin zajedno sa svojom djevojkom vraćao za Kotor istog dana preko njihovog sela, tako da je svratio do porodične kuće negdje oko 23 časa i tada je primijetio da im je kuća obijena. Odmah ga je pozvao telefonom i on je došao do kuće i obavijestio policiju, koja je sjutra dan ujutro izvršila uvidjaj. Kuća je obijena na način što je polomljeno staklo na prozoru prizemnog dijela kuće, nakon čega su lica uskočila u kuću i iz nje su ukrali jednu radnu zimsku jaknu, koju je dobio od „Jugopetrola“, a takodje su ukrali jednu pozlaćenu radnu medalju, dimenzija oko 12x8cm, koju je njegov pokojni otac dobio kao jubilej od 100 godina Pošte Crne Gore. Takodje su ukradene dvije medalje rada njegovog oca, misli da su bile od bronze ,a one su bile manjih dimenzija, okrugle. Sjutradan je u policiji prepoznao jaknu, koja mu je ukradena iz kuće i ona mu je vraćena, dok medalje nijesu pokazivali, tako da vjerovatno u tom trenutku nijesu bile pronadjene. Nije imao saznanja da neki albanci vrše kradju na tom području, osim nekih priča što je čuo prilikom uvidjaja od policajaca. Na kraju je istakao da se pridružuje krivično pravnom progonu protiv optuženih i da postavlja imovinskopravni zahtjev u vrijednosti ukradenih stvari i pričinjene štete prilikom izvršenja ovog krivičnog djela.</span>
</p>
<p class="p5"></p>
<p class="p5">
<span>Iz iskaza svjedoka-ošt. K.D., proizilazi da ga je 03.10.2012.godine, oko 13 časova pozvao K. P. koji živi u selu Dolovi na Lovćenu i tom prilikom ga obavijestio da mu je obijena porodična kuća u selu Dolovi. Nakon ovog obavještenja on je pošao do Dolova i vidio da su nepoznata lica krampom polomili staklo na prozoru kupatila, na prizemlju kuće, nakon čega su ušli u unutrašnjost kuće, u kojoj su izvršili premetačinu stvari i tom prilikom ukrali fotoaparat nepoznate marke, koji je star 50.godina, dvogled marke „Ying RUI“ sa crnom futrolom, donji dio trenerke marke „Nike“ ,radio tranzistor marke „dehler“, pumpu za vodu marke „Vodorey 280 W“, kuhinjski nož, naočare za sunce marke „Rejban“, dva starinska zidna sata nepoznate marke  i čokoladu marke „Milka“. Kada je došao u Dolove tamo je već bila policija koja je vršila uvidjaj. Narednog dana pozvali su ga policijski službenici Ispostave policije i pokazali mu dio stvari koje su pronašli kod nekih Albanaca i on je tu prepoznao sve stvari, koje su ukradene iz njegove kuće, osim fotoaparata koji nije bio medju njima. Stvari mu nijesu vraćene. Na kraju je istakao da se pridružuje krivično pravnom progonu protiv optuženih  i da postavlja imovinsko pravni zahtjev u vrijednosti ukradenih stvari i pričinjene štete.</span>
</p>
<p class="p5"></p>
<p class="p5">
<span>	Iz iskaza svjedoka  K.B. proizilazi da je dana 03.09.2012.godine u mjestu Dolovi na Lovćenu, došlo do izvršenja krivičnog djela teška kradja – obijanjem kuća K.D., K.D. i P.P., svih iz Kotora. On je sa kolegom Z. S. i krim. tehničarem D. M. izašao na lice mjesta, gdje su zatekli i mještanina K. P. koji im je rekao da je vidio tri lica oko kuće oštećenih. Takodje su dobili obavještenja i od nekih mještana sela Njeguši da su tri muška lica u tom vremenskom periodu bila i na selu Njeguši i da su u pitanju lica albanske nacionalnosti, koja su imala pri sebi crnu putnu torbu. Prilikom dolaska na posao dana 04.10.2012.godine oko 07,15 časova primijetio je u Bulevaru crnogorskih junaka u Cetinju tri lica koja su stajala na toj ulici i pored njihovih nogu se nalazila crna putna torbe. Kako su ga oni  asocirali na lica koja su prethodno vidjena u Dolovima i na Njegušima, on je zaustavio vozilo i istima prišao, pokazujući im službenu legitimaciju, nakon čega ih je legitimisao i utvrdio da se radi o albanskim državljanima Pergeci A.. Č. A.i A.. B. Zatim je otvorio torbu i u njoj pronašao izmedju ostalih stvari gardarobu i nekoliko flaša alkoholnih pića. To je dodatno učvrstilo njegovu sumnju, da su ova lica počinila kradje, jer je iz kuće ošt. K.D. ukradeno više flaša alkoholnog pića. Takodje je u ručnoj torbi jednog od albanaca prilikom njegovog privodjenja u Stanicu policije pronašao i dvogled koji je takodje ukraden iz kuće K.D. Zatim su pozvali ošt. K.D. K.D. kao i P.P.  koji su prepoznali neke od stvari koje su im ukradene iz njihovih kuća. Takodje je izjavio da je sva tri lica, albanske nacionalnosti, zatekao na ulici i pored njihovih noga se nalazila torba, i u njihovoj blizini nije bilo drugih lica.</span>
</p>
<p class="p5">
<span>		Iz iskaza svjedoka P. K. prizilazi da živi u mjestu Dolovi na Lovćenu, gdje se bavi stočarstvom. Dana 03.10.2012.godine pustio je stoku na ispašu i kada je negdje oko podneva pošao za stoku vidio je da su vrata odvaljena na jednoj kući njegovog strica S. Produžio je naprijed i čuo neke glasove u kući K.D.. Vidio je da su na toj kući otvorene metalne roletne i to na jednom prozoru, pa mu je to bilo čudno i pozvao je nekoliko puta D. misleći da je on možda u kući. Medjutim tada je kroz prozor  izašao neki momak, koji je rekao da D. danas nije tu, a kada ga je on upitao da li mu je on sin u tom trenutku su sa unutrašnje strane još dva lica otvorila roletne sa drugog prozora i iskočili kroz taj prozor, kao i momak sa kojim je razgovarao. Oni su se uputili prema šumi i u rukama su nosili najlonske kese i to svaki od njih je imao po kesu u rukama. Ova lica nebi prepoznao, jer ih je vidio sa razdaljine od oko 300 metara, obzirom da se nije primicao kući K.D.. Mladić sa kojim je razgovarao na našem jezik mu je rekao da D. nije tu. On je odmah pozvao policiju koja je došla i izvršila uvidjaj. </span>
</p>
<p class="p5"></p>
<p class="p5">
<span>	Iz službene zabilješke- zapisnika o uvidjaju br. 02-Ku-131/12 od 03.10.2012.godine, sačinjenog od ovlašćenog službenika UP Ispostave Cetinje S. Z. proizilazi  da je dana 03.10.2012.godine oko 16 časova dežurna služba Ispostave Cetinje telefonom obaviještena od strane gradjanina K.D. iz Tivta, da je u selu Dolovi obijena porodična kuća njegovog rodjaka K.D., koji živi u Kotoru. Zajedno sa K. B. i krim.tehničarom M. D. izašao je na lice mjesta, te nakon preduzetih uvidjajnih aktivnosti je utvrdjeno da je na porodičnoj kući K.D. metalna škura na prozoru nasilno otvorena upotrebom fizičke snage i podesnog sredstva, zatim da je razbijeno staklo na istom prozoru i na taj način je nepoznato lice ušlo u unutrašnjost kuće. Nepoznati počinilac je nasilno otvorio škure na prozoru, koje su se nalaze na spratu kuće. Daljim pregledom je utvrdjeno da ima tragova veće premetačine u svim prostorijama, kako u prizemlju tako i na spratu kuće u vidu razbacanih predmeta, boca pića, odjevnih predmeta iz ormara, posteljine na krevetima  itd. Takodje na više mjesta su pronašli  otiske papilarnih linija koje su podobne za vještačenje. Lice mjesta je fotografisano od strane krim. tehničara M. D.</span>
</p>
<p class="p5"></p>
<p class="p5">
<span>	Iz službene zabilješke- zapisnika o uvidjaju br. 02-Ku-132/12 od 04.10.2012.godine sačinjenog od OPS S. Z. proizilazi da je dana 04.10.2012.godine oko 8,00 časova dežurna služba Ispsotave Cetinje telefonom obaviještena od strane gradjanina P.P. iz Kotora, da je obijena njegova porodična kuća. Pregledom iste kuće je utvrdjeno da je razbijeno prozorsko staklo na trokrilnom prozoru, koji se nalazi lijevo gledano u pravcu ulaznih vrata u kuću, a prozor se nalazi na visini oko 1 metra od trotoara. Pregledom unutrašnjosti prostorija, vidljivi su tragovi premetačine u svim prostorijama, u vidu razbacanih predmeta pokućstva, odjevnih predmeta itd. Pregledom polomljenog stakla na prozoru izuzet je i otisak papilarnih linija koji je podoban za vještačenje. Takodje je obavljen razgovor sa ošt. P. P. kojem je sugerisano da pregleda što mu sve nedostaje u kući i da obavijesti policijske službenike. </span>
</p>
<p class="p5"></p>
<p class="p5">
<span>	Iz službene zabilješke sačinjene od strane OPS K.B., dana 04.10.2012.godine, proizilazi da je isti zajedno sa S. Z. i krim.tehničarom M. D. došao u mjestu Dolovi, a po prijavi da je izvršeno obijanje kuća u mjestu Dolovi. Dolaskom na lice mjesta zatečen je mještanin K. P. koji je istakao da je vidio tri mladje osobe da su iskočile kroz prozor ,iz kuće, koja je vlasništvo K.D. i vidio je da su u rukama nosili neke kese. Nakon toga oni su obavijestili dežurnu službu i nastavili uvidjajne radnje i pregled terena. Tokom vršenja uvidjaja ustanovljeno je da su nepoznata lica provalila u kuću ošt. K.D., na kojoj je metalnom kazmom polomljen prozor na kupatilu i otudjeni razni predmeti i stvari. Takodje, vršen je uvidjaj i u kući K.D., kojem je kuća obijena i takodje otudjena izvjesna količina stranog i domaćeg alkoholnog i bezalkoholnog pića.  Dana 04.10.2012.godine oko 07,15 časova u Bulevaru crnogorskih junaka zatečena su tri lica albanske nacionalnosti kod kojih je pronadjena crna torbica u kojoj su se nalazile stvari koje su bliže opisane u iskazu svjedoka K.B.. </span>
</p>
<p class="p5"></p>
<p class="p4">
<span>Iz nalaza i mišljenja vještaka ekonomsko-finanasijske struke M. S. od 15.10.2012.godine, proizilazi da vrijednost  korišćenih – upotrebljavanih proizvoda,opisanih u poglavlju jedan nalaza, a koja se odnosi na fotoaparat, dvogled, trenerku, radio tranzistor, pumpu za vodu, kuhinjski nož, sunčane naočare i čokoladu “Milku” iskazanih po vrsti,mjeri ,količini i pojedinačnoj cijeni iznosi 146,05 eura, da je vrijednost oduzetih i prisvojenih stvari koji se odnose na alkoholna i bezalkoholna pića opisana u poglavlju 2 nalaza ,koja su iskazana po vrsti,jedinici mjere,količini i pojedinačnoj cijeni iznosi 120,80 eura, a vrijednost oduzetih i prisvojenih stvari koja se odnosi na pozlaćene pločice – medalje, bronzane medalje i zimsku radnu jaknu opisane u poglavlju III nalaza po vrsti,jedinici mjere ,količini i pojedinačnoj cijeni  iznosi  75,00 eura.</span>
</p>
<p class="p4"></p>
<p class="p4">
<span>U fotodokumentacije UP Ispostave Cetinje br. 147/12, 148/12 od 03.10.2012.godine, 12/12 i 151/12 od 04.10.2012.godine, dat je  bliži izgled porodičnih kuća K.D. P.P. kao i K.D. kao i tragovi oštećenja na istim.</span>
</p>
<p class="p4"></p>
<p class="p4">
<span>Iz pasoša Republike Albanije br. BE1295860 proizilazi da je isti izdat na ime P.A., da je l.k.br.0302 28795 izdata na ime Č.A. a lična karta br. 031388480 na ime A. B.</span>
</p>
<p class="p4"></p>
<p class="p4">
<span> Analizirajući rezultate provedenog dokaznog postupka, te na osnovu savjesne i brižljive ocjene svih provedenih dokaza, Sud je utvrdio da su  rezultati dokaznog postupka potkrijepili navode optužbe, te da su optuženi P.A., Č.A.i A.. B. kao saizvršioci izvršili produženo krivično djelo teška kradja iz čl. 240 st.1 tačka 1 u vezi čl. 23 st.2 a u vezi čl. 49 st.1 KZ-a, na način, vrijeme i mjesto kako je to predstavljeno u izreci presude.</span>
</p>
<p class="p4"></p>
<p class="p4">
<span>Naime ,utvrdjujući činjenice radi pravilnog odredjena materijalno pravnog odnosa u ovoj krivično pravnoj stvari, Sud je nesumnjivo utvrdio da su optuženi dana 03.oktobra 2012.godine, u jutarnjim časovima, u selu „Dolovi“, opština Cetinje, u namjeri da obijanjem u tudju zatvorenu zgradu i oduzimanjem i prisvajanjem tudjih pokretnih stvari u iznosu od preko 150,00 eura, sebi pribave protivpravnu imovinsku korist, i ako svjesni da je obijanje tudjeg zatvorenog prostora i oduzimanje i prisvajanje tudjih pokretnih stvari zabranjeno, voljno, obili porodičnu kuću oštećenog K.D., iz Kotora, na način što su upotrebom fizičke sile i uz pomoć poljoprivredne alatke – krampe polomili staklo na prozoru kupatila u prizemlju kuće, te kroz tako načinjen otvor, otvorili prozor, nakon čega su uskočili u unutrašnjost kuće, u kojoj su izvršili preturanje stvari i protivpravno oduzeli i prisvojili: fotoaparat nepoznate marke sa crnom futrolom, neutvrdjene vrijednosti, dvogled marke „Ying RUI“ sa crnom futrolom, vrijednosti 35,00 eura, donji dio trenerke marke „Nike“ vrijednosti 5,00 eura, radio tranzistor marke „dehler“, vrijednosti 5,00 eura, pumpu za vodu marke „Vodorey 280 W“ vrijednosti 25,00 eura, kuhinjski nož, vrijednosti 3,25 eura, naočare za sunce marke „Rejban“ vrijednosti 70,00 eura, dva starinska zidna sata nepoznate marke, neutvrdjene vrijednosti i čokoladu marke „Milka“ vrijednosti 2,80 eura, da su takođe 03.oktobra u jutarnjim časovima u  selu Dolovi,opština Cetinje, u namjeri da obijanjem u tudju zatvorenu zgradu i oduzimanjem i prisvajanjem tudjih pokretnih stvari u iznosu od preko 150,00 eura, sebi pribave protivpravnu imovinsku korist, i ako svjesni da je obijanje tudjeg zatvorenog prostora i oduzimanje i prisvajanje tudjih pokretnih stvari zabranjeno, voljno, obili porodičnu kuću oštećenog K.D., iz Kotora, na način što su upotrebom fizičke sile uz pomoć podesnog sredstva nasilno otvorili metalne prozorske škure u prizemlju, a zatim metalne prozorske škure i na spratu kuće, te su potom polomili prozorsko staklo na prizemlju kuće, nakon čega su otvorili prozor i uskočili u unutrašnjost kuće u kojoj su izvršili preturanje stvari i iz koje su na spratu kuće sa šanka protivpravno oduzeli i prisvojili; jednu flašu viskija marke „Ballantines“ 0,75 lit., vrijednosti 13,99 eura, dvije flaše viskija marke „White horse“ ukupne vrijednosti 24,78 eura, jednu flašu sherry-brendya marke „Maraska“, vrijednosti 9,75 eura i pet flaša viskija nepoznate marke, neutvrdjene vrijednosti, dok su u prizemlju kuće iz kuhinje protivpravno oduzeli i prisvojili; deset flaša nikšićkog piva od 0,5 lit., ukupne vrijednosti 5,50 eura, dvije flaše od 2. lit. „Coca cola“ ukupne vrijednosti 2,76 eura, dvije flaše kisjele vode „Knjaz Miloš“, od 1,5 lit., ukupne vrijednosti 1,02 eura, plastični bidon sa zapreminom od 3 lit. Crnog vina, ukupne vrijednsoti 15,00 eura i 6. lit. domaće rakije, ukupne vrijednosti 48,00 eura, kao i da  su dana 03.oktobra 2012.godine, u poslijepodnevnim časovima u selu “ Dugi do“  opština Cetinje, u namjeri da obijanjem u tudju zatvorenu zgradu i oduzimanjem i prisvajanjem tudjih pokretnih stvari u iznosu od preko 150,00 eura, sebi pribave protivpravnu imovinsku korist, iako svjesni da je obijanje tudjeg zatvorenog prostora i oduzimanje i prisvajanje tudjih pokretnih stvari zabranjeno, voljno, obili porodičnu kuću oštećenog P.P. iz  Kotora, na način što su upotrebom fizičke sile polomili staklo na prozoru prizemnog dijela kuće,  i kroz tako načinjen otvor, otvorili prozor kuće i uskočili u unutrašnjost iste u kojoj su izvršili preturanje stvari i protivpravno oduzeli i prisvojili jednu pozlaćenu pločicu – radnu medalju dimenzija 12x8 cm, neutvrdjene vrijednosti, 2 bronzane medalje rada, neutvrdjene vrijednosti i 1 zimsku jaknu, vrijednosti 75,00 eura.</span>
</p>
<p class="p4"></p>
<p class="p4">
<span>Sve prednje sud je utvrdio iz iskaza svjedoka P. K. koji je do detalja opisao gdje je zatekao optužene,kao i da mu se jedan od njih obratio na našem jeziku ,u sklopu sa iskazima oštećenih koji su objektivno prenjeli sudu o kakvim se oštećenjima radi na njihovim objektima ,kao i što im je otuđeno iz porodičnih kuća, svjedoka K.B. koji je zatekao optužene sa otuđenim stvarima , te iz službene zabilješke – zapisnika o uvidjaju, kao i fotodokumentacije UP Ispostave Cetinje. Vrijednost protivpravno oduzetih i prisvojenih predmeta, Sud je nesumnjivo utvrdio iz nalaza i mišljenje sud.vještaka ekonomsko finansijske struke M. S.</span>
</p>
<p class="p4"></p>
<p class="p4">
<span>Predmetom posebne ocjene bile su i odbrane optuženih .</span>
</p>
<p class="p4"></p>
<p class="p4">
<span>Optuženi P.A. je u odbrani naveo da je počinio krivično djelo koje mu je stavljeno na teret ,a da je u obijanju jedne od kuća učestvovao sa optuženim Č. A. i A.. B. dok je preostale dvije kuće obio sam,za koje vrijeme su dvojica optuženih ostali u prvoj obijenoj kući.Ovakvu odbranu opt. P.A.. slijede i optuženi Č.A.i A.. B. naveli su da su bili u pijanom stanju ,pa da su sa tih razloga počinili krivično djelo.</span>
</p>
<p class="p4"></p>
<p class="p4">
<span>Međutim sud nije mogao prihvatiti ovakve navode njihove odbrane ,već ih je cijenio kao sračunate na izbjegavanje krivice i krivično pravne odgovornosti za počinjeno krivično djelo, jer je takva njihova odbrana u suprotnosti sa rezultatima provedenog dokaznog postupka., a posebno iskazom svjedoka P. K. koji je istakao da je svu trojicu okrivljenih zatekao u kuću ošt. K.D., nasuprot tvrdnjama optuženih da zajedno nijesu bili u istoj ,odn.da je P. bio sam ,kao i iskazom svjedoka K.B..</span>
</p>
<p class="p4"></p>
<p class="p4">
<span>U ovakvim se radnjama optuženih koje se sastoje u obijanju porodičnih kuća oštećenih ,sa jasnom i očiglednom namjerom da ovim inkriminisanim radnjama pribave protivpravnu imovinsku korist,preko 150,00 eura,te u nastupjelim posledicama koje se ogledaju u činjenici da su nad oduzetim stvarima zasnovali državinu stiču sva subjektivna i objektivna obilježja bića krivičnog djela u pitanju pri čemu je Sud odredjujući subjektivni odnos optuženih prema izvršenom krivičnom djelu utvrdio umišljaj, jer su bili svjesni svog djela  i svih njegovih obilježja i htjeli su njegovo izvršenje.</span>
</p>
<p class="p4"></p>
<p class="p4">
<span> Sud je prihvatio da se radi o konstrukciji produženog krivičnog djela jer su krivična djela vremenski povezana,postoji istovrsnost predmeta djela, a konačno postoji jedinstveni umišljaj optuženih u odnosu na preduzete radnje.</span>
</p>
<p class="p4"></p>
<p class="p5">
<span>Kako su optuženi uzeli neposredno učešće u samoj radnji izvršenja krivičnog djela u pitanju  , kojom prilikom su postupali  umišljajno po izričitom sporazumu koji je prethodio samom dogadjaju, da se zaključiti da su optuženi djelovali kao saizvršioci (saglasno čl.23.st.2.Krivičnog zakonika).</span>
</p>
<p class="p5"></p>
<p class="p4">
<span>Sud je odustao od pribavljanja dokaza -izvoda iz kaznene evidencije za optužene imajući u vidu da bi pribavljanje istog vodilo odugovlačenju postupka i nebi uticalo na donošenje drugačije odluke.</span>
</p>
<p class="p4"></p>
<p class="p5">
<span>Dakle, u nedostatku elemenata koji bi umanjili ili isključili sposobnost optuženih  da shvate značaj svojih postupaka i da njima upravljaju , sud ih  nalazi krivično odgovornim i oglašava krivim.</span>
</p>
<p class="p4"></p>
<p class="p4">
<span>Prilikom utvrdjivanja vrste i visine kazne koju će izreći optuženim Pergeci A. Č.A. i A. B.u cijenjene su okolnosti iz čl. 42. KZ -a, pa je Sud od olakšavajućih okolnosti na strani optuženog P. A. našao da se radi o mladoj osobi, lošeg imovnog stanja,izraženo žaljenje i kajanje zbog počinjenog djela, dok otežavajućih okolnosti van bitnih obilježja krivičnog djela u pitanju nije bilo,na strani opt. Č.A.da se radi o mladoj osobi, lošeg imovnog stanja, izraženo žaljenje i kajanje zbog počinjenog djela, dok otežavajućih okolnosti van bitnih obilježja krivičnog djela u pitanju nije bilo,a na strani opt. A.. B. da se radi o mladoj osobi, lošeg imovnog stanja, učeniku ,izraženo žaljenje i kajanje zbog počinjenog djela, dok otežavajućih okolnosti van bitnih obilježja krivičnog djela u pitanju nije bilo.</span>
</p>
<p class="p4"></p>
<p class="p5">
<span>	Sud je smatrajući ove olakšavajuće okolnosti kao naročito olakšavajuće primijenio institut ublažavanja kazne propisan čl. 45 st.1. tačka 3. KZ-a i 46 st.1. tačka 4 KZ-a i istim izrekao kaznu  zatvora kao u izreci ispod zakonskog minimuma od jedne godine. </span>
</p>
<p class="p5"></p>
<p class="p4">
<span>Dakle,  Sud je uvjerenja da će se u konkretnom slučaju i sa ovako ublaženom kaznom kao u izreci presude postići svrha kažnjavanja predvidjena čl. 32. KZ -a. </span>
</p>
<p class="p4"></p>
<p class="p4">
<span>Shodno čl. 51. KZ -a optuženim se ima u izrečenu kaznu uračunati vrijeme provedeno u pritvoru 04.10.2012.god. do 11.01.2013.godine.</span>
</p>
<p class="p4"></p>
<p class="p4"></p>
<p class="p4">
<span>Shodno čl.239.ZKP-a oštećenom  K.D. je dosuđen imovinskopravni zahtjev u iznosu od 146,05 eura,ošt. K.D. u iznosu od 120,80 eura i P.P.u iznosu od 75,00 eura,dok su  za višak upućeni  na redovnu parnicu.</span>
</p>
<p class="p4"></p>
<p class="p4">
<span>Kao su optuženi oglašeni krivim, to ih je Sud shodno čl. 226-229 ZKP-a  obavezao na plaćanje troškova sudskog postupka, uplate i to opt. P.A.,iznos od 1050,00 eura,na ime angažovanja branioca po službenoj dužnosti Đ. S. adv.iz Cetinja, opt.Č.A.iznos od 450,00 eura,na ime angažovanja branioca po službenoj dužnosti B. R. adv.iz Cetinja i opt.A.. B. iznos od 450,00 eura,na ime angažovanja branioca po službenoj dužnosti R. B. adv.iz Cetinja,te solidarno iznos od 71,50 eura,na ime angažovanja sudskog vještaka ekonomsko finansijske struke M. S. kao  i na ime paušala iznos od po 30,00 eura, a koji je odredjen shodno trajanju postupka, složenosti predmeta i imovinskim prilikama optuženih,a sve  u roku od 15 dana po pravosnažnosti presude u korist budžeta Crne Gore pod prijetnjom prinudnog izvršenja.</span>
</p>
<p class="p4"></p>
<p class="p4">
<span>Sa svega izloženog a na osnovu čl. 374 ZKP-am odlučeno je kao u izreci presude.</span>
</p>
<p class="p7"></p>
<p class="p7">
<span>OSNOVNI SUD U CETINJU</span>
</p>
<p class="p7">
<span>Dana 11.01.2013.god.</span>
</p>
<p class="p4"></p>
<p class="p5">
<span>Zapisničar,                                                                  S U D I J A,</span>
</p>
<p class="p5">
<span>A..andra Martinović,                                                  Marija Ćupić</span>
</p>
<p class="p4"></p>
<p class="p5"></p>
<p class="p5"></p>
<p class="p5">
<span>Pravna pouka:</span>
</p>
<p class="p5">
<span>Protiv ove presude može se izjaviti žalba</span>
</p>
<p class="p5">
<span> Višem sudu  u Podgorici, u roku od petnaest dana</span>
</p>
<p class="p5">
<span> od dana prijema, a 	  preko ovog suda.</span>
</p>
<p class="p4"></p>
<p class="p3"></p>
<p class="p3"></p>
<p class="p8"></p>
<p class="p8"></p>


</body>
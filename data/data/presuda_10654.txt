<strong>OSNOVNI SUD U BERANAMA</strong><br>
<strong>K.br. 104/12</strong><br>
&nbsp;<br>
&nbsp;
<div style="text-align: center;">
	<strong>U IME CRNE GORE</strong></div>
&nbsp;<br>
&nbsp;&nbsp;<br>
&nbsp;<br>
Osnovni sud u Beranama, kao prvostepeni krivični, po sudiji pojedincu Ani Kenjić- Đukić, uz sudjelovanje zapisničara Marine Obadović, u krivičnom predmetu protiv optuženog <strong>A. B.</strong> iz R., zbog krivičnog djela obljuba nad nemoćnim licem iz čl. 205 st. 1 KZ-a, po optužnici Osnovnog državnog tužilaštva u Beranama Kt. br. 196/2011 od 19.10.2011. godine, nakon održanog glavnog i javnog pretresa dana 19.09.2012. godine, u prisustvu zamjenika ODT-a Amre Sujković, optuženog, njegovog branioca po službenoj dužnosti adv. D. T., oštećene M. K. i njenog zakonskog zastupnika, oca S. K., donio je i javno objavio u prisustvu zakonskog zastupnika oštećene oca S. K., dana 21.09.2012. godine,<br>
&nbsp;<br>
&nbsp;
<div style="text-align: center;">
	<strong>P R E S U D U</strong></div>
&nbsp;<br>
&nbsp;<br>
&nbsp;<br>
<strong>Optuženi</strong> <strong>A. B., </strong>JMBG&nbsp; od oca A. i majke Z., rođene K., rođen … u R., gdje je i stalno nastanjen u ul. … državljanin C. G., nezaposlen, razveden, otac četvoro mal. djece, pismen, po zanimanju pomoćni istraživač u fizici, srednjeg imovnog stranja, osuđivan presudom Opštinskog suda u Novom Pazaru K. br. 31/91 od 25.10.1991. godine, zbog krivičnog djela krađa iz čl. 165/1 KZ Srbije, na kaznu zatvora u trajanju od 3 ( tri ) mjeseca uslovno za jednu godinu,<br>
&nbsp;<br>
&nbsp;
<div style="text-align: center;">
	<strong>OSLOBAĐA SE OD OPTUŽBE</strong></div>
&nbsp;<br>
<strong>Da je :</strong><br>
&nbsp;<br>
Dana 26.07.2011. godine, oko 14,00 časova, u porodičnoj kući vlasništvo njegove tetke L. K., zv. N., u izbjegličkom naselju R., opština B., izvršio obljubu&nbsp; nad oštećenom M. K., iz Š., opština B., osobom zaostalog duševnog razvoja, na način što je sa istom imao seksualni odnos,<br>
&nbsp;<br>
- čime bi izvršio krivično djelo obljuba nad nemoćnim licem iz čl. 205 st. 1 Krivičnog zakonika.<br>
&nbsp;<br>
- Pošto nije dokazano da je izvršio krivično djelo za koje je optužen, na osnovu čl. 373 tač. 2&nbsp; Zakonika o krivičnom postupku.<br>
&nbsp;<br>
Troškovi krivičnog postupka, padaju na teret posebnog razdjela budžeta za rad sudova, na osnovu čl. 230 st. 1 ZKP-a.<br>
&nbsp;<br>
Imovinsko pravnog zahtjeva za naknadu štete nije bilo.<br>
&nbsp;<br>
&nbsp;&nbsp;
<div style="text-align: center;">
	<strong>O b r a z l o ž e nj e</strong></div>
&nbsp;<br>
&nbsp;&nbsp;<br>
Osnovno državno tužilaštvo u Beranama, podnijelo je optužnicu Kt. br. 196/11 od 19.10.2011. godine, protiv optuženog A. B. iz R., zbog krivičnog djela obljuba nad nemoćnim licem iz čl. 205 st. 1 KZ-a. Zamjenik ODT-a, Amra Sujković, u završnoj riječi, ostala je pri podnijetoj optužnici i predložila sudu da optuženog oglasi krivim i osudi na kaznu zatvora u trajanju od jedne godine, jer je dokazima izvedenim na glavnom pretresu, nesporno utvrđeno da je optuženi izvršio predmetno krivično djelo.<br>
&nbsp;<br>
<strong>Oštećena M. K. i njen zakonski zastupnik, otac S. K., </strong>u završnoj riječi pridružili su se krivičnom gonjenju, a nijesu postavili imovinsko pravni zahtjev za naknadu štete.<br>
&nbsp;<br>
<strong>Optuženi A. B., </strong>u svojoj odbrani datoj tokom postupka, negirao je da je izvršio krivično djelo koje mu je stavljeno na teret i naveo da je oštećenu upoznao u julu mjesecu 2011. godine, u jednom ugostiteljskom objektu, koji se nalazi u blizini Z. p. u B.. Za jednim stolom je sjedjela njegova tetka i tada je vidio oštećenu i upoznao se sa njom, razmijenili su brojeve telefona, nakon čega je on otišao svojoj kući. Slao je SMS poruke oštećenoj, kao i ona njemu, a pozvala ga je dana 26.07.2011. godine i on je iz R. krenuo autobusom i sa njom se sreo kod benzinske pumpe „A.“, nakon čega su zajedno otišli kod njegove tetke N. K., u naselje R., u B., gdje su se zadržali oko sat ipo vremena. Dok su boravili u stanu, njegova tetka nije bila tu, a on posjeduje ključ od kuće. Za vrijeme boravka u kući sa oštećenom, dao joj je da jede, a ona je govorila da je izmorena, da hoće da spava i smijala mu se, primijetio je da je uprljana i ugrijao joj je vodu na šporetu, obzirom da bojler nije u funkciji, da se okupa. Kazao joj je da se skine, posipao joj čašom vodu po tijelu, a oštećena se kupala. Primijetio je da joj opada kosa i da je neuredna. Nakon toga, on je otišao kod komšije N. M., zv. Z., koji živi u blizini kuće njegove tetke N., a nakon što se vratio, ponovo je, ali sa oštećenom, otišao kod Z., koji je inače invalid i hoda pomoću pomagala – štaka. Tu su sjedjeli i razgovarali, a oštećena i N. M. su se tokom razgovora dogovorili da se oštećena uda za M. On im je kazao da je to njihova volja i da rade šta hoće, a da on ide kući. Negirao je da je sa oštećenom imao seksualni odnos. Na pretresu je dodao da nije na bilo koji način primijetio da je oštećena osoba sa duševnim smetnjama, a iz R. je došao, da bi istu udao za N. M. zv. Z., koji je godinama tražio ženu. Nakon što je oštećenu okupao, otišao je kod Z., koji je pristao da se oženi i nakon toga je otišao sa oštećenom kod istog. Dodao je da je dok je kupao oštećenu, primijetio da ista ima ciklus. U završnoj riječi prihvatio je završnu riječ svoga branioca po službenoj dužnosti.<br>
&nbsp;<br>
<strong>Branilac optuženog A. B., adv. D. T.,</strong> postavljen po službenoj dužnosti, obzirom na zaprijećenost kazne za predmetno krivično djelo, jer optuženi nije angažovao branioca, u završnoj riječi je istakla da teza optužbe nije dokazana i predložila je sudu da optuženog oslobodi od optužbe. Troškove postupka je tražila po AT-u.<br>
&nbsp;<br>
Radi pravilnog i zakonitog presuđenja ove krivično pravne stvari, sud je na glavnom pretresu, u dokaznom postupku, izveo sledeće dokaze:<br>
&nbsp;<br>
Saslušao oštećenu M. K. u prisustvu zakonskog zastupnika oca S. K., pročitao iskaze svjedoka L. K. zv. N., N. M. zv. Z., D. M. i dr. R. Đ., pojašnjenje Predstavnika komisije O. b. B. - stalnog sudskog vještaka neuropsihijatra dr. C. G., sa glavnog pretresa od 23.12.2011. godine, izvještaj komisije ginekologa O. B. B. broj … od ... , obavještenje D. z. „ Dr. N. L.“, br. … od ... , rješenje M. P. i N. RCG broj … od .... , nalaz i mišljenje JZU D. Z. Dr. N. L. B. – C. Z. M. z. od … i izvod iz KE za optuženog.<br>
&nbsp;<br>
Nakon sprovedenog dokaznog postupka, cijeneći navode optužbe, odbranu optuženog, te izvedene pobrojane dokaze, u smislu člana 16 i 370 ZKP-a, dovodeći ih u vezu jedne sa drugim, sud je stao na stanovište, da činjenice iz činjeničnog opisa izreke presude, nijesu dokazane, pa je optuženog, za krivično djelo obljuba nad nemoćnim licem iz čl. 205 st. 1 KZ-a, oslobodio od optužbe, na osnovu čl. 373 tač. 2 ZKP-a. Naime, optuženom je stavljeno na teret da je izvršio obljubu nad oštećenom M. K., osobom zaostalog duševnog razvoja, na način što je sa istom imao seksualni odnos. Međutim, izvedenim dokazima, a naročito izvještajem O. B. B., kao i iskazom svjedoka R. Đ., nije dokazano da je optuženi dana 26.07.2011. godine, imao seksualni odnos sa oštećenom. Takođe su se vještaci psihijatar R. R. i neuropsihijatar C. G., prilikom saslušanja oštećene pred istražnim sudijom izjasnili, da bi normalna osoba mogla da primijeti da je oštećena psihički poremećena, samo ako bi je duže vremena poznavala i to mjesec, dva – tri. Neuropsihijatar dr. C. G. je na pretresu dodao, da je optuženi, obzirom da se u dva navrata susreo sa oštećenom, koja se nakon drugog susreta odlučila da ide sa njim na stan, mogao jedino da zaključi da se radi o lakovjernoj osobi, ali ne i da se radi o duševno zaostaloj osobi, niti da odredi stepen zaostalosti, te da mu je za to potrebno duže poznanstvo od mjesec, dva pa čak i više. Dakle, na osnovu prednjeg, sud nije mogao izvesti zaključak da je dokazano da je optuženi izvršio krivično djelo za koje se tereti.<br>
&nbsp;<br>
Tako je na osnovu izvještaja komisije ginekologa O. B. B. broj … od ... &nbsp;utvrđeno, da je od strane U. O. B. B., formirana tročlana komisija ginekologa u sastavu: dr. R. Đ., dr. R. K. i dr. S. B., koja je izvršila konzilijarni ginekološki pregled oštećene. Spoljnim pregledom je utvrđeno, da kod oštećene nema vidljivih povreda, niti drugih znakova nasilja. Na spoljnim genitalijama nema vidljivih promjena, niti povreda, na himenu stari rascjepi na 1,6 i 9h, koji idu do baze, epitelizovani. U spekulima krvari ex utero, krv tamna menstrualnog tipa. U nativnom preparatu nijesu nađeni spermatozoidi.<br>
&nbsp;<br>
Navode iz izvještaja komisije O. B. B., potvrdila je svojim iskazom svjedok dr. R. Đ., koja je istakla da je bila član komisije, koja je izvršila ginekološki pregled oštećene, te da kod pacijentkinje nije bilo vidljivih povreda na tijelu, spoljašnjim i unutrašnjim genitalnim organima. U nativnom preparatu vaginalnog brisa, nijesu nađeni spermatozoidi, dok ultrazvučnim pregledom nije utvrđeno prisustvo eventualne trudnoće. Pojasnila je da se ne može utvrditi da li je oštećena silovana ili nije, kao ni to da li je imala, ili nije, seksualni odnos sa bilo kojim licem. Dodala je da je oštećena bolnički liječenja ranije i to u periodu od 10.03. do 15.03.2010. godine, zbog obilnog vaginalnog krvarenja, za koji je dala podatak da je nastalo nakon odnosa. Tom prilikom je kontatovan rascjep zadnjeg vaginalnog svoda, koji je saniran u kratkotrajnoj anesteziji, a nakon korigovanja anemije, pacijentkinja je u dobrom opštem stanju puštena kući.<br>
&nbsp;<br>
Sud je u potpunosti prihvatio prednje dokaze, na osnovu kojih nije mogao izvesti zaključak da je optuženi imao seksualni odnos sa oštećenom.<br>
&nbsp;<br>
Na osnovu rješenja M. p. i n. RCG od 28.09.1994. godine, utvrđeno je da je oštećena razvrstana u I stepen, IV kategorije ometenosti i predloženo je da nastavi školovanje i profesionalnu rehabilitaciju u Centru „1 J.“ u P., koji dokaz je sud prihvatio.<br>
&nbsp;<br>
Iz obavještenja D. z. „ Dr. N. L.“, br. … od ... &nbsp;proizilazi da je oštećena dana 31.03.2011. godine, ambulantno pregledana zbog psihičke smetnje i utvrđena dijagnoza s y. Anxioso depresivum. Ustanovljeno je da se radi o lakše mentalno zaostaloj osobi sa povremenim psihičkim ispadima, neadekvatnog ponašanja, nekritične na momente, nepouzdane, sugestibilne.<br>
&nbsp;<br>
Na osnovu nalaza i mišljenje JZU D. z. Dr. N. L. B. – C. za m. z. od ... &nbsp;utvrđeno da je izvršen pregled oštećene i da je sa istom obavljen razgovor, kojom prilikom je konstatovano da ulaskom u prostoriju oštećena nije pokazivala naročito interesovanje za okolinu, da se verbalni kontakt sa ispitanicom teže uspostavlja, ne održava i ne produbljuje, da ista nije odbojna, ali da ne sarađuje rado, ponekad ne odgovori, da je reakciono vrijeme produženo, a na postavljena pitanja daje kratke, jednostavne odgovore i sa zadrškom, da događaje u okolini nemotivisano prati, usled hipovigilnosti pažnje, da za sve vrijeme pregleda nijesu primijećena nikakva afektivna kolebanja, da su&nbsp; podaci dati u vezi predmetnog događaja hronološki, da približno ispravno povezuje slijed događaja, ali svrhu događanja, tj. njihov cilj, nije joj jasan i nije svjesna daljih posledica nakon njih. Takođe je ovim nalazom i mišljenjem utvrđeno, da se može zaključiti, da se radi o intelektualno deficitnoj osobi, nivoa lake mentalne retardacije, sa povremenim psihičkim ispadima, da je sugestibilna, rigidno psihopatski strukturisana, neadekvatnog ponašanja, nepouzdana, infantilnog ponašanja, nekritična, sklona antisocijalnom ponašanju, te da stanje datira iz ranog djetinjstva. Sudski proces sposobna je da prati fizičkim prisustvom, ali izjave koje daje, a u vezi predmetnog događaja, hronološki približno, ispravno povezuje slijed događaja, ali joj nije jasna svrha učinjenog, cilj učinjenog, dok podaci koje daje, ne mogu se uzeti za validne i tačne. Takođe su se vještaci prilikom saslušanja oštećene kod istražnog sudije izjasnili, da se izjava oštećene pred sudom ne može uzeti kao validna, odnosno da su podaci koje daje istiniti i tačni, a ako bi se optuženi i oštećena poznavali duže vremena mjesec, dva – tri, i ako bi se češće susretali, tada bi približno normalna osoba mogla da ocijeni da je oštećena psihički poremećena. Na glavnom pretresu, stalni sudski vještak neuropsihijatar dr. C. G., pojasnio je da je optuženi, obzirom da se u dva navrata susreo sa oštećenom, koja se nakon drugog susreta odlučila da ide sa njim na stan, mogao jedino da zaključi, da se radi o lakovjernoj osobi, a nije mogao zaključiti da se radi o duševno zaostaloj osobi, niti da odredi stepen zaostalosti, te da mu je za to potrebno duže poznanstvo od mjesec, dva, pa čak i više.<br>
&nbsp;<br>
Sud je u potpunosti prihvatio prednje dokaze, na osnovu kojih je utvrđeno da je oštećena osoba zaostalog duševnog razvoja, ali da optuženi, obzirom da se u dva navrata susreo sa oštećenom, nije mogao zaključiti, da se radi o duševno zaostaloj osobi, niti je mogao odrediti stepen zaostalosti, već je za to bilo potrebno duže poznanstvo od mjesec, dva pa čak i više, čime teza optužbe nije dokazana.<br>
&nbsp;<br>
Iz iskaza <strong>svjedoka L. K. zv. N.</strong>, utvrđeno je da drži tezgu na pijaci u B. i kada je ušla u jednu ćevapdžinicu da jede, tada je došla njoj nepoznata ženska osoba, a nakon nekoliko vremena i njen sestrić, iz R., A. B. Tu su sjedjeli oko sat vremena, ona je počela da razgovara sa oštećenom, koju do tada nije poznavala, a ista je tada stupila u komunikaciju i sa A. B., kojom prilikom su njih dvoje razmijenili brojeve telefona. Oštećena je njoj, kao i A., govorila da joj nađu nekog čovjeka, koji ima para, kako bi se udala, jer ima strogog oca, koji joj brani da izlazi. Tada je izašla iz ćevapdžinice, a kada se ponovo vratila, oštećenu nije zatekla. Ona živi u naselju R. u B., a ključ od kuće je dala njenom sestriću A., još prije tri godine, koji je posjećuje kad dođe iz R., a on joj je najbliži od rodbine. Nije joj poznato da je A. bio sa oštećenom u njenoj kući, niti to da je sa istom imao seksualni odnos. Oštećena joj je kazala da je malo bolesna i da joj treba muškarac, ali ona nije primijetila da je oštećena bolesna. Poznato joj je da je oštećena bila udata za N. M. zv. Z.<br>
&nbsp;<br>
Iskaz prednjeg svjedoka sud je prihvatio, medjutim, ista se vezano za predmetni dogadjaj nije mogla izjasniti.<br>
&nbsp;<br>
Takođe je iskazom<strong> svjedoka N. M. zv. Z. </strong>utvrđeno, da živi u naselju R. u B., u blizini kuće L. K. Dana 26.07.2011. godine, u popodnevnim časovima, kod njega je došao A. B. sa jednom ženskom osobom. Počeo je da razgovara sa tom ženskom osobom sa kojom se tada upoznao, a koja se zove M. K. Razgovarali su o tome da li bi se ona udala za njega i ista je pristala. Nakon toga, A. B. je otišao kući, a oni su ostali. Oštećena je prenoćila, a za vrijeme boravka u kući kod njega, zvonio joj je telefon, ali se nije javljala. Kada ju je pitao zašto se ne javi, odgovorila mu je da ne smije, jer je zovu roditelji. On se javio na njen telefon i tada kazao njenim roditeljima da se M. K. udala za njega i&nbsp; da se nalazi u naselju R. u B.. Njegov brat D. M. je potom otišao kod njenih roditelja, a oni su mu kazali da je njihova kćerka bolesna, što on nije znao. Sa oštećenom nije imao nikakav kontakt, a nju su njeni roditelji odveli, kazavši mu da ona nije za njega, te da je bolesna. Dok je boravila kod njega u kući, oštećena se ponašala normalno. Na glavnom pretresu je dodao da nije primijetio da je oštećena bolesna, jer je ista bila u radnom odnosu. Sa oštećenom nije imao seksualni odnos, a ista je kod njega provela dva dana, a treći dan ju je odveo otac.<br>
&nbsp;<br>
<strong>Svjedok D. M.,</strong> u svojoj izjavi datoj tokom postupka, istakao je da ga je 27.07.2011. godine, pozvao telefonom jedan komšija njegovog brata i kazao mu da je njegov brat N. M. zv. Z. kazao da odmah dođe kod njega. Odmah je otišao u naselje R., gdje mu živi brat i kada je ušao u sobu, kod njega je bilo prisutno nekoliko komšija. Tada je vidio jednu djevojku, za koju je saznao da se zove M. K., a prisutni su mu kazali da se njegov brat oženio. Nakon što su prisutne komšije otišle, upitao je brata ko mu je doveo djevojku, a on mu je odgovorio da mu je djevojku, po imenu M. K., dana 26.07.2011. godine, doveo A. B., te da su se oštećena i njegov brat dogovorili da se uzmu. On je oštećenu odmah upitao da li njeni roditelji znaju za to, a ista mu je kazala da ne znaju, niti se javljala na telefon koji je zvonio. Njemu je oštećena kazala da joj se otac zove S. K., a on je sa svojim ujakom pošao u selo Š., gdje su našli S. K. i istom sve ispričao. Otac oštećene mu je kazao da je njegova kćerka bolesna, te da će doći sjutradan da je povede kući. Dana 28.07.2011. godine, negdje oko 10,00 časova došao je S. K. i kćerku poveo kući. Njegov brat N. M. živi u naselju R. sa njihovom majkom, koja u tom periodu kada se sve dešavalo nije bila prisutna, već se nalazila u P.<br>
&nbsp;<br>
Sud je iskaze prednjih svjedoka prihvatio, koji su po mišljenju suda iskreni i vjerodostojni, ali vezano za predmetni događaj svjedoci nijesu mogli da se izjasne.<br>
&nbsp;<br>
<strong>Oštećena M. K., </strong>u svom iskazu datom pred istražnim sudijom, u prisustvu vještaka psihijatra dr. R. R. i neuropsihijatra dr. C. G., istakla je da poznaje okrivljenog, dok joj N. M. nije poznat. Sa okrivljenim se upoznala na pijaci u B., s kojim se vidjela dva puta. Jednom kada ju je pozvao telefonom, našli su se kod benzinske pumpe, a nakon toga su otišli kod njega na stan, vodili su ljubav i on ju je potom poveo kod Z. i kazao joj da se uda za istog. Kod Z. je provela dva dana i dvije noći, a nakon toga je došao njen otac i poveo je kući. Dok je boravila kod Z., otac je zvao telefonom, a ista se nije javljala iz razloga jer se plašila da njen otac ne viče na nju, a sa N. M. zv. Z. nije vodila ljubav. Na glavnom pretresu u prisustvu vještaka neuropsihijatra dr. C. G. je dodala da se sa okrivljenim upoznala preko njegove tetke, ne zna kada je to tačno bilo i gdje su se upoznali, a tada su se prvi put vidjeli. Kada su se drugi put vidjeli, otišla je na stan kod okrivljenog, a kasnije i kod Z. Nije se telefonom dopisivala sa optuženim, niti su telefonom između ta dva susreta razgovarali, a drugi put kada su se vidjeli tada su se slučajno sreli. Kada je bila kod A. na stanu, on ju je natjerao da vode ljubav, što nije bilo prvi put da ima seksualni odnos. Fizički je nije povrijedio, a način kako je došlo do toga ne može da objasni. Prije nego što su vodili ljubav, okrivljeni ju je okupao, a nakon toga ju je natjerao, mimo njene volje, da odu kod Z., a ne zna zašto nije napustila to mjesto. Kada su se drugi put vidjeli, našli su se na benzinskoj pumpi, nakon što ju je telefonom okrivljeni pozvao, a ne sjeća se ko je predložio tu da se nađu, odatle su otišli kod njega na stan. Kada su došli kod okrivljenog na stan sjedjeli su i razgovarali, a nakon toga je njoj okrivljeni kazao da se okupa, a dok se ona kupala, on je izašao u drugu sobu, nakon toga se obukla i to istu garderobu koju je imala. Garderoba joj je bila čista i ne zna zašto se kupala<strong>. </strong>Sa optuženim nije htjela da vodi ljubav, a on joj je prije toga kazao, da ako bude išla u policiju, da ne kaže šta se desilo. Okrivljeni joj je kazao da će da je oženi i ona je zato pošla kod njega na stan, a potom joj je kazao da će za drugog da je oženi i ona se zbog toga naljutila, jer je razlog zašto je pošla na stan taj, što joj je A. kazao da će da je oženi. Okrivljeni je tada nije udarao, niti je na nju vikao. Kada je bila kod okrivljenog u stanu imala je menstrualni ciklus. Osjeća se krivom što je do svega toga došlo i smatra da je pogriješila, te da se tako nešto neće nikada ponoviti.<br>
&nbsp;<br>
Iskaz oštećene sud nije mogao prihvatiti, jer je nejasan i &nbsp;kontradiktoran, a radi se o osobi zaostalog duševnog razvoja, za koju je vještačenjem utvrđeno da je sugestibilna, sa intelektualnim deficitom, lake mentalne retardacije, sa povremenim psihičkim ispadima, nepouzdana, infantilnog ponašanja, nekritična, sklona antisocijalnom ponašanju, te da se podaci koje daje, ne mogu uzeti za validne i tačne.<br>
&nbsp;<br>
Na osnovu ovako utvrđenog činjeničnog stanja, sud nije mogao izvesti zaključak, da je dokazano da je optuženi A. B., izvršio krivično djelo obljuba nad nemoćnim licem iz čl. 205 st. 1 KZ-a, koje mu se optužnicom stavlja na teret, pa ga je na osnovu čl. 373 tač. 2 ZKP-a, oslobodio od optužbe. Naime, iz I. K. G. O. B. B., utvrđeno je da je oštećenu pregledala tročlana komisija ginekologa i spoljnim pregledom oštećene konstatovala da nema vidljivih povreda, niti drugih znakova nasilja, da na spoljnim i unutrašnjim genitalijama nema vidjivih promjena, niti povreda, te da u nativnom preparatu nijesu nađeni spermatozoidi. Takođe je član Komisije dr. R. Đ. u svojoj izjavi pojasnila, da se ne može utvrditi da li je oštećena silovana ili nije, niti da li je imala ili nije seksualni odnos sa bilo kojim licem. Sud je prihvatio prednje dokaze, na osnovu kojih nije mogao izvesti zaključak, da je optuženi sa oštećenom imao seksualni odnos. Iz rješenja M. p. i n. od … utvrđeno je da je oštećena razvrstana u prvi stepen, pete kategorije ometenosti i da je predloženo da nastavi školovanje i profesionalnu rehabilitaciju u C. „1 J.“ u P. Takođe iz obavještenja D. z. „ Dr. N. L.“, br. … od … proizilazi da je oštećena dana 31.03.2011. godine ambulantno pregledana zbog psihičke smetnje i utvrđena dijagnoza s y. Anxioso depresivum. Ustanovljeno je da se radi o lakše mentalno zaostaloj osobi sa povremenim psihičkim ispadima, neadekvatnog ponašanja, nekritične na momente, nepouzdane, sugestibilne. Sud je prihvatio prednje dokaze, na osnovu kojih je nesporno utvrđeno, da je oštećena lakše mentalno zaostala osoba. Na osnovu nalaza i mišljenja JZU D. z. Dr. N. L. B., utvrđeno je da je oštećena sugestibilna osoba, sa intelektualnim deficitom, lake mentalne retardacije sa povremenim psihičkim ispadima, rigidno psihopatski strukturisana, neadekvatnog ponašanja, nepouzdana, infantilnog ponašanja, nekritična, sklona antisocijalnom ponašanju, te da se podaci koje daje, ne mogu uzeti za validne i tačne. Vještaci psihijatar dr. R. R. i neuropsihijatar dr. C. G., &nbsp;prilikom saslušanja oštećene kod istražnog sudije izjasnili su se da se izjava oštećene pred sudom ne može uzeti kao validna, odnosno da su podaci koje daje istiniti i tačni, a ako bi se optuženi i oštećena poznavali duže vremena mjesec, dva – tri i ako bi se češće susretali, tada bi približno normalna osoba mogla da ocijeni da je oštećena psihički poremećena. Na glavnom pretresu, stalni sudski vještak neuropsihijatar dr. C. G. je pojasnio da je optuženi, obzirom da se u dva navrata susreo sa oštećenom, koja se nakon drugog susreta odlučila da ide sa njim na stan, mogao jedino da zaključi, da se radi o lakovjernoj osobi, a nije mogao zaključiti da se radi o duševno zaostaloj osobi, niti da odredi stepen zaostalosti, te da mu je za to bilo potrebno duže poznanstvo od mjesec, dva, pa čak i više. Dakle, na osnovu prednjeg, utvrđeno je da optuženi, obzirom da se u dva navrata susreo sa oštećenom, nije mogao zaključiti da se radi o osobi zaostalog duševnog razvoja, niti je mogao odrediti stepen zaostalosti, već je za to bilo potrebno duže poznanstvo od mjesec, dva, pa čak i više, čime teza optužbe nije dokazana. Svjedok L. K. zv. N., istakla je da je oštećenu upoznala u jednom ugostiteljskom objektu, gdje je istu upoznao i optuženi, kada su njih dvoje razmijenili brojeve telefona, a nije joj poznato da su oštećena i optuženi bili u njenom stanu, kao ni to da li su imali seksualni odnos. Iz iskaza svjedoka N. M. zv. Z. utvrđeno je, da je optuženi kod njega kući došao sa oštećenom, koja je pristala da se uda za njega i kod istog je provela dva dana, a za to vrijeme nije mogao primijetiti da je pitanju bolesna osoba, niti je sa oštećenom imao seksualni odnos. Takođe je svjedok D. M., u svom iskazu istakao, da je nakon što je došao u kuću svoga brata, upoznao oštećenu, za koju su mu kazali da se njome njegov brat oženio. Nakon toga otišao je sa svojim ujakom kod oca oštećene i o svemu tome ga obavijestio, koji je kazao da je njegova kćerka bolesna, te da će doći da je odvede, što je i učinio jedan dan nakon toga. Sud je prihvatio iskaze prednjih svjedoka, ali isti nijesu mogli da se izjasne u pogledu predmetnog događaja. Oštećena M. K., dala je iskaz pred istražnim sudijom, u prisustvu vještaka psihijatra dr.R. R. i neuropsihijatra dr. C. G. i istakla da je optuženog upoznala na pijaci u B., a kada ju je pozvao telefonom, našli su se kod benzinske pumpe, a nakon toga su otišli kod njega na stan, vodili su ljubav i on ju je potom poveo kod Z. i kazao joj da se uda za istog. Na glavnom pretresu u prisustvu vještaka neuropsihijatra dr. C. G. je dodala da se sa optuženim drugi put slučajno srela, da bi zatim izjavila da su našli na benzinskoj pumpi, nakon što ju je telefonom okrivljeni pozvao, a ne sjeća se ko je predložio tu da se nađu. Kada je bila kod njega na stanu, on ju je natjerao da vode ljubav, što nije bilo prvi put da ona ima seksualni odnos, fizički je nije povrijedio, a način kako je došlo do toga ne može da objasni, sa optuženim nije htjela da vodi ljubav, a on joj je kazao da će da je oženi i ona je zato pošla kod njega na stan, a potom joj je kazao da će za drugog da je oženi i ona se zbog toga naljutila, jer je razlog zašto je pošla na stan taj što joj je A. kazao da će da je oženi. Iskaz oštećene sud je cijenio kao kontradiktoran, pri čemu su vještaci psihijatar dr. R. R. i neuropsihijatar dr. C. G. pojasnili da se u konkretnom slučaju radi o osobi zaostalog duševnog razvoja, koja je sugestibilna, nepouzdana, te da se podaci koje daje ne mogu uzeti za validne i tačne.<br>
&nbsp;<br>
Kako, na osnovu prednjeg činjeničnog utvrđenja, sud sa sigurnošću nije mogao da izvede zaključak, da je dokazano da je predmetnog dana došlo do seksualnog odnosa između optuženog i oštećene, te da je optuženi iskoristio zaostali duševni razvoj oštećene i da je znao da je oštećena osoba zaostalog duševnog razvoja, to samim tim ni teza optužbe nije dokazana, pa je sud optuženog, na osnovu čl. 373 tač. 2 ZKP-a, zbog nedostatka dokaza, oslobodio od optužbe.<br>
&nbsp;<br>
Troškovi krivičnog postupka, padaju na teret posebnog razdjela budžeta za rad sudova, na osnovu čl. 230 st. 1 ZKP-a.<br>
&nbsp;<br>
Imovinsko pravnog zahtjeva za naknadu štete nije bilo.<br>
&nbsp;<br>
Sa izloženog odlučeno je kao u izreci presude.
<div style="text-align: center;">
	&nbsp;<br>
	<strong>OSNOVNI SUD U BERANAMA</strong><br>
	<strong>Dana 21.09.2012. godine</strong><br>
	<br>
	<strong>Zapisničar,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;S U D I J A,</strong></div>
<strong>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Marina Obadović&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Ana Kenjić - Đukić</strong><br>
&nbsp;<br>
&nbsp;<br>
<strong><u>PRAVNA POUKA:</u></strong><br>
Protiv ove presude, dozvoljena je žalba,<br>
u roku od 15&nbsp; ( petnaest ) dana, od dana prijema iste,<br>
Višem sudu u B. Polju, a preko ovog suda.<br>
&nbsp;<br>
&nbsp;<br>

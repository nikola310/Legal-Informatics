<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:end;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:start;hyphenate:auto;font-family:Arial;font-size:12pt;}
.p4{text-align:justify;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Times New Roman;font-size:12pt;}
.s1{text-decoration:underline;}
</style>
<meta content="vladimir.novovic" name="author">
</head>
<body class="b1 b2">
<p class="p1">
<span>K.br. 94/12</span>
</p>
<p class="p1"></p>
<p class="p2">
<!--Image link to '0.jpg' can be here-->
</p>
<p class="p1"></p>
<p class="p2">
<span>U IME CRNE GORE </span>
</p>
<p class="p3"></p>
<p class="p4">
<span>OSNOVNI SUD U DANILOVGRADU, kao krivični, po sudiji Vladimiru Novoviću, kao pojedincu, uz učešće Branke Nikolić, kao zapisničara u krivičnom predmetu okrivljenog Đ.M. iz D., zbog produženog krivičnog djela krađa iz čl.239 st.1 u vezi čl.49 Krivičnog zakonika, odlučujući po optužnom predlogu Osnovnog državnog tužilaštva iz Podgorice Kt.br.1260/12 od 05.10.2012.godine, koji je na glavnom pretresu zastupao Grujo Radonjić, zamjenik ODT-a iz Podgorice, nakon održanog glavnog i javnog pretresa u prisustvu zastupnika optužbe i okrivljenog dana 30.04.2013.godine, donio je dana 08.05.2013.godine i istog dana javno objavio</span>
</p>
<p class="p3"></p>
<p class="p2">
<span>PRESUDU</span>
</p>
<p class="p4"></p>
<p class="p4">
<span>Okrivljeni Đ.M., JMBG ..., od oca M. i majke V., rođene P., rođen ....godine u P., sa mjestom prebivališta u D., S. - P. bb, državljanin Crne Gore, neoženjen, nema djece, pismen, završio III stepen srednje Mašinske škole, fizički radnik, lošeg imovnog stanja, neosuđivan.</span>
</p>
<p class="p4"></p>
<p class="p4"></p>
<p class="p2">
<span>Kriv je</span>
</p>
<p class="p4"></p>
<p class="p4">
<span>Što je:</span>
</p>
<p class="p4"></p>
<p class="p4">
<span>1. Dana 30. juna 2012.godine, u mjestu Podglavice, opština Danilovgrad, oduzeo tuđe pokretne stvari u namjeri da njihovim prisvajanjem sebi pribavi protivpravnu imovinsku korist, a bio je svjestan svog djela čije je izvršenje htio, znajući da je njegovo djelo zabranjeno, na način što je iz dvorišta kuće oštećenog Đ.B.a oduzeo i prisvojio elektro kabl presjeka 35 KW dužine 40 metara i 3 bunta elektro kabla presjeka 5x2,5 mm dužine od po 50 metara, vlasništvo oštećenog Đ.B.a, ukupne vrijednosti 1.293,00 eura.</span>
</p>
<p class="p4"></p>
<p class="p4">
<span>2. Tokom jula 2012.godine, u mjestu Podglavice, opština Danilovgrad, oduzeo tuđe pokretne stvari u namjeri da njihovim prisvajanjem sebi pribavi protivpravnu imovinsku korist, a bio je svjestan svog djela, čije je izvršenje htio znajući da je njegovo djelo zabranjeno, na način što je iz kuće u izgradnji, vlasništvo oštećenog K.M.a oduzeo i prisvojio 300 metara kabla presjeka 5x2,5 mm i 100 metara kabla presjeka 3x1,5 mm vlasništvo oštećenog K.M.a, ukupne vrijednosti 482,00 eura.</span>
</p>
<p class="p4"></p>
<p class="p4">
<span>- čime je počinio produženo krivično djelo krađa iz čl.239 st.1 KZ u vezi čl.49 KZ.</span>
</p>
<p class="p4">
<span>  </span>
</p>
<p class="p4">
<span>Pa sud okrivljenom primjenom citiranih zakonskih propisa, te čl. 4, 5, 13, 15, 36, 42, 52, 53 i 54 KZ i čl.226, 229 i 374 ZKP-a  i z r i č e </span>
</p>
<p class="p4"></p>
<p class="p2">
<span>USLOVNU OSUDU</span>
</p>
<p class="p2"></p>
<p class="p4">
<span>Kojom mu utvrđuje kaznu zatvora u trajanju od 5 (pet) mjeseci i istovremeno određuje da se ista neće izvršiti ako okrivljeni za vrijeme od 2 (dvije)  godine po pravosnažnosti presude ne učini novo krivično djelo. </span>
</p>
<p class="p4"></p>
<p class="p4">
<span>Dužan je okrivljeni da na ime troškova krivičnog postupka uplati budžetu Crne Gore iznos od 60,50 eura i po osnovu paušala iznos od 30,00 eura, a  sve u roku  od 15 dana po pravosnažnosti presude.</span>
</p>
<p class="p4"></p>
<p class="p2">
<span>O b r a z l o ž e nj e</span>
</p>
<p class="p3"></p>
<p class="p4">
<span>Optužnim predlogom Osnovnog državnog tužilaštva iz Podgorice Kt.br.1260/12 od 05.10.2012.godine, stavljeno je na teret okrivljenom Đ.M.u da je izvršio produženo krivično djelo krađa iz čl.239 st.1 u vezi čl.49 Krivičnog zakonika. Zastupnik optužnog predloga je na glavnom pretresu u završnoj riječi precizirao činjenični opis krivičnog djela iz optužnog predloga, na način određen kao u izreci presude, dok je pravna kvalifikacija ostala ista. Predložio je da sud okrivljenog oglasi krivim i osudi u okviru zakonom propisane kazne.   </span>
</p>
<p class="p4"></p>
<p class="p4">
<span>Okrivljeni Đ.M. u odbrani datoj u istražnom postupku u bitnom je naveo da su tačni navodi krivične prijave, da je krajem juna mjeseca 2012.godine prolazio pored kuće Đ.B.a, gdje je primijetio jedan kabl, namotan na kotur, koji se nalazio na stolici. Jedan kraj kabla je virio iz zida, dok je drugi kraj bio slobodan, odnosno nije bio priključen na struju. Uzeo je sjekiru, koju je prethodno donio sa sobom, i odsjekao kabl pri zidu, uzeo ga i odnio na livadu u blizini svoje kuće, gdje ga je zapalio, kako bi došao do bakra. Poslije određenog vremena pozvao je svog brata od tetke K.M., koji je došao sa vozilom, u koji su utovarili bakar i odvezli se za Podgoricu, gdje su ga na jednom otpadu, koji se nalazi u Zagoriču, prodali. Za 40 kg ovog bakra dobio je iznos od 200,00 eura. Pojasnio je da mu je kuća Đ.B.a od ranije poznata, jer je njegov brat održavao to imanje, pa je sjekiru tom prilikom ponio sa sobom upravo da bi otkinuo ovaj kabal. Osim toga, istakao je da je tokom jula mjeseca 2012.godine ušao u jednu kuću u izgradnji koja se nalazi u mjestu Podglavice, u Danilovgradu, koja je imala samo zidove, dok nije imala vrata i prozore, jer je pretpostavio da u njoj može naći bakarni kabl. Primijetio je da je ispod dasaka virio kabl, pa ga je uzeo i odnio na livadu u blizini svoje kuće i zapalio ga. Ponovo je nakon određenog vremena pozvao svog brata od tetke i njegovim kolima je ovaj bakar prebacio do Zagoriča, gdje ga je i prodao. Ovaj bakar je bio težine 28 kg, a prodao ga je po cijeni od 5 eura po kilogramu. Istakao je da njegov brat od tetke nije znao odakle potiču ovi kablovi, niti mu je rekao da je isti ukraden, a oba puta mu je dao iznos od 20,00 eura, zato što ga je prevezao do Podgorice i pomogao mu pri nošenju kabla. </span>
</p>
<p class="p4"></p>
<p class="p4">
<span>Okrivljeni Đ.M. u odbrani datoj na glavnom pretresu u bitnom je naveo da nije počinio krivično djelo koje mu se stavlja na teret, da se bavi sakupljanjem bakarnog otpada po deponijama, nakon čega ga donosi kući i kada pokupi određenu količinu bakra, isti prodaje na otpadu. Negdje u junu mjesecu 2012.godine pokupio je određenu količinu bakra i pozvao je svog brata od tetke K.M. da mu pomogne oko transporta bakra do otpada u Zagoriču-Podgorici, obzirom da on ima vozilo. On i njegova braća od tetke K.M. i K.M. su prevezli bakar na otpad, gdje je prodao 28 kg bakra, kada su ga inspektori u civilu lišili slobode i priveli ga u stanicu policije u Danilovgradu. Nakon privođenja, inspektori Uprave policije Ispostava Danilovgrad su ga maltretirali, na način što su ga gurali, prijetili da će ga udariti pendrekom i drvenom palicom,  psovali ga, a sve u cilju da prizna da je počinio krađe koje mu se stavljaju na teret. Upravo usljed ovog maltretiranja on je na kraju priznao da je počinio te krađe. Mjesec dana prije pomenute prodaje bakra, on je na istom  otpadu prodao 40 kg bakra, koji je sakupljao skoro godinu dana. I tom prilikom K.M. i K.M. su mu pomogli da vozilom K.M. preveze ovih 40 kg bakra od Podglavice do Zagoriča. Pojasnio je da je saslušan u tužilaštvu u Podgorici od strane jednog tužioca i tom prilikom mu ovaj tužilac nije prijetio, niti ga je primoravao da bilo šta kaže. Upitan na različitosti u odnosu na odbranu datu u istražnom postupku istakao je da je kod tužioca, kada je saslušavan, priznao da je izvršio krađe iz kuće i dvorišta Đ.B.a i iz još jedne kuće u mjestu Podglavice iz razloga što je želio da ode kući, jer je i dalje osjećao pritisak od ranijeg ponašanja policajaca prema njemu. U završnoj riječi je istakao da je istinita odbrana koju je dao na glavnom pretresu i smatra da sud treba istu da prihvati. </span>
</p>
<p class="p4">
<span>  </span>
</p>
<p class="p4">
<span>Sud je na glavnom pretresu u dokaznom postupku saslušao svjedoka-oštećenog K.M.a, saslušao svjedoka-oštećenog Đ.B., saslušao svjedoka K.M., saslušao svjedoka K.M.a, izvršio uvid u otkupni list br.452704 od 08.09.2012.godine izdat na ime okrivljenog Đ.M.a, izvršio uvid u otkupni list br. 001273 od 12.07.2012.godine izdat na ime okrivljenog Đ.M.a, pročitao nalaz i mišljenje vještaka komercijalne struke D.Đ. Kt.br. 1260/12 od 01.10.2012.godine i pročitao izvod iz kaznene evidencije Uprave policije PJ Podgorica br. 29-245/12-27087/2-4141 od 18.10.2012.godine izdat na ime okrivljenog Đ.M.a.</span>
</p>
<p class="p4"></p>
<p class="p4">
<span>Svjedok-oštećeni K.M. u iskazu datom u istražnom postupku i na glavnom pretresu u bitnom je naveo da posjeduje kuću u izgradnji u mjestu Podglavica u Danilovgradu, koja se sastoji od dva sprata, pri čemu prozori i vrata nijesu postavljeni, već su otvori zatvoreni daskama. U kući je bila razvedena cjelokupna električna instalacija, odnosno glavni razvodni kablovi i kablovi za rasvjetu, i to na donjem i na gornjem spratu, s tim što električna instalacija nije bila omalterisana. Negdje u junu ili julu mjesecu 2012.godine došao je do svoje kuće, kada je primijetio da su svi kablovi počupani, uključujući i glavni naponski vod koji je virio iz ploče. Tom prilikom mu je oduzeto 300 m kabla presjeka 5x2,5 mm i 100 m kabla presjeka 3x1,5 mm. Pojasnio je da je njegova kuća površine 16x10 m i da se u nju moglo ući, obziom da nije bilo vrata, ni prozora, jer su bili izvedeni samo grubi radovi. Nije se pridružio krivičnom gonjenju protiv okrivljenog, niti je postavio imovinsko-pravni zahtjev.</span>
</p>
<p class="p4"></p>
<p class="p4">
<span>Svjedok-oštećeni Đ.B. u iskazu datom na glavnom pretresu u bitnom je naveo da posjeduje porodičnu kuću u mjestu Podglavice, u Danilovgradu. Negdje 29. ili 30.juna 2012.godine, kada nikog nije bilo u kući, sa mjesta ispred kuće, ukraden mu je elektro-kabl presjeka 35 kw dužine 40 m i 3 bunta elektro-kabla presjeka 5x2,5 mm2, dužine od po 50 m. Pridružio se krivičnom gonjenju protiv okrivljenog, dok imovinsko-pravni zahtjev nije postavio.</span>
</p>
<p class="p4"></p>
<p class="p4">
<span>Svjedok K.M. u iskazu datom u istražnom postupku i na glavnom pretresu u bitnom je naveo da je okrivljeni Đ.M. njegov brat od tetke, koji živi u Danilovgradu. U toku juna mjeseca njegov brat M. ili njegov brat od tetke M. su ga pitali da za okrivljenog prebaci neke stvari iz Danilovgrada u Podgoricu, koje okrivljeni treba da proda. Okrivljeni mu je tada rekao da je neke stvari sakupljao i da će ih prodati uz ličnu kartu. On je svojim vozilom marke "Mercedes" reg.oznaka PG DM 028 pošao narednog dana za Danilovgrad, gdje je okrivljeni u gepek vozila stavio nekoliko džakova, nakon čega su njih dvojica sa njihovim bratom K.M.om otišli za Podgoricu. Kada su stigli na jedan otpad, koji se nalazi u naselju Zagorič, okrivljeni je izvadio džakove iz kola i predao ih na otpad. On je prilikom predaje ovih stvari išao sa okrivljenim i tom prilikom je shvatio da je okrivljeni za ove stvari dobio iznos od 200,00 eura. Početkom septembra 2012.godine, u večernjim časovima, njegov brat K.M. mu je rekao da ga je okrivljeni zamolio da opet dođe do Danilovgrada, kako bi mu pomogao da prebaci neke stvari na otpad, na šta je on pristao. Narednog dana on, njegov brat i njegova djevojka Biljana pošli su kod okrivljenog, kada je okrivljeni stavio jedan džak bakra u gepek, nakon čega su njih četvoro pošli u Podgoricu, gdje je okrivljeni na istom otpadu u naselju Zagorič prodao bakar. Tom prilikom na otpadu se nalazila policija, koja ih je privela u stanicu policije, gdje je dao izjavu. U oba slučaja kada je prevozio bakar od Danilovgrada do Podgorice dobio je naknadu za potrošeno gorivo, i to prvi put 10,00 eura, a drugi put 20,00 eura. </span>
</p>
<p class="p4"></p>
<p class="p4">
<span>Svjedok K.M. u iskazu datom u istražnom postupku i na glavnom pretresu u bitnom je naveo da ga je tokom 2012.godine okrivljeni zamolio da mu on ili njegov brat K.M. prebace bakar od Danilovgrada do Podgorice, što su oni i uradili, i to dva puta njegov brat M. vozilom marke "Mercedes" i on jedan put vozilom marke "Jugo" reg.oznake PG DS 975. Posljednji put kada su vozili ove stvari privela ih je policija. Pojasnio je da se ovaj bakar nalazio u džakovima, a ove džakove su stavljali u gepek vozila i na taj način ih prevozili. Okrivljeni je njemu i njegovom bratu K.M. dao novac kao nadoknadu za potrošeno gorivo. Istakao je da nije znao da je predmetni bakar ukraden, jer mu je okrivljeni govorio da ga je sakupljao i da ga je dovezao sa sela, pa on nije imao razloga da mu ne povjeruje.   </span>
</p>
<p class="p4"></p>
<p class="p4">
<span>U otkupnom listu br.452704 od 08.09.2012.godine navedeno je da je okrivljeni Đ.M. prodao 28,74 kg otpadnog bakra (paljenog) za iznos od 143,70 eura.</span>
</p>
<p class="p4"></p>
<p class="p4">
<span>U otkupnom listu br.001273 od 12.07.2012.godine navedeno je da je okrivljeni Đ.M. prodao 40,90 kg otpadnog bakra (paljenog) za iznos od 204,50 eura.</span>
</p>
<p class="p4">
<span> </span>
</p>
<p class="p4">
<span>Iz nalaza i mišljenja vještaka komercijalne struke D.Đ. Kt.br. 1260/12 od  01.10.2012.godine utvrđuje se da na dan izvršenja krivičnog djela vrijednost elektro kabla presjeka 35 KW dužine 40 metara iznosi 1.080,00 eura, te da vrijednost 3 bunta elektro kabla presjeka 5x2,5 mm dužine od po 50 metara iznosi 213,00 eura, što ukupno čini iznos od 1.293,00 eura. Takodje se iz ovog nalaza i mišljenja utvrđuje da na dan izvršenja krivičnog djela vrijednost 300 metara kabla presjeka 5x2,5 mm iznosi 426,00 eura, te da vrijednost 100 metara kabla presjeka 3x1,5 mm iznosi 56,00 eura, što ukupno čini iznos od 482,00 eura. </span>
</p>
<p class="p4"></p>
<p class="p4">
<span>Sud je cijenio nalaz i mišljenje ovog vještaka, pa je isti prihvatio kao jasan, stručan, objektivan i zasnovan na pravilima struke i nauke.</span>
</p>
<p class="p4"></p>
<p class="p4">
<span>Iz izvoda iz kaznene evidencije Uprave policije PJ Podgorica br. 29-245/12-27087/2-4141 od 18.10.2012.godine, izdatog na ime okrivljenog, utvrđuje se da okrivljeni Đ.M. nije osuđivan. </span>
</p>
<p class="p4"></p>
<p class="p4">
<span>Sud je cijenio iskaze svjedoka-oštećenih K.M.a i Đ.B.a, pa je našao da su se isti jasno, objektivno i određeno izjasnili o činjenicama važnim za ovu krivičnu stvar. Iskazi ovih svjedoka-oštećenih u skladu su sa odbranom okrivljenog Đ.M.a datom u istražnom postupku u dijelu u kojem je okrivljeni naveo da je od oštećenih oduzeo električne kablove, koje je zatim palio i tako dobijeni bakar prodavao na otpadu u naselju Zagorič u Podgorici. Sud je cijenio iskaze svjedoka K.M. i K.M.a, pa je našao da su se isti objektivno i istinito izjasnili o činjenicama koje su im poznate, ne upuštajući se u izjašnjavanje o činjenicama koje im nijesu poznate. </span>
</p>
<p class="p4"></p>
<p class="p4">
<span>Na osnovu naprijed izložene činjenične građe proizašle iz dokaza provedenih na glavnom pretresu ovaj sud je našao da su se u radnjama okrivljenog Đ.M.a ostvarili svi bitni elementi bića produženog krivičnog djela krađa iz čl.239 st.1 KZ u vezi čl.49 KZ. Naime, okrivljeni Đ.M. je dana 30. juna 2012.godine, u mjestu Podglavice, opština Danilovgrad, oduzeo tuđe pokretne stvari u namjeri da njihovim prisvajanjem sebi pribavi protivpravnu imovinsku korist, a bio je svjestan svog djela čije je izvršenje htio, znajući da je njegovo djelo zabranjeno, na način što je iz dvorišta kuće oštećenog Đ.B.a oduzeo i prisvojio elektro kabl presjeka 35 KW dužine 40 metara i 3 bunta elektro kabla presjeka 5x2,5 mm dužine od po 50 metara, vlasništvo oštećenog Đ.B.a, ukupne vrijednosti 1.293,00 eura i tokom jula 2012.godine, je u mjestu Podglavice, opština Danilovgrad, oduzeo tuđe pokretne stvari u namjeri da njihovim prisvajanjem sebi pribavi protivpravnu imovinsku korist, a bio je svjestan svog djela, čije je izvršenje htio znajući da je njegovo djelo zabranjeno, na način što je iz kuće u izgradnji, vlasništvo oštećenog K.M.a oduzeo i prisvojio 300 metara kabla presjeka 5x2,5 mm i 100 metara kabla presjeka 3x1,5 mm vlasništvo oštećenog K.M.a, ukupne vrijednosti 482,00 eura.</span>
</p>
<p class="p4"></p>
<p class="p4">
<span>Naime, iz iskaza svjedoka-oštećenog Đ.B.a utvrđuje se da je dana 30.juna 2012.godine iz dvorišta njegove porodične kuće koja se nalazi u mjestu Podglavice u Danilovgradu ukraden elektro-kabl presjeka 35 KW dužine 40 m i 3 bunta elektro-kabla presjeka 5x2,5 mm dužine od po 50 m. Okrivljeni Đ.M. je u odbrani datoj u istražnom postupku potvrdio da je on izvršio tu krađu, da je kabl zapalio na jednoj livadi, uzeo bakar i isti kasnije prodao na jednom otpadu u naselju Zagorič u Podgorici, kojom prilikom ga je do otpada odveo njegov brat od tetke K.M.. I svjedoci K.M. i K.M. ističu da su više puta prevozili okrivljenog do otpada koji se nalazi u naselju Zagorič u Podgorici. Takođe, u skladu sa ovim činjenicama stoji i otkupni list br. 001273 od 12.07.2012.godine iz kojeg je utvrđeno da je okrivljeni Đ.M. prodao na otpadu 40,90 kg bakra (paljenog). Da je ukupna vrijednost elektro-kabla presjeka 35 KW dužine 40 m i 3 bunta elektro-kabla presjeka 5x2,5 mm dužine od po 50 m, na dan izvršenja krivičnog djela iznosila 1.293,00 eura utvrđuje se iz nalaza i mišljenja vještaka komercijalne struke D.Đ..  </span>
</p>
<p class="p4"></p>
<p class="p4">
<span>Iz iskaza svjedoka-oštećenog K.M. utvrđuje se da je u julu mjesecu 2012.godine iz njegove kuće u izgradnji, koja se nalazi u mjestu Podglavica u Danilovgradu, ukradeno 300 m kabla presjeka 5x2,5 mm i 100 m kabla presjeka 3x1,5 mm. Okrivljeni Đ.M. je u odbrani datoj u istražnom postupku potvrdio da je on izvršio tu krađu, da je kabl zapalio na jednoj livadi, uzeo bakar i isti kasnije prodao na jednom otpadu u naselju Zagorič u Podgorici, kojom prilikom ga je do otpada odveo njegov brat od tetke. I svjedoci K.M. i K.M., braća od tetke okrivljenog, ističu da su više puta prevozili okrivljenog do otpada koji se nalazi u naselju Zagorič u Podgorici. Takođe, u skladu sa ovim činjenicama stoji i otkupni list br. 452704 od 08.09.2012.godine iz kojeg je utvrđeno da je okrivljeni Đ.M. prodao na otpadu 28,74 kg bakra (paljenog). Da je ukupna vrijednost 300 m kabla presjeka 5x2,5 mm i 100 metara kabla 3x1,5 mm na dan izvršenja krivičnog djela iznosila 482,00 eura utvrđuje se iz nalaza i mišljenja vještaka komercijalne struke D.Đ.. </span>
</p>
<p class="p4"></p>
<p class="p4">
<span>Odbrana okrivljenog Đ.M.a sa glavnog pretresa u kojoj je naveo da je bakar koji je prodao sakupljao po deponijama osporena je njegovom odbranom iz istražnog postupka. Naime, okrivljeni Đ.M. u odbrani datoj u istražnom postupku je tvrdio da je on kod oštećenih izvršio krađu električnih kablova, da je te kablove zatim palio, a tako dobijeni bakar prodavao na otpadu u Zagoriču. Ovakva odbrana okrivljenog Đ.M.a iz istražnog postupka potvrđena je i otkupnim listovima iz kojih se utvrđuje da je okrivljeni Đ.M. na otpadu prodao bakar dobijen paljenjem. Odbrana okrivljenog Đ.M.a sa glavnog pretresa u dijelu gdje je naveo da je u istražnom postupku priznao da je izvršio krađu električnih kablova od oštećenih usljed prethodnog ponašanja policajaca koji su ga udarali i prijetili mu, te da je priznanje kod tužioca dao, jer je želio da ode kući, je potpuno nelogična obzirom da je u odbrani potvrdio da mu prilikom iznošenja odbrane kod tužioca niko nije prijetio niti ga primoravao da bilo šta kaže.</span>
</p>
<p class="p4"></p>
<p class="p4">
<span>Krivično djelo krađa iz čl.239 st.1 KZ čini onaj ko tuđu pokretnu stvar oduzme drugom u namjeri da njenim prisvajanjem sebi ili drugom pribavi protivpravnu imovinsku korist. Članom 49 st.1 KZ propisano je da produženo krivično djelo čini više istih ili istovrsnih krivičnih djela učinjenih u vremenskoj povezanosti od strane istog učinioca i koja predstavljaju cjelinu zbog postojanja najmanje dvije od sljedećih okolnosti: istovjetnosti oštećenog, istovrsnosti predmeta djela, korišćenja iste situacije ili istog trajnog odnosa, jedinstva mjesta ili prostora izvršenja djela ili jedinstvenog umišljaja. U konkretnom slučaju, okrivljeni Đ.M. je počinio više istih krivičnih djela (krađa iz čl. 239 st.1 KZ), u vremenskoj povezanosti odnosno 30.juna 2012.godine i tokom jula 2012.godine, a koja predstavljaju jedinstvenu cjelinu zbog jedinstva mjesta i prostora izvršenja djela s obzirom da su radnje izvršene u mjestu Podglavice, opština Danilovgrad, istovrsnosti predmeta djela-oduzimanja električnih kablova, koje je zatim palio, vadio bakar i prodavao ga na otpadu, i jedinstvenog umišljaja. Imajući u vidu sve naprijed navedeno, ovaj sud je zaključio da su se u radnjama okrivljenog Đ.M.a stekli svi elementi bića produženog krivičnog djela krađa iz čl.239 st.1 KZ u vezi čl.49 KZ.</span>
</p>
<p class="p4"></p>
<p class="p4">
<span>Sud je u konkretnom slučaju cijenio psihički odnos okrivljenog prema izvršenom krivičnom djelu, pa je našao da je okrivljeni predmetno krivično djelo počinio sa direktnim umišljanjem, jer je bio svjestan svog djela i htio je njegovo izvršenje, što ga sve čini krivim. Naime, okrivljeni je bio svjestan da oduzima tuđe pokretne stvari i njihovo prisvajanje je vršio u namjeri pribavljanja protiv-pravne imovinske koristi.</span>
</p>
<p class="p4"></p>
<p class="p4">
<span>Sud je prilikom odlučivanja o vrsti i visini krivične sankcije za okrivljenog, imao u vidu sve okolnosti na strani okrivljenog koje su od značaja za izbor i visinu u smislu čl.42 KZ, pa je od olakšavajućih okolnosti na strani okrivljenog našao da isti nije osuđivan,  što je utvrđeno iz citiranog izvoda iz kaznene evidencije, njegovu mladost (rođen 1986.godine), njegovo loše imovno stanje, kao i to što se oštećeni K.M. nije pridružio krivičnom gonjenju protiv okrivljenog, dok otežavajućih okolnosti nije bilo, pa je sud okrivljenom izrekao uslovnu osudu kojom mu je utvrdio kaznu zatvora u trajanju od 5 (pet) mjeseci i istovremeno odredio rok provjeravanja od 2 (dvije) godine, odnosno da se utvrđena kazna neće izvršiti ako okrivljeni za vrijeme od 2 godine po pravosnažnosti ne izvrši novo krivično djelo. Sud je našao da se u konkretnom slučaju, a imajući u vidu naprijed navedene olakšavajuće okolnosti može očekivati da će se upozorenjem uz prijetnju kaznom uticati na okrivljenog da ubuduće ne vrši krivična djela, te da nije nužno da se kazna primijeni radi krivično-pravne zaštite, pa sud nalazi da će se u konkretnom slučaju uslovnom osudom iz izreke ove presude u potpunosti ostvariti svrha izricanja ove krivične sankcije iz čl.52 KZ u okviru opšte svrhe izricanja krivičnih sankcija iz čl.4 st.2 KZ.</span>
</p>
<p class="p4"></p>
<p class="p4">
<span>O  troškovima krivičnog postupka odlučeno je na osnovu čl.226 i 229 ZKP-a, pa kako je okrivljeni oglašen krivim, obavezan je da na ime troškova krivičnog postupka uplati budžetu Crne Gore iznos od 60,50 eura, a koji troškovi se odnose na ime nagrade odmjerene vještaku komercijalne struke Dušanu Đuraškoviću, kao i da na ime sudskog paušala plati iznos od 30,00 eura, a koji iznos je odmjeren srazmjerno trajanju, složenosti ovog postupka i imovnom stanju okrivljenog. Prednje iznose okrivljeni je dužan platiti u roku od 15 dana po pravosnažnosti presude. </span>
</p>
<p class="p4"></p>
<p class="p4">
<span>Sa iznijetog, a primjenom čl.374 ZKP-a, odlučeno je kao u izreci ove presude. </span>
</p>
<p class="p4"></p>
<p class="p2"></p>
<p class="p4">
<span>ZAPISNIČAR,                                                                              S U D I J A,</span>
</p>
<p class="p4">
<span>Branka Nikolić, s.r.                                                                Vladimir Novović,s.r</span>
</p>
<p class="p4"></p>
<p class="p4">
<span class="s1">PRAVNA POUKA</span><span>: Protiv ove presude može se izjaviti žalba Višem sudu u Podgorici u roku od 8 dana od dana prijema  pismenog otpravka, a preko ovog suda. </span>
</p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4">
<span>D-na:</span>
</p>
<p class="p4">
<span>1.ODT-u Podgorica</span>
</p>
<p class="p4">
<span>2.Okrivljenom</span>
</p>
<br>
<p class="p3"></p>
<p class="p4"></p>
<p class="p4"></p>
<p class="p4">
<span class="s1">PRAVNA POUKA</span><span>: Protiv ove presude može se izjaviti žalba Višem sudu u Podgorici u roku od 8 dana od dana prijema  pismenog otpravka, a preko ovog suda. </span>
</p>
<p class="p2"></p>
<p class="p5"></p>


</body>
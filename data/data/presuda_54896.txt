<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-family:'Arial';font-weight:800;font-style:italic }
</style>
</head>
<body class="b1" style="background: #aaa;">
<div class="window1">
<div class="page1">
<p>
<span></span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:right">
<span class="span1">K.br.906/13</span>
</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">OSNOVNI SUD U PODGORICI, kao prvostepeni, krivični, po sudiji Larisi Mijušković-Stamatović, uz učešće Radetić Lidije, kao zapisničara, u krivičnom predmetu protiv okrivljenog M. D., iz P., zbog krivičnog djela krađa iz čl. 239 st. 1 Krivičnog zakonika, odlučujući po optužnom predlogu ODT-a Podgorica Kt.br.1230/10 od 18.10.2011. godine, kojeg je na glavnom pretresu zastupala Šišević Snežana, zamjenik ODT-a Podgorica, nakon glavnog i javnog pretresa, održanog u prisustvu zastupnika optužbe, okrivljenog i njegovog branioca Despotović Ivana, advokata iz Podgorice, dana 12-12.2013. godine donio je, a dana 13.12.2013. godine i  javno objavio</span>
</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>
<span class="span1"></span>
</p>
<p>
<span class="span1">Okrivljeni:</span>
</p>
<p>&nbsp;</p>
<p>
<span class="span1">M. D., od oca V., i majke V., rođene R., rođen ... godine u P., sa prebivalištem u P. - ul..., državljanin Crne Gore, oženjen, otac dvoje djece, sa završenom srednjom  školom, srednjeg  imovnog stanja, ranije neosuđivan, </span>
</p>
<p>&nbsp;</p>
<p>
<span class="span1">Na osnovu čl.373 tač.2  Zakonika o krivičnom postupku</span>
</p>
<p>&nbsp;</p>
<p style="text-align:center;">
<span class="span1">OSLOBAĐA SE OD OPTUŽBE </span>
</p>
<p>&nbsp;</p>
<p>
<span class="span1">Kojom je predstavljeno da je:</span>
</p>
<p>&nbsp;</p>
<p>
<span class="span1">Dana 02.07.2010 godine, u svom poslovnom objektu, u mjestu Novo Selo u Danilovgradu, svjestan svog djela čije je izvršenje htio, znajući da je njegovo djelo zabranjeno, oduzeo tuđu pokretnu stvar - električnu energiju, vlasništvo oštećene "ED" P., u namjeri da njenim prisvajanjem pribavi sebi protivpravnu imovinsku korist u vrijednosti većoj od 150,00 €, na način što je na električnom brojilu marke "Iskra" br...  skinuo sve tri naponske kleme, tako da se utrošak električne energije nije mogao registrovati preko mjernog uređaja i tako sebi pribavio protivpravnu imovinsku korist, u čemu je otkriven kontrolom ovlašćenih radnika oštećenog preduzeća,</span>
</p>
<p>&nbsp;</p>
<p>
<span class="span1">-čime bi  izvršio krivično djelo krađa  iz čl.239. st.1 Krivičnog zakonika.</span>
</p>
<p>&nbsp;</p>
<p>
<span class="span1">Troškovi postupka padaju na teret budžetskih sredstava Crne Gore. </span>
</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>
<span class="span1">Optužnim predlogom ODT-a Podgorica Kt.br.1230/10 od 18.10.2011. godine kojeg je na glavnom pretresu zastupala Šišević Snežana, zamjenik ODT-a Podgorica, okrivljenom M. D. stavljeno je na teret izvršenje krivičnog djela krađa iz čl.239 st.1 Krivičnog zakonika.</span>
</p>
<p>&nbsp;</p>
<p>
<span class="span1">Zastupnik optužbe je prije davanja završne riječi precizirala dispozitiv optužnog akta na način kao u izreci presude, ostajući u cjelosti   pri  tako preciziranom optužnom predlogu i  ranije datoj završnoj riječi, predlažući da Sud  okrivljenog oglasi krivim i osudi po zakonu.</span>
</p>
<p>&nbsp;</p>
<p>
<span class="span1">Okrivljeni M. D.</span><span class="span2">,</span><span class="span1"> je kako u prethodnom postupku pred Sudijom za istragu tako i na glavnom pretresu, i u ponovljenim postupcima negirao izvršenje krivičnog djela stavljenog mu na teret.Istakao da predmetnoj kontroli nije prisustvovao obzirom da je bio na službenom putu, pojašnjavajući da se na datoj adresi nalazi njegovo preduzeće DOO "M. M." te da se u sklopu tog preduzeća nalazi poslovni prostor u kom postoje dva električna brojila, i dio za domaćinstvo za koje postoji jedno električno brojilo. Naveo je da se sva tri brojila nalaze u objektu na istom mjestu, te da se mora ući u objekat da bi se došlo do njih, te da misli da je brojilo na kojem su radnici ED konstatovali nepravilnost brojilo koje mjeri utrošak električne energije sa donjeg sprata, odnosno iz poslovnog prostora. Izjavio je da što se tiče konstatovanih nepravilnosti da na brojilu ne postoji poklopac, te da su naponski mostovi labavi ,da ne zna na koji način bi bilo moguće da su naponski mostovi olabavljeni obzirom da sva električna brojila normalno rade  i da se kazaljke na istima normalno okreću. Pojasnio je da mu je od strane radnika njegovog preduzeća M. Z. rečeno da je jedan od radnika koji su vršili predmetnu kontrolu bio u alkoholisanom stanju. Napomenuo  je da u objektu boravi vrlo rijetko, možda jednom u mjesec dana, te da je u istom zaposleno od 6-8 ljudi, precizirajući da za proizvodnju uglavnom koriste naftu, tako da struja nema toliki udio u proizvodnji. Dodao  je da do predmetne kontrole nije bilo nikakvih problema sa ED, navodeći da su radnici iste redovno mjerili struju koja je uredno plaćana, te da nakon predmetnog događaja struja nije bila isključena.</span>
</p>
<p>&nbsp;</p>
<p>
<span class="span1">Branilac okrivljenog je u završnoj riječi ostao pri ranije datim završnim riječima i istakao da, je optužni akt u cjelosti netačan kako u pogledu činjeničnog opisa tako i u pogledu pravne kvalifikacije, te je shodno navedenom predložio da Sud donese presudu kojom će njegovog branjenika osloboditi od optužbe i istakao je zahtjev za naknadu troškova. </span>
</p>
<p>&nbsp;</p>
<p>
<span class="span1">Okrivljeni je u završnoj riječi izjavio da nema ništa drugo dodati, da u svemu ostaje pri navodima ranije date završne riječi, i da prihvatia završnu riječ svog branioca.</span>
</p>
<p>&nbsp;</p>
<p>
<span class="span1">U dokaznom postupku Sud je: saslušao ovlašćenog predstavnika ED P., saslušao stalnog sudskog vještaka elektroenergetske struke Martinović Branka,na saglastan predlog pročitao svjedočke iskaze S. Lj. sa zapisnika o glavnom pretresu od 24.05.2013 godine i V. D. sa zapisnika o glavnom pretresu od 27.06.2013 godine, pročitao dopis ED Podgorica od 04.12.2012. godine sa zapisnikom o kontroli mjernog mjesta od 20.07.2010 godine, pročitao dopis ED Podgorica od 05.06.2012 godine, pročitao dopis ED Podgorica sa kopijom izvještaja o prijemu brojila električne energije br... sačinjen u junu 2008 godine,  pročitao zapisnik o kontroli mjernog mjesta  br. 5114 od 02.07.2010. godine, pročitao  izvod iz KE od 14.03.2012. godine na ime okrivljenog izdat od UP PJ Podgorica pod br.29-245/12-4841/2-1191, izvršio uvid u energetsku karticu potrošača M. D. za brojilo br. ... od januara 2010 godine do maja 2012. godine.</span>
</p>
<p>&nbsp;</p>
<p>
<span class="span1">Ocjenom navoda optužbe, odbrane, te svih provedenih dokaza, i u ponovljenom postupku, postupajući u svemu postupajući sa ukidnim rješenjem Višeg suda u Podgorici Kž.br. 1538/13 od 06.11.2013 godine, po nalaženju Ovog suda u ovom postupku nije dokazano da je okrivljeni izvršio krivično djelo koje mu je optužnim aktom stavljeno na teret, pa je okrivljenog M. D. oslobodio od optužbe primjenom odredbe čl.373 tač.2 Zakonika o krivičnom postupku.</span>
</p>
<p>&nbsp;</p>
<p>
<span class="span1">Ovlašćeni predstavnik oštećene ED P., Nada Savović Samardžić je izjavila da u svemu ostaje pri navodima ranije datim od strane ovlašćenog predstavnika koji je naveo da je praksa da se nakon kontrola koje su vršene u toku 2010. godine  po kojima su podnijete  krivične prijave Sudu dostavljaju i zapisnici o kontroli koja im je prethodila, pojašnajavajući da kako uz krivičnu prijavu i zapisnik od 02.07.2010. godine br.5114 nije dostavljen i raniji zapisnik znači da isti i ne postoji, i da je moguće da kontrola ranije i nije </span><span class="span1">vršena. U ime oštećenog preduzeća pridružila se krivičnom gonjenju i postavila imovinsko-pravni zahtjev u iznosu od 1.836,30 eura.</span>
</p>
<p>&nbsp;</p>
<p>
<span class="span1">Svjedok V. D. je, kako u prethodnom postupku pred sudijom za istragu, tako i na ranijem glavnom pretresu naveo da je dana 02.07.2010. godine zajedno sa kolegom S. Lj. došao u redovnu kontrolu kod potrošača D. M. u objekat - pržionu kafe "M. M." ističući da  su u predmetnom objektu postojala  tri brojila, te da ga je nakon provjere dva brojila, u trenutku dok je skidao poklopac sa trećeg neko istjerao iz objekta, pojašnjavajući da se ne može sjetiti o kom se radilo, ali da im nakon toga jednostavno nije dozvoljena dalja kontrola.Istakao je da se ne može sjetiti  da li su mostovi na trećem brojilu bili pomaknuti, ali da misli da isti nijesu bili u redu, što potvrđuje i zapisnik koji je tom prilikom sačinjen. Na glavnom pretresu je pojasnio da se ne može sjetiti da li je lice koje ga je istjeralo iz objekta M. D., da misli da se radilo o krupnijoj osobi, kao i da se ne može sjetiti da li su mostovi bili skinuti ili olabavljeni sa predmetnog brojila. Napomenuo je da se ne može sjetiti da li ga je isto lice pustilo i istjeralo iz objekta, ali da se razlog zbog kojeg je istjeran odnosi na neispravnost  trećeg brojila.Izjavio je da se ne može sjetiti gdje je tačno sastavljan zapisnik o kontroli, obzirom da je bio napadnut, i da u tim trenucima nije o tome razmišljao. Naveo je da je predmetnom prilikom odmah uočio nepravilnost na trećem brojilu, da su mostovi na trećem satu bili olabavljeni, što u konkretnom slučaju znači da su isti bili u dovoljnoj mjeri odšrafljeni da mogu neprenositi potrošnju struje na satu.</span>
</p>
<p>
<span class="span1">Pojasnio je da prilikom davanja svog iskaza u prethodnom postupku pred sudijom za istragu u kojem je naveo da su tri mosta bila olabavljena, zbog čega nijesu prenosila utrošak električne energije vjerovatno rezultat nerazumijevanja lica koje ga je saslušavalo, te da stoji iza iskaza da nije stigao da završi kontrolu i utvrdi da li u trenutku kontrole sva tri naponska mosta prenose potrošnju električne energije. </span>
</p>
<p>
<span class="span1">Ovaj svedok je na zapisniku o glavnom pretresu od 27.06.2013 godine, ponovio ranije date iskaze i istakao da, kada su on i kolega došli da izvrše kontrolu u toj pržioni kafe, sjeća se da su tri brojila bila po sredini objekta sa desne strane od ulaza, da su se on i kolega predstavili, rekli što su došli, i jedan momak od nekoliko, koliko ih je bilo unutra, odobrio im je da izvrše kontrolu satova i bio je uz njih dok su vršili kontrolu. Izjavio je da ne zna da li je taj momak okrivljeni koji je prisutan na glavnom pretresu, odnosno da se toga ne može sjetiti i naveo da zna da su on i kolega pogledali dva od tri brojila i vidjeli da su oni u redu, a onda je on pošto mu je bilo sumnjivo prvo brojilo skinuo poklopac i vidio golim okom da su mostovi odšarafljeni, ali po njegovom mišljenju nijesu bili pomaknuti. Zatim je jedan most takao tinjalicom i on mu nije prenosio struju. Istakao je da želi pojasniti i da se hoće ograditi da obzirom da se radi o olabavljenim, a ne o pomaknutim mostovima, kada on dotakne tinjalicom most na jednom mjestu, može da se dogodi da most u jednom trenutku ili izgubi kontakt, ili da dobije kontakt. Da bi tačno utvrdio da li se prenosila struja preko toga brojila, on je morao izvaditi instrument koji je imao u torbi, što nije stigao, jer mu je kontrola uskraćena, jer ga je onaj momak istjerao odatle u auto nazadačke.  Ovaj svjedok je izjavio da ne zna šta je htio taj momak i istakao da oni nijesu mogli utvrditi da li je predmetni sat tada prenosio struju ili ne, a golim okom su vidjeli da su sva tri mosta rašarafljena i da isti nijesu u trenutku kontrole bili pomaknuti, ali je postojala mogućnost da obzirom da se radi o odšarafljenim mostovima, isti se po potrebi mogu odstraniti i oni tada ne prenose struju, odnosno brojilo ne registruje utrošak struje. </span>
</p>
<p>
<span class="span1">Odgovarajući na pitanja stranaka i Suda svjedok V. D. je izjavio da olabavljeni naponski mostovi mogu, ali isto tako i ne moraju da prenose električnu energiju, što zavisi sve od toga da li imaju dodir ili nemaju, te da on predmetnom prilikom nije mogao utvrditi da li ti mostovi prenose struju, jer je nakon što je takao jedan most tinjalicom spriječen da vrši dalju kontrolu. Pojasnio je da to što u zapisniku piše da nije bilo poklopca, a on je rekao da ga je on skinuo sa predmetnog brojila, je moguće da je greška od strane kolege jer su radili zapisnik u firmi. Izjavio je da su iz objekta istjerani zato što je neovlašćeno on trošio struju na tom trećem brojilu, postavljajući pitanje zašto nijesu istjerani dok su vršili </span><span class="span1">kontrolu na druga dva brojila, te da o legalnosti o potrošnji struje navedenog potrošača najbolje govori energetska kartica, odnosno treba pogledati potrošnju tog sada do njihove kontrole i nakon nje. Naveo je da on nije potpisao zapisnik, jer je ranije postojala praksa da zapisnik potpiše onaj koji ga sačini, te da nikada u životu nije bio u alkoholisanom stanju, pa ni tog dana, te da je poslovodja njegov htio da zove policiju, a on je rekao da to puste i da to prodje sa što manje belaja, i još jednom ponovio da nije siguran da li je brojilo u momentu kontrole registrovalo potrošnju struje, odnosno da nije siguran da li se isto okretalo. </span>
</p>
<p>&nbsp;</p>
<p>
<span class="span1">Svjedok S. Lj. je, kako u prethodnom postupku pred sudijom za istragu, tako i na ranijem  glavnom pretresu,  izjavio da su na predmetnom objektu prilikom kontrole u pržionici kafe u Novom Selu koliko se sjeća bila tri brojila.Istakao je da je prilikom kontrole kolega S. pored kojeg je on stajao, ustanovio da su prva dva brojila u redu, a da na trećem postoji neka nepravilnost, ali da je koliko se sjeća, bio olabavljen jedan most.Napomenuo je da je nakon saopštavanja uočene nepravilnosti gospodinu koji se po dolasku kontrole predstavio kao gazda, njemu i njegovom kolegi onemogućena dalja kontrola, i to njemu lično na vrlo kulturan način, a njegovom kolegi V. pogrdnim riječima, nakon čega su napustili lice mjesta i u prostorijama firme sačinili zapisnik koji je njegov kolega V. i potpisao. Pojasnio je da  se ne može sjetiti da li je čovjek koji se predstavio kao gazda na glavnom pretresu prisutni M. D., ali da se isti vjerovatno prema njegovom kolegi odnosio pogrdnim riječima iz razloga što je on ustanovio nepravilnost, i istog upoznao s njom.Precizirao je da je predmetni zapisnik sačinjavao na osnovu onoga što je on lično vidio na licu mjesta predmetne kontrole, dok je stajao iza kolege V., te da se činjenica da olabavljeni mostovi ne prenose struju utvrdjuje tinjalicom, pojašnjavajući  da olabavljeni mostovi mogu da prenose električnu energiju i da se njena potrošnja registrovala na brojilu, ali da u konkretnom slučaju to nijesu činili. Dodao je da se ne može sjetiti zašto je u prethodnom postupku, pred sudijom za istragu svjedočio da su prilikom predmetne kontrole tri mosta bila olabavljena, a na glavnom pretresu jedan,  te da ta činjenica stoji u zapisniku.</span>
</p>
<p>
<span class="span1">Odgovarajući na pitanja Suda i stranaka u ponovljenom ranijem postupku, svjedok je izjavio da je on pisao zapisnik o kontroli, a sačinjavan je zajedno od strane njega i kolege, a isti je potpisao on i za njega i za kolegu, te da u napomenama stoji da nije bilo poklopca na satu, pri kojoj tvrdnji on stoji, ističući da je u trenutku vršenja kontrole on stajao iza kolege, i da su stigli da završe kontrolu i da utvrde da se struja nije prenosila, ali da nijesu stigli da urade sve radnje, odnosno nijesu uspjeli da isključe potrošača i da ispišu zapisnik. Nije se mogao sjetiti detalja koliko je mostova bilo olabavljeno na predmetnom brojilu i pojasnio da je kolega bio istjeran iz objekta, a da su prema njemu bili korektni, a razlog zbog kojeg je kolega istjeran, njemu nije poznat. Dodao je da su oni utvrdili da su mostovi labavi i da ne prenose potrošnju električne energije, odnosno ne evidentiraju, a to je utvrdio njegov kolega. Izjavio je da nije vidio da li se sat okretao, jer mostovi nemaju nikakve veze sa okretanjem sata, obzirom da je moguće da u momentu kontrole nije bilo nikakve potrošnje na tom satu, a tinjalicom je njegov kolega utvrdio da se potrošnja struje ne evidentira na satu, i izjavio da je tinjalica za njih mjerodavan instrument za utvrdjivanje ima li struje u tom momentu na aparatu koji se kontroliše. </span>
</p>
<p>&nbsp;</p>
<p>
<span class="span1">U svom neposrednom izjašnjenju na glavnom pretresu vještak elektroenergetske struke Martinović Branko je ostao pri izjašnjenu sa zapisnika o glavnom pretresu od 18.10.2012. godine gdje je dajući svoje mišljenje, a nakon uvida u spise predmeta, naveo da je prema zapisniku o kontroli mjernog mjesta komisija isporučioca električne energije konstatovala da na mjernom uređaju nedostaje zaštitni poklopac i elektrodistributivna plomba, te da je uvažavajući tu konstataciju komisije pružena mogućnost djelovanja na naponske mostove električnog brojila, čime je registrovanje utrošene električne energije ostalo neregularno. Pojasnio je da kada je u pitanju energetska kartica koja odslikava  potrošnju električne energije u obije tarife, evidentno  da je u konkretnom slučaju električno brojilo </span><span class="span1">registrovalo određenu potrošnju iskazanu po kilovat satima po obije tarife. Precizirao je da ta potrošnja obzirom na navedeni broj električnih potrošača u zapisniku o kontroli mjernog mjesta, s vremena na vrijeme značajnije odstupa od instalisane snage, ali da ta činjenica ne ukazuje 100% na neregularnost mjerenja, jer od dinamike korišćenja električnih uređaja zavisi i potrošnja električne energije, pa se može pretpostaviti da tako neujednačena potrošnja može da zavisi od broja aktivnih sati u radu električnih aparata. Napomenuo je da bi se registrovana stanja svakako razlikovala za onoliko električne energije koliko su iz mreže isporučioca uzeli dotični potrošači, te da proporcionalno vremenu korišćenja  za dan 02.07.2010 godine, i uz pretpostavku da snaga navedenih električnih uređaja iznosi 15 kw, za jednu radnu smjenu ta potrošnja bi iznosila oko 120 kw, što za posljedicu ima novčani ekvivalent od oko 4 eura sa PDV-om, primjenjujući u svom računu pretpostavku, odnosno cijenu koja se primjenjuje za pravna lica, u situaciji kada je dotični radio samo jednu smjenu od 8 sati. Naveo je da su zaštitni poklopac i plomba na brojilu obavezni, i da se moraju naći na brojilu, te da bi se uzimajući u obzir podatke registrovane u energetskoj kartici, moglo zaključiti da su oni na donjoj granici obije potrošnje, ali da se ipak potrošnja registrovala. Dodao je da i preko olabavljenih mostova postoji mogućnost prenosa električne energije, te da je jedini uzrok olabavljenih naponskih mostova-ljudski faktor.</span>
</p>
<p>
<span class="span1">Na glavnom pretresu od  12.12.2013 godine, vještak elektroenergetske struke je istakao da naponski mostovi u električnom brojilu su svjedok prenošenja električne energije od izvora ka potrošaču, onda kada su isti tehnički ispravno postavljeni, odnosno kada je ostvarena čvrsta galvanska veza. Za slučaj da su naponski mostovi olabavljeni a galvanska veza postoji onda će se dogoditi prekomjerno grijanje u faznim provodnicima što izaziva rizik od požara. Mostovi u takvom slučaju šmercuju pa se most vremenom šteti. Za slučaj da su naponski mostovi pomjereni na način da se olabave šarafi kojima su povezani za sabirnički dio, onda se disk brojila u toj fazi gdje je pomjeren naponski most ne okreće, tj.brojilo ne registruje preuzetu el.energiju iz mreže.Što se tiče tinjalice kao pomoćnog uređaja u operativnim radnjama ona je opremljena svjetlosnim signalom, koji upozorava izvršioca radnje da li u toj fazi ima ili nema napona. Može se upotrebom tinjalice na određenoj klemi vidjeti da li ima napona ili ne odnosno da li se prenosi struja ili ne. Istakao je da kada su olabavljeni naponski mostovi da se struja prenosi ali da most šmercuje, odnosno na mjestu kontakta mosta pojavljuje se iskričav luk, a most sam dobija modro-plavu boju što upozorava opertatera da isti nije pritegnut i da tu radnju treba što prije ukloniti zbog mogućeg požara. Ponovio je da, labavi most prenosi struju, ona se mjeri na mjernom uređaju ali je sam po sebi opasno mjesto, te ne postoji mogućnost da se prenos preko te faze sa vremena na vrijeme gubi.</span>
</p>
<p>&nbsp;</p>
<p>
<span class="span1">Iz dopisa Elektrodistribucije Podgorica od 04.12.2012. sa zapisnikom o kontroli mjernog mjesta od 20.07.2010. godine proizilazi da su ovlašćeni radnici Elektrodistribucije prilikom predmetne kontrole u Novom Selu, opština Danilovgrad, u objektu "M."‚ DOO u vlasništvu M. D. izvršili kontrolu mjernog mjesta-električne instalacije i tom prilikom brojilo zatekli bez poklopca i ED plombe, dok iz zapisnika o kontroli mjernog mjesta br.5114 od 02.07.2010. godine proizilazi da su u istom objektu radnici Elektrodistribucije kontrolišući brojilo potrošača  zatekli činjenično stanje koje se odnosilo na to da brojilu nije bilo poklopca i ED plombe, te da je vizuelno i upotrebom šrafcigera ustanovljeno da su tri naponska mosta labava, i da se utrošak električne energije ne registruje.Takođe iz istog zapisnika proizilazi da su ovlašćeni radnici nakon upozorenja vlasniku da obrati pažnju na uočene nedostatke, istjerani iz objekta, te da im je uz psovke i pogrdne izraze onemogućena dalja kontrola.</span>
</p>
<p>&nbsp;</p>
<p>
<span class="span1">Iz dopisa Elektrodistribucije od 05.06.2012. godine proizilazi da je na ime preduzeća "M. M." DOO u vlasništvu M. D., dostavljena potrošačka energetska kartica za period od 31.01.2010. godine, dok iz dopisa ED P. sa kopijom izvještaja o prijemu brojila električne energije br. 44207888  sačinjenog  u junu 2008. godine proizilazi da se na ime okrivljenog </span><span class="span1">vode tri brojila, od kojih dva (br... i br... jesu brojila poslovnog prostora, a jedno (br...) brojilo za domaćinstvo, i plombirana su 16.06.2008 godine.</span>
</p>
<p>&nbsp;</p>
<p>
<span class="span1">Iz energetske kartice za navedeno brojilo, a na ime okrivljenog M. je konstatovano da se u svakom mjesecu (izuzev januara 2010 godine gdje je konstatovano da je potrošnja bila jednaka nuli) sa manjim ili većim odstupanjima na predmetnom brojilu registrovala potrošnja električne energije, pa npr.potrošnja električne energije ukupno za 2012 godinu je čak manja nego za 2010 godinu.</span>
</p>
<p>&nbsp;</p>
<p>
<span class="span1">Iz izvoda iz KE za okrivljenog M. D. izdatog od UP PJ Podgorica pod br.29-245/12-4841/2-1191 od 14.03.2012. godine proizilazi  da isti ranije nije osuđivan i da ne prolazi kroz Kaznenu evidenciju te Područne jedinice.</span>
</p>
<p>&nbsp;</p>
<p>
<span class="span1">Dakle, okrivljenom se stavlja na teret da je dana  02.07.2010. godine, u svom poslovnom objektu, u mjestu Novo Selo u Danilovgradu, svjestan svog djela čije je izvršenje htio, znajući da je njegovo djelo zabranjeno, oduzeo tuđu pokretnu stvar-električnu energiju, vlasništvo oštećene "ED" P., u namjeri da njenim prisvajanjem pribavi sebi protivpravnu imovinsku korist u vrijednosti većoj od 150,00 Eura, na način što je na električnom brojilu marke "Iskra" br...  skinuo sve tri naponske kleme, tako da se utrošak električne energije nije mogao registrovati preko mjernog uređaja i tako sebi pribavio protivpravnu imovinsku korist, u čemu je otkriven kontrolom ovlašćenih radnika oštećenog preduzeća. </span>
</p>
<p>&nbsp;</p>
<p>
<span class="span1">Okrivljeni tokom cijelog postupka negira izvršenje krivičnog djela stavljenog mu na teret, ostajući dosledan prvoj odbrani datoj pred ODT-om gdje je istakao da predmetnoj kontroli nije prisustvovao obzirom da je bio na službenom putu, pojašnjavajući da se na datoj adresi nalazi njegovo preduzeće DOO "M. M." te da se u sklopu tog preduzeća nalazi poslovni prostor u kom postoje dva električna brojila, i dio za domaćinstvo za koje postoji jedno električno brojilo. Naveo je da se sva tri brojila nalaze u objektu na istom mjestu, te da se mora ući u objekat da bi se došlo do njih, te da misli da je brojilo na kojem su radnici ED konstatovali nepravilnost brojilo koje mjeri utrošak električne energije sa donjeg sprata, odnosno iz poslovnog prostora. Izjavio je da što se tiče konstatovanih nepravilnosti da na brojilu ne postoji poklopac, te da su naponski mostovi labavi ,da ne zna na koji način bi bilo moguće da su naponski mostovi olabavljeni obzirom da sva električna brojila normalno rade  i da se kazaljke na istima normalno okreću. Pojasnio je da mu je od strane radnika njegovog preduzeća rečeno da je jedan od radnika koji su vršili predmetnu kontrolu bio u alkoholisanom stanju. Napomenuo  je da u objektu boravi vrlo rijetko, možda jednom u mjesec dana, te da je u istom zaposleno od 6-8 ljudi, precizirajući da za proizvodnju uglavnom koriste naftu, tako da struja nema toliki udio u proizvodnji. Dodao je da do predmetne kontrole nije bilo nikakvih problema sa ED, navodeći da su radnici iste redovno mjerili struju koja je uredno plaćana, te da nakon predmetnog događaja struja nije bila isključena.</span>
</p>
<p>
<span class="span1">Ovakvi navodi odbrane okrivljenog su potkrijepljeni i uvidom iu energetsku karticu iz koje se utvrđuje da se u svakom mjesecu( izuzev januara 2010 godine gdje je konstatovano da je potrošnja bila jednaka nuli) sa manjim ili većim odstupanjima na predmetnom brojilu registrovala potrošnja električne energije, pa npr.potrošnja električne energije ukupno za 2012 godinu je čak manja nego za 2010 godinu, kada mu je stavljeno na teret izvršenje predmetnog krivičnog djela. Dalje, i iz zapisnika o kontroli mjernog mjesta br.5114 od 02.07.2010. godine proizilazi da su u istom objektu radnici ED kontrolišući brojilo potrošača  zatekli činjenično stanje koje se odnosilo na to da na brojilu nije bilo poklopca i ED plombe, te da je vizuelno i upotrebom šrafcigera ustanovljeno da su tri naponska mosta labava, a ne skinuta kao što stoji u činjeničnom opisu krivičnog djela stavljenog okrivljenom na teret. Međutim ni pri mogućnosti postojanja olabavljenih a ne skinutih naponskih mostova na predmetnom brojilu, nije nesumnjivo utvrđeno ni u ponovljenom postupku da isti nijesu prenosili struju, odnosno da se ista nije registrovala na brojilu. </span><span class="span1">Naime, postupajući po ukidnom rješenju Višeg suda, ovaj sud je ponovo saslušao vještaka elektroenergetske struke koji je ustvrdio da su naponski mostovi u električnom brojilu svjedok prenošenja električne energije od izvora ka potrošaču, onda kada su isti tehnički ispravno postavljeni, odnosno kada je ostvarena čvrsta galvanska veza i istakao da kada su olabavljeni naponski mostovi da se struja prenosi ali da most šmercuje, odnosno na mjestu kontakta mosta pojavljuje se iskričav luk, a most sam dobija modro-plavu boju što upozorava operatatera da isti nije pritegnut i da tu radnju treba što prije ukloniti zbog mogućeg požara. Ponovio je da, labavi most prenosi struju, ona se mjeri na mjernom uređaju ali je sam po sebi opasno mjesto, te ne postoji mogućnost da se prenos preko te faze sa vremena na vrijeme gubi.</span>
</p>
<p>&nbsp;</p>
<p>
<span class="span1">Dakle ni jednim dokazom provedenim na glavnom pretresu, nije neosporno utvrdjeno da se na predmetnom brojilu nije registrovala potrošnja električne energije, odnosno da te tri naponske kleme nijesu vršile prenos električne energije, a samim tim i registrovanje utroška struje na brojilu.  </span>
</p>
<p>
<span class="span1">Doista, obojica radnika ED Podgorica, koji su vršili kontrolu su i u ponovljenom postupku bili decidni da su na predmetnom brojilu, a nakon što je radnik V. D. skinuo poklopac sa tog brojila ( za šta su naveli da je greškom u zapisniku naznačeno da nije postojao predmetni poklopac, obzirom da su zapisnik sačinjavali u svojim službenim prostorijama ) bile olabavljene tri naponske kleme. Svjedok S. Lj. je izjavio da je, dok je njegov kolega V. D. vršio kontrolu on stajao iza njega, i da su stigli da završe kontrolu i da utvrde da se struja nije prenosila, ali da nijesu stigli da odrade sve radnje, nijesu uspjeli da isključe potrošača i da ispišu zapisnik, i nije se mogao sjetiti detalja koliko je mostova bilo olabavljeno na predmetnom brojilu. Istakao je da je sve to utvrdio njegov kolega, V. D., koji je u ponovljenom postupku bio decidan da je golim okom nakon što je skinuo poklopac vidio da su mostovi odšarafljeni, ali da misli da nijesu bili pomaknuti, te da je jedan od tih mostova takao tinjalicom, i on nije prenosio struju, s tim što je pojasnio i ogradio se da, obzirom da se radi o olabavljenim, a ne o pomaknutim mostovima, može da se dogodi da kada ih takne tinjalicom na jednom mjestu, da taj most ili izgubi, ili dobije kontakt u jednom trenutku. Ovaj svjedok je iznio tvrdnju da nije predmetnom prilikom tačno utvrdio da li se preko tog brojila prenosi struja, ovo sa raloga što je morao izvaditi instrument koji je imao u torbi, što nije stigao jer mu je uskraćena kontrola, obzirom da je bio istjeran iz objekta. Takodje je izjavio da on i kolega nijesu mogli utvrditi da li je predmetni sat tada prenosio struju ili ne, i ponovio da su on i kolega golim okom vidjeli da su sva tri mosta rašarafljena, ali u trenutku kontrole nijesu bili pomaknuti, i izjavio da je postojala mogućnost da se ti mostovi, obzirom da su bili odšarafljeni, po potrebi odstrane i da oni onda ne prenose struju. Takodje je i naveo da olabavljeni naponski mostovi mogu, ali isto tako i ne moraju, da prenose električnu energiju, što on predmetnom prilikom nije mogao utvrditi, jer koliko je tinjalicom takao taj jedan most, spriječen je u daljem vršenju kontrole. Takodje se nije mogao sjetiti da li se predmetno brojilo okretalo u trenutku kontrole. Ovakvi svjedočki iskazi su saglasni i sa ostalim provedenim dokazima, najprije izjašnjenu vještaka elektroenergetske struke koji je što se tinjalice tiče naveo da  je ona kao pomoćni uređaj u operativnim radnjama opremljena svjetlosnim signalom, koji upozorava izvršioca radnje da li u toj fazi ima ili nema napona i njom se može na određenoj klemi vidjeti da li ima napona ili ne odnosno da li se prenosi struja ili ne. Vještak je istakao da kada su olabavljeni naponski mostovi struja se prenosi ali da most šmercuje, odnosno na mjestu kontakta mosta pojavljuje se iskričav luk, a most sam dobija modro-plavu boju što upozorava opertatera da isti nije pritegnut i da tu radnju treba što prije ukloniti zbog mogućeg požara. Ponovio je da, labavi most prenosi struju, ona se mjeri na mjernom uređaju ali je sam po sebi opasno mjesto, te ne postoji mogućnost da se prenos preko te faze sa vremena na vrijeme gubi. Svjedočenja ovlašćenih radnika ED Podgorica koji su vršili predmetnu kontrolu i koji su ustvrdili da su upotrebom tinjalice ustanovili da olabavljeni naponski most ne prenosi struju, su u krajnjem i saglasni navodima odbrane okrivljenog koji tokom cijelog postupka tvrdi da, a što je potkrijepljeno i </span><span class="span1">uvidom u energetsku karticu, da su satovi registrovali potrošnju električne energije, te da za proizvodnju uglavnom koriste naftu, tako da struja nema toliki udio u proizvodnji. U konačnom i vještak elektroenergetske struke  je naveo da u energetskoj kartici koja odslikava potrošnju električne energije obije tarife, evidentno  je da je u konkretnom slučaju električno brojilo registrovalo odredjenu potrošnju iskazanu po kilovat satima po obije tarife, i precizirao da ta potrošnja, obzirom na navedeni broj električnih potrošača u zapisniku o kontroli mjernog mjesta s vremena na vrijeme značajnije odstupa od instalisane snage, ali da ta činjenica ne ukazuje 100% na neregularnost mjerenja, jer od dinamike korišćenja električnih uredjaja zavisi i potrošnja električne energije. Čak je i činjenica odsustva okrivljenog predmetnog dana koju je istakao u odbrani, prilikom kontrole od strane ovlašćenih radnika ED, utvrđena i po njihovim iskazima, jer ni S., ni V.  nijesu potvrdili istovjetnost okrivljenog M. D. sa licem koje je prisustvovalo predmetnoj kontroli, i koje im je onemogućilo dalju kontrolu,  odnosno nije utvrđeno  da se u konkretnom slučaju radilo o M. D., kojem se na teret stavlja izvršenje predmetnog krivičnog djela, već  nasuprot  tome  svjedok V. u svom  svjedočkom  iskazu pojašnjava kako misli da se  radilo o osobi  krupnije građe  od okrivljenog i po činjenici da od njegove strane nije potpisan predmetni zapisnik.</span>
</p>
<p>&nbsp;</p>
<p>
<span class="span1">Prednje navedeno je u suprotnosti  sa optužnim aktom Osnovnog državnog tužilaštva koji u svom sadržaju ustanovljava nemogućnost registrovanja električne energije preko mjernog uređaja usljed skinute sve tri naponske kleme, što prema svojoj suštinskoj karakteristici predstavlja bitnu razliku u odnosu na svjedočke iskaze svjedoka S. i V., te iz navoda stalnog sudskog vještaka elektro struke, kao i iz uvida u energetsku karticu za navedeno brojilo. Dakle, nije učinjeno nespornim i utvrdjenim da  su predmetnom prilikom skinute tri naponske kleme na brojilu marke "Iskra" br. ... u objektu okrivljenog, kao ni to da one nijesu prenosile električnu energiju, odnosno da se na predmetnom brojilu u naznačenom vremenu nije registrovala potrošnja struje, niti da je okrivljeni na taj način sebi pribavio protiv-pravnu imovinsku korist u vrijednosti većoj od 150,00 eura. </span>
</p>
<p>&nbsp;</p>
<p>
<span class="span1">Dakle, krivica u postupku se mora utvrditi, i ista se ne smije pretpostavljati, pa kako okrivljeni tokom čitavog postupka negira izvršenje krivičnog djela, i kako njegova odbrana u toku postupka nije obesnažena niti jednim provedenim dokazom, a navodi optužnog predloga ODT-a, i pri činjenici da bi upravo okrivljeni kao vlasnik predmetnog preduzeća i navedenog brojila imao interes da na navedeni način otuđi predmetnu tuđu pokretnu stvar-električnu energiju i tako sebi pribavi protiv-pravnu imovinsku korist, nijesu nijednim dokazom potvrđeni, to je Sud, a primjenom načela "in dubio pro reo" u smislu odredbi čl.373 tač. 2  Zakonika o krivičnom postupku okrivljenog, u nedostatku dokaza, oslobodio od optužbe.</span>
</p>
<p>&nbsp;</p>
<p>
<span class="span1">Odluka da troškovi krivičnog postupka padaju na teret budžetskih sredstava Crne Gore, donijeta je shodno čl. 230 ZKP-a. </span>
</p>
<p>&nbsp;</p>
<p>
<span class="span1">Imajući u vidu navedeno, primjenom citiranih zakonskih propisa, odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U PODGORICI</span>
</p>
<p style="text-align:center;">
<span class="span1">Dana, 13.12.2013 godine</span>
</p>
<p>&nbsp;</p>
<p>&nbsp;</p>
<p>
<span class="span1">        ZAPISNIČAR,                                                                                       SUDIJA,</span>
</p>
<p>
<span class="span1">        Radetić Lidija,s.r.</span><span class="span1"></span><span class="span1">                                                 Larisa Mijušković-Stamatović,s.r.</span>
</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA : </span>
</p>
<p>
<span class="span1">Protiv ove presude može se izjaviti</span>
</p>
<p>
<span class="span1">žalba u roku od 8 (osam) dana od</span>
</p>
<p>
<span class="span1">dana prijema pismenog otpravka iste </span>
</p>
<p>
<span class="span1">Višem sudu u Podgorici,a preko ovog suda.</span>
</p>
<p>&nbsp;</p>
<p>
<span class="span1">                                                   ZTO: Radetić Lidija</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
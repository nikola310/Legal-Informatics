<strong>OSNOVNI SUD U BERANAMA</strong><br>
<strong>K. br.142/11</strong><br>
&nbsp;<br>
&nbsp;
<div style="text-align: center;">
	&nbsp;<strong>U&nbsp;&nbsp; IME&nbsp;&nbsp; NARODA</strong></div>
&nbsp;<br>
&nbsp;<br>
&nbsp;<br>
Osnovni&nbsp; sud u Beranama,&nbsp; kao prvostepeni krivični&nbsp; po sudiji pojedincu Ani Kenjić-Djukić, uz sudjelovanje zapisničara Danojle Milošević, u krivičnom predmetu protiv okrivljenog <strong>M. B., </strong>iz B., zbog krivičnog djela nedozvoljeno držanje oružja i eksplozivnih materija iz čl. 403 st. 1 u sticaju sa krivičnim djelom ugrožavanje sigurnosti iz čl. 168 st. 1 KZ, po optužnom predlogu Osnovnog državnog tužilaštva u Beranama Kt.br.375/10 od 15.04.2011. godine, nakon održanog glavnog i javnog pretresa, u prisustvu ODT-a Berane, okrivljenog, njegovog branioca adv. M. S. i oštećenog V. J., donio je i javno objavio dana 30.05.2011. godine<br>
&nbsp;<br>
&nbsp;<br>
&nbsp;
<div style="text-align: center;">
	<strong>P R E S U D U</strong></div>
&nbsp;<br>
&nbsp;<br>
&nbsp;<br>
Okrivljeni<strong> M. B., JMBG …</strong>, od oca B. i majke I., rodjene L., rodjen … godine u B., stalno nastanjen u ul. „B. D.“ br…. S. S., Srbija, državljanin Srbije, pismen, penzioner, oženjen, otac četvoro djece, srednjeg imovnog stanja, osuđivan presudom Osnovnog suda u Beranama K.br. … od 07.07.2000. godine, zbog krivičnog djela iz čl.144 st.1 KZ RCG, na kaznu zatvora u trajanju od 3 mjeseca uslovno za 1 godinu.&nbsp;<br>
&nbsp;
<div style="text-align: center;">
	&nbsp;&nbsp;&nbsp; <strong>K r i v&nbsp;&nbsp; je :</strong></div>
&nbsp;<br>
Što je:<br>
&nbsp;<br>
Dana 11.10.2010.godine, oko 10,00 časova, na putu, koji prolazi u blizini njegove kuće u selu Š., zaseok Ć., suprotno čl.11 Zakona o oružju ( Sl. List Republike Crne Gore br. 49/2004), neovlašćeno nosio na javnom mjestu pištolj marke „Zastava M70“, fab.br. 125739, kal.7,65, sa okvirom u kojem se nalazi 8 metaka, a kojim je ugrozio sigurnost oštećenog V. J., iz B., prijetnjom da će napasti na njegov život ili tijelo, na način što ga je repertirao, usmjerio u pravcu oštećenog i uputio mu riječi „Sad ću da te ubijem“,<br>
&nbsp;<br>
- čime je izvršio krivično djelo nedozvoljeno držanje oružja i eksplozivnih materija iz čl. 403 st.1 Krivičnog zakonika, u sticaju sa krivičnim djelom ugrožavanje sigurnosti iz čl. 168 st.1 Krivičnog zakonika.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
- Pa mu sud predhodno utvrđuje za krivično djelo nedozvoljeno držanje oružja i eksplozivnih materija iz čl. 403 st. 1 Krivičnog zakonika, kaznu zatvora u trajanju od 3 ( tri ) mjeseca, a za krivično djelo ugrožavanje sigurnosti iz čl. 168 st. 1 Krivičnog zakonika, kaznu zatvora u trajanju od 30 ( trideset ) dana,<br>
&nbsp;<br>
- te mu na osnovu navedenih zakonskih propisa, te primjenom čl. 32, 36, 42, 48, 52, 53 i 54 KZ i čl. 364 ZKP-a<br>
&nbsp;<br>
<strong>I z r i č e</strong><br>
&nbsp;
<div style="text-align: center;">
	<strong>USLOVNU OSUDU</strong></div>
&nbsp;<br>
&nbsp;<br>
Kojom mu utvrđuje jedinstvenu kaznu zatvora u trajanju od 100 ( sto ) dana i istovremeno određuje da se ista neće izvršiti, ako osuđeni za vrijeme od 1(jedne) godine, po pravosnažnosti presude, ne učini novo krivično djelo.<br>
&nbsp;<br>
Na osnovu čl. 75 st. 1 KZ-a, optuženom se <strong>izriče mjera bezbjednosti oduzimanja predmeta</strong> pištolja marke „Zastava M70“, fab.br. …, kal.7,65, sa okvirom sa 8 metaka, kao predmeta izvršenja krivičnog djela.<br>
&nbsp;<br>
Okrivljeni se obavezuje, da plati sudu troškove krivičnog postupka - paušal u iznosu od 30,00 ( trideset ) eura, u roku od 15 dana, po pravosnažnosti presude, pod prijetnjom prinudnog izvršenja.<br>
&nbsp;<br>
<strong>Oštećeni V. J.</strong>, iz Berana se radi ostvarivanja imovinsko pravnog zahtjeva za naknadu štete, upućuje na parnicu, na osnovu čl. 212 st. 2 ZKP.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
<div style="text-align: center;">
	<strong>O b r a z l o ž e nj e</strong></div>
&nbsp;<br>
&nbsp;<br>
Osnovno državno tužilaštvo u Beranama, podnijelo je optužni predlog Kt.br.375/10 od 15.04.2011. godine, protiv okrivljenog M. B., zbog krivičnog djela nedozvoljeno držanje oružja i eksplozivnih materija iz čl. 403 st. 1 u sticaju sa krivičnim djelom ugrožavanje sigurnosti iz čl. 168 st. 1 Krivičnog zakonika.<br>
&nbsp;<br>
Zastupnik javne optužbe, Zamjenik ODT- a Berane Vladan Đalović, u završnoj riječi ostao je pri optužnom predlogu i istakao da je dokazima izvedenim tokom postupka utvrđeno da je okrivljeni izvršio krivična djela, te traži da ga sud oglasi krivim i osudi na kaznu po zakonu.<br>
&nbsp;<br>
<strong>Oštećeni V. J.,</strong> u završnoj riječi, pridružio se krivičnom gonjenju protiv okrivljenog i zadržao pravo da imovinsko pravni zahtjev za naknadu štete ostvari u parnici.<br>
&nbsp;<br>
<strong>Okrivljeni M. B.</strong>, u svojoj odbrani datoj tokom postupka, negirao je izvršenje krivičnog djela i istakao da je učesnik NOR-a i ima urednu dozvolu – oružni list za pištolj marke „Zastava“ M-70, kalibra 7,65 mm, koji se sada nalazi u policiji, koji je policija oduzela. Pred Osnovnim sudom u Beranama, pokrenuo je parnični postupak za sprečavanje prolaza preko njegove imovine i branio je V. J. da prolazi sa kamionom preko njegove imovine i da vrši deportaciju šume. U desetom mjesecu 2010. godine postavio je preko puta neke prepreke, da ne može da se prođe sa vozilom, u vidu sajli i drvenih greda – vrljika. Predmetnog dana je naišao V. J. i počeo da ruši prepreke. On je izašao iz kuće, koja je udaljena 20 - tak metara, upozorio ga je riječima :„molim te nemoj da mi rušiš tu ogradu, jer je to moja imovina“, iako ima nešto protiv da se obrati policiji i sudu. Oštećeni je nastavio da uklanja ogradu, pa je otišao u kuću, uzeo iz kuće pištolj, izašao i isti je repertirao, a od oštećenog je tog momenta bio udaljen 16-17 metara. Pištolj nije okretao u pravcu oštećenog, već je bio okrenut u pravcu zemlje, nije prijetio oštećenom riječima, već ga je samo upozorio da ne ruši njegovu imovinu i da spor rješavaju sudom. Nakon što je repertirao pištolj, vratio se u kuću sve do dolaska policije, kojima je pištolj predao. Na pretresu je dodao da je mislio da je sud donio odluku da se zabranjuje prolaz preko njegove imovine, te je zbog toga postavio ogradu. U završnoj riječi je prihvatio završnu riječ svoga branioca.<br>
&nbsp;<br>
<strong>U završnoj riječi branilac okrivljenog, adv. M. S., </strong>istakao je da nije dokazana teza optužbe da je okrivljeni izvršio krivično djelo ugrožavanje sigurnosti, jer je svjedok u istražnom postupku naveo da je optuženi prilikom držanja pištolja rekao „oćeš li da te ubijem“, a nije mu zaprijetio, na način kako to u optužnom predlogu stoji: „ sad ću da te ubijem“. Ovom svjedoku nesumnjivo treba vjerovati, jer nije srodan niti sa okrivljenim, niti sa oštećenim a bio je na licu mjesta u svojstvu službenog lica. Što se tiče krivičnog djela nedozvoljeno držanje oružja, takodje smatra da nema elemenata ovog krivičnog djela, jer optuženi ima oružni list za držanje oružja i isto je držao legitimno u svojoj kući, a kritičnom prilikom ga je imao ispred kuće i nije ga nosio krivično pravnom smislu, što bi imalo obilježja krivičnog djela. Predložio je da sud okrivljenog oslobodi optužbe i dosudi mu krivične troškove po AT, a ako zaključi da ima odgovornosti za krivično djelo nedozvoljeno držanje oružja, molio je da mu se uzme u obzir sve olakšavajuće okolnosti, koje se ne sumnjivo stiču u ovoj krivičnoj stvari, obzirom da je imovina okrivljenog na grub način ugrožena od strane Opštine i šumskog preduzeća, o čemu teče parnični postupak, kao i starost okrivljenog koji ima 85 godina, slabijeg je zdravlja, te da je ratni vojni invalid, porodičan čovjek, do sada primjernog vladanja.<br>
&nbsp;<br>
Radi pravilnog i zakonitog presuđenja ove krivično pravne stvari, sud je na glavnom pretresu, u dokaznom postupku, izveo sledeće dokaze:<br>
&nbsp;<br>
Saslušao oštećenog V. J. i svjedoka R. D., pročitao iskaz svjedoka S. S., potvrdu o privremeno oduzetim predmetima UP PJ B. od 11.10. 2010. godine, oružni list … i izvod iz KE za okrivljenog.<br>
&nbsp;<br>
Nakon sprovedenog dokaznog postupka, cijeneći navode optužbe, odbranu okrivljenog, te izvedene pobrojane dokaze, u smislu člana 17 i 360 ZKP-a, a dovodeći ih u vezu jedne sa drugim, sud je stao na stanovište, da su činjenice iz činjeničnog opisa izreke presude, u svemu dokazane i da je okrivljeni M. B. izvršio krivično djelo nedozvoljeno držanje oružja i eksplozivnih materija iz čl. 403 st. 1 KZ, u sticaju sa krivičnim djelom ugrožavanje sigurnosti iz čl. 168 st. 1 KZ, pa ga je oglasio krivim, jer nije bilo osnova koji bi isključivali postojanje krivičnog djela i krivice okrivljenog. Pri tome, sud nije prihvatio odbranu okrivljenog M. B., da oštećenom nije uputio riječi prijetnje „sad ću da te ubijem“, obzirom da je njegova odbrana negirana iskazom oštećenog i svjedoka R. D. i S. S..<br>
&nbsp;<br>
Tako je na osnovu iskaza <strong>oštećenog V. J.,</strong> utvrđeno da je od strane Šumske uprave P., PJ B., dobio koncesiju kao direktor preduzeća G. C. i da ima koncesije na teritoriji sela Š.. Već duže vrijeme okrivljeni stvara probleme njemu, radnicima Šumske Uprave, kao i odgovornim licima u Upravi, svakodnevnim prijetnjama da će spriječiti prolaz javnim putem. Predmetnog dana je poslao kamione preduzeća da izvrše utovar građe, pa su mu oni saopštili da su imali problem prilikom prolaska pored kuće okrivljenog. Nakon toga je sa službenikom ŠU B. S. S. i radnikom R. D. otišao u tom pravcu. Kada su bili blizu kuće M. B., on je na putu postavio neke prepreke u vidu drvenih greda. Zaustavili su vozilo i on je izašao sa namjerom da skloni grede. Tada je iz kuće izašao okrivljeni i počeo da mu prijeti riječima „nećeš prolaziti tuda, ja ću u tome da te spriječim". Nije obraćao pažnju na to, već je pokušao da ukloni te grede. U jednom trenutku okrivljeni je ušao u kuću, predhodno govoreći: „sad ću da te ubijem“, iznio pištolj marke Zrvena Zastava, crne boje i isti repertirao i uperio u njegovom pravcu u predjelu grudi, a bio je udaljen 3-4 metra. Od njegovog postupka se uplašio i osjetio ugroženim. Kuća okrivljenog je od mjesta događaja udaljena oko 25 metara i on je svo vrijeme u njegovom pravcu išao, držeći pištolj u ruci. Sve ovo su gledali svjedoci S. S. i R. D.. Na pretresu je dodao da to nije prvi put da je mu je okrivljeni prijetio, a predmetnog dana je pri tom izvadio i pištolj, repertirao i saopštio riječi „sad ću da te ubijem“.&nbsp;<br>
&nbsp;<br>
Takođe je na osnovu iskaza <strong>svjedoka R. D. </strong>utvrdjeno da su predmetnog dana išli radi obavljanja službenih poslova u šumu, koja se nalazila u selu Š.. Vozilom je upravljao S. S. koji je zaustavio vozilo, a na putu pored kuće okrivljenog, put je bio prepriječen čamovim gredama. Oštećeni je izašao iz vozila da skloni grede, kada mu je prišao okrivljeni i rekao mu: „ nemoj to da diraš, to je moje“, na šta mu je oštećeni odgovorio da treba to da otkloni, da bi prošli. Okrivljeni je kazao: „sačekaj da ti pokažem“ i ušao u kuću, uzeo pištolj crne boje, marke “Zastava“, repertirao ga i uperio u pravcu oštećenog i to u predjelu njegovih grudi i rekao mu: „ sad ću da te ubijem“, na šta mu je oštećeni kazao „pucaj“, sklonio se nekoliko metara i zvao policiju, a okrivljeni se vratio u kuću. Zatim je došla policija i oduzela pištolj. Na pretresu je dodao da su okrivljeni i oštećeni bili medjusobno udaljeni oko 7-8 m, kada je okrivljeni uperio pištolj u pravcu oštećenog.<br>
&nbsp;<br>
Na osnovu iskaza<strong> svjedoka S. S. </strong>utvrdjeno je da je predmetnog dana vršio službenu radnju kao radnik ŠU B.. Kada su prolazili pored kuće okrivljenog, na putu su bile postavljene drvene grede. Zaustavio je vozilo, a oštećeni je izašao, sa namjerom da otkloni grede. Kada je vršio njihovo otklanjanje, iz kuće je izašao okrivljeni. Tom prilikom mu je oštećeni rekao: "što radiš ovo, nemoj ovo više da radiš, ovo nije tvoj put", a tada mu je okrivljeni rekao: "hoćeš li da me sačekaš da ti pokažem je li tvoj put", ušao je u kući i izašao držeći pištolj u ruci, crne boje, koji je prilazeći oštećenom repertirao: Kada mu je prišao na udaljenosti od nekih 2-3 metra, uperio je pištolj u njegovom pravcu i rekao mu: "hoćeš li sad da te ubijem, na šta je oštećeni odgovorio "evo tu sam, ubij me". Okrivlejni se nakon toga vratio u kuću, a oštećeni je pozvao policiju, koju su sačekali na licu mjesta.<br>
&nbsp;<br>
Sud je prihvatio iskaze oštećenog i svjedoka R. D. i S. S., koji su po mišljenju suda jasni, logični i vjerodostojni i na osnovu kojih je nesumljivo utvrđena krivica okrivljenog.<br>
&nbsp;<br>
Iz potvrde o privremeno oduzetim predmetima, utvrđeno je da je od okrivljenog oduzet pištolj marke Crvena Zastava, fab. br. …, reg. br. … i oružni list br. …, izdat od OUP Vrbas R. Srbija i okvir sa 8 metaka. Takođe iz oružnog lista … proizilazi da isti glasi na ime okrivljenog. Sud je prihvatio prednje dokaze, koji su nesporni.<br>
&nbsp;<br>
Pravnom analizom naprijed utvrdjenog činjeničnog stanja, sud je našao da su se u opisanim radnjama okrivljenog M. B., stekla sva bitna obilježja krivičnog djela nedozvoljeno držanje oružja i eksplozivnih materija iz čl. 403 st. 1 KZ, u sticaju sa krivičnim djelom ugrožavanje sigurnosti iz čl. 168 st. 1 KZ. Tako je na osnovu iskaza oštećenog V. J. utvrđeno da je predmetnog dana sa službenikom ŠU Berane S. S. i radnikom R. D. pošao u&nbsp; selo Š.. Kada su bili blizu kuće M. B., on je na putu postavio neke prepreke u vidu drvenih greda. Zaustavili su vozilo i on je izašao sa namjerom da skloni te grede, kada je iz kuće izašao okrivljeni i počeo da mu prijeti riječima „nećeš prolaziti tuda, ja ću u tome da te spriječim, zatim je ušao u kuću, a predhodno govoreći mu riječi „sad ću da te ubijem“, iznio pištolj i isti repertirao i uperio u njegovom pravcu, u predjelu grudi, a bio je udaljen 3-4 metra. Od njegovog postupka uplašio se i osjetio ugroženim. Navode oštećenog da je okrivljeni uperio pištolj u njegovom pravcu i da je izgovorio riječi "sad ću da te ubijem" potvrdio je i svjedok R. D., kao i svjedok S. S., koji je istakao da je okrivljeni repetirao pištolj prilazeći oštećenom, a nakon što mu je prišao, rekao mu „hoćeš li sad da te ubijem“. Predmetni pištolj, za koji je okrivljeni imao dozvolu za držanje, od istog je oduzet, zajedno sa oružnim listom. Okrivljeni je negirao da je oštećenom uputio riječi prijetnje, što sud nije prihvatio, već je mišljenja da je njegova odbrana sračunata na izbjegavanje krivice. Prijetnja, upućena oštećenom V. J. „sad ću da te ubijem“ je bila neposredna i ostvarljiva, po samom načinu kako se odigrao predmetni događaj, obzirom da je okrivljeni&nbsp; uperio pištolj u njegovom pravcu u predjelu grudi, &nbsp;te je samim tim i ozbiljna i stvarna.&nbsp;<br>
&nbsp;<br>
Pri tome okrivljeni je na javnom mjestu, koje je dakle dostupno svakom na slobodan pristup, nosio oružje, postupajući suprotno zakonskom određenju sadržanom u čl. 11 Zakona o oružju, a istovremeno je to oružje repertirao i uperio u pravcu oštećenog izgovarajući riječi prijetnje. Kako je nosio oružje na javnom mjestu, to je nesumljivo utvrđeno da je izvršio krivično djelo nedozvoljeno držanje oružja i eksplozivnih materija iz čl. 403 st. 1&nbsp; KZ, a obzirom da je i okrivljenom tom prilikom pištoljem prijetio, to je istovremeno u sticaju sa navedenim krivičnim djelom, izvršio i krivično djelo ugrožavanje sigurnosti iz čl. 168 st. 1 KZ.<br>
&nbsp;<br>
Djelujući na opisani način, optuženi je postupao sa umišljajem, obzirom da je nošenjem oružja na javnom mjestu i prijetnjom napadom na život ili tijelo drugog, vrši krivična djela, pa je i pored takve svijesti, neovlašćeno nosio predmetno oružje, kojim je prijetio oštećenom, čime je manifestovao htenje za nastupanje zabranjene posledice.<br>
&nbsp;<br>
Prilikom odlučivanja o vrsti i visini krivične sankcije, koju u konkretnom slučaju treba primijeniti prema okrivljenom, za izvršeno krivično djelo, sud je imao u vidu sve okolnosti iz čl. 42 KZ. Tako je od olakšavajućih okolnosti, cijenio i uzeo u obzir da je okrivljeni lice starije životne dobi ( 85 godina ), porodičan čovjek, slabijeg zdravstvenog stanja, dok je kao otežavajuću okolnost cijenio da je jednom prije više od 10 godina osuđivan. Sud je našao da u konkretnom slučaju ima uslova da se učiniocu koji je kriv, ne primijeni kazna, jer to nije nužno radi krivično pravne zaštite, već da se može očekivati da će upozorenje uz prijetnju kaznom, dovoljno uticati na učinioca da više ne vrši krivična djela, pa mu je predhodno za krivično djelo nedozvoljeno držanje oružja i eksplozivnih materija iz čl. 403 st. 1 KZ utvrdio kaznu zatvora u trajanju od tri mjeseca, a za krivično djelo ugrožavanje sigurnosti iz čl. 168 st. 1 KZ kaznu zatvora u trajanju od 30 dana, pa mu je primjenom odredbi člana 48 KZ-a, izrekao jedinstvenu kaznu zatvora, u trajanju od 100 ( sto ) dana i istovremeno na osnovu člana 53 i 54 KZ-a odredio, da se ista neće izvršiti, ako osuđeni za vrijeme od jedne godine, od dana pravosnažnosti presude ne izvrši novo krivično djelo. Sud je uvjerenja, da je izrečena krivična sankcija, srazmjerna težini izvršenog krivičnog djela i stepenu krivice okrivljenog, te da će se ovom mjerom upozorenja u okviru opšte svrhe izricanja krivičnih sankcija, propisane čl. 4 st. 2 KZ-a, postići svrha kažnjavanja propisana čl. 32 istog zakona i svrha uslovne osude, propisana članom 52 KZ-a. Osnovano se može očekivati da će upozorenje, uz prijetnju kaznom, dovoljno uticati na okrivljenog da u buduće ne vrši krivična djela.<br>
&nbsp;<br>
Na osnovu čl. 75 st. 1 KZ-a, optuženom se <strong>izriče mjera bezbjednosti oduzimanja predmeta</strong> pištolja marke „Zastava M70“, fab.br. …, kal.7,65, sa okvirom sa 8 metaka, kao predmeta izvršenja krivičnog djela.<br>
&nbsp;<br>
Troškovi krivičnog postupka – paušal, odmjeren je vodeći računa o trajanju i složenosti krivičnog postupka, te imovnom stanju okrivljenog, na osnovu čl. 199. st. 3 ZKP-a.<br>
&nbsp;<br>
Oštećeni V. J., iz B., radi ostvarivanja imovinsko pravnog zahtjeva za naknadu štete, upućuje se na parnicu, na osnovu čl.212 st. 2 ZKP-a.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
Sa izloženog odlučeno je kao u izreci presude.
<div style="text-align: center;">
	&nbsp;<br>
	&nbsp;<br>
	<strong>OSNOVNI SUD U BERANAMA</strong><br>
	<strong>Dana 30.05.2011. godine</strong><br>
	&nbsp;<br>
	<strong>Zapisničar,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; S U D I J A,</strong></div>
<strong>Danojla Milošević&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Ana&nbsp; Kenjić - Đukić</strong><br>
&nbsp;&nbsp;<br>
&nbsp;<br>
<strong><u>PRAVNA POUKA:</u></strong><br>
Protiv ove presude, dozvoljena je žalba, u roku<br>
od 8 (osam) dana, od dana prijema iste, Višem<br>
sudu u B.Polju, a preko ovog suda.&nbsp;<br>
&nbsp;<br>

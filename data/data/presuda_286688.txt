<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span>                         </span><span class="span1">                          K. br. 98/16</span>
</p>
<p style="text-align:right">
<span></span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">Osnovni sud u Podgorici, sudija pojedinac Rade Ćetković, uz učešće Edine Kraje kao zapisničarke, u krivičnom postupku protiv optuženog D. Dž. zbog krivičnog djela </span><span class="span1">teško djelo protiv bezbjednosti javnog saobraćaja iz čl. 348 st. 4 u vezi čl. 339 st. 3 u vezi st. 1 Krivičnog zakonika</span><span class="span1">, nakon javnog glavnog pretresa održanog 23.12.2016. godine, u prisustvu zastupnika optužbe državnog tužioca Vukasa Radonjića, optuženog i njegovog branioca adv. P. Đ., dana 26.12.2016. godine izrekao je i objavio </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>&nbsp;</p>
<p>
<span class="span1">Optuženi: D. Dž., JMB ............., od oca S. i majke D., rođene M., rođen ... godine u P., sa prebivalištem u P., ..., državljanin C. G., razumije crnogorski jezik, koji je i njegov jezik, radnik, oženjen, bez djece, pismen, sa završenom srednjom školom, srednjeg imovnog stanja, neosuđivan, protiv kojeg se ne vodi postupak za drugo krivično djelo. </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">Kriv je</span>
</p>
<p>&nbsp;</p>
<p>
<span class="span1"> </span>
</p>
<p>
<span class="span1">Što je:</span>
</p>
<p>
<span class="span1">Dana 23. septembra 2009. godine, oko 18,00 časova, u P., u Ulici ..., nepridržavajući se saobraćajnog propisa iz čl. 32 st. 1 Zakona o bezbjednosti saobraćaja na putevima, tako ugrozio saobraćaj da je doveo u opasnost život i tijelo ljudi, pri čemu je bio svjestan da svojom radnjom može učiniti djelo i njegove zabranjenosti, te da iz njegovog djela može proizaći teža posljedica - smrt nekog lica, ali je olako držao da do toga neće doći, na način što se, motociklom marke “S.”, registarskih oznaka PG ...., kretao iz pravca naselja Z. u pravcu Ulice ..., brzinom od 90,60 km/h, u zoni ograničenja brzine za naseljeno mjesto do 50 km/h, usljed koje nedozvoljene brzine i neblagovremenog reagovanja u cilju izbjegavanja nezgode smanjenjem brzine i zaustavljanjem motocikla, je, prednjim točkom, udario u zadnji lijevi dio putničkog vozila marke “Pežo 605”, registarskih oznaka PG ..., kojim je, u pravcu Ulice ..., upravljao Lj. D., prethodno se uključivši u saobraćaj sa zemljanog puta sa lijeve strane, gledano iz pravca kretanja motocikla, usljed čega je došlo do pada motocikla, kojom prilikom je putnik na motociklu, oštećeni D. Z., zadobio teške tjelesne povrede u vidu otoka i krvnog podliva u lijevom sljepoočnom predjelu, otoka i krvnog podliva u lijevom zaušnom predjelu, otoka i krvnog podliva mošnica i polnog uda, nagnječenje kože u predjelu lijevog lakta, oguljotina u predjelu nosa, prednje strane lijevog koljena, oba nadlana, unutrašnje strane lijeve podlaktice u donjoj trećini, desnom bočnom grudnom i desnom slabinskom dijelu, krvnih podliva u predjelu prednje strane desne nadlaktice u srednjoj trećini, lijevog bočnog trbušnog dijela, lijeve lopatice, lijevog natplata i desnog sjedala, krvnih podliva poglavine u predjelu lijeve polovine, otoka mozga, nagnječenje mozga u predejlu oba slepoočna, oba čeona i oba tjemena režnja, potpunog preloma ljuske lijeve slepoočne kosti, rascjepa pluća u korijenu i nagnječenja na više mjesta obostrano, sa izlivanjem krvi u grudne duplje, rascjepa slezine u </span><span class="span1">predjelu korjena sa krvavljenjem u trbušnu duplju i preloma prvog vratnog pršljena sa raskidom veza, od kojih je kod istog, dana 24.09.2009.godine, nastupila smrt,</span>
</p>
<p>&nbsp;</p>
<p>
<span class="span1">- čime je učinio krivično djelo teško djelo protiv bezbjednosti javnog saobraćaja iz čl. 348 st. 4 u vezi čl. 339 st. 3 u vezi st. 1 Krivičnog zakonika.</span>
</p>
<p>&nbsp;</p>
<p>
<span class="span1">Pa ga sud na osnovu čl. 4 st. 2, čl. 32, čl. 36 i čl. 42 st. 1 Krivičnog zakonika, te čl. 226, čl. 229, čl. 239 i čl. 374 Zakonika o krivičnom postupku,</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O S U Đ U J E</span>
</p>
<p>&nbsp;</p>
<p>&nbsp;</p>
<p>
<span class="span1">Na kaznu zatvora u trajanju od 1 (jedne) godine i 9 (devet) mjeseci.</span>
</p>
<p>&nbsp;</p>
<p>
<span class="span1">Obavezuje se optuženi da plati na ime troškova krivičnog postupka iznos od 655,00 €, u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p>&nbsp;</p>
<p>
<span class="span1">Ovlašćeni predstavnik oštećene porodice Zlatičanin - Vuko Zlatičanin se, shodno čl. 239 st. 2 Zakonika o krivičnom postupku, upućuje da imovinskopravni zahtjev može ostvarivati u parničnom postupku.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>&nbsp;</p>
<p>
<span class="span1">Optužnicom Osnovnog državnog tužilaštva Podgorica Kt. br. 79/14 od 24.02.2014. godine optuženom D. Dž. stavljeno je na teret da je učinio krivično djelo </span><span class="span1">teško djelo protiv bezbjednosti javnog saobraćaja iz čl. 348 st. 4 u vezi čl. 339 st. 3 u vezi st. 1 Krivičnog zakonika. Državni tužilac je u završnoj riječi naveo da je dokazima provedenim na glavnom pretresu nesumnjivo dokazano da je okrivljeni izvršio krivično djelo stavljeno mu na teret i da je njegovo nepropisno postupanje - nedozvoljena brzina i neblagovremena reakcija na kočioni sistem osnovni uzrok saobraćajne nezgode, zbog čega je predložio da ga sud oglasi krivim i da mu izrekne kaznu zatvora.</span>
</p>
<p>
<span class="span1">Optuženi je u prethodnom postupku iskoristio svoje zakonsko pravo i nije iznosio odbranu, već se branio ćutanjem, dok je na prethodnom glavnom pretresu naveo da se kritičnom prilikom kretao iz pravca Z. ka P. magistralnim putem relativno sporo, s obzirom da se u tom periodu rekonstruisao put i da je tada dozvoljena brzina bila 80 km/h, jer su postojala dva znaka - jedan kod skretanja za K. a. P., a drugi iz suprotnog smjera kod nadvožnjaka. Kada je došao do nadvožjnaka počeo je da se spušta i tu je vozio oko 50 km/h, jer su bili neki kanali i šine, a ispred njega su bila dva automobila koje je pretekao, da bi u jednom trenutku vidio oblak prašine i to na nekih 100 - 200 metara od mjesta gdje se nalazio, koji je poticao od vozila koje se uključivalo na magistralu. To vozilo se uključilo na magistralu kao da njega nema i zatvorilo mu je put i imao je osjećaj da je tada pustilo gas i tako njega onemogućilo da izbjegne sudar. Do kontakta je došlo tako što je udario motorom u zadnji lijevi dio vozila pored štop svijetla, a kako je iz suprotnog smjera dolazilo auto to nije mogao da skrene više u lijevu stranu. Pokušao je da svojim tijelom zaštiti pokojnog Z., jer je poznato da u slučaju pada suvozač leti 2-3 metra dalje od vozača, ali su pali sa motora i Z. je preletio preko krova auta i pao je nekako sa strane. Njih dvojica ovom prilikom nijesu imali kacige, jedino je on imao biciklističku kacigu, a po njegovoj procjeni on je počeo da koči na nekih 15-ak metara od momenta kada je vidio da se vozilo kojim je upravljao D. uključivalo na magistralu. Kada je počeo intezivno da koči vozilo svjedoka D. je bilo ušlo pod kosinom u magistralu i čini mu se </span><span class="span1">da nije sa sva četiri točka bilo na asfaltu, a u momentu kontakta brzina motora nije mogla biti veća od 15-20 km/h. Na glavnom pretresu od 18.07.2016. godine je ponovio istu odbranu, s tim što je različito naveo da se prije kritičnog događaja kretao brzinom od oko 70 km/h. Razliku je objasnio time da je vjerovatno došlo do permutacije kada je prilikom ranijeg iznošenja odbrane na zapisniku konstatovano da se kretao brzinom od oko 50 km/h, jer je tokom ranijeg krivičnog postupka kada je davao iskaz u svojstvu svjedoka u više navrata naveo da se kretao brzinom od oko 70 km/h. </span><span class="span1">U vrijeme saobraćajne nezgode postojala je samo velika plava tabla na kojoj je pisalo Podgorica, a tek nakon nezgode su postavljeni saobraćajni znakovi za ograničenje brzine od 50 km/h i tabla na kojoj je pisalo "Welcome to Podgorica". </span>
</p>
<p>
<span class="span1"> U završnoj riječi je prihvatio završnu riječ branioca i još jednom istakao da je ograničenje brzine na licu mjesta bilo 80 km/h, te da nije postojao način da izbjegne saobraćajnu nezgodu. </span>
</p>
<p>
<span class="span1">U završnoj riječi branilac optuženog je naveo da propust optuženog u dijelu veće brzine od dozvoljene, koja je po stanovištu odbrane na ovom mjestu bila 80 km/h, nije u uzročnoj vezi sa nastankom nezgode, već je vozač Pežoa uključivanjem na magistralu stvorio opasnu situaciju, zbog čega je predložio da ga sud oslobodi od optužbe. </span>
</p>
<p>
<span class="span1">Sud je u dokaznom postupku</span><span class="span1"> </span><span class="span1">saslušao ovlašćenog predstavnika oštećene porodice Z. - V. Z., te svjedoke E. Š., M. P., Lj. D. i Đ. M., pročitao zapisnik o uviđaju saobraćajne nezgode Osnovnog suda u Podgorici Kri. br. 1074/09 od 24.09.2009. godine, službenu zabilješku - zapisnik o uviđaju UP PJ Podgorica 3271 od 23.09.2009. godine, dva  izvještaja o vanrednom tehničkom pregledu A. M. Dr. B. L. VTP 94 i VTP 95 oba od 29.09.2009. godine, obdukcioni zapisnik odjeljenja za sudsku medicinu KC CG S. br. 193/09 od 28.09.2009. godine, na saglasan predlog stranaka pročitao nalaz i mišljenje sudskog vještaka medicinske struke dr D. Č. od 26.11.2009. godine, na saglasan predlog stranaka pročitao nalaz sudskog vještaka saobraćajne struke G. Č. od 19.11.2009. godine, sa dopunama od 26.03.2010. godine i 07.11.2011. godine, pročitao zapisnik o djelimičnoj rekonstrukciji saobraćajne nezgode Osnovnog suda u Podgorici K. br. 720/10 od 23.09.2011. godine, na saglasan predlog stranaka pročitao Ekspertizu saobraćajne nezgode komisije vještaka Insitituta S. F. U. u B. od 18.02.2013. godine i izjašnjenje vještaka sa glavnog pretresa K. br. 720/10 od 07.06.2013. godine i K. br. 143/14 od 28.05.2015. godine, pročitao presudu Osnovnog suda u Podgorici K. br. 720/10 od 16.07.2013. godine i presudu Višeg suda u Podgorici Kž. br. 1726/13 od 15.11.2013. godine, izvršio uvid u skicu lica mjesta saobraćajne nezgode, fotodokumentaciju UP PJ Podgorica od 23.09.2009. godine i skicu lica mjesta sačinjenu prilikom rekonstrukcije, na saglasan predlog stranaka pročitao usaglašavanje nalaza između vještaka G. Č. i predstavnika Komisije koja je radila ekspertizu sa zapisnika o glavnom pretresu K. br. 720/10 od 10.07.2013. godine, pročitao dopis A. za i. i r. P. br. 3755 od 12.05.2015. godine sa izvodom iz glavnog projekta saobraćajne opreme magistralnog pravca M - 2 (knjiga - 5 od maja 2000. godine) i dopis S. za s. O. P. broj 11-231/01-15864 od 27.09.2001. godine, dopis D. za s. br. 03-3352/2 od 28.04.2015. godine sa izvodima iz katastra putne opreme i saobraćajne signalizacije do 1998. godine, izvještajem K. za t. P. - kao i situacije horizontalne i vertikalne signalizacije - izvedeno stanje, dopis D. za s. br. 03-8544/2 od 20.11.2014. godine, dopis G. G. P. - S. za k. p. i s. 04-D1-340-2370/14 od 05.08.2014. godine, dopis G. G. P. - S. za k. p. i s.j 04-D1-3402370/14 od 10.11.2014. godine, dopis C. AD P. br. 03-6973 od 27.10.2014. godine, pročitao dopis AD C. br. 03-8449 od 31.08.2016. godine, dopis A. za i. i r. P. br. 7630 od 05.08.2016. godine, dopis S. za k. p. i s. G. G. P. br. 04-D1-340/16-2142 od 04.08.2016. godine, dopis A. za i. i r. P. br. 7234 od 22.07.2016. godine sa obračunskim listom građevinske knjige za montažu saobraćajnog znaka II 30 (50 km/h), kao i izvodom iz glavnog projekta saobraćajne opreme magistralnog pravca M - 2 sa skicom kompletne saobraćajne opreme na navedenom magistralnom pravcu, dopis M. S. i p. br. 713-2/2016-2 od 22.07.2016. godine i izvod iz kaznene evidencije Ministarstva pravde KE 507/2016 od 21.03.2016. godine. </span>
</p>
<p>
<span class="span1">Ovlašćeni predstavnik oštećene porodice Z. - V. Z. je u iskazu naveo da nema neposrednih saznanja o tome kako se dogodila predmetna saobraćajna nezgoda. Pridružio se </span><span class="span1">krivičnom gonjenju protiv optuženog i postavio imovinskopravni zahtjev koji nije mogao da opredjeli, jer je nemoguće utvrditi koliko košta život mladića od 23 godine. U završnoj riječi je istakao da oštećena porodica smatra da je adekvatna kazna za optuženog kazna zatvora preko 7 godina. </span>
</p>
<p>
<span class="span1">Svjedok Lj. D. je u iskazu datom na glavnom pretresu naveo da se predmetnom prilikom uključivao na magistralni put i prije uključenja je pogledao lijevo i desno i od pravca Z. je vidio 4 - 5 kola, ali je procijenio da može da se uključi, pa kada se autom našao na desnoj traci čuo je strašnu škripu i udar u zadnji dio svog vozila, i to više u lijevu stranu. Kroz bočno staklo vidio je tijelo čovjeka kako prelijeće i pada glavom direktno na asfalt, a prije ovoga uopšte nije primijetio motor iz pravca Z.. </span>
</p>
<p>
<span class="span1">Svjedok E. Š. je u iskazu na glavnom pretresu naveo da je konstatacija o ograničenju brzine koja je unijeta u zapisnik o uviđaju saobraćjane nezgode, koji su sačinili on i njegov kolega Đ. M., unijeta na osnovu znaka za naseljeno mjesto, odnosno table P.. Nakon završenog uviđaja on i njegov kolega su obišli lice mjesta i konstatovali su da nije postavljen znak ograničenja brzine nigdje do ovog znaka za naseljeno mjesto, pa su o tome obavijestili istražnog sudiju M. P., i na osnovu ovog znaka o naseljenom mjestu konstatovali su da je ograničenje brzine ono koje važi u naseljenom mjestu, a to je 50 km/h. Osim što su skicirali tačno mjesto nezgode, nakon uviđaja su obišli šire lice mjesta kako bi utvrdili da li postoji znak za ograničenje brzine, i prvi znak na koji su naišli je bio za naseljeno mjesto, pa su konstatovali da nema znaka za ograničenje brzine, i o tome telefonskim putem obavijestili istražnog sudiju. Kada se posmatra iz smjera kojim su se kratala vozila koja su učestvovala u predmetnoj saobraćajnoj nezgodi, sa lijeve strane kolovoza se nalazilo naselje, odnosno nalazile su se kuće, a jednu od ovih kuća je uzeo za stajnu tačku. Nije mjerio kolika je tačna udaljenost ovih kuća od kolovoza, a po njegovoj slobodnoj procjeni ta udaljenost je do 50 m, a možda i manje. Sa desne strane nije bilo kuća, već se nalazila park šuma. Sa lijeve strane kolovoza izvodili su se određeni radovi, a priključni put iz naselja je bio makadamski i bilo je puno prašine. </span>
</p>
<p>
<span class="span1">Svjedok M. P. je u iskazu datom na glavnom pretresu naveo da je o predmetnoj saobraćajnoj nezgodi obaviješten od strane dežurne službe i izlaskom na lice mjesta sve utvrđene okolnosti je konstatovao zapisnikom o uviđaju. Što se tiče ograničenja brizne imajući u vidu da je lice mjesta saobraćajne nezgode bilo na udaljenosti od nekoliko desetina metara od tadašnjih poslednjih semafora na Z., te da posmatrano od tih semafora, na mjestu kojih se danas nalazi kružni tok, sa desne strane se nalaze kuće, smatrao je da na tom dijelu puta važi ograničenje brzine koje važi u naseljenom mjestu, a to je 50 km/h shodno ZOBS-u. Nije bilo znakova o ograničenju brzine iz pravca P. u pravcu Z., a postoji mogućnost da su ti znakovi bili skinuti zbog rekonstrukcije tog dijela puta koja je tada počela, a što se tiče pravca iz Z. prema P. nakon table za naseljeno mjesto na kojoj je pisalo P. do lica mjesta saobraćajne nezgode nije bilo saobraćajnog znaka za ograničenje brzine. </span>
</p>
<p>
<span class="span1">Svjedok Đ. M. je u iskazu datom na glavnom pretresu naveo da se sjeća predmetne saobraćajne nezgode, jer je bio jedan od prvih policajaca koji je stigao na lice mjesta i tu je zatekao i optuženog i lice koje je preminulo. Obezbjeđivao je lice mjesta, a zatim je vršio uviđaj sa kolegom Š. i zatečeno stanje je konstatovano zapisnikom o uviđaju. U to vrijeme je rađena predmetna dionica puta i nije bilo znaka za ograničenje brzine. U dogovoru sa vještakom i istražnim sudijom koji su bili na licu mjesta u zapisniku je konstatovano da je ograničenje brzine 50 km/h, a ovo na osnovu toga što je lice mjesta saobraćajne nezgode bilo iza znaka za naseljeno mjesto i s obzirom na činjenicu da se radilo o gradskom područiju odnosno o naseljenom mjestu. Plava tabla sa natpisom "P." je koliko se mogao sjetiti stajala negdje u naselju Z.. Sa lijeve strane puta kada se to posmatra iz pravca Z. nalazio se red kuća, dok je sa desne strane bio park. </span>
</p>
<p>
<span class="span1">Iz zapisnika o uviđaju saobraćajne nezgode Osnovnog suda u Podgorici Kri. br. 1074/09 od 24.09.2009. godine, </span><span class="span1">proizilazi da je isti sačinjen povodom saobraćajne nezgode koja se dogodila dana 23.09.2009. godine, a po dobijenom obavještenju da se u ulici . ., </span><span class="span1">odnosno J.m., u dijelu naselja zvanom Z., dogodila saobraćajna nezgoda u kojoj su učestvovali putničko vozilo i motocikl i da su vozač motocikla i saputnik na motociklu teško tjelesno povrijeđeni, da je saputnik na motociklu u kritičnom stanju i da se nalaze u K.  c. C. G.. Istražni sudija je konstatovao da je lice mjesta obezbijeđeno, da se radi o prvom sumraku, odnosno o prelasku dana u noć, da su sva svijetla ulične rasvjete bila upaljena i ispravno su funkcionisala. Lice mjesta predmetne saobraćajne nezgode nalazi se u ulici ..., u P., koja je dio magistralnog puta P. - P., neposredno poslije restorana ˝P.˝, posmatrano prema ulici ... Navedena ulica je podijeljena uzdužnom isprekidanom linijom na dvije saobraćajne trake, a izrađena je od asfaltnog zastora bez vidljivih oštećenja, ukupne širine 7,80 m. Sa lijeve i desne strane kolovoza nalaze se zemljane površine, s tim što sa lijeve strane postoji zemljani dio koji vodi u pravcu ul. .., a posmatrano od pravca naselja Z. ka ul. .. Navedena ulica je namijenjena za odvijanje dvosmjernog saobraćaja, a u vrijeme vršenja uviđaja kolovoz je bio suv, a put prav, ravan i pregledan, i pruža se po pravcu više stotina metara, dok u zoni mjesta nezgode važi gradsko ograničenje brzine, odnosno ograničenje brzine za naseljeno mjesto. Na licu mjesta predmetne saobraćajne nezgode zatečeno je putničko  vozilo, marke ˝Peugeot 605˝, reg. oznaka PG ., na desnoj kolovoznoj traci ulice ., prednjim dijelom okrenuto u pravcu ul. .., a gledano iz pravca naselja Z.. Iza navedenog vozila, sa lijeve strane,  na lijevoj kolovoznoj traci, prednjim dijelom iskošen u lijevo i okrenut u pravcu ul. ., gledano od pravca Z., zatečen je motocikl, marke ˝Suzuky GSH-R˝, reg. oznaka PG .., oboren na desnu bočnu stranu. Na licu mjesta predmetne saobraćajne nezgode pronađeni su tragovi kočenja motocikla PG ..., dužine 6,50 m, i tragovi kretanja putničkog vozila PG ... u dužini od 17,50 m, kao i zadnja registarska oznaka vozila ˝Peugeot˝, ljuspice laka sa motocikla PG .., djelovi plastike sa motocikla, staklo fara motocikla, staklo vjetrobrana motocikla, instrument tabla sa retrovizorima motocikla, kaciga vozača motocikla i tragovi krvi. U navedenoj saobraćajnoj nezgodi učestvovali su Lj. D., koji je upravljao putničkim vozilom marke ˝Peugeot 605˝, reg. oznaka PG .., D. Dž., koji je upravljao motociklom, marke ˝Suzuky GSH-R˝, reg. oznaka PG ...,  i D. Z.. Na putničkom vozilu marke ˝Peugeot 605˝ bila su vidljiva oštećenja na zadnjem braniku, zadnjem veznom limu, poklopcu prtljaga, lijevom stop svijetlu i zadnjem lijevom blatobranu, a na motociklu su bila vidljiva oštećenja u predjelu prednjeg točka, blatobrana, fara, instrument table, viljuške prednjeg točka, plastične oplate sa lijeve i desne strane, sjedišta, rezervoara, kartera, a moguća su i druga oštećenja.</span>
</p>
<p>
<span class="span1">Iz službene zabilješke - zapisnika o uviđaju UP PJ Podgorica 3271 od 23.09.2009. godine, </span><span class="span1">proizilazi da je ista sačinjena povodom saobraćajne nezgode koja se dogodila dana 23.09.2009. godine, oko 18 časova, u ulici ..., u kojoj su učestvovali vozilo ˝Peugeot˝, reg. oznaka PG ..., kojim je upravljao Lj. D., i motocikl ˝Suzuky˝, reg. oznaka PG ..., kojim je upravljao D. Dž., sa kojim se kao suvozač na motociklu nalazio D. Z.. Ulica .. - dio magistralnog puta P. - P., neposredno poslije objekta restorana ˝P.˝, gledano od pravca Z. u pravcu ul. ., na tom dijelu je uzdužnom isprekidanom linijom podijeljena na dvije kolovozne trake, namijenjene za dvosmjerni saobraćaj, a sa obje strane kolovoza su neravnine u vidu talasa. U neposrednoj blizini lica mjesta saobraćajne nezgode nema saobraćajnog znaka koji ograničava brzinu kretanja, pa je konstatovano da je ograničenje brzine kretanja u navedenom mjestu 50 km/h. Sa lijeve strane postoji zemljani put, koji vodi u pravcu ul. .. Vozilo PG ... je zatečeno u desnoj kolovoznoj traci ulice ..., prednjim dijelom okrenuto u pravcu ul. ..., a gledano od pravca Z... Iza tog vozila, sa njegove lijeve strane, na lijevoj kolovoznoj traci, prednjim dijelom iskošeno u lijevo i okrenuto u pravcu ul. ..., a gledano od pravca Z., zatečen je motocikl PG ..., oboren na desnu bočnu stranu. Od materijalnih tragova na licu mjesta zatečeni su tragovi kočenja motocikla PG ..., tragovi kretanja vozila PG . .., kao i supstance laka sa motocikla, djelovi plastike sa istog, koji su bili rasuti u desnoj i lijevoj kolovoznoj traci, i trag krvi. Svi materijalni tragovi na licu mjesta, kao i položaj vozila su skicirani i fotografisani, što čini sastavni dio službene zabilješke. Vozilo PG ... i motocikl PG ..., po nalogu istražnog sudije, prebačeni su u A.-m. D. ˝B. L.˝, na tehnički pregled. Na motociklu ˝Suzuky˝, reg. oznaka PG ... oštećen je prednji točak, blatobran, farovi, kontrolna tabla, prednje mašice, </span><span class="span1">plastika sa lijeve i desne strane, sjedište, retrovizor, karter, a moguća su i druga oštećenja. Na vozilu PG ... oštećen je zadnji branik, zadnji vezni lim, poklopac prtljažnika, lijevo stop svijetlo i zadnji lijevi blatobran.  </span>
</p>
<p>
<span class="span1">Uvidom u skicu lica mjesta predmetne saobraćajne nezgode, utvrđeno je da je ista u saglasnosti  sa Zapisnikom o uviđaju Uprave policije - PJ Podgorica.</span>
</p>
<p>
<span class="span1">Iz fotodokumentacije Uprave policije - PJ Podgorica od 23.09.2009. godine, proizilazi da je ista sačinjena povodom saobraćajne nezgode, koja se dogodila u ulici ..., u kojoj su učestvovali putničko motorno vozilo ˝Peugeot˝, reg. oznaka PG ..., kojim je upravljao Lj. D. i motocikl ˝Suzuky˝, reg. oznaka PG .., kojim je upravljao D. Dž.. Fotodokumentacija se sastoji od 39 fotografija, na kojima je prikazan izgled lica mjesta, izgled zemljanog puta iz pravca ul. ., trag kočenja motocikla, materijalni tragovi, oštećenja na vozilu oznaka PG .. i motociklu ˝Suzuky˝, reg. oznaka PG ...</span>
</p>
<p>
<span class="span1">Iz Izvještaja o vanrednom tehničkom pregledu A.-m. društva ˝B. L.˝ Podgorica VTP 95 od 29.09.2009. godine, za vozilo ˝Peugeot˝, reg. oznaka PG ..., proizilazi da je izvršen vanredni tehnički pregled navedenog vozila i konstatovano da mehanizam za upravljanje funkcioniše, a zazor na upravljaču je u dozvoljenim granicama, zazori u vješanju prednjih točkova su u dozvoljenim granicama, a prednji točkovi podešeni. Što se tiče kočionog sistema, konstatovano je da je na prednjem lijevom točku 342 DaN, a na prednjem desnom točku 330 DaN, zadnji lijevi točak 158  DaN, a zadnji desni točak 192 DaN, ručna kočnica - zadnji lijevi 170 DaN, a zadnji desni 182 DaN. Što se tiče svjetlosne signalizacije na vozilu oznaka PG ..., prednje svijetlo, zadnje poziciono svijetlo, stop lampa, pokazivači pravca prednji lijevi i desni i zadnji lijevi i desni funkcionišu. Dubina šara na pneumaticima prednjih točkova bila je, na lijevom 0,5 cm, a na desnom 0,4 cm, a na zadnjim točkovima - na lijevom 0,6 cm, a na desnom 0,5 cm. Na vozilu su bila oštećena vrata gepeka, veznik zadnjih vrata i zadnji branik. </span>
</p>
<p>
<span class="span1">Iz Izvještaja o vanrednom tehničkom pregledu AMD ˝B. L.˝ P., VTP 94 od 29.09.2009. godine, proizilazi da je izvršen vanredni pregled motocikla ˝Suzuky˝, reg. oznaka PG .., kojom prilikom je konstatovano vezano za upravljački mehanizam i vješanje da mehanizam za upravljanje ne funkcioniše, da je zazor na upravljaču izvan dozvoljenih granica, da je zazor u vješanju prednjeg točka izvan dozvoljenih granica, a da je prednji točak nepodešen. Što se tiče kočionog sistema, zbog totalong oštećenja motocikla nije bilo moguće provjeriti silu kočenja na liniji tehničkog pregleda. Što se tiče svjetlosne signalizacije konstatovano je da prednje svijetlo, zadnje poziciono svijetlo, stop lampa i pokazivači pravca prednji i zadnji, ne funkcionišu. Dubina šara na pneumaticima prednjeg i zadnjeg točka nijesu se mogli izmjeriti zbog havarije motocikla, a motocikl je totalno havarisan. </span>
</p>
<p>
<span class="span1">Iz obdukcionog zapisnika Odjeljenja za sudsku medicinu K. c. C. G. P., S. br. 193/09 od 28.09.2009. godine, proizilazi da je smrt kod D. Z. nasilna i nastupila je usljed oštećenja po život važnih moždanih centara zbog preloma kostiju lobanje. Oštećenje po život važnih moždanih centara, prelomi kostiju, kao i druge spolja i unutra opisane povrede u obdukcionom zapisniku posljedica su dejstva tupog, teškog i jako zamahnutog mehaničkog oruđa. </span>
</p>
<p>
<span class="span1">Iz nalaza i mišljenja vještaka medicinske struke prof. dr D. Č., od 26.11.2009. godine, proizilazi da je D. Z. u predmetnom događaju zadobio slijedeće povrede: otok i krvni podliv u lijevom sljepoočnom predjelu, promjera 4 cm x 5 cm, otok i krvni podliv u lijevom zaušnom predjelu, promjera 7 cm x 8 cm, otok i krvni podliv mošnica i polnog uda, nagnječina kože u predjelu lijevog lakta, veličine dječjeg dlana, oguljotine: u predjelu nosa, na dva mjesta, veličine zrna kukuruza i bibera, prednje strane lijevog koljena, na dva mjesta, veličine zrna pšenice i bibera, oba nadlana na više mjesta do promjera 1 cm x 1 cm, unutrašnje strane lijeve podlaktice u donjoj trećini, promjera 2 cm x 1 cm, desnom, bočnom grudnom predjelu, promjera 0,5 cm x 9 cm, i desnom slabinskom predjelu, promjera 3 cm x 4 cm; krvne podlive: prednje strane desne nadlaktice, u srednjoj trećini, promjera 2 cm x 1 cm, lijevom, bočnom trbušnom predjelu, veličine ženskog dlana, lijevom lopatičnom predjelu, promjera 6 cm x 7 cm, lijevog natplata, promjera 5 cm x 6 cm, desnom sjedalnom predjelu, promjera 10 cm x 8 cm; krvne podlive poglavine, u predjelu lijeve polovine, na površini 2 ženska dlana, debljine do 10 </span><span class="span1">mm, u tjemenom predjelu, otok mozga, nagnječenje mozga u predjelu oba sljepoočna, oba čeona i oba tjemena režnja, više desno, na mnogobrojnim mjestima do veličine zrna bibera; potpuni prelom ljuske lijeve sljepoočne kosti, utisnut za oko 2 mm, koji se prednjim krakom nastavlja do lijeve prednje lobanjske jame, srednjim krakom preko lijeve srednje lobanjske jame, turskog sjedla do piramide desne sljepoočne kosti i zadnjim krakom preko zadnje lobanjske jame, iza velikog otvora do piramide desne sljepoočne kosti; rascjepe pluća u korijenu i nagnječenja na više mjesta, obostrano, sa izlivanjem krvi u grudnoj duplji; rascjep slezine u predjelu korijena, veličine zrna badema, sa krvarenjem u trbušnu duplju i prelom prvog vratnog pršljena sa raskidom veza. Navedene povrede u vrijeme nanošenja kvalifikuju se kao osobito teška tjelesna povreda i iste su i dovele do smrti, a konkretni uzrok smrti je nagnječenje mozga, a zbog preloma kostiju lobanje. Navedene povrede nastale su djelovanjem jako zamahnute tupine mehaničkog oruđa, vjerovatno dok se D. Z. nalazio u svojstvu suvozača na motociklu, kada je isti udario u vozilo, nakon čega je došlo do pada na tvrdu neravnu podlogu. </span>
</p>
<p>
<span class="span1">Iz nalaza sudskog vještaka saobraćajne struke G. Č. od 19.11.2009. godine </span><span class="span1">proizilazi da analizom oštećenja nastalih u sudaru na vozilima, tragova formiranih u nezgodi, dimenzija vozila i kolovoza i krajnjeg položaja vozila u odnosu na formirane tragove, grafoanalitičkim putem je utvrđeno da je vozač motocikla, u cilju izbjegavanja sudara sa vozilom ˝Peugeot˝, intenzivno kočio. Mjesto kontakta motocikla i vozila ˝Peugeot˝ se nalazi na desnoj saobraćajnoj traci ulice ., posmatrano prema ul. ., na početku prelamanja tragova kočenja motocikla, označenih rednim brojem 6. na skici lica mjesta, udaljeno od OT duž OP za 23 m, ili u poprečnom smislu, na oko 3,05 m lijevo od desne ivice kolovoza, posmatrano u istom smjeru. Na sudarnu poziciju ˝Peugeot˝ je bio kompletnim gabaritom na toj traci, usmjeren prema ul. .. Vozilo ˝Peugeot˝ se uključivalo sa zemljanog puta, koji se nalazio sa lijeve strane kolovoza, posmatrano prema ul. ., u ulicu ., s namjerom da nastavi kretanje prema ul. .. Brzina motocikla u trenutku preduzimanja kočenja bila je oko 27,51 m/s ili 99,03 km/h. Brzina vozila ˝Peugeot˝ prilikom ulaska u ulicu ... bila je oko 25 - 30 km/h, a na osnovu analize oštećenja i krajnje pozicije vozila. Potreban zaustavni put motocikla voženog brzinom oko 27,51 m/s ili 99,03 km/h po suvom kolovozu bio bi 72,07 m, a vrijeme zaustavljanja trajalo bi 4,24 sekunde. Vrijeme reagovanja motocikliste i odziva kočionog sistema motocikla iznosi 1,1 s. Brzina motocikla u trenutku sudara iznosila je oko 25,05 m/s ili 90,17 km/h. Vozač motocikla na uočenu opasnost od sudara reagovao je kočenjem, pa vrijeme koje je proteklo od trenutka reakcije motocikliste do sudara iznosilo je 1,30 s. ˝Peugeot˝ je od trenutka započetog kretanja sa zemljanog puta do mjesta sudara, po lučnoj putanji prešao put od oko 14,00 m. Na tom putu ˝Peugeot˝ je mogao postići brzinu od oko 25 - 30 km/h, a uzimajući u obzir vučno brzinske karakteristike vozila ˝Peugeot˝. Od mjesta uključivanja ˝Peugeot˝ u ulicu do mjesta kontakta sa motociklom isti je utrošio vrijeme od 4 s. Vozač motocikla kada je vozač ˝Peugeot˝ započeo sa uključivanjem u ulicu .., nije pravovremeno reagovao na opasnost od sudara intenzivnim kočenjem. Isti je na opasnost reagovao vremenski na 1,30 s prije sudara, a i da je pravovremeno reagovao na opasnost od sudara intenzivnim kočenjem sudar bi se dogodio, ali bi posljedice predmetne saobraćajne nezgode bile znatno blaže. Da bi se motociklista zaustavio prije mjesta sudara pri intenzivnom kočenju bilo je potrebno da motocikl bude vožen brzinom od 17,38 m/s ili 62,58 km/h. U zoni mjesta nezgode važi ograničenje brzine od 50 km/h. Vozač vozila "Peugeot" je neadekvatnom radnjom, neuvjerivši se da tu radnju može bezbjedno izvesti, postao iznenadna prepreka motociklisti, koji je u cilju izbjegavanja sudara intenzivno kočio. Geometrijske karakteristike ulice gdje se nezgoda dogodila su takve da pružaju mogućnost da motociklista može bezbjedno proći konfliktnu dionicu i pri brzini kojom se na tom dijelu puta kretao, a do intenzivnog kočenja motocikla došlo je usljed iznenadno stvorene prepreke na saobraćajnoj traci kojom se kretao motocikl, a to je pojava vozila ˝Peugeot˝. Vještak je mišljenja da je saobraćajna nezgoda nastupila kao posljedica propusta i nedovoljne pažnje od strane vozača ˝Peugeot˝, koji se uključivao sa zemljanog puta koji se nalazi sa lijeve strane kolovoza, posmatrano za smjer kretanja motocikla, i imao je namjeru da </span><span class="span1">nastavi kretanje prema ul. ..., a da nije propustio motocikl koji je dolazio sa njegove desne strane i na konfliktnoj dionici imao namjeru da zadrži pravac kretanja. Zbog uvećane brzine kretanja motocikla kojom je vožen, a koja je bila oko 99 km/h, što je znatno iznad dozvoljene, gdje važi ograničenje brzine od 50 km/h, i da se motocikl kretao u granicama dozvoljene brzine sudar sa ˝Peugeot˝ bi bio izbjegnut. Vozač motocikla nije pravovremeno reagovao na opasnost od sudara intenzivnim kočenjem, a i da je pravovremeno reagovao sudar bi se dogodio, ali bi posljedice saobraćajne nezgode bile znatno blaže. </span>
</p>
<p>
<span class="span1">Iz</span><span class="span1"> dopune nalaza i mišljenja vještaka G. Č. od 26.03.2010. godine proizilazi</span><span class="span1"> da je od mjesta uključivanja ˝Peugeot˝ u ulicu do mjesta kontakta sa motociklom ˝Peugeot˝ utrošio vrijeme od oko 4 s, a tada se motociklista nalazio na udaljenosti od oko 110,04 m. Kako se radi o pravom potezu puta od nekoliko stotina metara i ukoliko nije bilo drugih vozila, a saobraćajna nezgoda se dogodila u dnevnim uslovima vožnje, vozač ˝Peugeot˝ je mogao vidjeti motocikl na udaljenosti od 110,04 m. Ukoliko je bilo vozila koja su se kretala od Z. prema gradu, a motocikl se kretao iza njih, tada vozač ˝Peugeot˝ ne bi mogao primijetiti motocikl na navedenoj daljini. Od mjesta uključivanja ˝Peugeot˝ u ulicu do dolaska do isprekidane uzdužne linije na kolovozu, ˝Peugeot˝ je utrošio vrijeme od oko 2,19 s, a tada se motociklista nalazio na udaljenosti od oko 60,27 m, i vozač ˝Peugeot˝ je imao prostornovremenskih mogućnosti da zaustavi svoje vozilo i motociklisti ustupi prvenstvo prolaza. Od kada je zauzeo položaj u desnoj saobraćajnoj traci do mjesta kontakta s namjerom da nastavi kretanje u pravcu centra grada, vozač ˝Peugeot˝ je prešao put od 9,8 m, a u tom trenutku motociklista se nalazio na udaljenosti od oko 49,77 m. </span>
</p>
<p>
<span class="span1">Iz dopune nalaza i mišljenja vještaka G. Č. od 07.11.2011. godine koju je vještak dao nakon djelimične rekonstrukcije prozilazi da je djelimičnom rekonstrukcijom utvrđeno da je sa pozicije vozača vozila "Peugeot" motocikl u dnevnim uslovima vožnje mogao biti uočljiv sa udaljenosti od 194,5 m. Po mišljenju vještaka tvrdnja vozača motocikla da je primjetio vozilo "Peugeot" koje se uključuje u ulicu sa udaljenosti od 50,8 m se ne može uzeti kao tačna, jer u tom slučaju ni pozicija tragova, ni krajnji položaj vozila i motocikla ne bi bili takvi kakvi su bili na licu mjesta predmetne saobraćajne nezgode. Djelimičnom rekonstrukcijom se nije došlo do drugih parametara za neku novu analizu dinamike i toka predmetne saobraćajne nezgode, pa je vještak u svemu ostao pri osnovnom nalazu i mišljenju i dopuni istog od 26.03.2010. godine. </span>
</p>
<p>
<span class="span1">Iz zapisnika o djelimičnoj rekonstrukciji saobraćajne nezgode Osnovnog suda u Podgorici K. br. 720/10 od 23.09.2011. godine proizilazi da je ista izvršena navedenog dana u 18 časova u prisustvu sudskog vještaka saobraćajne struke G. Č. i službenika UP PJ Podgorica koji su sačinili službenu zabilješku - zapisnik o uviđaju saobraćajne nezgode br. 3271 od 23.09.2009. godine. Lice mjesta saobraćajne nezgode je izmijenjeno u odnosu na ono kako je bilo u momentu događanja saobraćajne nezgode, međutim preglednost puta i dubine vidnog polja u odnosu na vrijeme kada se saobraćajne nezgoda dogodila nisu izmijenjene. Djelimična rekonstrukcija je vršena na lijevoj kolovoznoj traci posmatrano iz pravca Podgorice, koja je u vrijeme saobraćajne nezgode služila za odvijanje saobraćaja u oba smjera, dok je desna kolovozna traka u tom trenutku bila u izgradnji. Po kazivanju vozača vozila "Peugeot" o tome gdje se nalazilo prvo vozilo koje mu je dolazilo sa desne strane je mjerenjem utvrđeno da je to mjesto od stajne tačke bilo udaljeno 194,50 m. Na isti način je izmjereno da je položaj dugog vozila bio na udaljenosti od 234,70 m, trećeg vozila na udaljenosti od 261,30 m, a udaljenost četvrtog vozila je bila 302,60 m od stajne tačke. Po kazivanju optuženog o mjestu gdje je započeo preticanje prvog vozila je mjerenjem utvrđeno da se to mjesto nalazilo na udaljenosti od 292,70 m od stajne tačke, a po završenom preticanju se motocikl ponovo vratio u desnu kolovoznu traku kada je bio na udaljenosti od 268,70 m od stajne tačke, kao i 0,5 - 1 m od središnje linije, dok je na isti način utvrđeno da je optuženi drugo vozilo pretekao kada je to vozilo od stajne tačke bilo udaljeno na 248,60 m, a optuženi se u desnu kolovoznu traku svog pravca kretanja vratio na udaljenosti od 206,60 m od stajne tačke. Takođe, po kazivanju optuženog je izmjereno da je isti prvi put vidio vozilo "Peugeot" prije uključivanja na asfalt na udaljenosti od 168,10 m od stajne tačke, dok se u </span><span class="span1">momentu uključivanja vozila "Peugeot" na magistralni put sa zemljane površine motocikl nalazio na udaljenosti od 50,80 m od stajne tačke, a 1,95 m od desne ivice kolovoza u pravcu njegovog kretanja. </span>
</p>
<p>
<span class="span1">Na skici lica mjesta sačinjenoj prilikom rekonstrukcije je prikazano stanje konstatovano u zapisniku o djelimičnoj rekonstrukciji.</span>
</p>
<p>
<span class="span1">Iz Ekspertize saobraćajne nezgode komisije vještaka I. S. F. U. u B. od 18.02.2013. godine proizilazi da je na osnovu detaljne i uporedne analize oštećenja, tragova i zaustavnih položaja učesnika nezgode, do sudara došlo na desnoj kolovoznoj traci, posmatrano u smjeru kretanja motocikla, pri čemu je u trenutku sudara vozilo "Peugeot" bilo u kretanju u potpunosti na svojoj desnoj kolovoznoj traci zakošen u svoju desnu stranu ka svojoj desnoj ivici kolovoza i to približno u pravcu zakošenosti tragova kretanja, dok je motocikl bio u procesu intenzivnog kočenja zakošen u pravcu zakošenosti tragom kočenja i prednjim točkom se nalazio neposredno prije ili na mjestu gdje se trag kočenja motocikla "lomi". Do promjene pravca traga kočenja došlo je kao posljedica djelovanja spoljne sile na motocikl, odnosno kao posljedica sudara motocikla i vozila "Peugeot". U podužnom smislu mjesto kontakta je bilo na udaljenosti od 23 m posle OT, dok je zadnji lijevi ćošak vozila "Peugeot" u trenutku sudara bio udaljen od desne ivice kolovoza za 3,7 m odnosno od uzdužne središnje isprekidane linije za 0,3 m. Motocikl "Suzuki" se u trenutku sudara prednjim dijelom nalazio na 23,5 m poslije OT i na 2,9 m ulijevo od OP, dok se zadnjim dijelom nalazio na 21,5 m poslije OT i na 2,8 m ulijevo od OP. Uzdužne ose motocikla "Suzuki" i vozila "Peugeot" su u trenutku sudara međusobno bile zakošene i zaklapale ugao od 5,4º. P</span><span class="span1">rogramom PC Crash je izvršena analiza sudara vozila ˝Peugeot˝ i motocikla ˝Suzuki˝, pa je provjerom brzina oba vozila utvrđeno da je brzina motocikla ˝Suzuki˝ u trenutku sudara bila je 82 km/h, a brzina nakon sudara 32,6 km/h, dok je brzina vozila ˝Peugeot˝ u trenutku sudara bila 24,9 km/h, a brzina nakon sudara 35,8 km/h. Razlika brzina motocikla ˝Suzuki˝ i vozila ˝Peugeot˝ u trenutku sudara (relativna razlika) bila je 57,1 km/h, dok bi relativna promjena brzine motocikla ˝Suzuki˝ u trenutku sudara bila 49,4 km/h. Brzina motocikla ˝Suzuki˝ na početku traga kočenja, uzimajući u obzir da je usporenje motocikla ˝Suzuki˝ moglo biti do 8,5 m/s², bila je 24,54 m/s ili 88,3 km/h, dok bi brzina motocikla ˝Suzuki˝ u trenutku reagovanja vozača istog kočenjem bila 25,18 m/s ili 90,6 km/h. Zaustavni put vozila ˝Peugeot˝, pri brzini od 24,9 km/h i usporenju od 7,09 m/s², bio bi 10,3 m, a vrijeme zaustavljanja bi bilo 2 s. Zaustavni put motocikla ˝Suzuki˝, pri brzini od 90,6 km/h i usporenju od 8,5 m/s², bio bi 50,3 m, a vrijeme zaustvljanja bilo bi 3,5 s. Zaustavni put motocikla ˝Suzuki˝, pri brzini od 80 km/h i usporenju od 8,5 m/s², bio bi 40,7 m, a vrijeme zaustvljanja bilo bi 3,1 s. Zaustavni put motocikla ˝Suzuki˝, pri brzini od 50 km/h i usporenju od 8,5 m/s², bio bi 18,7 m, a vrijeme zaustvljanja bilo bi 2,2 s. Od mjesta sudara do zaustavnog položaja isto je prešlo put dužine od 14,7 m. Od mjesta gdje je vozač motocikla ˝Suzuki˝ odlučio da preduzme kočenje pa do mjesta sudara motocikl ˝Suzuki˝ je prešao put dužine 20 m za vrijeme od 0,8 s, pa bi birzina motocikla ˝Suzuki˝ pri kojoj bi vozač motocikla imao mogućnost da reagovanjem na isti način i sa istog mjesta izbjegne sudar sa vozilom ˝Peugeot˝, koji se kreće brzinom od 24,9 km/h bila do 15,7 m/s ili 56,5 km/h. Ukoliko bi motocikl ˝Suzuki˝ bio vožen brzinom od 80 km/h umjesto brzinom od 90,6 km/h, tada bi reagovanjem na isti način i sa istog mjesta brzina motocikla ˝Suzuki˝ u trenutku sudara bila 18,77 m/s ili 67,6 km/h. Ako je vozilo "Peugeot" prije započinjanja uključivanja u ul. ... lijevom bokom bilo u visini lijeve ivice zemljanog puta, tj. 13,6 m poslije OT, a čeonim dijelom u visini lijeve ivice kolovoza ul. ... tada je vozilo "Peugeot" (računajući od njegovog težišta) do mjesta sudara dijagonalno prešlo put dužine 15,5 m, ali zbog njegove lučne putanje za analizu je korišćen put dužine od 16 m. Od momenta započinjanja uključivanja vozila "Peugeot" u ul. ...pa do trenutka sudara sa motociklom proteklo je vrijeme od 4,6 s, za koje vrijeme je motocikl brzinom od 90,6 km/h prešao put dužine 115,7 m. To znači da je u momentu započinjanja uključivanja vozila "Peugeot" u ul. ... motocikl bio udaljen 115,7 m unazad od mjesta sudara, gledano u pravcu kretanja motocikla. U trenutku nastanka opasne situacije, odnosno u trenutku kada vozač motocikla ˝Suzuki˝ ima razloga da reaguje u cilju izbjegavanja nezgode, </span><span class="span1">motocikl ˝Suzuki˝ bi bio udaljen unazad od mjesta sudara za 54 m, pa brzina pri kojoj sa udaljenosti od 54 m ne bi došlo do sudara sa vozilom ˝Peugeot˝ bila bi 13,71 m/s ili 49,4 km/h. Po mišljenju Komisije vještaka, na osnovu detaljne analize fotografija fotodokumentacije, mjesto nezgode ne zadovoljava uslove iz definicije ˝naselja˝, pa bi na mjestu nezgode važilo ograničenje brzine koje važi van naselja, tj. 80 km/h. Imajući u vidu težinu povreda vozača i putnika sa motocikla ˝Suzuki˝, relativna razlika brzina motocikla ˝Suzuki˝ u sudaru bila je veća od 40 km/h. Na osnovu detaljne i uporedne analize oštećenja vozila ˝Peugeot˝ i motocikla ˝Suzuki˝, do sudara je došlo prednjim točkom motocikla ˝Suzuki˝ i zadnjim lijevim dijelom vozila ˝Peugeot˝, i to približno 0,6 m udesno od lijevog boka vozila ˝Peugeot˝. Analizom svih okolnosti pod kojima se dogodila predmetna saobraćajna nezgoda, mišljenja su da je do stvaranja opasne situacije i nastanka nezgode došlo kao posljedica neblagovremenog reagovanja vozača motocikla ˝Suzuki˝, a što je propust vozača motocikla ˝Suzuki˝ uzročno vezan za stvaranje opasne situacije i nastanak nezgode. Vremensko - prostornom analizom je izračunato da bi vozač motocikla ˝Suzuki˝ u trenutku započinjanja uključivanja vozila ˝Peugeot˝ bio udaljen 115,7 m unazad od mjesta sudara, dok bi u trenutku kada bi vozač motocikla ˝Suzuki˝ imao razloga da situaciju cijeni opasnom i preduzme radnju u cilju izbjegavanja nezgode, motocikl ˝Suzuki˝ bio udaljen 54 m unazad od mjesta sudara. U toj situaciji, vozač motocikla ˝Suzuki˝ bi imao mogućnost da reagovanjem na isti način - preduzimanjem intenzivnog kočenja sa udaljenosti od 54 m izbjegne sudar sa vozilom ˝Peugeot˝ koji se kreće brzinom od 24,9 km/h ukoliko bi ˝Suzuki˝ bio vožen brzinom do 96,8 km/h. Razlog takvog načina vožnje motocikla ˝Suzuki˝, tj. neblagovremenog reagovanja vozača motocikla ˝Suzuki˝ se ne može utvrditi saobraćajno-tehničkim vještačenjem, a mogao bi biti posljedica nepažnje, pogrešne procjene, greške u upravljanju ili nekog drugog sličnog razloga ili u sadejstvu više razloga istovremeno. Vožnja putnika sa motocikla bez zaštitne kacige predstavlja propust vozača i putnika sa motocikla, koji po mišljenju vještaka nije u uzročnoj vezi sa nastankom predmetne nezgode, ali bi eventualno mogao imati uticaja na težinu povreda putnika sa motocikla. Ukoliko bi ograničenje brzine na mjestu nezgode bilo do 80 km/h i pri tome vozač motocikla ˝Suzuki˝ reagovao na isti način i sa istog mjesta, tada bi vožnja motocikla ˝Suzuki˝ brzinom od 90,6 km/h (umjesto vožnja brzinom do 80 km/h), bio propust vozača motocikla ˝Suzuki˝, koji ne bi bio u uzručnoj vezi sa nastnakom nezgode, ali bi eventualno mogao imati uticaja na težinu povreda učesnika nezgode, jer bi bizina motocikla ˝Suzuki˝ u trenutku sudara (umjesto brzine od 82 km/h) bila 67,6 km/h. U trenutku nastanka opasne situacije motocikl ˝Suzuki˝ bi bio udaljen 54,4 m unazad od mjesta sudara, pa bi vozač motocikla ˝Suzuki˝ imao razloga da reaguje u cilju izbjegavanja nezgode sa udaljenosti od 54,4 m. Brzina motocikla ˝Suzuki˝ pri kojoj uz nebitnu promjenu načina vožnje vozača motocikla (nepreduzimanje intenzivnog kočenja, već usporavanjem usporenjem od 1,5 m/s²) sa udaljenosti 54 m od mjesta sudara ne bi došlo do sudara sa vozilom ˝Peugeot˝, bila bi 49,4 km/h. Ako bi na mjestu nezgode važilo ograničenje brzine do 80 km/h, tada bi na strani vozača ˝Peugeot˝ stajao propust kojim bi vozač vozila ˝Peugeot˝ doprinio stvaranju opasnosti i nastanku nezgode. Ukoliko bi na mjestu nezgode važilo ograničenje brzine do 50 km/h, tada na strani vozača vozila ˝Peugeot˝ ne bi bilo propusta uzročno vezanih za stvaranje opasne situacije i nastanak predmetne nezgode. U situaciji u kojoj se u trenutku započinjanja uključivanja vozila ˝Peugeot˝, motocikl ˝Suzuki˝ nalazio na udaljenosti od 115,7 m unazad od mjesta sudara, vozač vozila ˝Peugeot˝ ne bi imao posebnog razloga da zbog prisustva motocikla na toj udaljenosti odustane od uključivanja i ustupi prvenstvo u prolazu nailazećem motociklu.</span>
</p>
<p>
<span class="span1">Predstavnik komisije vještaka je na glavnom pretresu K. br. 720/10 od 07.06.2013. godine naveo da je </span><span class="span1">pri uključivanju sa zemljanog puta na kolovoz vozač dužan da propusti vozila koja mu dolaze sa desne strane, ali se postavlja pitanje da li je dužan da propusti sva vozila koja mu prolaze sa desne strane (po mišljenju Komisije vještaka nije dužan da sačeka i propusti vozila koja bi se u trenutku stupanja na kolovoz nalazila na udaljenosti koja ne zahtijeva bitnu promenu načina kretanja). Sagledavajući fotografije i fotodokumentaciju, na </span><span class="span1">kojima se vidi da se put pruža po pravcu, mišljenja je da nije bilo smetnji uočavanja motocikla od strane vozača vozila ˝Peugeot˝ na udaljenosti od 115,7 m. Ako bi vozač vozila ˝Peugeot˝ preduzeo radnju kočenja kada se nalazio približno na sredini lijeve saobraćajne trake i imao brzinu od 13,2 km/h, sa stanjem kočnog sistema koje je utvrđeno na vanrednom tehničkom pregledu, bio bi mu potreban put dužine 4,7 m, preciznije 4,66 m, a vreme bi iznosilo 1,5 s. Vozač vozila ˝Peugeot˝ je imao mogućnost uočavanja motocikla, koji se nalazi na udaljenosti od 54 m od mjesta sudara, ako bi u tom trenutku osmatrao nailazeći saobraćaj iz pravca motocikla. Kako je vozilo ˝Peugeot˝ do približno sredine lijeve saobraćajne trake prešao put dužine 4,5 m, ostvarivši brzinu od 13,2 km/h, a s obzirom na zaustavni put pri brzini od 13,2 km/h, dužine 4,7 m, vozilo ˝Peugeot˝ bi se na poziciji na kojoj bi se zaustavio nalazilo 6,3 m unazad od sudarne pozicije. Saobraćajno-tehničkim veštačenjem se ne može isključiti da bi se na toj poziciji vozilo ˝Peugeot˝ nalazio kao prepreka motociklu, pri čemu tada ne bi došlo do sudara motocikla sa zadnjim lijevim dijelom vozila ˝Peugeot˝, već bi ˝Suzuki˝ udario u desni dio zaustavljenog vozila ˝Peugeot˝, sve zavisi od toga kakva je putanja kretanja vozila ˝Peugeot˝ bila, ali ˝Peugeot˝ bi se nalazio na putanji motocikla u tom trenutku. U konkretnoj saobraćajnoj nezgodi nije došlo do takvog sudara u kome bi zbog vožnje motocikla brzinom od 90,6 km/h motocikl bio destabilizovan i došlo do gubitka upravljivosti, odnosno, brzina kretanja motocikla od 90,6 km/h nije vezana za gubitak upravljivosti i destabilizaciju motocikla. Po mišljenju Komisije vještaka, a sagledavajući geometriju puta i stanje kolovoza, nisu našli elemente zbog kojih bi vožnja motocikla brzinom od 90,6 km/h, sama po sebi, dovela do nastanka saobraćajne nezgode. Vremensko-prostornom analizom, Komisija vještaka je izračunala da je vozač motocikla ˝Suzuki˝ preduzeo reagovanje kočenjem na 0,8 s prije sudara. Kako vrijeme stvaranja opasnosti za koje je vozilo ˝Peugeot˝ kretanjem od približno sredine lijeve saobraćajne trake do mjesta sudara, iznosi 2,2 s, odnosno za 1,4 s je više od vremena kada je reagovao vozač motocikla, Komisija je mišljenje zasnovala upravo na okolnosti da bi reagovanjem vozača motocikla u trenutku nastanka opasne situacije, tj. 2,2 s prije sudara vozač motocikla imao mogućnost zaustavljanja istog prije mjesta sudara sa vozilom ˝Peugeot˝, preciznije mogućnost smanjenja brzine kretanja do brzine kretanja vozila ˝Peugeot˝, čime bi ova nezgoda bila izbjegnuta. Ako bi se u trenutku kada se nalazi na 115,7 m unazad od mjesta sudara motocikl nalazio zaklonjen nekim drugim vozilom, postojale bi mogućnosti da vozač vozila ˝Peugeot˝ nema mogućnost uočavanja motocikla. Na strani 15. Expertize, u tački Vremensko - prostorna analiza, izračunato je da zaustavni put motocikla ˝Suzuki˝ pri brzini od 50 km/h iznosi 18,7 m. Imajući to u vidu, kao i poziciju na kojoj se nalazio motocikl u trenutku preduzimanja kočenja, na 20 m prije sudara, jasno je da bi postojala mogućnost zaustavljanja motocikla ˝Suzuki˝ do mjesta sudara. Dakle, s obzirom na to, motocikl ˝Suzuki˝ bi se u tim okolnostima, pri vožnji brzinom od 50 km/h zaustavio 1,3 m prije mjesta sudara. Analizirajući fotografije fotodokumentacije, a posebno imajući u vidu da se radi o višetračnom putu i da su kuće udaljene od samog puta, Komisija je bila stava koji je naveden u Expertizi, o ograničenju brzine na putu van naselja do 80 km/h. </span>
</p>
<p>
<span class="span1">Saslušan na glavnom pretresu od 28.05.2015. godine ovlašćeni predstavnik komisije je naveo da ostaje u svemu pri datoj analizi na koju ne utiču personalni dokazi, da je vozač svakako dužan da propusti sva vozila koja se kreću putem sa prvenstvom prolaza, ali to ne znači da treba da propusti sva vozila koja su mu u vidokrugu, jer bi se time paralisao saobraćaj, već je u obavezi da propusti ona vozila koja bi zbog njegovog uključivanja morala da promijene svoj način vožnje. Vozač vozila </span><span class="span1">˝Peugeot˝</span><span class="span1"> je imao raloga da ne presijeca putanju motociklu koji nailazi samo ako je ograničenje za ovoga bilo 80 km/h, jer bi u takvom slučaju stvarao situaciju da motociklista mora da mijenja način vožnje preduzimanjem kočenja, a ukoliko je ograničenje bilo 50 km/h za motociklistu, onda uključivanje vozača vozila </span><span class="span1">˝Peugeot˝</span><span class="span1"> sa ove pozicije ne bi stvorilo opasnost. </span>
</p>
<p>
<span class="span1">Iz zapisnika o glavnom pretresu K. br. 720/10 od 10.07.2013. godine proizilazi da se vještak G. Č., a nakon što je </span><span class="span1">proučio ekspertizu saobraćajne nezgode K. vj. I. S. F. u B., br. 40/2012 od februara 2013. godine, i konstatovao da postoje određene razlike koje su u </span><span class="span1">granicama tolerancije kada se radi o saobraćajno - tehničkim vještačenjima, a te granice su + - 10 %, saglasio sa E. K. v. I. S. F. u B., za koju je naveo da je urađena korektno i u cjelosti je prihvatio kao tačnu. Odstupanja od + - 10 % nemaju uticaja na konačni zaključak i mišljenje.</span>
</p>
<p>
<span class="span1">Iz presude Osnovnog suda u Podgorici K. br. 720/10 od 16.07.2013. godine, koja je potvrđena presudom Višeg suda u Podgorici Kž. br. 1726/13 od 15.11.2013. godine tada optuženi Lj. D.je na osnovu čl. 373 tač. 2 Zakonika o krivičnom postupku oslobođen od optužbe da je učinio krivično djelo teško djelo protiv bezbijednosti javnog saobraćaja iz čl. 348 st. 4 u vezi čl. 339 st. 3 u vezi st. 1 Krivičnog zakonika, kojom je bilo predstavljeno da je isti uzrokovao predmetnu saobraćajnu nezgodu ne pridržavajući se saobraćajnih propisa iz čl. 22 st. 1 Zakona o bezbjednosti saobraćaja na putevima, odnosno uključivanjem sa zemljanog puta u saobraćaj u ulici .., a da se prethodno nije uvjerio da to može da učini bez opasnosti za druge učesnike u saobraćaju, čime je stvorio iznenadnu prepreku na putu motocikla "Suzuki".</span>
</p>
<p>
<span class="span1">Iz dopisa G. G. P. - S.br. 04-D1-340-2370/14 od 05.08.2014. godine proizilazi da je taj S. proslijedio "C." AD P. zahtjev Osnovnog suda u Podgorici za dostavljanje podataka o ograničenju brzine na predmetnoj saobraćajnici, s obzirom da su poslovi razvoja, izgradnje, rekonstrukcije, održavanja, zaštite, korišćenja i upravljanja magistranim putevima u vrijeme predmetne nezgode bili povjereni "C." AD Podgorica.</span>
</p>
<p>
<span class="span1">Iz dopisa S. za komunalne poslove i saobraćaj G. grada 04-D1-340-2370/14 od 10.11.2014. godine proizilazi da taj S. ne raspolaže sa podatkom koliko je bilo ograničenje brzine dana 23.09.2009. godine na putu u ul. .., neposredno poslije restorana P. prema ul....</span>
</p>
<p>
<span class="span1">Iz dopisa C. AD P. br. 03-6973 od 27.10.2014. godine proizilazi da isti ne raspolažu sa podatkom koliko je bilo ograničenje brzine dana 23.09.2009. godine na putu u ul. Z. vladara, neposredno poslije restorana P..</span>
</p>
<p>
<span class="span1">Iz dopisa D. za s. br. 03-8544/2 od 20.11.2014. godine proizilazi da postavljanje i održavanje saobraćajne signalizacije u gradskim naseljima (ul....) vrši jedinica lokalne samouprave. </span>
</p>
<p>
<span class="span1">D. za saobraćaj je dopisom br. 03-3352/2 od 28.04.2015. godine dostavila sudu izvod iz E. - katastra saobraćajne signalizacije, putne opreme i objekta na magistralnom putu broj 2, dionica V. - T., a koji katastar je važio u periodu 1998-99. godine kada je A. za razvoj i izgradnju P. pristupila rekonstrukciji ulice Z.od Z. do skretanja za aerodrom, ali D. ne posjeduje taj projekat. U dostavljenom izvodu iz E. - katastra je vidljivo da je na navedenoj saobraćajnici posmatrano u pravcu T. poslije nadvožnjaka na koti koja odgovara 974. km bio projektovan saobraćajni znak III - 23 "Naziv naseljenog mjesta", a 350 m nakon istog znak II - 30 "Ograničenje brzine". Takođe, D. za s. Crne Gore je kao investitor sklopila ugovor sa izvođačem i podizvođačima za izgradnju bulevara kod kružnog toka na Z. do kružnog toka za skretanje na A., a izvođač je uveden u posao 01.04.2009. godine, dok su radovi završeni 01.02.2011. godine. Uz isti dopis je dostavljen i izvještaj Komisije o tehničkom pregledu izvedenih radova na rekonstrukciji magistralnog puta M - 2 Podgorica - Petrovac, dionica: od raskrsnice sa ulicama V., Z.i . do raskrsnice sa putem za A. dužine 6,6 km od februara 2011. godine, kao i Izvod iz situacije horizontalne i vertikalne signalizacije - izvedeno stanje, na kojem se vidi da je na 973 + 924.020 projektovan saobraćajni znak III - 23.1 "Naziv naseljenog mjesta "Podgorica"", a da je odmah iza njega projektovan saobraćajni znak za ograničenje brzine na 50 km/h. </span>
</p>
<p>
<span class="span1">Iz dopisa Agencije za izgradnju i razvoj Podgorice br. 3755 od 12.05.2015. godine sa izvodom iz glavnog projekta saobraćajne opreme magistralnog pravca M - 2 (knjiga - 5 od maja 2000. godine) i dopisom Sekretarijata za saobraćaj Opštine Podgorica broj 11-231/01-15864 od 27.09.2001. godine čiji su predmet izmjene i dopune o saobraćajnoj signalizaciji na navedenom putnom pravcu, proizilazi da isti ne raspolažu podatkom koliko je bilo ograničenje brzine kretanja u ulici ... na dan 23.09.2009. godine iz pravca P., jer je navedena dionica dana 24.05.2001. godine predata na održavanje C., a ne raspolažu podacima da li je bilo nekih izmjena na izvedenoj saobraćajnoj signalizaciji i opremi nakon tog datuma. Navedena dionica puta je rekonstruisana u vremenskom periodu od 14.08.2000. godine do 14.02.2001. godine, </span><span class="span1">a prema glavnom projektu, u kojem su naknadno izvršene određene izmjene i dopune u saobraćajnoj signalizaciji i opremi. Prema dostavljenom izvodu iz glavnog projekta vidi se da je prije mjesta predmetne saobraćajne nezgode iz pravca G. u pravcu P. bio projektovan saobraćajni znak na više stubova ili konstrukciji III - 23 "Naziv naseljenog mjesta" na kojem i nakon kojeg u istom pravcu do mjesta predmetne saobraćajne nezgode nije bilo projektovanih saobraćajnih znakova o ograničenju brzine. Međutim, iz dopisa Sekretarijata za saobraćaj broj 11-231/01-15864 od 27.09.2001. godine koji je upućen Fondu za građevinsko zemljište, poslovni prostor i puteve, a čiji su predmet izmjene i dopune u saobraćajnoj signalizaciji na putnom pravcu P. - A. G., proizilazi da je, između ostalog, došlo do izmjene na tabli "Podgorica" za smjer prema gradu, na kojoj je bilo potrebno dodati ograničenje na 50 km/h (na istoj tabli - zajedno).</span>
</p>
<p>
<span class="span1">Iz dopisa Ministarstva saobraćaja i pomorstva br. 713-2/2016-2 od 22.07.2016. godine proizilazi da se to Ministarstvo obratilo Ministarstvu unutrašnjih poslova, Glavnom gradu Podgorica, Sekretarijatu za komunalne poslove i saobraćaj i Agenciji za izgradnju i razvoj Podgorica sa urgencijom da se u najkraćem roku odgovori ovom sudu u vezi zahtjeva za dostavljanje podatka. </span>
</p>
<p>
<span class="span1">Iz dopisa Agencije za izgradnju i razvoj Podgorica br. 7234 od 22.07.2016. godine sa obračunskim listom građevinske knjige za montažu saobraćajnog znaka II 30 (50 km/h), kao i izvodom iz glavnog projekta saobraćajne opreme magistralnog pravca M - 2 sa skicom kompletne saobraćajne opreme na navedenom magistralnom pravcu, koji se nalaze u prilogu navedenog dopisa, proizilazi da je dionica puta od raskrsnice sa ulicom V. do raskrsnice sa putem za A. G. dana 24.05.2001. godine predata na održavanje nadležnom preduzeću AD C.. U julu 2002. godine je na zahtjev Sekretarijata za saobraćaj br. 11-231/01-15864 od 27.09.2001. godine na tabli Podgorica za smjer prema gradu dodato ograničenje brzine na 50 km/h o čemu postoji obračunski list građevinske knjige za predmetnu poziciju radova. U navedenom obračunskom listu građevinske knjige broj 3 je konstatovano da je u julu 2002. godine izvršena montaža saobraćajnog znaka II - 30 (50 km/h) Ø 90 bez nabavke na postojećoj tabli. Iz crteža plana horizontalne i vertikalne signalizacije broj 1.3 iz knjige broj 5 Glavnog projekta saobraćajne opreme magistralnog pravca M - 2 na dionici od ukrštanja sa N. P. do raskrsnice sa priključkom za A. i puta od magistranog pravca M - 2 do A.G. iz maja 2000. godine proizilazi da je na navedenoj dionici puta iz pravca P. u pravcu Podgorice jedini projektovani sobraćajni znak o ograničenju brzine bio saobraćajni znak II - 30 (60 km/h) koji je bio postavljen na istom stubu kao i saobraćajni znak za naseljeno mjesto III - 23, i to između kota PR 327 (6+276,04) i PR 328 (6+297,48). Lokacija navedenih saobraćajnih znakova je projektovana na prvoj desnoj krivini nakon prolaska raskrsnice za A. G., kada se to posmatra iz pravca P. u pravcu P.. Takođe, iz istog dopisa proizilazi da A. za i. i r. P. ne raspolaže podacima koje je ograničenje brzine kretanja važilo na dan 23.09.2009. godine iz pravca P., kao ni o tome da li je bilo nekih izmjena na izvedenoj saobraćajnoj signalizaciji i opremi u periodu nakon predaje na održavanje AD C..</span>
</p>
<p>
<span class="span1">Iz dopisa Sekretarijata za komunalne poslove i saobraćaj G. G. P. br. 04-D1-340/16-2142 od 04.08.2016. godine proizilazi da taj S. ne posjeduje podatak koliko je bilo ograničenje brzine na predmetnoj saobraćajnici u vrijeme kritičnog događaja, a da se baza podataka - glavni projekat saobraćajnica uključujući i fazu saobraćajna oprema i signalizacija nalaze u A. za i. i r. P.. Radovi na postavljanju dodatnog znaka ograničenja brzine na tabli saobraćajnog znaka III - 23 "Naziv naseljenog mjesta "Podgorica"" na osnovu zahtjeva S. za k. p. i s. br. 11-231/01-15864 od 27.09.2001. godine izvedeni su u julu 2002. godine. U dopisu je navedeno da je shodno čl. 32 Zakona o bezbjednosti saobraćaja na putevima ("Sl. list RCG" br. 72/05) u momentu nastanka predmetne saobraćajne nezgode, od table vertikalnog saobraćajnog znaka III - 23 "Naziv naseljenog mjesta "P."", gledano iz pravca P., važilo ograničenje brzine kretanja od 50 km/h. Izlaskom na lice mjesta stručne službe Sekretarijata su dana 03.08.2016. godine utvrdile da lokacije tabli saobraćajnog znaka III - 23 "Naziv naseljenog mjesta "P."" gledano iz pravca P. i saobraćajnog znaka III - 24 "Završetak naseljenog mjesta" gledano u </span><span class="span1">pravcu P., nisu promijenjene ni poslije izgradnje nadvožnjaka i da se nalaze na istoj lokaciji kao i u vrijeme nastanka predmetne saobraćajne nezgode, pri čemu je neposredno iza navedenog znaka utvrđeno i postojanje vertikalnog znaka II - 30 "Ograničenje brzine" od 50 km/h, o čemu su priložene fotografije od 03.08.2016. godine. </span>
</p>
<p>
<span class="span1">Iz dopisa Agencije za izgradnju i razvoj Podgorica br. 7630 od 05.08.2016. godine proizilazi da je navedena Agencija obavijestila Ministarstva saobraćaja i pomorstva da je Osnovnom sudu u Podgorici dostavila odgovor.</span>
</p>
<p>
<span class="span1">Iz dopisa AD C. br. 03-8449 od 31.08.2016. godine proizilazi da to preduzeće nije u posjedu tražene informacije o ograničenju brzine na predmetnoj saboraćajnici u vrijeme kritičnog događaja, jer su se u tom periodu na toj dionici puta izvodili radovi na rekonstrukciji magistralnog puta M - II P. - P., dionica raskršće sa ulicom V. - raskršće za A. (B. prema A.) čiji su investitori bili Vlada Crne Gore (Direkcija za saobraćaj) i Opština Podgorica.  </span>
</p>
<p>
<span class="span1">Nakon savjesne ocjene svakog dokaza pojedinačno i svih dokaza zajedno, dovodeći ih u vezu sa odbranom optuženog, sud je na nesumnjiv način utvrdio da je optuženi D. D. izvršio predmetno krivično djelo, i to upravo u vrijeme, mjestu i na način kako je to predstavljeno u izreci presude.</span>
</p>
<p>
<span class="span1">Činjenično stanje sud je utvrdio iz zapisnika o uviđaju saobraćajne nezgode Osnovnog suda u Podgorici Kri. br. 1074/09 od 24.09.2009. godine, odnosno</span><span class="span1"> službene zabilješke - zapisnika o uviđaju saobraćajne nezgode UP PJ Podgorica br. 3271 od 23.09.2009. godine, skice lica mjesta predmetne saobraćajne nezgode i fotodokumentacije UP PJ Podgorica od 23.09.2009. godine, iz kojih saglasno proizilazi da se dana 23.09.2009. godine, oko 18:00 časova, u Podgorici, dogodila saobraćajna nezgoda u Ulici ..., u kojoj su učestvovali vozilo ˝Peugeot˝, reg. oznaka PG ..., kojim je upravljao svjedok Lj. D. i motocikl ˝Suzuky˝, reg. oznaka PG ..., kojim je upravljao optuženi D. Dž., sa kojim se kao suvozač na motociklu nalazio oštećeni D. Z., kao i to da je vozilo PG ... zatečeno u desnoj kolovoznoj traci Ul. Z. V., prednjim dijelom okrenuto u pravcu ul. ., gledano od pravca Z., a iza tog vozila, sa njegove lijeve strane, na lijevoj kolovoznoj traci, prednjim dijelom iskošeno ulijevo i okrenuto u pravcu ul. .., a gledano od pravca Z., zatečen je motocikl PG ., oboren na desnu bočnu stranu. Iz navedene uviđajne dokumentacije je utvrđeno i da je navedena ulica namijenjena za odvijanje dvosmjernog saobraćaja, a u vrijeme vršenja uviđaja kolovoz je bio suv, put prav, ravan i pregledan, i pružao se po pravcu više stotina metara, dok je u zoni mjesta nezgode važilo gradsko ograničenje brzine, odnosno ograničenje brzine za naseljeno mjesto, jer u neposrednoj blizini lica mjesta nije bilo saobraćajnog znaka koji ograničava brzinu kretanja. Iz iskaza svjedoka M. P., E. Š. i Đ. M., koji su po pitanju odlučnih činjenica potpuno usaglašeni, sud je utvrdio da u zoni nastanka predmetne saobraćajne nezgode nije bilo znaka o ograničenju brzine, te da su nakon završenog uviđaja službenici policije obišli šire lice mjesta i utvrdili da je iz pravca P. u pravcu P. poslednji saobraćajni znak na koji se naiđe prije mjesta nastanke nezgode bio saobraćajni znak za naseljeno mjesto, odnosno tabla "Podgorica", te da su na osnovu tog saobraćajnog znaka navedeni svjedoci u uviđajnoj dokumentaciji konstatovali da je u zoni nastanka saobraćajne nezgode iz pravca P. u pravcu P. važilo ograničenje brzine u naseljenom mjestu, odnosno do 50 km/h shodno Zakonu o bezbjednosti saobraćaja. Takođe, iz saglasnih iskaza navedenih svjedoka sud je utvrdio da je sa lijeve strane saobraćajnice Ulice ..., a posmatrano iz pravca P., bilo naselje, odnosno red kuća, od kojih je jedna uzeta i za stajnu tačku, dok se sa desne strane nalazio park. Imajući u vidu ovako saglasne iskaze navedenih svjedoka, te da su isti u saglasnosti i sa činjenicama utvrđenim iz uviđajne dokumentacije, posebno iz fotoelaborata na kojem se jasno vide redovi kuća, odnosno naselje koje se nalazi sa lijeve strane predmetne saobraćajnice, posmatrano iz pravca P., to je sud iste prihvatio kao istinite. Upravo na osnovu uviđajne dokumentacije i iskaza navedenih svjedoka sud je utvrdio da je u zoni nastanka predmetne saobraćajne nezgode, a za smjer kretanja oba vozila učesnika iste, važilo ograničenje brzine za naseljeno mjesto koje je propisano čl. 32 st. 1 Zakona o bezbjednosti saobraćaja na putevima ("Službeni list RCG", br. 72/05 i 27/06). Naime, navedena zakonska odredba propisuje da na putu u </span><span class="span1">naselju vozač ne smije vozilom da se kreće brzinom većom od 50 km/h, odnosno brzinom većom od brzine dozvoljene postavljenim saobraćajnim znakom za cijelo naselje ili njegov dio, dok odredba čl. 9 st. 1 tač. 30 istog zakona propisuje da je naselje prostor na kome se redovi ili grupe zgrada nalaze sa jedne ili sa obje strane puta, dajući mu izgled ulice i čije su granice označene saobraćajnim znakovima za obilježavanje naseljenih mjesta. Imajući u vidu da se predmetna saobraćajna nezgoda dogodila u Ulici ..., koja je ulica ne samo zbog svog naziva, već i zbog toga što joj izgled ulice daju redovi kuća koje se nalaze sa lijeve strane puta posmatrano iz pravca P. u pravcu centra grada P., kao i zbog činjenice da se nezgoda dogodila unutar granica označenih znakom za obilježavanje naseljenog mjesta, odnosno tablom "Podgorica", za ovaj sud je nesumnjivo da je ograničenje brzine kretanja u zoni nastanka predmetne nezgode bilo 50 km/h. Ovakav stav suda, osim što je utemeljen na činjenicama relevantnim za tumačenje navedenih zakonskih propisa, temelji se i na činjenicama utvrđenim iz dopisa Direkcije za saobraćaj br. 03-3352/2 od 28.04.2015. godine sa </span><span class="span1">izvodom iz Elaborata - katastra saobraćajne signalizacije, putne opreme i objekta na magistralnom putu broj 2, dionica V. - T., a koji katastar je važio u periodu 1998-99. godine, iz kojeg je jasno utvrđeno da je u navedenom vremenskom periodu na predmetnoj saobraćajnici, u zoni nastanka predmetne saobraćajne nezgode, posmatrano u pravcu T. poslije nadvožnjaka na koti koja odgovara 974. km bio projektovan saobraćajni znak III - 23 "Naziv naseljenog mjesta", a 350 m nakon istog znak II - 30 "Ograničenje brzine". Iz dopisa A. za i. i r. P. br. 3755 od 12.05.2015. godine sa izvodom iz glavnog projekta saobraćajne opreme magistralnog pravca M - 2 (knjiga - 5 od maja 2000. godine) i dopisom Sekretarijata za saobraćaj O. P. broj 11-231/01-15864 od 27.09.2001. godine čiji su predmet izmjene i dopune o saobraćajnoj signalizaciji na navedenom putnom pravcu, sud je utvrdio da je predmetna dionica puta rekonstruisana u vremenskom periodu od 14.08.2000. godine do 14.02.2001. godine, a prema glavnom projektu, u kojem su naknadno izvršene određene izmjene i dopune u saobraćajnoj signalizaciji i opremi. Prema dostavljenom izvodu iz glavnog projekta vidi se da je prije mjesta predmetne saobraćajne nezgode iz pravca G. u pravcu P. bio projektovan saobraćajni znak na više stubova ili konstrukciji III - 23 "Naziv naseljenog mjesta" na kojem i nakon kojeg u istom pravcu do mjesta predmetne saobraćajne nezgode nije bilo projektovanih saobraćajnih znakova o ograničenju brzine. Međutim, iz dopisa Sekretarijata za saobraćaj broj 11-231/01-15864 od 27.09.2001. godine koji je upućen Fondu za građevinsko zemljište, poslovni prostor i puteve, a čiji su predmet izmjene i dopune u saobraćajnoj signalizaciji na putnom pravcu P. - A. G., proizilazi da je, između ostalog, došlo do izmjene na tabli "Podgorica" za smjer prema gradu, na kojoj je bilo potrebno dodati ograničenje na 50 km/h (na istoj tabli - zajedno). Iz dopisa A. za i. i r.j P. br. 7234 od 22.07.2016. godine sa obračunskim listom građevinske knjige za montažu saobraćajnog znaka II 30 (50 km/h), kao i izvodom iz glavnog projekta saobraćajne opreme magistralnog pravca M - 2 sa skicom kompletne saobraćajne opreme na navedenom magistralnom pravcu, koji se nalaze u prilogu navedenog dopisa, proizilazi da je dionica puta od raskrsnice sa ulicom ... do raskrsnice sa putem za A. G. dana 24.05.2001. godine predata na održavanje nadležnom preduzeću AD C.. U julu 2002. godine je na zahtjev Sekretarijata za saobraćaj br. 11-231/01-15864 od 27.09.2001. godine na tabli P. za smjer prema gradu dodato ograničenje brzine na 50 km/h o čemu postoji obračunski list građevinske knjige za predmetnu poziciju radova. U navedenom obračunskom listu građevinske knjige broj 3 je konstatovano da je u julu 2002. godine izvršena montaža saobraćajnog znaka II - 30 (50 km/h) Ø 90 bez nabavke na postojećoj tabli. Iz dopisa Sekretarijata za komunalne poslove i saobraćaj G. G. P. br. 04-D1-340/16-2142 od 04.08.2016. godine, sud je utvrdio da su stručne službe tog Sekretarijata dana 03.08.2016. godine konstatovale da lokacije tabli saobraćajnog znaka III - 23 "Naziv naseljenog mjesta "Podgorica"" gledano iz pravca P. i saobraćajnog znaka III - 24 "Završetak naseljenog mjesta" gledano u pravcu Petrovca, nisu promijenjene ni poslije izgradnje nadvožnjaka (izgradnja bulevara od 01.04.2009. godine do 01.02.2011. godine) i da se nalaze na istoj lokaciji kao i u vrijeme nastanka predmetne saobraćajne nezgode. Upravo sva navedena tehnička </span><span class="span1">dokumentacija, odnosno projekti i izvedeno stanje vertikalne saobraćajne signalizacije na predmetnoj saobraćajnici, a iz koje se jasno zaključuje da je u periodu prije predmetne saobraćajne nezgode na predmetnoj dionici puta važilo ograničenje brzine za naseljeno mjesto, odnosno ograničenje do 50 km/h, idu u prilog i zaključku suda da se shodno citiranim odredbama Zakona o bezbjednosti saobraćaja na putevima u konkretnom slučaju radi o saobraćajnici u naselju, na kojoj važi ograničenje brzine do 50 km/h.</span>
</p>
<p>
<span class="span1">Dinamiku toka i nastanka predmetne saobraćajne nezgode sud je utvrdio iz E. S. N. komisije vj. I. S. F. U. u B. od 18.02.2013. godine i pojašnjenja predstavnika komisije vještaka datih na glavnom pretresu, kao i iz nalaza i mišljenja vještaka saobraćajne struke G. Č. koji je u konačnom prihvatio nalaz i mišljenje komisije vještaka i saglasio se sa datom E.. Do sudara je došlo na desnoj kolovoznoj traci, posmatrano u smjeru kretanja motocikla, pri čemu je u trenutku sudara vozilo "Peugeot" bilo u kretanju u potpunosti na svojoj desnoj kolovoznoj traci zakošeno u svoju desnu stranu ka svojoj desnoj ivici kolovoza i to približno u pravcu zakošenosti tragova kretanja, dok je motocikl bio u procesu intenzivnog kočenja zakošen u pravcu zakošenosti traga kočenja i prednjim točkom se nalazio neposredno prije ili na mjestu gdje se trag kočenja motocikla "lomi". </span><span class="span1">Brzina motocikla ˝Suzuki˝ u trenutku reagovanja optuženog kočenjem bila je 90,6 km/h. Zaustavni put motocikla ˝Suzuki˝, pri brzini od 90,6 km/h i usporenju od 8,5 m/s², bio bi 50,3 m, a vrijeme zaustvljanja bilo bi 3,5 s. Zaustavni put motocikla ˝Suzuki˝, pri brzini od 50 km/h i usporenju od 8,5 m/s², bio bi 18,7 m, a vrijeme zaustvljanja bilo bi 2,2 s. Od mjesta gdje je optuženi odlučio da preduzme kočenje, pa do mjesta sudara, motocikl ˝Suzuki˝ je prešao put dužine 20 m, za vrijeme od 0,8 s, pa bi birzina motocikla ˝Suzuki˝ pri kojoj bi optuženi imao mogućnost da reagovanjem na isti način i sa istog mjesta izbjegne sudar sa vozilom ˝Peugeot˝, koji se kreće brzinom od 24,9 km/h, bila do 56,5 km/h. Od momenta započinjanja uključivanja vozila "Peugeot" u ul. ..., pa do trenutka sudara sa motociklom, proteklo je vrijeme od 4,6 s, za koje vrijeme je motocikl brzinom od 90,6 km/h prešao put dužine 115,7 m. U trenutku nastanka opasne situacije, odnosno u trenutku kada optuženi ima razloga da reaguje u cilju izbjegavanja nezgode, motocikl ˝Suzuki˝ je bio udaljen unazad od mjesta sudara za 54 m, pa bi brzina pri kojoj sa udaljenosti od 54 m ne bi došlo do sudara sa vozilom ˝Peugeot˝ bila 49,4 km/h. Do sudara je došlo prednjim točkom motocikla ˝Suzuki˝ i zadnjim lijevim dijelom vozila ˝Peugeot˝, i to približno 0,6 m udesno od lijevog boka vozila ˝Peugeot˝. Do stvaranja opasne situacije i nastanka nezgode je došlo kao posljedica neblagovremenog reagovanja optuženog, a što je propust optuženog uzročno vezan za stvaranje opasne situacije i nastanak nezgode. Razlog takvog načina vožnje motocikla ˝Suzuki˝, tj. neblagovremenog reagovanja optuženog se ne može utvrditi saobraćajno-tehničkim vještačenjem, a mogao bi biti posljedica nepažnje, pogrešne procjene, greške u upravljanju ili nekog drugog sličnog razloga ili u sadejstvu više razloga istovremeno. Brzina motocikla ˝Suzuki˝ pri kojoj uz nebitnu promjenu načina vožnje optuženog (nepreduzimanje intenzivnog kočenja, već usporavanjem od 1,5 m/s²) sa udaljenosti 54 m od mjesta sudara ne bi došlo do sudara sa vozilom ˝Peugeot˝, bila bi 49,4 km/h. Kako je sud utvrdio da je na mjestu nezgode važilo ograničenje brzine do 50 km/h, to je na osnovu E. S. N. utvređeno i da na strani vozača vozila ˝Peugeot˝ nije bilo propusta uzročno vezanih za stvaranje opasne situacije i nastanak predmetne nezgode. U situaciji u kojoj se u trenutku započinjanja uključivanja vozila ˝Peugeot˝, motocikl ˝Suzuki˝ nalazio na udaljenosti od 115,7 m unazad od mjesta sudara, vozač vozila ˝Peugeot˝ nije imao posebnog razloga da zbog prisustva motocikla na toj udaljenosti odustane od uključivanja i ustupi prvenstvo u prolazu nailazećem motociklu. </span><span class="span1">P</span><span class="span1">ri uključivanju sa zemljanog puta na kolovoz vozač nije dužan da sačeka i propusti vozila koja bi se u trenutku stupanja na kolovoz nalazila na udaljenosti koja ne zahtijeva bitnu promenu načina kretanja. Vremensko - prostornom analizom, Komisija vještaka je izračunala da je optuženi preduzeo reagovanje kočenjem na 0,8 s prije sudara. Kako je vrijeme stvaranja opasnosti, odnosno kretanje vozila ˝Peugeot˝ od približno sredine lijeve saobraćajne trake do mjesta sudara 2,2 s, odnosno za 1,4 s više od vremena kada je reagovao optuženi, sud nalazi da bi reagovanjem optuženog u trenutku opasne situacije, tj. </span><span class="span1">2,2 s pre sudara optuženi imao mogućnost zaustavljanja motocikla prije mjesta sudara sa vozilom ˝Peugeot˝, preciznije mogućnost smanjenja brzine kretanja do brzine kretanja vozila ˝Peugeot˝, čime bi ova nezgoda bila izbjegnuta. U Vremensko - prostornoj analizi je izračunato da zaustavni put motocikla ˝Suzuki˝ pri brzini od 50 km/h iznosi 18,7 m. Imajući to u vidu, kao i poziciju na kojoj se nalazio motocikl u trenutku preduzimanja kočenja, na 20 m prije sudara, jasno je da bi postojala mogućnost zaustavljanja motocikla ˝Suzuki˝ do mesta sudara. Dakle, s obzirom na to, motocikl ˝Suzuki˝ bi se u tim okolnostima, pri vožnji brzinom od 50 km/h zaustavio 1,3 m prije mjesta sudara. Pri</span><span class="span1"> ograničenju brzine do 50 km/h za optuženog, uključivanje vozača vozila </span><span class="span1">˝Peugeot˝</span><span class="span1"> sa priključnog puta u konkretnom slučaju nije stvorilo opasnost. Sud je u potpunosti prihvatio nalaz iz E. S. N., dok je mišljenje i izjašnjenje predstavnika komisije vještaka dato na glavnom pretresu prihvatio samo u navedenom dijelu, ocjenivši da su nalaz i mišljenje u ovom dijelu jasni, logični i u svemu dati shodno pravilima saobraćajne struke. Imajući u vidu da je i vještak saobraćajne struke G. Č. prihvatio navedenu E. i usaglasio se sa istom, to je u tom dijelu sud prihvatio i njegov nalaz i mišljenje. Na osnovu E. S. N. sud je nesumnjivo utvrdio da je optuženi usled subjektivnih faktora, koji nisu mogli biti predmet saobraćajno - tehničkog vještačenja, neblagovremeno reagovao u cilju izbjegavanja saobraćajne nezgode smanjenjem brzine, te da to predstavlja propust optuženog koji je uzročno vezan za stvaranje opasne situacije i nastanak predmetne nezgode. Takođe, imajući u vidu da je iz Ekspertize nesumnjivo utvrđeno da bi optuženi da se kretao u okviru dozvoljene brzine do 50 km/h i da je reagovao na isti način i sa istog mjesta uspio da izbjegne sudar, to sud nalazi da je i nedozvoljena brzina kojom se u kritičnoj prilici kretao optuženi, a koja je isto tako rezultat subjektivnog faktora na strani optuženog, jer je bila determinisana isključivo od strane optuženog, u sadejstvu sa drugim subjektivnim faktorima koji su doveli do neblagovremene reakcije optuženog, uzrokovala da u konkretnom slučaju dođe do sudara i nastanka štetnih posledica predmetne saobraćajne nezgode. Potvrda ovakvog stava suda je i izračunati zaustavni put motocikla "Suzuki" pri brzini od 50 km/h, koji iznosi 18,7 m, pa kada se ima u vidu da je optuženi u kritičnoj situaciji od mjesta na kojem je preduzeo kočenje do mjesta sudara prešao put od 20 m, sasvim je jasno da bi sudar bio izbjegnut da se kretao u granicama dozvoljene brzine.</span>
</p>
<p>
<span class="span1">Takođe, sud je iz iskaza svjedoka Lj. D. utvrdio da se isti kritičnom prilikom sa priključnog puta uključivao na kolovoz ul. ., te da je do predmetne saobraćajne nezgode došlo kada se on vozilom našao na desnoj traci, nakon čega je čuo strašnu škripu i udar u zadnji dio svog vozila, a do udara je došlo na lijevoj strani zadnjeg dijela njegovog vozila, nakon čega je primjetio da je tijelo čovjeka preletjelo i palo glavom direktno na asvalt. Sud je u ovom dijelu prihvatio iskaz svjedoka D., jer je isti potvrđen E. S. N. iz koje je utvrđeno da se u trenutku sudara vozilo "Peugeot" kojim je upravljao svjedok D. nalazilo u kretanju u potpunosti na svojoj desnoj kolovoznoj traci zakošeno u svoju desnu stranu, te da je do sudara došlo prednjim točkom motocikla "Suzuki" i zadnjim lijevim dijelom vozila "Peugeot", i to približno 0,6 m udesno od lijevog boka vozila "Peugeot". Prilikom utvrđivanja činjeničnog stanja sud je imao u vidu da ni optuženi nije sporio da je motorom udario u zadnji lijevi dio vozila "Peugeot", odnosno pored štop svijetla.  </span>
</p>
<p>
<span class="span1">Da je u predmetnoj saobraćajnoj nezgodi oštećeni D. Z. zadobio osobito teške tjelesne povrede bliže opisane u izreci presude, a koje su dovele do smrti, te da je smrt kod istog nastupila usljed oštećenja po život važnih moždanih centara zbog preloma kostiju lobanje, sud je utvrdio iz nalaza i mišljenja vještaka medicinske struke dr. D. Č. od 26.11.2009. godine, kao i iz obudukcionog zapisnika O. za s. M. KC CG S. br. 193/09 od 28.09.2009. godine, koje je sud u potpunosti prihvatio kao stručne, objektivne i izrađene u skladu sa pravilima struke. </span>
</p>
<p>
<span class="span1">Dakle, optuženi se kritičnom prilikom nije pridržavao saobraćajnih propisa iz čl. 32 st. 1 Zakona o bezbjednosti saobraćaja na putevima, koji su ga obavezivali da na putu u naselju ne smije vozilom da se kreće brzinom većom od 50 km/h, odnosno brzinom većom od brzine dozvoljene postavljenim saobraćajnim znakom za cijelo naselje ili njegov dio, pri čemu je bio svjestan da upravljajući vozilom na naprijed opisani način može ugroziti saobraćaj i dovesti u </span><span class="span1">opasnost život i tijelo ljudi, ali je olako držao da do toga neće doći, pa je postupao s nehatom, i to kako u odnosu na osnovno krivično djelo, tako i u odnosu na težu posledicu, smrt oštećenog D. Z..</span>
</p>
<p>
<span class="span1">Imajući u vidu navedeno, sud je našao da su se u radnjama optuženog D. Dž. stekli svi objektivni i subjektivni elementi bića krivičnog djela teška djela protiv bezbjednosti javnog saobraćaja iz čl. 348 st. 4 u vezi čl. 339 st. 3 u vezi st. 1 Krivičnog zakonika.</span>
</p>
<p>
<span class="span1">Sud nije prihvatio dio mišljenja K. vj. I. S. F. U. u B. dato u Eksperziti saobraćajne nezgode, a koje se odnosi na to da mjesto nezgode ne zadovoljava uslove iz zakonske definicije naselja, te da bi po njihovom mišljenju na mjestu nezgode trebalo da važi ograničenje brzine koje važi van naselja, tj. 80 km/h. Naime, sud nalazi da je Komisija vještaka dala mišljenje o pravnom pitanju, odnosno tumačenje čl. 9 st. 1 tač. 30 Zakona o bezbjednosti saobraćaja na putevima, čime je izašla iz djelokruga saobraćajno - tehničkog vještačenja. Ovakvo mišljenje nije moglo biti prihvaćeno, jer je tumačenje zakonskih odredbi u isključivoj nadležnosti suda, a ne nikako u nadležnosti vještaka saobraćajne struke. Analizom fotografija fotodokumentacije sud je jasno utvrdio da se pored predmetne saobraćajnice, posmatrano sa lijeve strane u odnosu na pravac kretanja optuženog, nalazi red zgrada, odnosno kuća, koji predmetnoj saobraćajnici daje izgled ulice. Na samim fotografijama je vidljivo da se navedeni red zgrada, odnosno kuća, ne nalazi na prevelikoj udaljenosti od samog kolovoza, dok se grafičkom analizom skice lica mjesta utvrđuje da je stajna tačka (označena rednim brojem 26.), odnosno kuća broj 177 u ul. ., na skici udaljena od kolovoza 9 cm, pa kada se ima u vidu da je skica lica mjesta rađena u razmjeri 1 : 200 (1 cm na skici = 2 m na terenu), to znači da je ta kuća bila udaljena na 18 m od kolovoza tadašnje ulice Zetskih vladara. Upravo navedeni red zgrada, odnosno kuća, koji se nalazio sa lijeve strane predmetne saobraćajnice posmatrano u pravcu kretanja optuženog, je po nalaženju suda predmetnoj saobraćajnici davao izgled ulice, a kako je lice mjesta predmetne saobraćajne nezgode bilo unutar granica označenih saobraćajnim znakovima za obilježavanje naseljenih mjesta, to je sudu nesumnjivo da se predmetna saobraćajna nezgoda desila u naselju, u kojem je važilo ograničenje brzine za naseljeno mjesto do 50 km/h, kako je to i propisano čl. 32 st. 1 Zakona o bezbjednosti saobraćaja na putevima. Na drugačiji zaključak suda nije od uticaja ni činjenica konstatovana u zapisnicima o uviđaju da je ulica ... u vrijeme predmetne saobraćajne nezgode bila dio J. M.. Činjenica je da je na magistralama dozvoljeno kretanje i brzinama većim od 50 km/h, ali po nalaženju ovog suda u slučaju kada magistrala prolazi kroz naseljeno mjesto brzina kretanja se ograničava do 50 km/h, osim u slučajevima kada se postavljenim saobraćajnim znakom dozvoljava kretanje i većom brzinom. Imajući u vidu nesumnjivo utvrđenu činjenicu da u vrijeme predmetne saobraćajne nezgode nakon saobraćajnog znaka za naseljeno mjesto, odnosno table "Podgorica", a kada se to posmatra u smjeru kojim se kretao optuženi, nije bilo saobraćajnog znaka o ograničenju brzine, to je jasan zaključak da je u konkretnom slučaju na predmetnoj saobraćajnici, bez obzira što se radilo o ulici koja je dio J. M., brzina kretanja bila regulisana opštim saobraćajnim pravilom iz čl. 32 st. 1 Zakona o bezbjednosti saobraćaja na putevima.</span>
</p>
<p>
<span class="span1">Navodi odbrane da je postupanje svjedoka D., koji se uključivao sa zemljanog proširenja na magistralu, glavni uzrok saobraćajne nezgode, a ne brzina kojom je upravljao optuženi, kao i da je na označenoj dionici puta ograničenje brzine bilo 80 km/h ovaj sud nije prihvatio. Naime, kako je iz saglasnih iskaza svjedoka E. Š. i Đ. M. utvrđeno da su isti nakon saobraćajne nezgode obišli šire lice mjesta i konstatovali da je prvi saobraćajni znak na koji su naišli kada su krenuli u pravcu iz kojeg je došao optuženi bio znak za naseljeno mjesto, odnosno tabla "Podgorica", nakon koje do mjesta sudara optuženi nije prošao pored nijednog saobraćajnog znaka za ograničenje brzine, jer takvog znaka na predmetnoj saobraćajnici nakon table za naseljeno mjesto nije bilo, to nije prihvaćena odbrana optuženog da je pravcem kojim se on kretao brzina bila ograničena na 80 km/h</span><span class="span1">. Na kritičnoj dionici puta, za smjer kretanja optuženog, dozvoljena brzina kretanja je bila do 50 km/h, a shodno čl. 32 st. 1 Zakona o bezbjednosti saobraćaja na putevima, jer se optuženi kretao naseljem čije su </span><span class="span1">granice označene saobraćajnim znakovima za obilježavanje naseljenih mjesta, ulicom sa čije lijeve strane se nalazio red kuća, a nije bilo saobraćajnog znaka koji je dozvoljavao kretanje brzinom većom od 50 km/h. Dalje, sud je prihvatio mišljenje vještaka koji su objasnili da i ukoliko je svjedok D. vidio optuženog, a to je mogao da uradi na udaljenosti od 115,7 metara, isti uključivanjem sa zemljanog puta na saobraćajnicu nije bio dužan da propusti sva vozila koja su mu bila u vidokrugu, naročito ne ona vozila koja su se nalazila na tolikoj udaljenosti koja razložno ne iziskuju promjenu odluke tj. odustanak od radnje uključenja i ustupanje prvenstva prolaza nadolazećem vozilu. Dakle, svjedok D. nije bio dužan da predvidi nepropisne postupke ostalih vozača (u konkretnom slučaju činjenicu da je optuženi upravljao brzinom od 90,6 km/h), jer bi to paralisalo saobraćaj, već se isti sa pravom oslanjao na načelo povjerenja, držeći da drugi učesnici u saobraćaju poštuju propise. Uostalom, na to upućuje i pravosnažna presuda Osnovnog suda u Podgorici K. br. 720/10 od 16.07.2013. godine, koja je potvrđena presudom V. S. u P. Kž. br. 1726/13 od 15.11.2013. godine. Prema tome, može se nesumnjivo zaključiti da je brzina kretanja optuženog u sadejstvu sa neblagovremenom reakcijom (koja je posljedica nepažnje ili pogrešne procjene) zapravo uzrokovala nastanak saobraćajne nezgode, jer svjedok D. kao vozač vozila "Peugeot" nije imao posebnog razloga da zbog prisustva motocikla "Suzuki" na udaljenosti od 115,7 m odustane od uključivanja na saobraćajnicu.</span>
</p>
<p>
<span class="span1">Na drugačiji zaključak suda u pogledu osnovnog uzroka saobraćajne nezgode i krivice okrivljenog ne utiče mišljenje vještaka G. Č. od 19.11.2009. godine u kojem je naveo da je uzrok nastanka nezgode nepropisno uključivanje sa zemljanog proširenja svjedoka D.. Naime, sud je iz nalaza datog u E. saobraćajne nezgode Saobraćajnog fakulteta iz Beograda, koji nalaz je cijenio kao stručan i objektivan, utvrdio sve mjerodavne činjenice i okolnosti potrebne za donošenje konačne odluke, a sve kod činjenice da je vještak Č. na glavnom pretresu naveo da u prostorno vremenskoj analizi ova dva nalaza postoje razlike koje su u granicama tolerancije i da zbog toga on ovu ekspertizu prihvata u cjelosti. </span>
</p>
<p>
<span class="span1">Sud je cjenio i ostale provedene dokaze, ali je kod naprijed utvrđenog činjeničnog stanja našao da su isti bez uticaja na drukčije presuđenje.</span>
</p>
<p>
<span class="span1">Prilikom odmjeravanja kazne, a imajući u vidu svrhu kažnjavanja, sud je u smislu čl. 42 st. 1 Krivičnog zakonika Crne Gore, cijenio sve okolnosti koje su od uticaja da kazna bude manja ili veća, pa je na strani optuženog kao olakšavajuće okolnosti cijenio njegov raniji život, i s tim u vezi njegovu neosuđivanost, što je sud utvrdio iz izvoda iz registra kaznenih evidencija Ministarstva pravde KE 507/2016 od 21.03.2016. godine, te njegove porodične prilike, odnosno činjenicu da se radi o oženjenom čovjeku, dok otežavajućih okolnosti nije bilo, pa je sud, cijeneći prethodno navedene okolnosti, a shodno čl. 36 Krivičnog zakonika, optuženog osudio na kaznu zatvora u trajanju od jedne godine i devet mjeseci, nalazeći da je ista adekvatna, kako ličnosti učinioca, tako i težini predmetnog krivičnog djela, koja se posebno ogleda u tome što je za posljedicu imala smrt mlade osobe, pa će se po nalaženju suda sa ovako odmjerenom kaznom zatvora na optuženog u dovoljnoj mjeri uticati da ubuduće ne čini krivična djela, kao i uticati na druge da ne čine krivična djela, posebno krivična djela iz oblasti saobraćaja, a izraziće se i jasna društvena osuda za nesavjesno i neodgovorno ponašanje svih onih učesnika u saobraćaju koji ugrožavaju bezbjednost istog i dovode u opasnost život i tjelo ljudi, čime će se sa uspjehom ostvariti ciljevi kako specijalne, tako i generalne prevencije, a time i svrha kažnjavanja iz čl. 32 Krivičnog zakonika u okviru opšte svrhe propisivanja i izricanja krivičnih sankcija iz čl. 4 st. 2 Krivičnog zakonika.</span>
</p>
<p>
<span class="span1">Sud je, shodno čl. 239 st. 2 Zakonika o krivičnom postupku, ovlašćenog predstavnika oštećene porodice Z. uputio da imovinskopravni zahtjev može ostvariti u parničnom postupku, s obzirom da činjenice utvrđene u ovom postupku ne pružaju pouzdan osnov ni za potpuno ni za djelimično presuđenje, a utvrđivanje istih bi vodilo znatnom odugovlačenju postupka.</span>
</p>
<p>
<span class="span1">Na osnovu čl. 226 i čl. 229 Zakonika o krivičnom postupku, sud je obavezao optuženog da na ime troškova krivičnog postupka plati iznos od 655,00 €, i to iznos od 605,00 €, koji se odnosi na ime nagrade za odbranu nalaza i mišljenja od strane predstavnika komisije vještaka </span><span class="span1">saobraćajne struke, te iznos od 50,00 €, koji se odnosi na ime sudskog paušala kao dijela troškova krivičnog postupka, a koji je odmjeren srazmjerno trajanju i složenosti postupka i imovnom stanju optuženog.</span>
</p>
<p>
<span class="span1">Na osnovu navedenog, a shodno čl. 374 Zakonika o krivičnom postupku, odlučeno je kao u izreci presude.       </span>
</p>
<p>
<span class="span1"> </span><span class="span1"></span>
</p>
<p style="text-align:center;">
<span class="span1">OSNOVNI SUD U PODGORICI</span>
</p>
<p style="text-align:center;">
<span class="span1">Dana, 26.12.2016. godine</span>
</p>
<p>&nbsp;</p>
<p>&nbsp;</p>
<p>
<span class="span1"> ZAPISNIČARKA                                                                                 S U D I J A</span>
</p>
<p>
<span class="span1">  Edina Kraja,s.r.                                                                                Rade Ćetković,s.r.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA: Protiv ove presude dozvoljena je</span>
</p>
<p>
<span class="span1">                                žalba  u  roku od 15 dana od dana </span>
</p>
<p>
<span class="span1">                                prijema prepisa iste, Višem sudu</span>
</p>
<p>
<span class="span1">                                u Podgorici, a preko ovog suda.</span>
</p>
<p>&nbsp;</p>
<p>&nbsp;</p>
<p>
<span class="span1">                                              ZTO. Edina Kraja</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1"></span><span class="span1"></span><span class="span1"></span><span class="span1"></span><span class="span1"></span>
</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
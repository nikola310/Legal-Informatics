<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:10pt;font-family:'Arial'}
.span2{;font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p>
<span class="span1"></span><span></span><span></span><span></span><span></span><span></span><span></span><span></span>
</p>
<p>
<span></span><span></span><span></span><span></span><span></span><span></span><span></span><span></span><span></span><span>K.br.1/14</span>
</p>
<p>&nbsp;</p>
<p style="text-align:center;">
<span class="span2">U IME CRNE GORE</span>
</p>
<p>&nbsp;</p>
<p>
<span>Osnovni sud u Pljevljima, kao prvostepeni krivični sud po sudiji Branku Pejoviću uz sudjelovanje zapisničara Djondović Milenke u krivičnom prdmetu protiv okrivljenog L. Z. iz P. zbog krivičnog djela laka tjelesna povreda iz čl.152.st.2. u vezi st. 1. Krivičnog zakonika CG, po optužnom prdlogu ODT Pljevlja Kt.br.325/13 od 09.10.2013. godine, nakon održanog glavnog i javnog  pretresa u prisustvu zamjenika ODT Gačević Božidarke, okrivljenog i oštećenog Dj. R. iz P., dana 24.02.2014. godine, donio je i javno objavio</span>
</p>
<p>&nbsp;</p>
<p style="text-align:center;">
<span class="span2">P R E S U D U</span>
</p>
<p>&nbsp;</p>
<p>&nbsp;</p>
<p>
<span>Okrivljeni </span><span class="span2">L. Z.</span><span>, JMBG .... od oca I. i majke I. rodjena N., rodjen .... godine u N. S. R. S., živi u P. ., državljanin CG, govori crnogoskim jezikom, oficir Vojske Crne Gore, oženjen, otac dvoje djece, pismen završio vojnu akademiju, srednjeg imovnog stanja, ranije ne osudjivan. </span>
</p>
<p style="text-align:center;">
<span class="span2">K r i v  j e</span>
</p>
<p>
<span></span>
</p>
<p>
<span>Što je:</span>
</p>
<p>
<span>dana 21.09.2013. godine oko 09,00 časova u ul. O. u P. ispred stana oštećenog Dj. R., koji se nalazi u stambenoj zgradi, lako tjelesno povrijedio oštećenog na način što ga je jedanput udario palicom, sredstvom podobnim da tijelo teško povrijedi ili zdravlje teško naruši, u predjelu lijeve nadlaktice, nanijevši mu tom prilikom lake tjelsne povrede u vidu: veća oteklina mekih tkiva u predjelu spoljene strane lijeve nadlaktice promjera 8x4 cm,</span>
</p>
<p>
<span>čime je izvršio krivično djelo laka tjelesna povreda iz čl.152.st.2. u vezi st. 1. Krivičnog zakonika  CG,</span>
</p>
<p>
<span>pa ga sud na osnovu već citiranog zakonskog propisa, a primjenom članova 4, 5, 13, 15, 32, 33, 39, 42, 45. i 46. Krivičnog zakonika CG te članova 226. i 229. ZKP CG     </span>
</p>
<p>&nbsp;</p>
<p style="text-align:center;">
<span class="span2">O S U D J U J E</span>
</p>
<p>&nbsp;</p>
<p>&nbsp;</p>
<p>
<span>Na novčanu kaznu u iznosu od 1.200,00 eura (hiljadudvesta eura) koju će okrivljeni platiti u roku od godinu dana u 12 jednakih mjesečnih rata.</span>
</p>
<p>
<span>Ako okrivljeni u odredjenom roku ne plati novčanu kaznu ista će se zamijeniti kaznom zatvora tako što će se za svakih započetih 25,00 eura novčane kazne odrediti po jedan dan kazne zatvora.</span>
</p>
<p>
<span>Okrivljeni se obavezuje da na ime troškova vodjenja krivičnog postupka plati budžetu RCG iznos od 60,50 eura, a na ime paušala iznos od 27,50 eura.</span>
</p>
<p>
<span>Troškove krivičnog postupka i paušal okrivljeni će platiti u roku od 15 dana po pravnosnažnosti presude pod prijetnjom prinudnog izvršenja.</span>
</p>
<p>&nbsp;</p>
<p style="text-align:center;">
<span class="span2">O b r a z l o ž e n j e</span>
</p>
<p>&nbsp;</p>
<p>
<span>Osnovno državno tužilaštvo u Pljevljima optužnim predlogom Kt.br.325/13 od 09.10.2013. godine optužilo je okrivljenog L. Z. iz P. zbog krivičnog djela laka tjelesna povreda iz čl.152. st.2. u vezi st. 1. Krivičnog zakonika CG, navodeći da je okrivljeni krivično djelo izvršio na način mjesto i vrijeme kako je to bliže opisano u izreci ove presude.</span>
</p>
<p>
<span>U završnoj riječi zamjenik ODT Pljevlja je istakao da u cjelosti ostaje pri podnesenom optužnom predlogu i predlaže da sud okrivljenog oglasi krivim i osudi po zakonu.</span>
</p>
<p>
<span>Svjedok- oštećeni Dj. R. u završnoj riječi je istakao da se pridružuje krivičnom gonjenju protiv okrivljenog i predložio je da sud okrivljenog oglasi krivim i osudi po zakonu.</span>
</p>
<p>
<span>Okrivljeni L. Z. u svoju odbranu na zapisniku ODT Pljevlja od dana 09.10.2013. godine je istakao da je dana 21.09.2013. godine bio u svom stanu u  u P. pa je od 05,00-06,00 časova šetao svoje pse - kućne ljubimce, a to radi neprekidno već 18 godina. Kućnih ljubimaca - pasa ima pet i četiri mačke koje drži u njihovoj sobi. Nakon šetnje ljubimaca vratio se kući i legao da odspava jer je toga dana imao obavezu da ide na saučešće kod komšija Delića i da im se nadje pri ruci ako im zatreba šta za organizaciju sahrane. Taj dan nije imao nikakav kontakt sa oštećenim Dj. R. Negdje oko 11,00 časova na vrata od njegovog stana došao je OPS i saopštio mu da ga je prijavio oštećeni Dj. R. i da dodje u policiju da u vezi toga da izjavu. Nakon toga on je pozvao policajca da udje u kuću da izvrši pretres i da vidi da li on posjeduje bilo kakvo oružje, ali policajac nije želio da udje. Napominje da službeno oružje koje duži ne donosi kući jer isto stoji u magacinu Vojske Crne Gore, a privatno oružje ne posjeduje ni kriveno ni pod dozvolom. Posebno ističe da kritičnog dana nije udario oštećenog Dj. R. bilo kakvim predmetom u predjelu lijeve ruke niti mu je uputio riječi prijetnje, jer toga dana oštećenog nigdje nije ni vidio. Tačno je da oštećeni živi u stanu preko puta njegovog stana, a koji se nalazi na udaljenosti od 2 m od njegovih vrata. Tvrdi da nikakve povrede nije nanio oštećenom, a zna da dan prije toga oštećeni cijepao drva i moguće da se tu povrijedio i da se svukud kreće u alkoholisanom stanju, a bio je i na krovu zgrade. Posebno ističe da ispred njegovog stana i stana oštećenog ima ulične paščadi koja udju, ako su ulazna vrata od zgrade otvorena, a svoje ljubimce nikada ne hrani ispred vrata već ispred zgrade na travnjaku. </span>
</p>
<p>
<span>U završnoj riječi je istakao da se ne osjeća krivim, da ne priznaje krivicu pa je svoju odgovornost ostavio sudu na slobodnu procjenu.</span>
</p>
<p>
<span>U dokaznom postupku sud je saslušao svjedoka - oštećenog Dj. R., pročitao nalaz i mišljenje vještaka hirurga dr. P. M. sa zapisnika ODT Pljevlja od dana 09.10.2013. godine, pročitao izvještaj ljekara J. za  HMP od dana 21.09.2013. godine za oštećenog, pročitao izvještaj ljekara specijalisti hriruga O. bolnice P. od dana 21.09.2013. godine i pročitao izvještaj iz KE za okrivljenog.</span>
</p>
<p>
<span>Nakon provedenog dokaznog postupka i nakon ocjene svih izvedenih dokaza kako pojedinačno tako i skupa i u njihovoj medjusobnoj povezanosti jednog sa drugim sud je utvrdio  </span>
</p>
<p>
<span>da je okrivljeni L. Z. iz P. izvršio krivično djelo koje mu je optužnim predlogom ODT-a stavljeno na teret, a na način mjesto i vrijeme kako je to bliže opisano u izreci ove presude. Ovakvu svoju odluku sud je zasnovao na činjenicama koje slijede iz dokaza izvedenih na glavnom pretresu.</span>
</p>
<p>
<span>Naime, svjedok - oštećeni Dj. R. je su svom iskazu na zapisniku ODT Pljevlja od dana 09.10.2013. godine istakao da je dana 21.09.2013. godine oko 08,30 časova pošao u prodavnicu da kupi hljeb i kada je otvorio vrata stana vidio je da se ispred njegovih vrata u hodniku nalazilo </span><span>šestoro paščadi. Da bi mogao da prodje da ga ne ujedu morao je da vikne na njih pa je troje paščadi pobjeglo ispred njega niz stepenište, a troje je pobjeglo uz stepenište prema tavanu. Tu paščad hrani okrivljeni sa svojom suprugu i stavljaju im hranu po stepenicama i ispred vrata, tako da se od njih ne može proći. Objašnjava da je on invalid I kategorije te da je bolestan čovjek. U prodavnici se zadržao nekih desetak minuta i kupio je hljeb i kada se vraćao nekoliko paščadi je bilo ispred zgrade i lajali su na njega, a to je najvjerovatnije čuo i okrivljeni. Noseći kesu sa hljebom u lijevoj ruci prišao je da otključa vrata od stana, a tada je iz svog stana istrčao okrivljeni čiji stan se nalazi naspram njegovog stana na udaljenosti od oko 2 m i sa ledja ga udario nekim dugačkim predmetom koji mu je ličio na policijski pendrek, u predjelu lijeve nadlaktice, kojom prilikom mu je ispla kesa sa hljebom i kada se okrenuo okrivljeni je pobjegao u svoj stan i sa vrata mu je rekao "ovo ti je samo opomena, prebiću ti noge i ruke, ubiću te kao zeca iz pištolja, što diraš paščad". Ušao je u svoj stan i pozvao policiju koja je nakon nekih 40 minuta došla i povezla ga u bolnicu radi ukazivanja ljekarske pomoći, a nakon toga je otišao u policiju gdje je dao izjavu. Posebno napominje da sa okrivljenim i njegovom suprugomnije u govoru više od godinu dana jer im je bio žirant za kredit koji je kasnije on otplatio. Napominje da živi u stanu sam i da je invalid I kategorije i puno je bolestan čovjek i više od okrivljenog i njegove supruge ne može da živi i preostalo mu je samo da izvrši samoubistvo. Ruka ga i danas boli tako da ne može da donese drva da bi naložio vatru. Ističe da je prijetnje koje mu je okrivljeni uputio shvatio ozbiljno i osjetio je strah. Dok se ovo dešavalo u ulazu niko nije bio prisutan osimnjih dvojice, a dešava se da po čitav dan nesmije da izadje iz stana od okrivljenog i njegove paščadi niti ih smije naviknuti da bi kupio potrebne namirnice. </span>
</p>
<p>
<span>U završnoj riječi je istakao da se pridružuje krivičnom gonjenju protiv okrivljenog i predlaže da sud okrivljenog oglasi krivim i osudi po zakonu.</span>
</p>
<p>
<span>Sud je u cjelosti prihvatio iskaz svjedoka - oštećenog smatrajući da je oštećeni   objektivno svjedočio, a njegovo svjedočenje se u ptopunsoti uklapa sa nalazom i mišljenjem vještaka hirurga dr. P. M. kao i sa medicinskom dokumentacijom. </span>
</p>
<p>
<span>Vještak hirurg dr. P. M. u svom nalazu i mišljenju istakao je da uvidom u medicinsku dokumentaciju na ime oštećenog, a to je izvještaj ljekara za  HMP u P. i ljekara specijaliste hirurga od dana 21.09.2013. godine našao je da je oštećeni bio na pregledu kod tih ljekara zbog povreda koje je zadobio od strane drugog lica. U izvještaju ljekara specijaliste hirurga stoji "dolazi zbog povrede lijeve ruke i ramena, navodi da je povredu zadobio od strane drugog poznatog lica udarcom pendrekom. Žali se na bol u ruci i lijevom ramenu. U rubrici klinički nalaz u kojoj ljekar opisuje izgled povrede stoji "objektivno pokreti aktivni ne uočavam lezije kože, prisutna veća oteklina mekih tktiva u predjelu spoljene strane lijeve nadklatice promjera oko 8x4 cm. U dijagnozi nalatinskom jeziku kada se prevede na naš jezik stoji kontuzija lijeve nadlaktice". Posebno napominje da je nalaz ljekara iz J. za  HMP u potpunosti u saglasnosti sa pomenutim nalazom specijalisti hirurga dr. E. H. Na kraju vještak daje mišljenje da se radi o lakim tjelesnim povredama, a iste su nanesene jednim udarcem tupom silom, tupim tvrdim predmetom uzdužnog oblika (palice, letve, šipke i sl.) po spoljašnjoj </span>
</p>
<p>
<span>strani lijeve nadlaktice. Povrede su najvjerovatnije nanesene istoga dana kada je oštećeni i bio na ljekarskom pregledu.</span>
</p>
<p>
<span>Sud je u cjelosti  prihvatio nalaz i mišljenje ovog vještaka jer je isti u potpunosti u saglasnosti sa iskazom oštećenog i nalaz ovog vještaka je po mišljenju suda dat krajnje stručno i objektivno u skladu sa strukom i naukom, a inače radi se o stalnom sudskom vještaku.</span>
</p>
<p>
<span>Iz izvještaja ljekara J. za  HMP i izvještaj ljekara specijaliste hirurga oba od dana 21.09.2013. godine na ime oštećenog se zaključuje da je toga dana oštećeni bio pregledan najprije </span><span>u Hitnoj službi, a zatim i kod ljekara specijaliste hirurga, te da su mu napisani izvještaji o povredama. </span>
</p>
<p>
<span>Iz izvještaja iz KE za okrivljenog izdat od strane MUP Srbije - Policijske uprave u Novom Sadu br. 01-4959-235-2/4103/13 od 06.11.2013. godine  sud je zaključio da okrivljeni ranije nije osudjivan.</span>
</p>
<p>
<span>Kod ovakvog činjeničnog stanja na osnovu izvedenih dokaza sud je utvrdio da je okrivljeni izvršio krivično djelo koje mu se stavlja na teret, pa je iz tog razloga sud odbranu okrivljenog u cjelosti odbacio smatrajući da je okrivljeni istu dao u namjeri da bi izbjegao krivičnu odgovornost, a svi izvedeni dokazi u potpunosti devalviraju odbranu okrivljenog. </span>
</p>
<p>
<span>Dakle, sud je na osnovu izvedenih dokaza pouzdano utvrdio da je okrivljeni kritičnog dana u naznačeno vrijeme u ul. Omladinskoj u Pljevljima ispred stana oštećenog lako tjelesno povrijedio oštećenog na način što ga je jedanput udario palicom - sredstvom podobnim da tijelo teško povrijedi ili zdravlje teško naruši, u predjelu lijeve nadklaktice nanijeviši mu tom prilikom lake tjelesne povrede u vidu veće otekline mekih tkiva u predjelu spoljene strane lijeve nadlaktice promjera 8x4 cm. Vještak navodi da je predmet kojim je oštećeni udaren uzdužnog oblika što se u potpunosti uklapa u svjedočenje oštećenog kada je istakao da ga je okrivljeni udario pendrekom - palicom. </span>
</p>
<p>
<span>Prilikom odredjivanja vrste kazne i prilikom odmjeravanja njene visine sud je u okviru opšte svrhe krivičnih sankcija cijenio i svrhu novčane kazne, pa je sud mišljenja da radi krivično pravne zaštite protiv okrivljenog u konkretnom slučaju nije bilo neophodno izricati drugu vrstu krivične sankcije osim novčane kazne, jer je sud ubijedjen da će se ovom krivičnom sankcijom prema okrivljenom postići kako specijalna tako i generalna prevencija, te da je izrečena krivična sankcija okrivljenom adekvatna i primjerena težini učinjenog djela, stepenu društvene opasnosti kao i nastalim posledicama, te da izrečena krivična sankcija prema okrivljenom predstavlja onu mjeru koja je nephodna da bi se prema njemu ostvarila svrha kažnjavanja propisana u članu 32. Krivičnog zakonika CG. Pri tome sud je na strani okrivljenog cijenio i olakšavajuće okolnosti, da okrivljeni ranije nije osudjivan, te da se radi o porodičnom čovjeku, intelektualcu i sud je upravo iz tog razloga i mišljenja da je imalo smisla okrivljenom ublažiti predvidjenu krivičnu sankciju po vrsti pa mu je umjesto kazne zatvora izrekao novčanu kaznu smatrajući da će ista dovoljno uticati na okrivljenog da u buduće ne vrši ista ili slična krivična djela. Sud se nije odlučio da okrivljenom izrekne uslovnu osudu iz razloga što je oštećeni veoma stara i iznemogla osoba, dok je okrivljeni mladje životne dobi i radi se o aktivnom vojnom licu - oficiru Vojske Crne Gore.</span>
</p>
<p>
<span>Što se tiče izvještaja iz kaznene evidencije za okrivljenog u istom stoji da je isti izdat dana 06.11.2011. godine, medjutim po samom broju se vidi da je isti iz 2013. godine, a u istom se navodi da je ODT Pljevlja tražio izvještaj od MUP-a Srbije - Policijske uprve Novi Sad pod brojem Kt.br.351/13 od 29.10.2013. godine, pa je očgledno da je u izvještaju pogrešno upisana godina i da umjesto 2011. godine treba da stoji 2013. godina.</span>
</p>
<p>
<span>U smislu člana 226. i 229. ZKP CG sud je obavezao okrivljenog da na ime troškova vodjenja krivičnog postupka plati ovom sudu iznos od 60,50 eura, a isti iznos predstavlja naknadu i nagradu vještaku hirurgu za izvršeno vještačenje, a iznos paušala od 27,50 eura sud je odredio imajući u vidu dužinu trajanja i složenost krivičnog postupka kao i imovno stanje okrivljenog.</span>
</p>
<p>
<span>Sa iznijetih razloga odlučeno je kao u izreci presude.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">OSNOVNI SUD U PLJEVLJIMA</span>
</p>
<p style="text-align:center;">
<span class="span2">dana 24.02.2014. godine</span>
</p>
<p>&nbsp;</p>
<p>
<span class="span2">Zapisničar,</span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2">S u d i j a,</span>
</p>
<p>
<span>Djondović Milenka s.r.</span><span></span><span></span><span></span><span></span><span></span><span>Branko Pejović s.r.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span2">PRAVNA POUKA</span><span>: protiv ove presude dozvoljena je žalba u roku od  8 dana po prijemu</span>
</p>
<p>
<span>                                iste Višem sudu u Bijelom Polju, a preko ovog suda.</span>
</p>
<p>&nbsp;</p>
<p>
<span class="span2"> </span>
</p>
<p>&nbsp;</p>
<p>&nbsp;</p>
</div>
</div>


</body>
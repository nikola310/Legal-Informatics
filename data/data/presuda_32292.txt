<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.s1{font-weight:bold;}
.p1{text-align:justify;hyphenate:auto;font-family:Times New Roman;font-size:12pt;}
.p2{text-align:start;hyphenate:auto;font-family:Times New Roman;font-size:12pt;}
</style>
<meta content="ljiljana.popovic" name="author">
</head>
<body class="b1 b2">
<p class="p1">
<span class="s1">											K.br.118/11</span>
</p>
<p class="p1"></p>
<p class="p1">
<span>				</span><span class="s1"> U IME NARODA</span>
</p>
<p class="p1"></p>
<p class="p1">
<span>		Osnovni sud u Pljevljima, kao prvostepeni krivični sud, po sudiji Ljiljani Popović, uz sudjelovanje zapisničara Zore Leković, u krivičnom  predmetu protiv optuženog  G. R. iz P., zbog krivičnog djela  skidanje i povreda službenog pečata  i znaka iz čl.381  st.1  Krivičnog Zakonika, a po optužnom predlogu ODT Pljevlja Kt.br.69/11  od 19.04.2011.godine,  nakon održanog glavnog i javnog pretresa u prisustvu zamjenika ODT Pljevlja Tomčić Milivoja, punomoćnika  oštećenog J.V. i optuženog G.R., dana  16.06.2011.godine, donio je  i javno objavio </span>
</p>
<p class="p1"></p>
<p class="p1">
<span>				</span><span class="s1">    P R E S U D U </span>
</p>
<p class="p1"></p>
<p class="p1">
<span>		</span><span class="s1">Optuženi   G.R., </span><span> od oca M. i majke M. rodjene T.,  rodjen u V., Opština P., dana ....godine,  sa prebivalištem u P. ul. O., državljanin CG,  službenik SO P., oženjen, otac dvoje djece, pismen,  završio srednju tehničku školu,  vojsku služio 1975/77 u P., nevodi se u VE, živi od plate, osudjivan. </span>
</p>
<p class="p1"></p>
<p class="p1"></p>
<p class="p1">
<span>				</span><span class="s1">     K R I V     J E </span>
</p>
<p class="p1"></p>
<p class="p1">
<span>	</span><span class="s1">	 Što je :</span>
</p>
<p class="p1">
<span class="s1">		</span><span> </span>
</p>
<p class="p1">
<span>		  U  periodu 13.09.2010.godine do 07.02.2011.godine  u svom stambenom objektu u ul. O.,  u P. na   brojilu   električne energije marke „Iskra“  broj 25259021  skinuo  distributivnu plombu  broj 21  koja predstavlja službeni pečat-znak  koju su ovlašćena službena lica ED .dana 13.09.2010.godine  postavila radi osiguranja  ispravnosti i tačnosti  mjerenja  utrošene  električne energije,</span>
</p>
<p class="p1"></p>
<p class="p1">
<span>		čime je izvršio krivično djelo  skidanje i povreda službenog pečata i znaka  iz čl.381  st.1  Krivičnog Zakonika,</span>
</p>
<p class="p1"></p>
<p class="p1">
<span>		pa ga  sud  na osnovu već citiranog zakonskog propisa te primjenom čl.4,13,15,32,33,39 i 42   Krivičnog zakonika  te čl. 199, 202  i 364  ZKP-a    </span><span class="s1">   </span>
</p>
<p class="p1"></p>
<p class="p1">
<span>								</span>
</p>
<p class="p1">
<span>	</span><span class="s1">       			          O S U DJ U J E </span>
</p>
<p class="p1">
<span class="s1">  </span>
</p>
<p class="p1"></p>
<p class="p1">
<span class="s1">		</span><span> Na novčanu kaznu u iznosu od 300,00   ( trista ) eura  koja će se u slučaju nenaplativosti   zamijeniti kaznom zatvora  tako što će se za svakih započetih  25,00 eura  novčane kazne odrediti jedan dan zatvora. </span>
</p>
<p class="p1"></p>
<p class="p1">
<span>		 Izrečenu  novčanu kaznu  optuženi je dužan platiti  u roku  od  2 mjeseca  po pravosnažnosti  presude. 	</span>
</p>
<p class="p1"></p>
<p class="p1">
<span>		Optuženi je dužan platiti ovom sudu  na ime paušala  iznos od  27,50 eura, </span>
</p>
<p class="p1"></p>
<p class="p1">
<span>		a ovo u roku  od 15.dana po pravnosnažnosti presude, pod prijetnjom prinudnog izvršenja.</span>
</p>
<p class="p1"></p>
<p class="p1">
<span>		Imovinsko pravnog zahtjeva nije bilo.</span>
</p>
<p class="p1">
<span>					</span>
</p>
<p class="p1">
<span>				 </span><span class="s1">O b r a z l o ž e nj e </span>
</p>
<p class="p1"></p>
<p class="p1">
<span class="s1">		 </span><span>Osnovno državno tužilaštvo u Pljevljima,  optužnim predlogom  Kt.br.69/11 od 19.04.2011.godine,  optužilo je G.R. iz P., da je izvršio krivično djelo skidanje i povreda  službenog pečata i znaka iz čl.381 st.1 Krivičnog Zakonika a na način, mjesto i vrijeme kako je to bliže opisano izrekom ove presude  i u završnoj riječi  zamjenik ODT Pljevlja je predložio da sud optuženog oglasi krivim i osudi po zakonu.</span>
</p>
<p class="p1">
<span> </span>
</p>
<p class="p1">
<span>		Oštećena E. P. u riječi  svog punomoćnika istakla  da se pridružuje krivičnom gonjenju  a da imovinsko pravni zahtjev ne postavlja.</span>
</p>
<p class="p1"></p>
<p class="p1">
<span>		Optuženi  G.R. u odbrani  datoj  u prethodnom postupku navodi  da  je vlasnik stana  u ul. O. u P.,   da u stanu žive on i supruga  a djeca su im na fakultetu u P. i u septembru mjesecu 2010.godine  isključena  mu je električna energija u stanu zbog  duga  i tada  je  priključio električnu energiju  i skinuo plonbu  a tada  nije znao  da su mu električari iz ED   isključili električnu energiju  nije imao nikakav zapisnik  a nakon toga je pred  Osnovnim sudom u Pljevljima odgovarao za krivično djelo skidanje i povreda službenog pečata i znaka i izrečena  mu uslovnu osuda  i nakon toga  mu više nije  isključivana električna energija niti je skidao plombu  sa brojila.  Od kada je u septembru mjesecu 2010.godine samovoljno  priključio  električnu energiju  i više nije  prilazio brojilu  niti zna  jesu li  električari nakon toga plonbirali brojilo.  Brojilo se  nalazi u zajedničkom   hodniku zgrade   tako da je pristupačno svima   jer je nezaključano. Kazao je da dana 07.02.2011.godine nije bio prisutan  prilikom kontrole  mjernog mjesta.  Na glavnom pretresu  priznao je izvršenje   krivičnog djela i svoju krivicu  i ostajući pri odbrani  iz prethodnom postupka dodao  da je osudjen za skidanje plonbe  sa brojila u periodu  kada on to nije uradio  a to je 2009.godina  a tačno je  da je u septembru 2010.godine raskinuo plonbu i priključio se na elektromrežu  i nakon što je plonbirano brojilo u septembru 2010.godine   više nije raskidao plombu.  U završnoj riječi  odluku o krivici i kazni ostavio je na slobodnu ocjenu sudu. </span>
</p>
<p class="p1">
<span>		</span>
</p>
<p class="p1">
<span>		U dokaznom postupku sud je saslušao  svjedoka M. B., P. T.i Č. D.,  pročitao   iskaze svjedoka A.J. i B.V., pročitao zapisnik o izvršenju naloga  za obustavu   snabdijevanja  električnom energijom E. P. broj 039729 od 13.09.2010.godine, pročitao zapisnik ED P. o kontroli mjernog mjesta broj  01598    od 07.02.2011.godine  i pročitao  izvod  iz KE za optuženog.</span>
</p>
<p class="p1"></p>
<p class="p1">
<span>		Nakon provedenog dokaznog postupka i ocjene izvedenih dokaza kako svakog pojedinačno tako i u medjusobnoj povezanosti  a pri tom cijeneći priznanje    optuženog ovaj sud je utvrdio  činjenično stanje bliže opisano izrekom ove presude. </span>
</p>
<p class="p1"></p>
<p class="p1">
<span>		Naime,  javna optužba  stavlja na teret  optuženom  da je u periodu od 13.09.2010.godine do 07.02.2011.godine  u svom stambenom objektu  u P.  sa  brojila  električne energije marke "I."  skinuo distributivnu plombu broj 21  koju su  ovlašćena službena lica ED  P. postavila  na brojilo dana 13.09.2010.godine i tako  izvršio  krivično djelo skidanje i povreda  službenog pečata i znaka iz čl.381 st.1 Krivičnog Zakonika. Optuženi  priznaje izvršenje krivičnog djela  i  svoju krivicu  tvrdeći da   je osudjen za skidanje plombe  sa brojila  kada to nije uradio  a to je 2009.godina a u septembru 2010.godine  je raskinuo plombu i priključio se na elektromrežu te da nakon što je brojilo plombirano u septembru 2010.godine  više nije raskidao plombu. </span>
</p>
<p class="p1"></p>
<p class="p1">
<span>		 Svjedok  M. B.je izjavio  da je kod potrošača - optuženog  bio dva puta u konroli mjernog mjesta  i to prvi put u oktobru 2009.godine  s tim što je to bio nalog za isključenje ovog potrošača zbog duga  i tada su potrošače isključili sa elektromreže na brojilu  a brojilo plombirali plombom  broj 21.  Kako  11 mjeseci potrošač nije plaćao dug za struju  u septembru mjesecu 2010.godine sa ekipom je otišao da vidi   da li se potrošač samovoljno priključio  i tada  su utvrdili   da se potgrošač priključio na elektromrežu tako  što je  raskinuo plombu broj 21  pa su ga opet isključili  na brojilu i brojilo plombirali plombom 21. Svjedok M. je objasnio  da je  broj 21  broj  njegovih kliješta kojim postavlja plombu i gdje on  god on postavi plombu na brojilu   taj broj je  21 jer svaki od električara ima kliješta i samo  jedan broj plombe  tako  da se po broju plombe zna koji električar je tu plombu  postavio. Svjedok P.T. je  kazao da se ne može sjetiti  tačnog datuma  ali da postoji zapisnik  kada je zajedno sa kolegom M.B. bio na isključenju potrošača  G.R. zbog duga  i tada su utvrdili  da se potrošač samovoljno  priključio na elektromrežu  a M. mu je rekao da je potrošač već bio   prethodno isključen  pa su opet potrošača isključili  i plombirali brojilo. Kazao je da ne može da se sjeti broja plombe ali je to uglavnom plomba koju duži M.B. i svaki od električara koji  duži plombu i kliješta ima  broj svoje plombe i dva električara ne mogu imati  isti broj plombe.   </span>
</p>
<p class="p1"></p>
<p class="p1">
<span>		Sud u cjelosti prihvata iskaze svjedoka M. B. i P.T. kao istinite  i nepristrasne   smatrajući da su svjedoci  posvjedočili samo ono što im je  kao radnicima ED  poznato  prilikom kontrole mjernog  mjesta potrošača-optuženog. Da je  optuženi kao potrošač električne energije  isključen  sa elektromreže  utvrdjeno je i iz zapisnika  o izvršenju naloga  za obustavu  snabdijevanja električnom energijom broj  039729 od 13.09.2010.godine iz koga se na nesumnjiv   način utvrdjuje da je  optuženi  kao potrošač električne energije  bio isključen  na brojilu, da je skinuo ED plombu  i samovoljno se priključio  te da je dana 13.09.2010.godine  potrošač  ponovo isključen  sa elektromreže  i brojilo ponovo plombirano  plombom broj 21. </span>
</p>
<p class="p1"></p>
<p class="p1">
<span>		Svjedoci  A.J., B. V.i  Č. D.,  svi električari ED P. su izjavili  da su dana 07.02.2011.godine  bili u redovnoj kontroli  mjernog mjesta  potrošača  G.R. u ul. O.  i prilikom te kontrole  utvrdili  da na brojilu nema  distributivne plombe  pa kad su skinuli poklopac  sa električnog brojila  vidjeli su da je potrošač  priključen, žice su bile samo uvučene  a šarafi nijesu bili stegnuti  pa su predpostavili  da se potrošač  samovoljno  priključio jer bi  električar prilikom priključenja električne energije stegao šarafe. Svjedok B.je kazao da su  telefonom pozvali tehničku službu  ED P.  i dobili obavještenje da je ovaj potrošač   isključen zbog duga kao i da  se  električna energija ne može priključiti na brojilu a da se plomba ne raskine.  Nakon toga su pritegli šarafe  i plombirali brojilo   plombom broj 16.  Ovoj  kontroli  nije  bio  prisutan  potrošač  već njegova supruga.  Ni sam optuženi G. ne spori činjenicu da je septembra  2010.godine  raskinuo plombu i priključio se  na elektromrežu.</span>
</p>
<p class="p1"></p>
<p class="p1">
<span>		Cijeneći   iskaze  svjedoka A., B. i Č.  sud je stekao ubjedjenje da su  i ovi svjedoci bili  istiniti  i nepristrasni u svom kazivanju, da su posvjedočili samo ono što su  prilikom kontrole potrošača  vidjeli i utvrdili  i  njihove iskaze  sud u cjelosti prihvata. Osim toga njihovi  iskazi su potvrdjeni i zapisnikom o kontroli mjernog mjesta  od 07.02.2011.godine.   </span>
</p>
<p class="p1"></p>
<p class="p1">
<span>		Dakle, iskazom  svjedoka M.B. je utvrdjeno da  su ovisvjedoci kao radnici ED P. bili kod optuženog kao potrošača  po nalogu za isključenje električne enrgije  oktobra 2009.godine i da su tada  isključili  potrošača sa elektromreže i brojilo plombirali. Dalje je  iz iskaza svjedoka M. kao i iz iskaza svjedoka P.  koji  iskaz potvrdjuje  zapisnik  o  izvršenju naloga  za obustavu  snabdijevanja  električnom energijom od 13.09.2010.godine  utvrdjeno  da su  radnici ED P.  opet bili u kontroli ovog potrošača  i tada utvrdili da je potrošač skinuo  plombu na brojilu  i priključio se na elektromrežu  pa su ga  ponovo isključili  na brojilu  a brojilo plombirali  plombom broj 21.  Iz iskaza  svjedoka  B., A. i Č. je utvrdjeno da  kada su ovi svjedoci  kao radnici  ED P. dana 07.02.2011.godine  bili u kontroli potrošača - optuženog G.  utvrdili su da na brojilu nema disributivne plombe a kada su skinuli poklopac sa brojila  vidjeli su da je potrošaču priključena  električna energija a od  tehničke službe  ED P. dobili su obavještenje  da  je ovaj potrošač  već isključen zbog duga. Ponovo su plombirali brojilo i to plombom broj 16. Dakle,   svim izvedenim dokazima u postupku  kao i navodima  optuženog da je u septembru  mjesecu 2010.godine  raskinuo  plombu na brojilu  i priključio se na elektromrežu nesumnjivo je utvrdjeno  da je optuženi G. R. izvršio krivično djelo  skidanje i povreda  službenog pečata i znaka  iz čl.381 st.1 Krivičnog Zakonika te da je djelo izvršio sa umišljajem  jer je znao da nesmije da skida  plombe sa brojila a i  opšte poznata  činjenica je  da državne plombe  mogu postavljati i skidati jedino ovlašćena službena lica, optuženi je  dakle  djelo izvršio sa umišljajem  pa ga  je sud kao umišljajnog učinioca oglasio krivim  i osudio po zakonu.  </span>
</p>
<p class="p1"></p>
<p class="p1">
<span>		Prilikom  odlučivanja  o vrsti i visini kazne sud  je cijenio sve okolnosti  koje utiču  kako na vrstu  tako i na visinu kazne. Optuženi je  porodičan čovjek, otac dvoje djece koja studiraju. Priznao je izvršenje krivičnog djela i krivicu. Ove okolnosti   sud je uzeo  kao olakšavajuće okolnosti  na strani optuženog. Kao otežavajuću okolnost  na strani optuženog  sud je uzeo činjenicu  da je već do sada  jedanput osudjivan. Medjutim,  bez obzira na ovu osudjivanost optuženog a obzirom na njegovo  priznanje  i stepen  društvene opasnosti učinjenog krivičnog djela   sud je mišljenja da da se u konkretnom slučaju  i novčanom kaznom  koja je  propisana za ovo krivično djelo   može ostvariti  svrha kažnjavanja zakonom predvidjena i dovoljno uticati na okrivljenog  da više ne vrši krivična djela. Shodno čl.39  Krivičnog zakonika  sud je optuženom  odredio  rok  plaćanja izrečene  novčane kazne  i to  od 2 mjeseca po pravosnažnosti  presude. 	</span>
</p>
<p class="p1"></p>
<p class="p1">
<span>		Shodno čl. 199  i čl. 202  ZKP-a  sud je obavezao  optuženog   da na ime paušala  plati ovom sudu iznos od 27,50 eura  koji iznos je  odmjeren  obzirom na dužinu trajanja i složenost krivičnog postupka te imovno stanje optuženog.</span>
</p>
<p class="p1"></p>
<p class="p1">
<span>		Imovinsko pravnog zahtjeva nije  bilo.</span>
</p>
<p class="p1"></p>
<p class="p1">
<span>		</span><span class="s1">OSNOVNI SUD U PLJEVLJIMA , dana 16.06.2011.godine.</span>
</p>
<p class="p1"></p>
<p class="p1">
<span class="s1">Zapisničar, 						     S u d i j a, </span>
</p>
<p class="p1">
<span class="s1">Zora Leković 						    Ljiljana Popović </span>
</p>
<p class="p1"></p>
<p class="p1"></p>
<p class="p1">
<span class="s1">PRAVNA POUKA</span><span>:</span>
</p>
<p class="p1">
<span>		Protiv ove presude  dozvoljena je žalba u roku od 8.dana po prijemu</span>
</p>
<p class="p1">
<span>		iste Višem sudu B.Polje, a preko ovog suda. </span>
</p>
<p class="p2"></p>
<p class="p2"></p>
<p class="p2"></p>
<p class="p2">
<span class="s1">DOSTAVITI:</span>
</p>
<p class="p2">
<span class="s1">1 x ODT Pljevlja </span>
</p>
<p class="p2">
<span class="s1">1 x Optuženom</span>
</p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>


</body>
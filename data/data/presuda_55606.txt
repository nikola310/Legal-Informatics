<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-family:'Arial';font-style:italic }
</style>
</head>
<body class="b1" style="background: #aaa;">
<div class="window1">
<div class="page1">
<p>
<span></span>
</p>
<p style="text-align:right">
<span class="span1">K.199/13/13</span>
</p>
<p>&nbsp;</p>
<p style="text-align:center;">
<span class="span1">U IME CRNE GORE!</span>
</p>
<p>&nbsp;</p>
<p>&nbsp;</p>
<p>
<span class="span1">OSNOVNI SUD U KOTORU, kao nadležni prvostepeni krivični sud, po sudiji Sanji Čakanović, uz učešće zapisničara Jadranke Golub, u krivičnom postupku protiv okrivljenog Đ.M. iz R.S., K., zbog krivičnog djela razbojništva iz čl. 242. st. 1. Krivičnog zakonika, koji se vodi po optužnnici ODT-a Kotor Kt.br.346/13 od 19.06.2013. godine, nakon održanog glavnog i javnog pretresa dana 29.07.2013. godine, u prisustvu zamjenika ODT-a Kotor Ljiljane Milić, okrivljenog i njegovog branioca po službenoj dužnosti N.M., adv. iz B., a u odsustvu uredno pozvanog oštećenog- ovlašćenog predstavnika DOO "P.P." iz P.M.V. iz B. i  svjedoka-oštećene S.R. iz B.  donio je I istog dana javno objavio sljedeću</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>&nbsp;</p>
<p>
<span class="span1">Okrivljeni M.Đ., JMB ..., od oca R. i majke M. rođ. S., rođen dana ... godine u D., stalno nastanjen u Republici Srbiji, K., državljan Republike Srbije, ugostitelj, neoženjen, bez djece, pismen, sa završenom srednjom školom, srednjeg imovnog stanja, protiv kojeg se ne vodi drugi krivični postupak</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">Kriv je</span>
</p>
<p>&nbsp;</p>
<p>&nbsp;</p>
<p>
<span class="span1">Što je dana 24.09.2011. godine oko 19,00 časova u Budvi, u ul. 22 Novembra br. 2, u namjeri da prisvajanjem tuđih pokretnih stvaru za sebe pribavi protivpravnu imovinsku korist, prijetnjom da će neposredno napasti na život i tijelo oštećene R.S., operatera u kladionici DOO "P.p." na navedenoj adresi, oduzeo na štetu DOO "P.p." novac u iznosu od 1.325,00 €, vlasništvo oštećenog pravnog lica, na način što je ušao u kladionicu sa kačketom na glavi i poslije izvjesnog vremena prišao oštećenoj R. koja je bila iza pulta, uperio joj pištolj u predjelu desne slabine, rekao "ovo je pljačka, spusti glavu", te dok je držao prislonjeno oružje uz tijelo oštećene, otvorio kasu i iz iste uzeo novac u navedenom iznosu, vlasništvo oštećenog DOO "P.p.", pri čemu je bio uračunljiv, svjestan svog djela i njegove zabranjenosti, a čije  izvršenje je htio,</span>
</p>
<p>&nbsp;</p>
<p>
<span class="span1">-čime je učinio krivično djelo razbojništva iz čl. 242. st. 1. Krivičnog zakonika</span>
</p>
<p>&nbsp;</p>
<p>
<span class="span1">Pa ga sud, primjenom navedene krivičnopravne odredbe te odredbi čl. 2, 3, 4, 5, 13, 14, 15, 32, 33, 36, 42, 45, 46 i 51 KZ-a  i čl. 226, 227, 229 i 374 ZKP-a</span>
</p>
<p>&nbsp;</p>
<p style="text-align:center;">
<span class="span1">O S U Đ U J E</span>
</p>
<p>&nbsp;</p>
<p>
<span class="span1">Na kaznu zatvora u trajanju od 6 (šest) mjeseci, u koju kaznu mu se  ima uračunati vrijeme koje je proveo u pritvoru koji mu je odredjen rješenjem ovog suda Kri.br.85/13 </span><span class="span1">od 15.06.2013. godine</span><span class="span2">,</span><span class="span1">a koji pritvor mu je produžen rješenjem vanraspravnog vijeća ovog suda Kv. 2o3/l3 od 2l.o6.2ol3. godine</span><span class="span2"> </span><span class="span1">i koji mu se računa od 14.06.2013. godine od 14,30 časova, pa nadalje.</span>
</p>
<p>&nbsp;</p>
<p>
<span class="span1">Obavezuje se okrivljeni  da na ime troškova krivičnog postupka uplati iznos od 4oo,oo eura na ime troškova branioca po službenoj dužnosti, na žiro račun budžeta CG br. 832-16-52, te da na ime sudskog paušala uplati iznos od 30,00 eura na prednje navedeni žiro račun, a sve u roku od 15 dana od dana pravosnažnosti presude.</span>
</p>
<p>&nbsp;</p>
<p>
<span class="span1">Obavezuje se okrivljeni da na ime imovinskopravnog zahtjeva, a u roku od l5 dana od dana pravosnažnosti presude isplati oštećenom DOO P.P. iznos od 1. 325,oo eura pod prijetnjom prinudnog izvršenja, dok se oštećeni DOO P.P. upućuje da imovinskopravni zahtjev u cjelini za preostali traženi dio do iznosa od 1. 35o,oo eura (25,oo eura ) ostvari u parničnom postupku.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O b r a z l o ž e n j e</span>
</p>
<p>&nbsp;</p>
<p>
<span class="span1">ODT Kotor aktom Kt.br.346/13 od 19.06.2013. godine optužilo je Đ.M. zbog izvršenja krivičnog djela razbojništva iz čl. 242. st. 1. Krivičnog zakonika.</span>
</p>
<p>&nbsp;</p>
<p>
<span class="span1">Postupajući po navedenom optužnom aktu sud je zakazao i održao glavni pretres dana 29.07.2013. godine u prisustvu zamjenika ODT-a Kotor Ljiljane Milić, okrivljenog Đ.M. i njegovog branioca po službenoj dužnosti M.N., adv. iz B., a u odsustvu uredno pozvanog oštećenog- ovlašćenog predstavnika DOO "P.P." iz P.-M.V. i svjedoka-oštećene S.R. .</span>
</p>
<p>&nbsp;</p>
<p>
<span class="span1">U završnoj riječi zamjenik ODT-a Ljiljana Milić navela je  da u svemu ostaje pri podnijetoj optužnici jer smatra dokazanim krivično djelo koje je stavljeno na teret optuženom i njegovu krivicu, ističući  da je optuženi  priznao izvršenje krivičnog djela, a da je njegova odbrana potkrijepljena iskazom svjedoka oštećene R.S., zapisnikom o prepoznavanju, zapisnikom o uviđaju i iskazom ovlašćenog predstavnika oštećenog “P.P.”-a te d a je optuženi priznao da je ovo djelo  učinio na način i vrijeme kako je to prikazano u optužnici s tim što je negirao da je oduzeo navedeni novčani iznos od 1.325,00 eura ali da  iz iskaza svjedoka - oštećene  R.S. proizilazi da se kao tačan podatak visine oduzetog novca ima uzeti podatak koji da operater u kladionici a to je ona, a koja tvrdi da je kritičnog dana oduzeto 1.325,00 eura, kako je to i optužnicom navedeno, to se ima smatrati da je kritične prilike oduzeo upravo ovaj novčani iznos. Dalje je navela da je prilikom izvršenja krivičnog djela okrivljeni  prijetnjom da će neposredno napasti na život ili tijelo oštećene R., koja je operater u kladionici oštećene firme nakon što je ušao u kladionicu sa kačketom na glavi što je i potvrdio,  prišao ošećenoj koja je bila iznad pulta, uperio joj pištolj u glavu, odnosno u predjelu desne slabine i rekao joj  "pljačka, ovo je pljačka, spusti glavu", za koje vrijeme je držao pištolj prislonjen uz tijelo oštećene otvorio kasu i oduzeo novac te da sama odbrana okrivljenog ukazuje na to da je prethodno prije nego što je započeo izvršenje krivičnog djela već imao plan na koji način će isto izvršiti, pa sve to ukazuje da je on bio svjestan svoga djela, svjestan njegove zabranjenosti i da je njegovo izvršenje htio, a pri nespornoj činjenici da je kritične prilike bio uračunljiv. Imajući u vidu navedeno, zamjenik ODT-a u završnoj riječi takođe predlaže da ga sud oglasi </span><span class="span1">krivim za ovo krivično djelo, da mu izrekne kaznu zatvora u granicama koje popisuje zakon za isto, a u pogledu pritvora smatra da još uvjek postoje razlozi zbog kojih je isti određen i produžen rješenjem ovog suda pa predlaže da isti ostane do pravosnažnosti presude. </span>
</p>
<p>&nbsp;</p>
<p>
<span class="span1">U završnoj riječi branilac okrivljenog po službenoj dužnosti adv. N.M. naveo je da prije svega želi da istakne o kakvoj se ličnosti radi odnosno da je okrivljeni već dugi niz godina kod istog poslodavca sezonski radio u Budvi, što ukazuje na to da je bio vrijedan i marljiv i da nije bilo nikakvih problema prilikom njegovog rada, te da navedenim krivičnim djelom isti nije htio nikoga da povrijedi na što ukazuje okolnost da je djelo počinio koristeći plastični pištolj, te da želi istaći i okolnost da je isti doprinosio svojim radom i zarađena sredstva slao svojoj porodici kako bi joj pomogao jer mu je majka operisana i na koji način je pomagao i ostalim članovima svoje porodice, a posebno je istakao da je okrivljeni korektno sarađivao sa istražnim organima, da je priznao počinjeno krivično djelo za koje okolnosti smatra da ih sud treba cijeniti kao posebno olakšavajuće prilikom izricanja kazne. Istakao je da smatra da su prestali razlozi za produženje pritvora okrivljenom, posebno kada se ima u vidu ugovor o pravnoj pomoći koji je zaključen između Srbije i Crne Gore, te da bi se s obzirom na sve naprijed navedeno te izraženo žaljenje od strane okrivljenog zbog počinjenog krivičnog djela svrha kažnjavanja postigla i sa uslovnom osudom, a istakao je da ukoliko sud smatra suprotno moli da se istome ublaži kazna ispod zakonskog minimuma koji je to zakon odredio. U prilogu završne riječi priložio je uvjerenje Poreske Uprave Republike Srbije od 03.07.2013 godine, otpusnu listu od 08.04.2013 godine, rješenje  Centra za socijalni rad da je porodica okrivljenog hraniteljska porodica i da hrani još dvije maloljetne  djevojčice, ugovor o porodičnoj smještaju od 19.10.2006. godine, te izjavu saglasnosti za putovanje od 20.06.2012. godine, kao i upitnik Poreske Uprave - Filijala Kraljevo. </span>
</p>
<p>&nbsp;</p>
<p>
<span class="span1">U završnoj riječi okrivljeni je izjavio da mu je žao zbog svega navedenog, te da prihvata završnu riječ svog branioca, kao i da mu je žao mi što nisu prisutni i oštećeni da se i njima lično izvini.</span>
</p>
<p>&nbsp;</p>
<p>
<span class="span1">Okrivljeni Đ.M. u svojoj odbrani pred ODT-om dana 14.06.2013. godine naveo je da je tokom turističke sezone 2011. godine radio u Budvi, a boravio kod svog ujaka M.S. te da je a kako je kockao te godine,  sav zarađeni novac izgubio uglavnom na kocki, pa je došao na suludu ideju da opljačka kladionicu "P." koja se nalazi preko puta ugostiteljskog objekta "O.". Dalje je objasnio da je uzeo  plastični pištolj koji koriste djeca u kući njegovog ujaka, te da se sa tom igračkom uputio u kladionicu a da  po dolasku u kladionicu nije mogao odmah da sprovede svoj naum pa je sjeo i razmišljao da li da to učini, a da je onda poslije izvjesnog vremena ustao i prišao radnici, upotrijebio pištolj s tim što ne zna šta je sve rekao i uradio, te da je uzeo novac iz kase oko 1.000,00 € ili 1.100,00 eura.Dodao je da je pištolj nakon ovoga negdje bacio a da je sjutradan ujutru  napustio Crnu Goru i otišao u Srbiju. Okrivljeni je još naveo da nije mogao tačno odrediti datum kada je sve ovo učinio a da zna da je bio septembar mjesec 2011. godine. U svojoj odbrani na glavnom pretresu okrivljeni je </span><span class="span1">dodao da nikada nije imao problema kako  u Budvi, tako ni u Kraljevu, gdje živi, da je te 2011. godine počeo da se kocka i da je zapao  u dugove, a da je počeo i da pije i da je kritičnog dana bio u pripitom stanju. Istakao je da mu7 je žao što je počinio navedeno i izvinio se sudu, Budvi, oštećenima i njegovom bratu i sestri i Crnoj Gori, što im je ovo učinio. Izjavio je da iskreno žali zbog svega navedenog, te </span><span class="span1">napomenuo da zbog dugova koje je kockom učinio nije imao snage da se obrati ujaku ili porodici, pa se nepromišljeno upustio u navedeno i počinio krivično djelo kao što mu se i stavlja na teret.</span>
</p>
<p>&nbsp;</p>
<p>
<span class="span1">U dokaznom postupku radi utvrđivanja činjeničnog stanja i krivice okrivljenog sud je izveo slijedeće dokaze: pro</span><span class="span1">čitana uz saglasnost stranaka izjava ovlašćenog predstavnika oštećene kladionice DOO "P.P." iz P.- M.V., koju je isti dao na zapisniku kod ODT-a Kotor od 18.06.2013. godine,kao i  izjava svjedoka - oštećene R.S. na zapisniku ODT-a Kotor od 18.06.2013. godine, te zapisnik o uviđaju UP PJ Budva  od 24.09.2011. godine, zapisnik o prepoznavanju ODT-a Kotor Ktr. br. 117/13 od 14.06.2013. godine, a takođe je izvršen uvid u u foto dokumentaciju UP PJ Budva br. 355/2011 od 24.09.2011. godine.</span>
</p>
<p>&nbsp;</p>
<p>
<span class="span1">Ovlašćeni predstavnik oštećene kladionice DOO "P.P." iz P. - M.V., izjavio je na zapisniku kod ODT-a Kotor dana 18.06.2013. godine da je osnivač privrednog društva "P.p." u čijem sastavu posluje i kladionica u Budvi u ulici 22 Novembra br. 2. te da je  bio i izvršni direktor tog privrednog društva, a da je sada  na tom mjestu njegov sin M.M. te da on nije očevidac predmetnog događaja, a da je o istome  obavješten od strane radnice u kladionici i da je kritičnog dana  na štetu privrednog društva  oduzet novac u iznosu od oko 1.350,00 €, s tim što je istakao da misli da nije sav novac oduzelo lice koje je ušlo sa pištoljom, već da je oduzelo samo dio novca i to onaj koji je bio u kasi u iznosu od oko 150,00 €, a da je ostatak novca u iznosu od oko 1.200,00 € bio u koverti ispod štampača, i da je taj novac oduzelo neko drugo lice, a prilikom vršenja uviđaja po izvršenom krivičnom djelu razbojništva, te da se na ove okolnosti može izjasniti i djevojka koja je u kritično vrijeme radila na mjestu operatera u kladionici i koja možda preciznije od njega zna koliko je novca u tom trenutku bilo u kladionici i koliko je oduzeto. Naglasio je da su učiniocu krivičnog djela prilikom napuštanja kladionice ispale dvije novčanice u apoenu od po 5,00 € koje su pronađene i zatim mu vraćene. Pridružio se krivičnom gonjenju i postavio je imovinskopravni zahtjev u iznosu od 1.350.00 €. </span>
</p>
<p>&nbsp;</p>
<p>
<span class="span1">Svjedok - oštećena R.S. izjavila je na zapisniku kod ODT-a Kotor dana 18.06.2013. godine  da je kritičnog dana tj. 24.09.2011. godine bila na svom radnom mjestu operatera u kladionici "P.p." u ulici 22. Novembra, da je toga dana u kladionicu došlo jedno lice, koje se neuobičajeno dugo zadržalo u istoj i da je to lice svo vrijeme pisalo  nešto na biltenu a navela je da misli da se to lice zadržalo nešto duže od sat vremena da bi joj negdje oko 19,00 časova prišlo sa desne strane, prislonilo joj pištolj uz desnu slabinu, i reklo "ovo je pljačka spusti glavu" što je ona kako navodi, uplašena i uradila, a da je ono  potom otvorilo fioku u kojoj je bio novac, uzelo novac i napustilo kladionicu. Objasnila je da je u fioci ostalo nešto novca, jer to lice nije uspjelo sve da uzme, valjda zbog brzine ili nespretnosti i da je  ona  naknadno konstatovala da su u fioci nekolike novčanice u apoenima od po 10,00 €, te nešto kovanog novca i da je kritičnog dana na štetu njenog poslodavca, odnosno privrednog društva "P.p.", oduzet  novac u iznosu od oko 1.325,00 € i da misli da je to prilično precizno utvrđena cifra. Pojasnila je da su ona i koleginica imale praksu da jedan dio novca izdvajaju iz fioke i isti drže u koverti ispod štampača dok su u kasi držale uglavnom manju svotu novca, a to upravo zbog postojanja mogućnosti pljačke. Navela je da je imala praksu da u fioci drži najviše 200-300,00 €, dok bi sav ostali novac držala kako je to navela ispod štampača i da se sjeća  da je kritičnog dana neposredno prije krivičnog djela imala isplatu u iznosu od 87,00 € koju su </span><span class="span1">podigla tri mladića te da postoji mogućnost da je sav novac ispod štampača tada uzela i možda nije uspjela da ga vrati ispod istog, obzirom da joj je ovo lice koje joj je prišlo sa pištoljem, prišlo odmah pošto su ovi mladići napustili kladionicu. Dalje je objasnila da je kada joj je ovo lice uperilo pištolj u predjelu slabine, osjetila strah jakog inteziteta i da nije ni pomislila da mu se susprotstavi već da  je postupila onako kako je on rekao, tj. spustila glavu i dozvolila mu da uzme novac iz kase, tj. Fioke a da je ove godine ona tog napadača srela u Budvi, pa je  o tome obavijestila policiju, a potom je istog u stanici policije prepoznala. Pojasnila je da je u kladionici u kritično vrijeme bilo najviše 1.500,00 €, te da više od toga sigurno nije bil i da je lice koje  je u nju uperilo pištolj  novac uzelo iz kase, a sigurno nije ispod štampača te da se sjeća da je isplatu koja je bila neposredno prije "pljačke" izvršila tako što je dala novac iz ove koverte koju je držala ispod štampača, a da se sada zbog svega što se odigralo u kritičnom trenutku, i šoka koji je doživjela ne sjeća da li je u koverti po izvršenoj isplati uspjela da vrati ispod štampača ili ne, prije nego joj je napadač prišao sa pištoljem i oduzeo novac. Pojasnila je da nije sigurna da je novac vratila ispod štampača, jer se pljačka dogodila odmah nakon isplate, te je dodala da je u samoj fioci osim ovog novca iz koverte koju je možda, a možda nije stavila ispod štampača bilo oko 300,00 € najviše. Dodala je i da zna da su tri novčanice u apoenima od po 5,00 € pronađene u neposrednoj blizini kladionice, jer su licu koje je oduzelo novac ispale dok je napuštao lice mjesta. Nije se pridružila krivičnom gonjenju i nije postavila imovinskopranvi zahtjev.</span>
</p>
<p>&nbsp;</p>
<p>
<span class="span1">Iz zapisnika o uviđaju UP PJ Budva od 24.09.2011. godine proizilazi da se mjesto događaja nalazi u Budvi u ul. "22 Novembar" br. 2,  a da je bliže lice mjesta  sportska kladionica "P." koja posluje u sastavu DOO "P.P." vl. M.V., a koja se nalazi u prizemlju stambenog objekta prema ulici "22 Novembar", da je ispred ulaznih vrata kladionice koja se nalaze sa zapadne strane,  betonski prostor i dvorište, a lijevo od ulaznih vrata, sto sa stolicama i da je iznad ulaznih vrata  pano sa natpisom "P."-sportske kladionice, a lijevo tabla sa natpisom ulice " 22 Novembar" br. 2. Takođe proizilazi da su ulazna vrata zastakljena i da su dolaskom na lice mjesta pronađena  u nezaključanom položaju a zatvorena, a na licu mjesta ispred kladionice, zatečena je R.S., radnik sportske kladionice koja je kritične prilike radila u kladionici u drugoj smjeni. Dalje se utvrđuje da se unutrašnjost prostora kladionice  sastoji od jedne prostorije dimenzija oko 5x5-gdje, da kod ulaznih vrata postoji pult na kojem je instaliran kompjuter sa tastaturom, kopir aparatom, štampačom i mašinom za obradu sportskih listića, da se sa lijeve strane pulta nalaze tri fioke i da je pult sa radnim stolom tako postavljen da se u njegov radni unutrašnji prostor može doći samo sa jedne - desne strane, dok je sa druge strane nemoguće doći od zida, da se unutar prostora kladionice nalaze  stolovi sa stolicama koje koriste igači-kladioničari, a sa mjesta gdje radnica naplaćuje i isplaćuje listiće, a iza pulta nije moguće imati pregled čitave prostorije i stolova zbog pregradnih zidova. Utvrđuje se takođe da objekat nema video nadzor kao ni dodatno električno osiguranje ulaznih vrata niti fizičko obezbjeđenje a da vizuelnim pregledom prostorije nije konstatovana premetačina stvari, kao ni u zoni pulta, a ispod stolice pronađena je jedna papirna novčanica u apoenu od 5,00 € koju je kriminalistički tehničar sa širim izgledom lica mjesta-pulta fotografisao i izuzeo radi eventualnog vještačenja te da je izvršen  spoljašnji pregled i izazivanje mogućih tragova od strane kriminalističkog tehničara sa stola i stolice gdje je po kazivanju računopolagača R.S., NN izvršioc sjedio dok je boravio oko sat i po vremena u kladionici prije izvršenog krivičnog djela. Takođe je izvršen kriminalistički pregled pulta i fioke u kojoj je stajao novac od dnevnih pazara gdje je sa spoljašnje </span><span class="span1">strane pulta i fioke u kojoj je stajao novac od dnevnih pazara gdje je sa spoljašnje strane pulta krim. tehničar izazvao tragove papilarnih linija, te i sa unutrašnjeg i spoljašnjeg dijela fioke gdje je stajao novac od dnevnog pazara, odakle je NN izvršilac isti otuđio, a da će se o podobnosti pronađenih tragova papliranih linija i njihovih fragmenata, naknadno  vještaci izjasniti te da su pregledom šireg lica mjesta i mogućeg pravca udaljavanja izvršioca nakon izvršenog krivičnog djela, pronađene  još dvije novčanice u apoenima od po 5,00 €, koje je krim. tehničar fotografisao, i o čijoj podobnosti za vještačenje će se naknadno izjasniti. Konstatovano je da će izuzeti tragovi papilarnih linija, njihovi fragmenti kao i novčanice, biti dostavljeni na vještačenje.</span>
</p>
<p>&nbsp;</p>
<p>
<span class="span1">Iz zapisnika o prepoznavanju ODT-a Kotor Ktr. br. 117/13 od 14.06.2013. godine se utvrđuje da je svjedok-oštećena R.S. nakon što joj je pokazano pet lica čije su osnovne osobine slične onima koje je dala, te pošto ih je dobro razgledala sa nesumnjivom sigurnošću u dva navrata kao napadača prepoznala ovdje okrivljenog Đ.M. .</span>
</p>
<p>&nbsp;</p>
<p>
<span class="span1">Vršenjem uvida u u foto dokumentaciju UP PJ Budva br. 355/2011 od 24.09.2011. godine sačinjenu od strane krim. tehničara B.A. a povodom predmetnog događaja se utvrđuje da je na fotografijama br. 1 i 2 prikazana sportska kladionica "P." u kojoj je izvršeno razbojništvo, te na fotografijama br. 3 i 4 ulaz u kladionicu i unutrašnjost iste fotografisano sa ulaznih vrata, dok je na fotografijama br. 5 i 6 prikazan pult za naplatu fotografisan sa ulaznih vrata i unutrašnjost pulta, fotografiji br. 7 radni sto sa ladicama i kompjuterom (tastatura i monitor), fotografiji br. 8 novčanica od 5 (pet) eura zatečena ispod radne stolice, fotografiji br. 9 dvije novčanice od po (pet) eura zatečene na stolu ispred kladionice, te na zasebnoj fotografiji je prikazan bliži izgled stola i odvojene stolice od stola na kojoj je sjedio NN izvršilac razbojništva.</span>
</p>
<p>&nbsp;</p>
<li>
<span class="span1">Na osnovu rezultata cjelokupnog postupka cijeneći sve provedene dokaze pojedinačno i u uzajamnoj povezanosti, kao i u odnosu na odbranu okrivljenog  sud je nesumnjivo utvrdio činjenično stanje opisano u izreci odluke. Krivično pravno ocjenjujući ovako utvrđeno činjenično stanje sud je našao da je okrivljeni Đ.M. učinio krivično djelo razbojništva iz čl. 242 st. 1. Krivičnog zakonika.</span>
</li>
<p>&nbsp;</p>
<li>
<span class="span1">Naime, okrivljeni je kako je već navedeno priznao izvršenje krivičnog djela koje mu se optužbom stavlja na teret s tim što je negirao da je kritične prilike oduzeo  iznos od 1.325,00 eura ističući da je oduzeo 1.000,00 ili 1.100.00 eura, međutim sud je u tom dijelu njegovu odbranu cijenio kao odbranu usmjerenu na umanjenje krivične odgovornosti jer iz iskaza svjedoka oštećene R.S. koja je bila operater u predmetnoj kladionici kritične prilike proizilazi da je otuđen upravo iznos od 1.325,00 eura a iskazu iste sud je poklonio vjeru jer je bio ubjedljiv, detaljan i jasan.</span>
</li>
<p>&nbsp;</p>
<li>
<span class="span1">Dakle, z</span><span class="span1">a sud nije bilo dileme da je okrivljeni učinio djelo koje mu je stavljeno na teret, a sam okrivljeni je priznao i objasnio da je u navedeno vrijeme, I na navedenom mjestu izvršio krivično djelo objasnivši motiv za izvršenje istog a njegova odbrana je u tom dijelu u potpunosti saglasna sa iskazom svjedoka-oštećene R.S., koja je bila svjedok-očevidac ovog događaja, a koja ga je i prepoznala između pet prikazanih joj lica a što proizilazi iz Zapisnika o prepoznavanju</span><span class="span1"> ODT-a Kotor Ktr. br. 117/13 od 14.06.2013. godine</span><span class="span1">. </span>
</li>
<p>&nbsp;</p>
<li>
<span class="span1">Iskaz oštećenog – ovlašćenog predstavnika kladionice DOO “P.P.” M.V., sud nije posebno cijenio, jer isti kritičnom dogadjaju,  nije prisustvovao, pa  nije ni imao saznanje koliko se novca u predmetnoj kladionici nalazilo u momentu izvršenja krivičnog djela.</span>
</li>
<p>&nbsp;</p>
<li>
<span class="span1"> Iz zapisnika o uviđaju i fotoelaborata,  utvrdjeno je da je u kladionici "P." koja se nalazi u Budvi u ul. </span><span class="span1">„</span><span class="span1">22 Novembra” br. 2 dana 24.09.2011. godine u 19,00 časova došlo do upada NN lica, koji je uz prijetnju pištoljem otuđio  novac od dnevnog pazara,  a s tim u vezi, obzirom na priznanje okrivljenog da je on bio to lice, i u povezanošću sa ostalim provedenim dokazima, nije bilo dileme u pogledu utvrđivanja njegove krivice. </span>
</li>
<p>&nbsp;</p>
<p>
<span class="span1">U pogledu psihičkog odnosa okrivljenog prema izvršenom krivičnom djelu, sud je našao da je ovdje okrivljeni postupao sa direktnim umišljajem, tj. da je bio svjestan svog djela i želio je njegovo izvršenje, odnosno da je bio svjestan da upotrebom sile i prijetnje da će neposredno napasti na život i tijelo-prislanjanjem pištolja uz slabinu oštećene i riječima “ovo je pljačka, spusti glavu”, te oduzimanjem tuđih pokretnih stvari u namjeri da sebi pribavi protivpravnu imovinsku korist čini krivično djelo, te da je htio njegovo izvršenje. U prilog ovome ide i sam iskaz okrivljenog u dijelu u kom navodi da po dolasku u kladionicu nije mogao odmah da sprovede svoj naum pa je sjeo i razmišljao da li da to učini, ada je  onda poslije izvjesnog vremena ustao i prišao radnici, što govori o tome da je predmetni događaj bio unaprijed isplaniran tj. da je okrivljeni postupao s direktnim umišljajem.</span>
</p>
<p>&nbsp;</p>
<li>
<span class="span1">Dalje, za krivično djelo razbojništva potrebno je da neko protiv nekog lica upotrebom sile ili prijetnjom da će neposredno napasti na život ili tijelo oduzme tuđu pokretnu stvar u namjeri da njenim prisvajanjem sebi pribavi protivpravnu imovinsku korist pa su se u radnjama okrivljenog ostvarili svi bitni elementi predmetnog krivičnog djela jer je okrivljeni dana 24.09.2011. godine oko 19,00 časova u Budvi u kladionici </span><span class="span1">„</span><span class="span1">P.” koja se nalazi u ul. “22 Novembra” br. 2</span><span class="span1">, u namjeri da sebi pribavi protivpravnu imovinsku korist, upotrebom sile i prijetnje da će neposredno napasti na život i tijelo zaposlenog radnika u kladionici – R.S., oduzeo novac u iznosu od 1. 325,oo eura, vlasništvo oštećene kladionice DOO </span><span class="span1">„</span><span class="span1">P.P.”</span><span class="span1"> na način što je ušao u kladionicu sa kačketom na glavi i poslije izvjesnog vremena prišao oštećenoj R. koja je bila iza pulta, uperio joj pištolj u predjelu desne slabine, za koji pištoj ista nije mogla ocijeniti prema izgledu da se radi o lažnom,  te rekao "ovo je pljačka, spusti glavu", a nakon koje prijetnje  upućene oštećenoj R.S. te pri tom držeći joj prislonjeno oružje uz tijelo, otvorio kasu i iz iste uzeo novac u navedenom iznosu.</span>
</li>
<p>&nbsp;</p>
<p>
<span class="span1">Odlučujući o vrsti i visini kazne sud je cijenio sve okolnosti koje utiču da kazna bude manja ili veća a pri tom je  imao u vidu da je za ovo krivično djelo u Zakoniku propisana kazna zatvora od dvije do deset godina pa je kao olakšavajuće okolnosti na strani okrivljenog sud cijenio da se radi o mlađoj osobi, te da je isti priznao da je navedenog dana počinio predmetno krivično djelo I da je isti tako doprinio rasvjetljavanju činjeničnog stanja. Takođe je kao posebno olakšavajuću okolnost sud cijenio činjenicu da je isti tokom postupka više puta izrazio kajanje i žaljenje zbog učinjenog I da se izvinuo oštećenima, sudu, tužilaštvu I državi CG, a  kako otežavajućih okolnosti na strani okrivljenog sud nije našao izrekao mu je kaznu zatvora u trajanju od 6 mjeseci,   primjenjujući odredbe čl. 45 i 46 KZ, o ublažavanju, smatrajući da će se  i ublaženom, efektivnom kaznom zatvora ostvariti svrha </span><span class="span1">kažnjavanja, tj. da će i ova efektivna kazna zatvora u trajanju od 6 mjeseci dovoljno vaspitno uticati na okrivljenog da ubuduće ne čini ovakva i slična krivična djela.</span>
</p>
<p>&nbsp;</p>
<p>
<span class="span1">Sud je cijenio da će se izrečenom kaznom takođe ostvariti I ciljevi generalne prevencije.</span>
</p>
<p>&nbsp;</p>
<p>
<span class="span1">Okrivljenom  se ima  u izrečenu kaznu zatvora, a u skladu sa čl. 51. KZ-a, uračunati vrijeme provedeno u pritvoru koji mu je odredjen rješenjem ovog suda Kri.br.85/13 od 15.06.2013. godine</span><span class="span2">,</span><span class="span1">a koji pritvor mu je produžen rješenjem vanraspravnog vijeća ovog suda Kv. 2o3/l3 od 2l.o6.2ol3. godine</span><span class="span2"> </span><span class="span1">i koji mu se računa od 14.06.2013. godine od 14,30 časova, pa nadalje.</span>
</p>
<p>&nbsp;</p>
<p>
<span class="span1">Okrivljeni je obavezan na isplatu troškova krivičnog postupka, u ukupnom iznosu od 4oo,oo eura, a koji troškovi se odnose na plaćanje troškova branioca po službenoj dužnosti, kao i na plaćanje sudskog paušala u iznosu od 3o,oo eura, a ovo imajući u vidu imovinske prilike okrivljene te složenost i trajanje postupka.</span>
</p>
<p>&nbsp;</p>
<p>
<span class="span1">Sud je takodje obavezao okrivljenog da na ime imovinskopravnog zahtjeva oštećenom DOO P.P. isplati iznos od 1. 325,oo eura  u roku od l5 dana od dana pravosnažnosti presude, </span><span class="span1">dok je oštećenog DOO P.P. uputio da imovinskopravni zahtjev u cjelini za preostali traženi dio do iznosa od 1. 35o,oo eura (25,oo eura ) ostvari u parničnom postupku. Ovo stoga što je  u toku krivičnog postupka nesporno utvrdjeno da je okrivljeni oštećenom DOO P.P.  otudjio iznos od 1. 325,oo eura, što je jasno utvrdjeno na osnovu izjave svjedoka - oštećenog R.S. operatera u predmetnoj kladionici, a kako je oštećeni DOO P.P. postavio imovinskopravni zahtjev u iznosu od 1. 325,oo eura, za preostali traženi dio tj. 25,oo eura, upućen je u parnični postupak, a shodno čl.  239. st. 2. ZKP-a.</span>
</p>
<p>&nbsp;</p>
<p>
<span class="span1">Na prednjim razlozima sud je zasnovao svoju odluku.</span>
</p>
<p>&nbsp;</p>
<p>&nbsp;</p>
<li style="text-align:center;">
<span class="span1">OSNOVNI SUD U KOTORU</span>
</li>
<li style="text-align:center;">
<span class="span1">Dana,  29.07.2013. godine</span>
</li>
<p>&nbsp;</p>
<p>&nbsp;</p>
<li>
<span class="span1">     Zapisničar</span><span class="span1">S U D I J A</span>
</li>
<p>&nbsp;</p>
<li>
<span class="span1">Golub Jadranka</span><span class="span1"></span><span class="span1"></span><span class="span1">                                                Čakanović Sanja</span>
</li>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<li>
<span class="span1">PRAVNA POUKA: Protiv ove presude ima se pravo žalbe u roku od 15 dana od dana prijema iste Višem sudu u Podgorici, a preko ovog suda.</span>
</li>
<p>&nbsp;</p>
<p>
<span class="span1">DN-a:</span>
</p>
<p>
<span class="span1">-ODT Kotor</span>
</p>
<p>
<span class="span1">-Okrivljenom</span>
</p>
<p>
<span class="span1">-Braniocu okrivljenog</span>
</p>
<p>
<span class="span1">-U spise</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
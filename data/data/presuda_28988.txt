<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:end;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:start;hyphenate:auto;font-family:Arial;font-size:12pt;}
.p4{text-align:justify;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Times New Roman;font-size:12pt;}
.s1{font-style:italic;}
</style>
<meta content="vesna.vuckovic" name="author">
</head>
<body class="b1 b2">
<p class="p1">
<span>  Posl.br.K. 9/13/13</span>
</p>
<p class="p2">
<!--Image link to '0.jpg' can be here-->
<span>                  </span>
</p>
<p class="p1"></p>
<p class="p2">
<span>U IME CRNE GORE</span>
</p>
<p class="p3"></p>
<p class="p4">
<span>Osnovni sud u Kotoru kao nadležni prvostepeni krivični, po sudiji Danijeli Samardžić, uz učešće zapisničara Tamare Počanić, u krivičnom predmetu protiv okr. L M kojeg brani branilac adv. M M iz P, zbog krivičnog djela ugrožavanja javnog saobraćaja iz čl.339 st.3 u vezi st.1 KZ, koji se vodi po optužnom predlogu ODT-a Kotor Kt.br.571/12 od 14.01.2013. godine, nakon održanog glavnog i javnog pretresa dana 21.03.2013. godine u prisustvu zastupnika optužbe - savjetnika ODT-a Kotor Jelene Stanišić, okrivljenog i njegovog branioca, donio je i javno objavio dana 22.03.2013. godine sljedeću</span>
</p>
<p class="p2">
<span>PRESUDU</span>
</p>
<p class="p2"></p>
<p class="p4">
<span>Okrivljeni L M JMBG  , od oca V i majke R, rođene M, rođen   godine u N V, stalno nastanjen u B, K Z broj 3, državljanin R. Srbije, građ. tehničar, razveden, otac dvoje djece, sa završenom SSS, pismen, srednjeg imovnog stanja, neosuđivan, protiv kojeg se ne vodi postupak za drugo krivično djelo,</span>
</p>
<p class="p4"></p>
<p class="p4">
<span>Na osnovu čl. 373 st.1 tač.2 ZKP-a</span>
</p>
<p class="p4"></p>
<p class="p2">
<span>OSLOBAĐA SE OD OPTUŽBE</span>
</p>
<p class="p4">
<span>Da je,</span>
</p>
<p class="p4"></p>
<p class="p4">
<span>	Dana 11.09.2012. godine, oko 13,00 časova u mjestu V, opština K, upravljajući putničkim motornim vozilom marke « M P» reg.ozn.  , sopstveno vlasništvo, suprotno odredbi čl.36. st. 5. Zakona o bezbjednosti saobraćaja na putevima, nehatno ugrozio saobraćaj i doveo u opasnost život oštećenog M I iz K, na način što je radnju uključivanja vozila sa površine na kojoj se ne vrši saobraćaj - parkinga, na  magistralni put K - T, kojim magistralnim putem se upravljajući motociklom marke "P" reg. ozn.   kretao oštećeni M iz pravca Š ka S G, okrivljeni otpočeo, a da nije propustio sva vozila koja se kreću tim putem odnosno nije propustio oštećenog uslijed čega je došlo do destabilizacije motocikla i pada motocikliste M koji je te prilike zadobio lake tjelesne povrede u vidu dvije oguljotine kože u predjelu lakta, promjera 2x2cm i 0,5x0,5xcm</span>
</p>
<p class="p4"></p>
<p class="p4">
<span class="s1">         - </span><span>čime bi učinio krivično djelo ugrožavanje javnog saobraćaja iz čl.339 st.3 u vezi st.1 Krivičnog zakonika.</span>
</p>
<p class="p4"></p>
<p class="p4">
<span>Troškovi krivičnog postupka padaju na teret Budžeta Crne Gore.</span>
</p>
<p class="p4"></p>
<p class="p2">
<span>O b r a z l o ž e nj e</span>
</p>
<p class="p2"></p>
<p class="p4">
<span>ODT iz Kotora podnio je ovom sudu optužni predlog protiv L M stavljaući mu na teret izvršenje krivičnog djela ugrožavanje javnog saobraćaja iz čl.339 st.3 u vezi st.1 Krivičnog zakonika.</span>
</p>
<p class="p4"></p>
<p class="p4">
<span>U svojoj odbrani okrivljeni L je izjavio da je kritičnog dana, oko 12.50h izašao sa parkinga koji se nalazi u neposrednoj blizini marketa "R", u blizini kružnog toka sa namjerom da se na magistralni put uključi skretanjem ulijevo, odnosno da krene prema T. Kako je bila velika gužva u saobraćaju to su vozila sa jedne i druge strane magistralnog puta stala da ga propuste, odnosno da mu omoguće uključivanje na put i sa obje strane puta bila su kombi vozila i to s lijeve strane kombi marke " ", a sa desne strane ne zna koji je bio tip vozila. On je gestikulacijom rukama ostvario komunikaciju sa vozačima kombija i shvatio je da ga propuštaju. Kako su vozila stala, on je otpočeo uključivanje na magistralni put i dok je bio u lijevoj traci, gledano iz pravca K ka T konstatovao je da jedan motociklista zaobilazi, odnosno pretiče kolonu vozila, pa je zakočio, odnosno zaustavio svoje vozilo, ali je došlo do pada motocikliste. Do kontakta njegovog vozila i motocikla nije došlo, odnosno motociklista je pao na nekih 5-7m po prolasku pored njegovog vozila. U trenutku kada je motociklista pao njegovo vozilo je bilo zaustavljeno i to poprečno u lijevoj kolovoznoj traci na udaljenosti pola m od razdjelne linije kolovoza. Pomogao je motociklisti da ustane, a u tome mu se pridružio vozač jednog od kombi vozila i to onog vozila koji je stajao s njegove desne strane. Objasnio je da je motociklista bukvalno izletio iza kombi vozila na pješačkom prelazu u suprotnoj kolovoznoj traci. </span>
</p>
<p class="p4"></p>
<p class="p4">
<span>U dokaznom postupku koji je proveden radi rasvjetljenja činjeničnog stanja i krivice okrivljenog sud je proveo sljedeće dokaze, pročitao: zapisnik o uviđaju UP PI K broj  319/2012 od 11.09.2012.g., zapisnik o ispitivanju vozača da li ima alkohola u organizmu UP PI K od 11.09.2012.godine za okrivljenog L Milomira, izvještaj ljekara jedinice za HMP u K od 11.09.2012. godine za oštećenog I M, na saglasnost stranaka pročitao iskaz svjedoka-oštećenog M I sa zapisnika od 28.11.2011.godine, na saglasnost stranaka pročitao iskaz svjedoka LJ B Ž sa zapisnika od 11.09.2011.godine, na saglasnost stranaka pročitao nalaz i mišljenje vještaka medicinske struke dr K N od 17.12.2012.g., na saglasnost stranaka pročitao nalaz i mišljenje vještaka saobraćajne struke od 08.01.2013.godine, izvršio uvid u fotografiju-snimak lica mjesta, pročitao izvod iz kaznene evidencije za okrivljenog UP P od 21.01.2013.</span>
</p>
<p class="p4"></p>
<p class="p4">
<span>Iz zapisnika o uviđaju UP PI K broj  319/2012 od 11.09.2012.g. proizilazi da je lice mjesta saobraćajne nezgode magistralni put T-K u mjestu Vračar kod skretanja prema parkingu JKP, iza marketa "R". Kolovoz je podijeljen punom linijom na kolovozne trake i služi za odvijanje saobraćaja u oba smjera, na tom dijelu puta ne postoji znak ograničenja brzine, a radi se o naseljenom mjestu. U saobraćajnoj nezgodi su učestovovali motocikl P, reg. oznaka  kojim je upravljao M Ii putnički automobil P M reg. oznaka   kojim je upravljao L M. </span>
</p>
<p class="p4"></p>
<p class="p4">
<span>Iz zapisnika o ispitivanju vozača da li ima alkohola u organizmu UP PI K od 11.09.2012.godine za okrivljenog L M  proizilazi da u krvi istog nije bilo alkohola. </span>
</p>
<p class="p4"></p>
<p class="p4">
<span>Iz izvještaja ljekara jedinice za HMP u K od 11.09.2012. godine za oštećenog I M proizilazi da se isti javio u navedenu ustanovu gdje su mu konstatovane povrede, data anamneza i klinički nalaz i propisana mu je odgovarajuća terapija. </span>
</p>
<p class="p4"></p>
<p class="p4">
<span>Svjedok-oštećeni M I je izjavio da je kritičnog dana, negdje oko 13h upravljajući svojim motociklom išao iz pravca Š ka S G. Nakon što je prošao kružni tok, kod marketa "R" i krenuo dalje u pravcu S G počeo je da obilazi jedno vozilo koje je dalo znak da će skrenuti desno na parking kod marketa i otpočelo je tu radnju. On je počeo da obilazi vozilo koje je skrenulo udesno i to propisno, sa njegove lijeve strane, da bi na udaljenosti od 2-3m ispred sebe vidio da je jedno vozilo izašlo sa tog parkinga na koji je skrenulo gore navedeno vozilo, a koji parking se nalazio sa njegove desne strane pored kolovoza. Objasnio je da je on da bi izbjegao kontakt sa vozilom koje je izlazilo sa parkinga, ne propustivši ga da prođe, počeo da izmiče ulijevo, međutim, iz drugog pravca nailazila su vozila tako da on nije mogao preći u kolovoznu traku namijenjenu za saobraćaj iz suprotnog pravca u odnosu na onaj koji se kretao, pa je zbog te situacije izgubio kontrolu nad upravljačem i pao zajedno sa motociklom na asfalt. Nije mogao bezbjedno da prođe zbog radnje vozača koji je izašao sa parkinga sa desne strane na kolovoz i to većim dijelom svoga vozila, onemogućavajući mu da nastavi kretanje svojom kolovoznom trakom, što je sve dovelo do destabilizacije njegovog vozila, njegovog pada i povređivanja. Nije mogao da se sjeti da li je vozilo okrivljenog bilo zaustavljeno čekajući da skrene ulijevo. Nije se pridružio krivičnom gonjenju i nije postavio imovinskopravni zahtjev. </span>
</p>
<p class="p4"></p>
<p class="p4">
<span>Svjedok LJ B Ž je izjavila da je kritičnog dana bila na mjestu suvozača u vozilu kojim je upravljao L Mr, kada su krenuli sa parkinga koji se nalazi pored marketa "R" u K u blizini kružnog toka sa namjerom da se uključe lijevo. U saobraćaju je bila velika gužva pa je L dao znak rukom, odnosno zamolio je vozače koji su nailazili iz oba pravca da ga propuste kako bi se uključio na magistralni put. Sa lijeve strane zaustavio se putnički automobil metalik sive boje, a takođe i sa desne strane se zaustavilo kombi vozilo teget boje. Kako su oba vozila stala L je otpočeo radnju uključivanja na magistralni put i u trenutku kada je bio prednjim dijelom svog vozila u ravni sa sivim kombijem konstatovali su da sivi kombi sa njegove lijeve strane zaobilazi motociklista, koji se niotkuda pojavio, pa je L preduzeo radnju kočenja. Motociklista je prošao ispred njih i pošto je prošao njihovo vozilo pao je na tlo. Nije bilo kontakta između motocikla i njihovog vozila i ona je stekla utisak da je motociklista pao, jer je pokušao da izbjegne kontakt sa teget kombijem koji je bio zaustavljen sa njihove desne strane. Kada je motociklista pao oni su izašli iz vozila i pitali ga kako je, međutim isti je tražio novac L za naknadu štete, što je on odbio i tada je L pozvao policiju. Ona je na licu mjesta doživjela neprijatnost od oštećenog za kojeg su joj rekli da je lokalni pijanac koji ju je izvrijeđao i policajac je morao da ga udalji od njih. Motociklista je imao prostora da prođe pored vozila L i nastavi kretanje, jer je vozilo L bilo udaljeno od razdjelne linije kolovoza.</span>
</p>
<p class="p4"></p>
<p class="p4">
<span>Iz nalaza i mišljenja vještaka medicinske struke dr K N od 17.12.2012.g. proizilazi da je M I zadobio dvije oguljotine kože u predjelu lakta, promjera 2x2 cm i 0,5x0,5 cm, a što pojedinačno i u svom zbiru predstavlja laku tjelesnu povredu nastalu usljed udara laktom istog o tupo tvrde predmete motocikla koji je upravljao. </span>
</p>
<p class="p4"></p>
<p class="p4">
<span>Iz nalaza vještaka saobraćajne struke od 08.01.2013.godine proizilazi da uz zapsinik o uviđaju nije priložena skica lica mjesta, da na mjestu nezgode nisu evidentirani materijalni tragovi, i da u zapisniku o uviđaju nema podataka o zatečenim pozicijama vozila. Na osnovu analize spisa predmeta vještak je dao mišljenje da je opasna situacija koja nije pretvorena u saobraćajnu nezgodu - kontaktom učesnika, nastala na način što vozač vozila M P nije prilikom uključivanja sa skretanjem ulijevo, zaustavljanjem propustio motocikl koji se kretao iz pravca Š u pravcu K desnom kolovoznom trakom u vrlo kratkom vremenskom intervalu, jer je motociklista imao prioritet u prolazu. Skretanjem upravljača ulijevo prema lijevoj ivici kolovoza od strane vozača motocikla P   kontakt je takođe izbjegnut. Prouzrokovana opasna situacija - uključivanje vozila u saobraćaj nije dovela do nezgode, jer je nezgoda kontaktom izostala zbog adekvatnog reagovanja na oba učesnika. Zbog naglog skretanja upravljača ulijevo od strane vozača motocikla u cilju izbjegavanja kontakta sa vozilom koje se uključivalo sa parkirališta sa desne strane, motociklista je izgubio ravnotežu i pao. Vještak navodi da ovakav način upravljanja vozilom posljedica je greške u upravljanju u dijelu nepoštovanja propisa koji obavezuju vozača da prilikom izvršenja radnje uključivanja u saobraćaj sa skretanjm ulijevo mora da se pravovremeno uvjeri da istu može izvršiti bezbjedno, što je učinio, ali u vrlo kratkom vremenskom intervalu što je kod motocikliste izazvalo iznenađenje usljed kojeg je izgubio kontrolu nad motociklom, a što predstavlja osnovni uzrok nastanka predmetne saobraćajne nezgode. Pad motocikliste i prevrtanje sa motociklom, pored pojave iznenadne i neočekivane prepreke (uključivanje vozila sa desne strane) izazvan je i nesigurnim ponašanjem motocikliste o čemu svjedoči činejnica da je motociklista adekvatnim postupkom doprinio izbjegavanju kontakta, a nakon toga nije uspio da vlada motociklom, što se može smatrati doprinosom nastanku nezgode. </span>
</p>
<p class="p4"></p>
<p class="p4">
<span>Branilac okrivljenog prigovorio je ovakvom nalazu vještaka saobraćajne struke, jer smatra da je isti u cjelosti paušalan, i da je vještak svoj nalaz u pogledu analize dinamike i toka nezgode dao paušalno, bez bilo kakvih materijalnih dokaza. Ovo imajući u vidu nespornu činjenicu koju konstatuje i sam vještak na str.1 nalaza, a to je da uz zapisnik nije priložena skica lica mjesta. Takođe na str.2 nalaza vještak konstatuje u dijelu "tragovi nezgode" da materijalni tragovi nijesu evidentirani, te konačno u dijelu "zatečene pozicije vozila" stoji "nema podataka o zatečenim pozicijama", polazeći od nesporne činjenice da vještak svoj nalaz može da da samo na osnovu uviđajne dokumentacije, a u dokumentaciji nema apsolutno ništa, onda je logično da je vještak svoj nalaz dao paušalno i bez uporišta u materijalne dokaze. Nadalje, branilac okrivljneog navodi da je vještak u svom nalazu prekoračio granice svojih ovlašćenja u dijelu svoga mišljenja, a ovo imajući u vidu nespornu praksu Vrhovnih sudova u kojima se decidno propisuje da "kada je za utvrđenje ili razjašnjenje važne činjenice potrebno vještačenje", nije dužnost vještaka da o toj činjenici daje pravnu ocjenu a još manje da svojom ocjenom obuhvata obilježje krivičnog djela, jer takva ocjena spada u domen suda, koje vještačenje sud ocjenjuje kao i svako drugo dokazno sredstvo. Dakle, praksa Vrhovnih sudova je da se vještačenje ne može odnositi na pravna pitanja, npr. do koga je krivica za saobraćajnu nezgodu i sl. U ovakvoj pravnoj situaciji više je nego jasno da se ovakvo vještačenje ne može prihvatiti kao pravno relevantno, i da se u ovom slučaju vještačenje ne može obaviti, jer vještak nema šta da vještači. U ovoj pravnoj situaciji smatramo apsolutno i relevantno sprovođenje ovog dokaza, jer vještak ne može vještačiti na osnovu iskaza učesnika u nezgodi, već samo može vještačiti analizu toka nezgode na osnovu uviđajne dokumentacije iz koje proizilazi kako je to sam vještak rekao da nema ništa. </span>
</p>
<p class="p4"></p>
<p class="p4">
<span>Uvidom u fotografiju-snimak lica mjesta konstatuje se izgled lica mjesta, odnosno gdje se nalazi parking sa kojeg je izlazio okrivljeni, u čijoj je neposrednoj blizini sa lijeve strane pješački prelaz i kružni tok, a sa desne strane put ka S G. </span>
</p>
<p class="p4"></p>
<p class="p4">
<span>Iz izvoda iz kaznene evidencije za okrivljenog UP P od 21.01.2013. godine proizilazi da okr. L ranije nije osuđivan.</span>
</p>
<p class="p4"></p>
<p class="p4">
<span>Cijeneći sve izvedene dokaze pojedinačno, kao i u njihovoj međusobnoj povezanosti, a u odnosu na odbranu okrivljenog sud je našao da nema dokaza da je okr. L učinio krivično djelo koje mu je stavljeno na teret. </span>
</p>
<p class="p4"></p>
<p class="p4">
<span>U konkretnoj pravnoj stvari nesporno je da je dana 11.09.2012. godine, oko 13h, u blizini marketa "R" kod kružnog toka u K došlo do pada motocikliste ošt. M Ilije kojom prilikom je isti zadobio lake tjelesne povrede u vidu dvije oguljotine kože u predjelu lakta, promjera 2x2 cm i 0,5x0,5 cm, kako je to kvalifikovao vještak medicinske struke. Sporan je uzrok pada oštećenog. </span>
</p>
<p class="p4"></p>
<p class="p4">
<span>Naime, navedenog dana okr. L, kako je u svojoj odbrani objasnio je izašao sa parkinga koji se nalazi u neposrednoj blizini marketa "R", u blizini kružnog toka sa namjerom da se na magistralni put uključi skretanjem ulijevo, odnosno da krene prema T, ali je bila velika gužva u saobraćaju pa su vozila sa jedne i druge strane magistralnog puta stala da ga propuste. Gestikulacijom rukama ostvario je komunikaciju sa vozačima tih vozila i shvatio je da ga propuštaju i on je otpočeo uključivanje na magistralni put i dok je bio u lijevoj traci, gledano iz pravca K ka T vidio je da jedan motociklista pretiče kolonu vozila, tako da je on zaustavio svoje vozilo, međutim došlo je do pada motocikliste, a kontakta između njegovog vozila i motocikla nije došlo. Ovakav iskaz okrivljenog L u potpunosti je potvrdila i svjedok LJ B Ž, koja je kritične prilike bila na mjestu suvozača objasnivši tok događaja na identičan način kao i okrivljeni objašnjavajući da su u momentu kada su se uključivali na magistralni put vidjeli da sivi kombi koji ih je propuštao, sa njegove lijeve strane zaobilazi motociklista, koji se niotkuda pojavio, pa je okr. L zakočio i zaustavio vozilo, a motociklista je prošao ispred njih i pošto je prošao njihovo vozilo, pao je na tlo, pri čemu između vozila i motocikla nije bilo kontakta. </span>
</p>
<p class="p4"></p>
<p class="p4">
<span>S druge strane, svjedok-oštećeni M I je objašnjavao da se kritičnog dana iz pravca Š ka S G kretao svojim motociklom, a nakon što je prošao kružni tok kod marketa "R" i krenuo dalje u pravcu S G počeo je da obilazi sa lijeve strane jedno vozilo koje je dalo znak da će skrenuti desno na parking kod marketa i otpočelo je tu radnju i na udaljenosti od 2-3m ispred sebe vidio da je jedno vozilo izašlo sa tog parkinga, te je da bi izbjegao kontakt sa vozilom koje je izlazilo sa parkinga, ne propustivši ga da prođe, počeo da izmiče ulijevo, međutim, iz drugog pravca nailazila su vozila tako da on nije mogao preći u suprotnu kolovoznu traku, te je zbog te situacije izgubio kontrolu nad upravljačem i pao sa motociklom na tlo. </span>
</p>
<p class="p4"></p>
<p class="p4">
<span>Iz materijalnih dokaza - zapisnika o uviđaju i zapisnika o ispitivanju vozača - okrivljenog da li ima alkohola u organizmu sud je utvrdio ko učesnici predmetne saobraćajne nezgode, koja su vozila učestvovala u istoj, kao i da u krvi okr. L u vrijeme nastanka saobraćajne nezgode nije bilo alkohola. </span>
</p>
<p class="p4"></p>
<p class="p4">
<span>U postupku preduzimanja dokaznih radnji od strane ODT-a Kotor sprovedeno je saobraćajno vještačenje po vještaku saobraćajne struke koji se u svom nalazu izjasnio da nije bilo tragova nezgode, da nema skice lica mjesta, niti u zapisniku o uviđaju podataka o zatečenim pozicijama vozila, što je i sud konstatovao uvidom u predmetni zapisnik o uviđaju. Međutim, i pored navedenih nedostataka vještak saobraćajne struke je analizirajući ostale dokaze (iskaze okrivljenog, oštećenog i svjedoka) dao mišljenje da je u konkretnom slučaju motociklista imao prioritet u prolazu, a kontakt vozila tj. motocikla i vozila okrivljenog je izbjegnut zbog adekvatnog reagovanja oba učesnika, a način upravljanja vozilom od strane okrivljenog je posljedica nepoštovanje propisa koji ga obavezuju da prilikom izvršenja radnje uključivanja u saobraćaj sa skretanjem ulijevo mora da se pravovremeno uvjeri da istu može izvršiti bezbjedno, što je u stvari i učinio, ali u vrlo kratkom vremenskom intervalu, što je kod motocikliste izazvalo iznenađenje usljed kojeg je izgubio kontrolu nad motociklom, te da je isto uzrok saobraćajne nezgode. </span>
</p>
<p class="p4"></p>
<p class="p4">
<span>Međutim, na ovakvom nalazu vještaka saobraćajne struke sud nije mogao zasnovati svoju odluku, s obzirom da je zadatak vještaka saobraćajne struke da pruži sudu odgovarajuće tehničke podatke na osnovu kojih bi sud mogao donijeti odluku o uzroku saobraćajne nezgode i krivici učesnika u istoj, a čega u konkretnom slučaju nema, obzirom da nema dokaza koji bi ukazivali na položaj vozila, zatečenog stanja, odnosno nema skice sa lica mjesta, a ti podaci ne proizilaze ni iz zapisnika o uviđaju, to vještak saobraćajne struke u svom nalazu nije dao činjenice važne za utvrđivanje uzroka nezgode. Iz tih razloga za sud nije bilo dokazno da je pad motora uslovilo ponašanje okrivljenog u saobraćaju. </span>
</p>
<p class="p4"></p>
<p class="p4">
<span>Naime, po mišljenju suda okrivljeni L u konkretnom slučaju nije prekršio odredbu čl.36 st.5 Zakona o bezbjednosti saobraćaja na putevima koja propisuje da je vozač dužan da propusti sva vozila koja se kreću putem na koji ulazi i kada taj put nije saobraćajnim znakom označen kao put sa prvenstvom prolaza, ako vozilom ulazi sa zemljanog puta na put sa kolovoznim zastorom ili ako na put ulazi sa površine na kojoj se ne vrši saobraćaj, s obzirom da se okr. L uključivao u saobraćaj sa parkinga na magistralni put, u momentu kada su se i sa lijeve i desne strane zasutavila vozila kako bi mu omogućila da se uključi u saobraćaj, što je svakako česta pojava u saobraćaju i solidarnost vozača, naročito kada je u toku sezone velika gužva, usljed koje je nemoguće izaći-odnosno uključiti se u saobraćaj sa sporednih puteva, parkinga itd., na glavni put bez propusta vozača koji se već nalaze na kolovozu. S druge strane, kako su vozila koja su bila sa lijeve i desne strane vozila okr. L bila zaustavljena i propuštala vozilo okrivljenog, i to u neposrednoj blizini pješačkog prelaza, to je obaveza oštećenog M I bila da, prije nego što je preduzeo radnju preticanja vozila koje se nalazilo ispred njega i koje je bilo zaustavljeno (a nesporno je da je tu radnju preduzeo jer je to sam potvrdio) trebao da se uvjeri da li tu radnju može izvršiti bezbjedno, bez ugrožavanja ostalih učesnika u saobraćaju, odnosno kako je to propisano čl.44 Zakona o bezbjednosti saobraćaja na putevima "Vozač ne smije da vrši preticanje i obilaženje kada time, s obzirom na karakteristike puta i postojeće okolnosti na putu ili u saobraćaju ili s obzirom na tehnička svojstva vozila kojim upravlja ugrožava druge učesnike u saobraćaju". U konkretnom slučaju očito da su okolnosti na putu, odnosno u saobraćaju: velika gužva, zaustavljena vozila ispred motocikla oštećenog, pješački prelaz, skretanje za parking sa desne strane uslovljavale veću opreznost i obazrivost prilikom preduzimanja radnje preticanja, odnosno zaobilaženja. </span>
</p>
<p class="p4"></p>
<p class="p4">
<span>Prema tome, cijeneći ponašanje oštećenog koje je očito u datoj situaciji bilo neadekvatno (preticanje zaustavljenih vozila) i nesigurno (usljed čega je isti izgubio kontrolu nad motociklom i pao kako je i sam naveo), te ponašanje okrivljenog koji je, pošto su ga vozila u saobraćaju sa lijeve i desne strane zaustavljanjem propustila da se uključi u saobraćaj, to za sud nije dokazano da je uzrok pada oštećenog ponašanje okrivljenog u saobraćaju, odnosno nije dokazano da je okrivljeni L ne pridržavajući se saobraćajnih propisa ugrozio saobraćaj i doveo u opasnost život ili tijelo oštećenog, te kako ta odlučna činjenica nije mogla sa sigurnošu biti utvrđena to je sud okr. L, u nedostatku dokaza oslobodio od optužbe, shodno čl.373 st.1 tač.2 ZKP-a. </span>
</p>
<p class="p4"></p>
<p class="p4">
<span>Shodno čl.230 st.1 ZKP-a troškovi postupka padaju na teret Budžeta Crne Gore.</span>
</p>
<p class="p4"></p>
<p class="p4"></p>
<p class="p2">
<span>OSNOVNI SUD U KOTORU</span>
</p>
<p class="p2">
<span>Dana, 22.03.2013 godine</span>
</p>
<p class="p4">
<span>   </span>
</p>
<p class="p4">
<span>   Zapisničar                                                                                         Sudija</span>
</p>
<p class="p4">
<span>Tamara Počanić                                                                Danijela Samardžić s.r.</span>
</p>
<p class="p4"></p>
<p class="p4"></p>
<p class="p4"></p>
<p class="p4">
<span>PRAVNA POUKA: Protiv ove presude dozvoljena je žalba Višem sudu u Podgorici, u roku od 8 dana od prijema iste, a preko ovog suda. </span>
</p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p5"></p>


</body>
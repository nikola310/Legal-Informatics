<div style="text-align: right">
	K.br. 130/11</div>
<div style="text-align: justify">
	&nbsp;</div>
<div style="text-align: center">
	U IME CRNE GORE</div>
<div style="text-align: justify">
	&nbsp;<br>
	&nbsp;<br>
	OSNOVNI SUD U DANILOVGRADU kao krivični, po sudiji Vladimiru Novoviću, kao pojedincu, uz učešće Ane Ivanović kao zapisničara, u krivičnom predmetu okrivljenog M.M. iz Danilovgrada, zbog krivičnog djela sprječavanje službenog lica u vršenju službene radnje iz čl.375 st.2 u vezi st.1 KZ, odlučujući po optužnom predlogu Osnovnog državnog tužilaštva iz Podgorice Kt.br.1563/11-2 od 21.11.2011. godine, koji je na glavnom pretresu zastupala Snežana Šišević, zamjenik ODT-a iz Podgorice, nakon održanog glavnog i javnog pretresa dana 14.05.2012.godine, u prisustvu zastupnika optužbe i okrivljenog donio je dana 14.05.2012.godine, a dana 17.05.2012.godine javno objavio,<br>
	&nbsp;</div>
<div style="text-align: center">
	PRESUDU</div>
<div style="text-align: justify">
	&nbsp;<br>
	Okrivljeni M.M., JMB, zvani G., od oca M. i majke M., rodjene Š., rodjen ..godine u Danilovgradu, sa mjestom prebivališta u D. - O. bb i boravištem u selu G.Z., državljanin Crne Gore, radnik, oženjen, otac troje djece, pismen, završio srednju školu, lošeg imovnog stanja, osudjivan presudom Opštinskog suda u Danilovgradu K.br.16/75 od 13.03.1975.godine, zbog krivičnog djela iz čl.249 KZ na kaznu zatvora u trajanju od 4 mjeseca, presudom Opštinskog suda u Danilovgradu K.br.50/88 od 19.10.1988.godine, zbog krivičnog djela iz čl.232 st.1 KZ SRCG na 3 mjeseca zatvora uslovno na 1 godinu, presudom Osnovnog suda u Podgorici K.br.95/9152 od 17.07.1996.godine, zbog krivičnog djela iz čl.131 st.1 KZ RCG na novčanu kaznu od 800,00 dinara, presudom Osnovnog suda u Bijelom Polju K.br.152/03 od 24.04.2003.godine, zbog krivičnog djela iz čl.209 st.1 KZ RCG u vezi čl.19 KZ SRJ na 3 mjeseca zatvora uslovno na 1 godinu, presudom Osnovnog suda u Danilovgradu K.br.76/03 od 09.12.2003.godine, zbog krivičnog djela iz čl.200 KZ RCG na sudsku opomenu i presudom Osnovnog suda u Danilovgradu K.br.105/04 od 13.10.2004.godine, zbog krivičnog djela iz čl.384 KZ CG na sudsku opomenu.<br>
	&nbsp;</div>
<div style="text-align: center">
	Kriv je</div>
<div style="text-align: justify">
	&nbsp;<br>
	Što je:<br>
	&nbsp;<br>
	Dana 02.09.2011.godine, oko 12,00 časova, u selu Orašje, opština Danilovgrad, silom spriječio službena lica u vršenju službene radnje, koju su preduzimali u okviru svojih službenih ovlašćenja, na način što je u toku radnje isključenja njegovog objekta sa elektrodistributivne mreže, koju su vršili službena lica radnici "Elektroprivede Crne Gore AD Nikšić - Elektrodistribucija Podgorica", oštećeni D.R. i P.D., iste spriječio u tome, tako što je prvo cjepanicom drveta gadjao u pravcu oštećenog D.R., nakon čega je cjepanicom drveta pogodio oštećenog P.D. u predjelu ruke, nanoseći mu laku tjelesnu povredu u vidu oguljotine kože podlaktice desne ruke, usljed čega su oštećeni obustavili dalji rad,<br>
	&nbsp;<br>
	- čime je počinio krivično djelo sprječavanje službenog lica u vršenju službene radnje iz čl.375 st.2 u vezi st.1 KZ.<br>
	&nbsp;<br>
	Pa ga sud primjenom citiranog zakonskog propisa, te čl.4, 5, 15, 32, 36 i 42 KZ i čl.226, 229 i 374 ZKP-a<br>
	&nbsp;</div>
<div style="text-align: center">
	O S U Đ U J E</div>
<div style="text-align: justify">
	&nbsp;<br>
	Na kaznu zatvora u trajanju od 3 (tri) mjeseca.<br>
	&nbsp;<br>
	Dužan je okrivljeni da na ime troškova krivičnog postupka uplati ovom sudu iznos od 60,50 eura i po osnovu paušala iznos od 30,00 eura, a sve u roku od 15 dana po pravosnažnosti presude.<br>
	&nbsp;</div>
<div style="text-align: center">
	O b r a z l o ž e nj e</div>
<div style="text-align: justify">
	&nbsp;<br>
	Optužnim predlogom ODT-a Podgorica Kt.br. 1653/11-2 od&nbsp; 21.11.2011.godine, stavljeno je na teret okrivljenom M.M. izvršenje krivičnog djela sprječavanje službenog lica u vršenju službene radnje iz čl.375 st.2 u vezi st.1 KZ. Zastupnik optužnog predloga je na glavnom pretresu u završnoj riječi izmijenio činjenični opis krivičnog djela, a na način kako je to činjenično predstavljeno u izreci presude, dok je pravna kvalifikacija ostala ista. Predložio je da sud okrivljenog oglasi krivim i kazni po zakonu.<br>
	&nbsp;<br>
	Okrivljeni M.M. u odbrani datoj u istražnom postupku u bitnom je naveo da sa suprugom i troje djece živi u porodičnoj kući u selu O., opština D., da je iz ranijeg perioda postojao dug za utrošenu električnu energiju, te da ovaj dug nije mogao platiti zbog nedostatka novčanih sredstava. Upravo zbog tog duga, dana 01.09.2011.godine, radnici „Elektrodistribucije“ su na brojilu izvršili isključenje sa elektrodistributivne mreže. Prilikom ovog isključenja nije bilo nikoga kući. Kada je došao kući i vidio da nema struje, priključio se na distributivnu mrežu, tako što je spojio naponski most na brojilu. Tvrdi da su dana 02.09.2011.godine radnici „Elektrodistribucije“ ponovo došli i da su nešto radili na brojilu koje se nalazilo na stubu. Rekli su mu da će da ga isključe sa elektrodistributivne mreže. Istakao je da je kazao radnicima „Elektrodistribucije“ da ne diraju brojilo, istrgao je ključeve iz brave na ormariću u kojem se nalazilo brojilo i bacio ih je. Pojasnio je da su mu radnici „Elektrodistribucije“ prilikom odlaska prijetili u smislu da će ga sresti na ulici, da će ga prebiti, pri tom psujući mu oca i majku i govoreći da će ga prijaviti u policiju. Oko 12-13 časova došli su radnici „Elektrodistribucije“ sa kamionom sa korpom kako bi ga isključili sa distributivne mreže na stubu. Jedan od radnika „Elektrodistribucije“ se putem korpe popeo na stub, koji se nalazio u njegovom dvorištu, dok su ostali radnici „Elektrodistribucije“ bili na ulici pored kamiona. Uputio se u njihovom pravcu i rekao je „silazi dolje, nemojte me isključivati“. Tada je jedan od radnika koji je bio pored kamiona, ušao u dvorište i uputio se prema njemu držeći šrafciger u ruci i govoreći mu „šta ćeš konju stari nemoj da te izbodem“. Za ovim radnikom „Elektrodistribucije“ išao je još jedan radnik. Iz straha za svoju bezbjednost, dohvatio je jedno drvo koje je bilo iscijepano za nalaganje u šporet i istim je gađao u pravcu ovog radnika. Vidio je da ga je pogodio u predjelu ruke. Odmah nakon toga radnici „Elektrodistribucije“ su spustili korpu i otišli su. Sjeća se da radnici „Elektrodistribucije“ tom prilikom nijesu uspjeli u potpunosti da isključe njegov objekat sa mreže, a misli da su uspjeli da isključe samo jednu fazu. Poslije 10 minuta sa policijskim službenicima je pošao u stanicu policije. Dodao je i da su ga radnici „Elektrodistribucije“, koji su došli sa kamionom, ispred kuće vrijeđali, psujući mu oca i majku, a jedan od njih je govorio i da će ga biti kada ga sretne na ulici.<br>
	&nbsp;<br>
	Okrivljeni M.M. u odbrani datoj na glavnom pretresu u bitnom je ponovio odbranu datu u istražnom postupku s tim što je pojasnio da je radnik „Elektrodistribucije“ koji se uputio prema njemu držeći šrafciger, zamahnuo šrafcigerom kao da će da ga ubode i da bi ga u tome spriječio gađao ga je drvetom. Istakao je da toga dana više nikoga nije gađao bilo čime, da je vozilo sa korpom bilo parkirano na ulici, da je u korpi bio jedan radnik „Elektrodistribucije“ i da je obustavljen rad na isključenju električne energije u njegovoj kući nakon što je onog radnika pogodio u predjelu ruke. Dodao je da su događaj vidjeli S.L.i B.R., da ih je vidio u momentu kada je pomenutog radnika pogodio drvetom u predjelu ruke i da S.L. i B.R. nije pominjao prilikom ranijeg saslušanja jer je htio da ih pomene kada bude davao iskaz pred sudom. U vrijeme kritičnog događaja njegov dug prema „Elektrodistribuciji“ iznosio je oko 4.000 eura, a radnicima „Elektrodistribucije“ je kazao da ga ne isključuju jer je smatrao da oni nemaju pravo to da urade. U završnoj riječi je predložio da ga sud oslobodi od optužbe.<br>
	&nbsp;<br>
	&nbsp;<br>
	Sud je na glavnom pretresu u dokaznom postupku saslušao svjedoka-oštećenog P.D.a, saslušao svjedoka-oštećenog D.R., saslušao svjedoka G.R., saslušao svjedoka A.M., saslušao svjedoka L.S., saslušao svjedoka R.B., pročitao izvještaj ljekara jedinice za HMP u Danilovgradu od 02.09.2011.godine izdat na ime oštećenog P.D., pročitao nalaz i mišljenje vještaka sudsko-medicinske struke dr B.B. Kt.br.1563/11-2 od 05.11.2011.godine i pročitao izvod iz kaznene evidencije Uprave policije Ispostava Danilovgrad 18-04 br.DU 204/11-4466/2 od 25.10.2011.godine, izdat na ime okrivljenog M.M.<br>
	&nbsp;<br>
	Svjedok-oštećeni P.D., radnik „Elektroprivrede Crne Gore AD Nikšić-Elektrodistribucija Podgorica“, u iskazu datom u istražnom postupku i na glavnom pretresu u bitnom je naveo da je dana 02.09.2011.godine, zajedno sa kolegom D.R., vršio obilazak potrošača koje su prethodnog dana isključili sa elektro-mreže postupajući po radnom nalogu poslodavca, a na području sela Orašje. Sa njima su bili i kolege G.R. i A.M.. Kada su došli ispred kuće okrivljenog M.M. konstatovali su da se isti samovoljno priključio na elektro-mrežu. Zbog toga su pristupili ponovnom isključenju. Njegov kolega D.R. se dizalicom popeo na priključni stub i započeo je isključenje. Nakon toga iz kuće je izašao okrivljeni M.M. i drvetom za nalaganje u šporet je gađao u pravcu D.R. koji se nalazio u korpi na dizalici. Uputio se prema okrivljenom M.M. i rekao mu je da to ne radi obzirom da je D.R. bio na dizalici i u radu sa instalacijama koje su bile pod naponom. Tvrdi da okrivljeni M.M. nije reagovao na njegovo upozorenje, te da je zatim okrivljeni sa udaljenosti od oko 1 m, gađao i njega cjepanicom u predjelu glave. Da bi se zaštitio podigao je ruku tako da ga je drvo pogodilo u podlakticu desne ruke. Nakon toga su se udaljili, pozvali su policiju, a on je otišao u Hitnu pomoć radi ukazivanja ljekarske pomoći. Istakao je da, u trenutku kada je upozoravao okrivljenog M.M. da ne gađe u pravcu D.R., nije imao bilo kakav alat kod sebe, obzirom da je alat bio potreban D.R.i i nalazio se u korpi, te da nije imao ništa u ruci ni kada ga je okrivljeni pogodio drvetom u predjelu podlaktice. Na glavnom pretresu je pojasnio da je specijalno vozilo „Elektrodistribucije“ bilo bijele boje, dok je korpa bila narandžasta, da je na sebi imao radno odijelo teget plave boje, te da se kompletan događaj desio na ulici van dvorišta okrivljenog M.M.. Na licu mjesta nije primijetio druga lica. Nije se pridružio krivičnom gonjenju protiv okrivljenog i nije postavio imovinsko-pravni zahtjev.<br>
	&nbsp;<br>
	&nbsp;<br>
	Svjedok-oštećeni D.R., radnik „Elektroprivrede Crne Gore AD Nikšić-Elektrodistribucija Podgorica“, u iskazu datom u istražnom postupku i na glavnom pretresu u bitnom je naveo da je dana 02.09.2011.godine, zajedno sa kolegom P.D., vršio obilazak potrošača, koje su prethodno po radnom zadatku isključili sa mreže. Sa njima su bili i kolege G.R. i A.M.. Kada su došli kod kuće okrivljenog M.M. konstatovali su da se isti samovoljno priključio na elektro-mrežu. Pristupili su ponovnom isključenju i to na stubu, a ne na brojilu. Popeo se dizalicom na stub i započeo je isključenje. U tom trenutku iz kuće je istrčao okrivljeni M.M. i gađao je više puta drvetom u njegovom pravcu dok je bio u korpi, a čak je jednom i pogodio korpu. Tada je P.D. krenuo u pravcu okrivljenog M.M. kako bi ga spriječio, a okrivljeni M.M. je jednim drvetom udario P.D. u predjelu ruke. Po njemu okrivljeni M.M. je imao namjeru da udari P.D.a u glavu ali je P.D. postavio ruku kako bi se zaštitio. Vidio je da je P.D. u predjelu ruke zadobio neke ogrebotine i da mu je ruka malo otekla, a poznato mu je da je isti išao kod ljekara u Danilovgradu. U korpi dizalice se nalazio kompletan alat, tako da P.D. nije imao bilo kakav alat u ruci. Zbog svega što se desilo obustavili su dalji rad na isključenju potrošača-okrivljenog M.M.. Pojasnio je da se P.D. nije nalazio u dvorištu okrivljenog M.M., već na jednom betonskom mostiću, u momentu kada je okrivljeni M.M. pogodio P.D., da je sa njima bio i vozač „Elektrodistribucije“, a da više nikoga na licu mjesta nije primijetio. Nije se pridružio krivičnom gonjenju protiv okrivljenog i nije postavio imovinsko-pravni zahtjev.<br>
	&nbsp;<br>
	Svjedok G.R., radnik „Elektroprivrede Crne Gore AD Nikšić-Elektrodistribucija Podgorica“, u iskazu datom u istražnom postupku i na glavnom pretresu u bitnom je naveo da je kritičnom prilikom bio na radnom zadatku sa P.D., D.R. i A.M.. Isključivali su potrošače u selu O.. U jednoj grupi bili su on i A.M., a u drugoj P.D. i D.R.. Međutim išli su zajedno jer su imali samo jedno vozilo. Tvrdi da se D.R. dizalicom popeo na stub kako bi isključio potrošača-okrivljenog M.M. sa elektro-mreže. Kada je to vidio okrivljeni M.M. uzeo je oblicu za nalaganje i gađao je D.R.u dok se nalazio u korpi dizalice, a što je učinio više puta. Nakon toga P.D. se uputio prema okrivljenom M.M. i upozorio ga je da ne gađe D.R., da bi zatim okrivljeni M.M. uzeo cjepanicu i gađao P.D.a u glavu. Tada je P.D. podigao ruku kako bi zaštitio glavu i drvo je udarilo P.D.a u predjelu ruke. Istakao je da su zatim spustili dizalicu i udaljili se na drugu stranu ulice. Napomenuo je da se torbica sa alatom nalazila u dizalici jer je D.R.i za isključenje bio potreban alat. Pojasnio je da je sa njima bio i radnik „Elektodistribucije“ koji je upravljao vozilom i da nikog više za vrijeme kritičnog događaja na licu mjesta nije bilo.<br>
	&nbsp;<br>
	Svjedok A.M.o, radnik „Elektroprivrede Crne Gore AD Nikšić-Elektrodistribucija Podgorica“, u iskazu datom u istražnom postupku i na glavnom pretresu u bitnom je naveo da je kritičnom prilikom bio na radnom zadatku sa P.D., D.R. i A.M..&nbsp; Vršili su kontrolu i isključivali su potrošače u selu Orašje. U jednoj grupi bili su on i G.R., a u drugoj P.D. i D.R.. Išli su svi zajedno tj. istim vozilom jer su reoni na kojima su radili bili jedan pored drugog. Kada su došli ispred kuće okrivljenog M.M., D.R. i P.D. su pristupili kontroli i utvrdili su da se isti samovoljno priključio nakon prethodnog isključenja. Tvrdi da se D.R. dizalicom popeo na stub kako bi isključio potrošača-okrivljenog M.M. sa elektro-mreže. Zatim je vidio da je okrivljeni M.M. uzeo drva za nalaganje i da je gađao u pravcu D.R.e, koji se nalazio u korpi dizalice. Sjeća se da su govorili okrivljenom M.M.u da prestane sa takvim ponašanjem. Nakon toga okrivljeni M.M. je jednom cjepanicom gađao P.D.a u glavu. P.D. je podigao ruku, kako bi se zaštitio, i drvo ga je pogodilo u ruku. Zbog svega što se desilo prekinuli su dalji rad na isključenju i pošli su na drugu stranu ulice gdje su čekali policiju. Poznato mu je da je P.D. išao u Hitnu pomoć u Danilovgradu radi ukazivanja ljekarske pomoći zbog zadobijene povrede na ruci. Pojasnio je da je sa njima bio i radnik „Elektodistribucije“ koji je upravljao vozilom i da nikog više na licu mjesta nije primijetio za vrijeme kritičnog događaja.<br>
	&nbsp;<br>
	Svjedok L.S.a u iskazu datom na glavnom pretresu u bitnom je navela&nbsp; da je bila podstanar kod okrivljenog M.M., te da je krajem avgusta ili početkom septembra 2011.godine bila u garaži zajedno sa troje unučadi kada je čula neku viku, graju i psovke. Izašla je da vidi o čemu se radi, a njena unučad su dotrčala za njom. Na imanju okrivljenog M.M., vidjela je da okrivljeni M.M. stoji pored stuba, a da se jedan mladji momak, krupan i dosta razvijen, zatrčava u njegovom pravcu i da okrivljenom M.M.u govori "Gade glibavi, ubiću te, nikad nećeš dobiti struju". Tvrdi da izmedju okrivljenog M.M. i tog momka nije bilo fizičkog kontakta. Vidjela je da je bilo oko 5 ljudi u neposrednoj blizini vozila Elektrodistribucije. Nije se mogla sjetiti koje je boje bilo to vozilo, a sigurna je da se radilo o nekom malom vozilu, tj. običnom vozilu. U jednom momentu, ovaj razvijeni momak je držeći nešto u ruci, nalik na šrafciger, ponovo krenuo u pravcu stuba gdje je bio okrivljeni M.M.. Prepala se od svega toga i zajedno sa svoje troje unučadi je ušla u garažu. Pojasnila je da je okrivljeni M.M. u ruci držao neko drvo, da tim drvetom nije gadjao u pravcu bilo koga, makar dok je ona bila na licu mjesta, te da je okrivljeni M.M. govorio onom razvijenom momku "Dodji, dodji, pa ću se ja braniti", oslanjajući se pri tom na to drvo. Istakla je da su svi ovi ljudi koji su bili na mjestu dogadjaja sigurno vidjeli nju i djecu, da su svi ti ljudi nosili neobaveznu civilnu odjeću tj. da nijesu nosili uniforme, te da je krupni razvijeni momak koji se zatrčavao u pravcu okrivljenog M.M. imao na sebi neku majcu kratkih rukava i farmerice.<br>
	&nbsp;<br>
	Svjedok R.B.o u iskazu datom na glavnom pretresu u bitnom je naveo da se kritičnom prilikom vraćao iz Doma zdravlja i prolazeći pored kuće okrivljenog M.M., vidio je da su u dvorištu pored stuba, gdje je okrivljenom brojilo, bila dva mladića - radnika. Zatim je otišao prema svojoj kući i čuo je viku, galamu i psovke. Vratio se kako bi vidio o čemu se radi. Tada je vidio da su ona dva ista mladića - radnika na ulici, a da je okrivljeni M.M. na ulazu prema svom i njegovom imanju. Osim njih vidio je i S.L. sa troje unučadi. Tvrdi da je ovaj jedan momak okrivljenom M.M.u uputio razne pogrdne riječi i to: "Smradu, glibu, konju, izidi da se useremo u tebe". Isti taj momak je u ruci imao šrafciger. Medjutim, ovaj momak koji je imao šrafciger u ruci i okrivljeni M.M. nijesu prilazili jedan drugom, već su bili na udaljenosti od najmanje 2-3 metra. Misli da je M.M. u ruci imao neki štap, s tim što se o njegovim dimenzijama nije mogao izjasniti. Nije vidio da je okrivljeni M.M. gadjao bilo koga tom prilikom, makar ne dok je on bio na licu mjesta, a da je okrivljeni M.M. gadjao nekoga, to bi sigurno vidio. Na licu mjesta za vrijeme odigravanja ovog dogadjaja primijetio je jedino lica koja je već nabrojao, s tim što je dodao da je iz kuće okrivljenog M.M. izlazila i njegova kćerka, te da je vidio i jednu komšinicu. Istakao je da su ova dva radnika koja su bila na licu mjesta imala obično civilno vozilo, da se nije radilo o nekom specijalnom vozilu sa oznakama firme, te da je vozilo bilo tamne boje.<br>
	&nbsp;<br>
	&nbsp;<br>
	Iz nalaza i mišljenja vještaka sudsko-medicinske struke dr B.B. Kt.br.1563/11-2 od 05.11.2011.godine i izvještaja ljekara jedinice za HMP u Danilovgradu od 02.09.2011.godine izdatog na ime oštećenog P.D.a, utvrđuje se da je oštećeni P.D. pregledan dana 02.09.2011.godine od strane dežurnog ljekara Hitne medicinske pomoći Danilovgrad, te da je zadobio laku tjelesnu povredu u vidu oguljotine kože podlaktice desne ruke. Ova povreda nastala je djelovanjem zamahnute tupo-tvrde sile, ravne površine, slabog inteziteta djelovanja, koja je sila djelovala na površinu podlaktice tangencionalno i u jednom navratu. Ista je mogla nastati djelovanjem zamahnute, bačene, drvene cjepanice manjih dimenzija,&nbsp; koja se cjepanica koristi za loženje šporeta, a u momentu kada je oštećeni podlakticom desne ruke bio okrenut ka sili koja je dovela do nastanka ove povrede.<br>
	&nbsp;<br>
	&nbsp;<br>
	Sud je cijenio nalaz i mišljenje ovog vještaka, pa je isti prihvatio kao jasan, stručan, objektivan i dat prema pravilima struke i nauke.<br>
	&nbsp;<br>
	&nbsp;<br>
	Iz izvoda iz kaznene evidencije Uprave policije Ispostava Danilovgrad 18-04 br.DU 204/11-4466/2 od 25.10.2011.godine, izdatog na ime okrivljenog M.M., utvrđuje se da je isti osudjivan presudom Opštinskog suda u Danilovgradu K.br.16/75 od 13.03.1975.godine, zbog krivičnog djela iz čl.249 KZ na kaznu zatvora u trajanju od 4 mjeseca, presudom Opštinskog suda u Danilovgradu K.br.50/88 od 19.10.1988.godine, zbog krivičnog djela iz čl.232 st.1 KZ SRCG na 3 mjeseca zatvora uslovno na 1 godinu, presudom Osnovnog suda u Podgorici K.br.95/9152 od 17.07.1996.godine, zbog krivičnog djela iz čl.131 st.1 KZ RCG na novčanu kaznu od 800,00 dinara, presudom Osnovnog suda u Bijelom Polju K.br.152/03 od 24.04.2003.godine, zbog krivičnog djela iz čl.209 st.1 KZ RCG u vezi čl.19 KZ SRJ na 3 mjeseca zatvora uslovno na 1 godinu, presudom Osnovnog suda u Danilovgradu K.br.76/03 od 09.12.2003.godine, zbog krivičnog djela iz čl.200 KZ RCG na sudsku opomenu i presudom Osnovnog suda u Danilovgradu K.br.105/04 od 13.10.2004.godine, zbog krivičnog djela iz čl.384 KZ CG na sudsku opomenu.<br>
	&nbsp;<br>
	&nbsp;<br>
	Sud je cijenio iskaze svjedoka – oštećenih D.R.e i P.D.a i svjedoka G.R. i A.M., pa je našao da su se isti jasno, precizno i istinito izjašnjavali o činjenicama važnim za ovu krivičnu stvar. Iskazi ovih svjedoka su medjusobno saglasni, krespondiraju do detalja, a stoje i u skladnoj vezi sa nalazom i mišljenjem vještaka sudsko-medicinske struke dr B.B. Kt.br.1563/11-2 od 05.11.2011.godine i izvještajem ljekara jedinice za HMP u Danilovgradu od 02.09.2011.godine izdatim na ime oštećenog P.D.a.<br>
	&nbsp;<br>
	Sud nije prihvatio iskaze svjedoka L.S., podstanarke okrivljenog, i R.B., susjeda okrivljenog, obzirom da su iskazi ovih svjedoka, koje je okrivljeni prvi put kao očevidce naveo na glavnom pretresu, bili u suprotnosti sa iskazima svjedoka-oštećenih D.R. i P.D. i svjedoka G.R. i A.M.. Naročito je neprihvatljivo to što su se svjedoci L.S. i R.B., kao navodni očevidci, izjasnili da je vozilo „Elektrodistribucije“ bilo obično vozilo bez posebnih karakteristika, a iz iskaza svjedoka-oštećenih D.R. i P.D. i svjedoka G.R. i A.M., a što ne poriče ni okrivljeni, proizilazi da se radilo o specijalnom vozilu koje ima dizalicu i korpu. Zbog toga je sud iskaze svjedoka L.S. i R.B., cijenio kao sračunato date u cilju pomaganja okrivljenom da izbjegne krivičnu odgovornost.&nbsp;<br>
	&nbsp;<br>
	Na osnovu naprijed izložene činjenične gradje, koja proizilazi iz sadržine dokaza provedenih na glavnom pretresu, ovaj sud je nesumnjivo zaključio, da su se u radnjama okrivljenog M.M. stekla sva obilježja bića krivičnog djela sprječavanje službenog lica u vršenju službene radnje iz čl.375 st.2 u vezi st.1 KZ. Naime, okrivljeni je dana 02.09.2011.godine, oko 12,00 časova, u selu Orašje, opština Danilovgrad, silom spriječio službena lica u vršenju službene radnje, koju su preduzimali u okviru svojih službenih ovlašćenja, na način što je u toku radnje isključenja njegovog objekta sa elektrodistributivne mreže, koju su vršili službena lica radnici "Elektroprivede Crne Gore AD Nikšić - Elektrodistribucija Podgorica", oštećeni D.R. i P.D., iste spriječio u tome, tako što je prvo cjepanicom drveta gadjao u pravcu oštećenog D.R., nakon čega je cjepanicom drveta pogodio oštećenog P.D.a u predjelu ruke, nanoseći mu laku tjelesnu povredu u vidu oguljotine kože podlaktice desne ruke, usljed čega su oštećeni obustavili dalji rad.<br>
	&nbsp;<br>
	&nbsp;<br>
	Iz do detalja saglasnih kazivanja svjedoka-oštećenih D.R. i P.D.ai svjedoka G.R. i A.M. utvrđuje se da su oštećeni D.R. i P.D., radnici „Elektroprivrede Crne Gore AD Nikšić-Elektrodistribucija Podgorica“, dana 02.09.2011.godine prilikom obilaska i kontrole potrošača, u selu Orašje, opština Danilovgrad, a koje su prethodno isključili sa elektro-mreže, postupajući po radnom nalogu, zatekli da se okrivljeni M.M., nakon isključenja samovoljno priključio na elektro-mrežu. Pristupili su ponovnom isključenju objekta okrivljenog sa elektrodistributivne mreže, preduzimajući ovu radnju na priključnom stubu, i nakon što se oštećeni D.R. u korpi putem dizalice sa vozila popeo do stuba, okrivljeni M.M. je u cilju sprječavanja isključenja prvo cjepanicom drveta gađao u njegovom pravcu, nakon čega je cjepanicom drveta pogodio oštećenog P.D.a u predjelu ruke. Da je od tog pogotka cjepanicom oštećeni P.D. zadobio laku tjelesnu povredu u vidu oguljotine kože podlaktice desne ruke sud je utvrdio iz nalaza i mišljenja vještaka sudsko-medicinske struke dr B.B. Kt.br.1563/11-2 od 05.11.2011.godine i izvještaja ljekara jedinice za HMP u Danilovgradu od 02.09.2011.godine izdatog na ime oštećenog P.D.a. Način i mehanizam nastanka predmetne povrede kod oštećenog P.D.a, kako su to predstavili oštećeni P.D. i D.R. i svjedoci G.R. i A.M.o u potpunosti korespondira sa nalazom i mišljenjem vještaka sudsko-medicinske struke dr B.B. Kt.br.1563/11-2 od 05.11.2011.godine. Upravo usljed upotrebe ovakve sile oštećeni P.D. i D.R. su obustavili dalji rad na isključenju. Okrivljeni M.M. u odbrani nije poricao da je kritični događaj bio 02.09.2011.godine oko 12,00 časova, da je vozilo „Elektrodistibucije“ bilo parkirano na ulici, te da je nakon što je pogodio radnika „Elektrodistibucije“ drvetom u predjelu ruke obustavljen rad na isključenju električne energije u njegovoj kući.<br>
	&nbsp;<br>
	Okrivljeni M.M. je u odbrani naveo da su mu kritičnom prilikom radnici „Elektrodistribucije“ prijetili i vrijeđali ga, da nije gađao radnika Elektrodistribucije koji je bio u korpi tj. oštećenog D.R.u, te da je jednog radnika „Elektrodistribucije“ tj. oštećenog P.D.a&nbsp; drvetom gađao i pogodio u predjelu ruke, obzirom da je ovaj radnik prethodno krenuo prema njemu i zamahnuo šrafcigerom da ga ubode. Ovakva odbrana okrivljenog u potpunosti je obesnažena saglasnim kazivanjima oštećenih P.D.a i D.R.e i svjedoka G.R. i A.M. iz kojih iskaza proizilazi da okrivljenom nije prijećeno, da okrivljeni nije vrijeđan, da je okrivljeni prvo cjepanicom drveta gađao u pravcu oštećenog D.R.e, da bi zatim cjepanicom drveta pogodio oštećenog P.D.a u predjelu ruke, da oštećeni P.D. nije imao šrafciger u rukama niti bilo kakvo drugo sredstvo, jer je logično da se alat nalazio u korpi, te da okrivljeni nije bio izložen bilo kakvoj vrsti napada. Zbog toga je odbrana okrivljenog neistinita i sračunato data u cilju izbjegavanja krivično-pravne odgovornosti.<br>
	&nbsp;<br>
	Krivično djelo sprječavanje službenog lica u vršenju službene radnje iz čl.375 st.2 u vezi st.1 KZ, čini onaj ko silom ili prijetnjom da će neposredno upotrijebiti silu spriječi službeno lice u vršenju službene radnje koju preduzima u okviru svojih ovlašćenja, ili ga na isti način prinudi na vršenje službene radnje, a pod uslovom da je to učinjeno uz uvredu ili zlostavu službenog lica ili je službenom licu nanesena laka tjelesna povreda ili je službenom licu prijećeno upotrebom oružja. Radnja krivičnog djela sprječavanja službenog lica u vršenje službene radnje, je ona djelatnost kojom se primjenom sile ili prijetnjom da će se sila neposredno upotrijebiti službeno lice onemogućuje da preduzme ili da dovrši neku radnju iz okvira svog službenog ovlašćenja. U konkretnom slučaju, ovlašćeni radnici „Elektroprivede Crne Gore AD Nikšić - Elektrodistribucija Podgorica", oštećeni D.R. i P.D. su bili službena lica u smislu čl.142 st.3 tač.4 KZ<strong>,</strong> obzirom da im je faktički bilo povjereno isključenje objekata sa elektrodistributivne mreže, a na području sela Orašje u Danilovgradu,&nbsp; od strane „Elektroprivede Crne Gore AD Nikšić - Elektrodistribucija Podgorica".&nbsp; Kada su preduzeli radnju iz okvira svojih službenih ovlašćenja tj. kada su htjeli da isključe objekat okrivljenog sa elektrodistributivne mreže, obzirom da se okrivljeni nakon isključenja neovlašćeno ponovo priključio, okrivljeni ih je silom spriječio u vršenju službene radnje koju su preduzimali u okviru svojih službenih ovlašćenja. Upotreba sile sastojala se u tome što je oštećenog D.R.u gađao cjepanicom drveta, a oštećenog P.D.a pogodio cjepanicom drveta u predjelu ruke nanoseći oštećenom P.D.u opisanu laku tjelesnu povredu. Dakle, oštećeni D.R. i P.D. spriječeni su od strane okrivljenog da isključe njegov objekat sa elektrodistributivne mreže. Zbog toga su se u radnjama okrivljenog ostvarili svi bitni elementi bića krivičnog djela sprječavanje službenog lica u vršenju službene radnje iz čl.375 st.2 u vezi st.1 KZ.<br>
	&nbsp;<br>
	Cijeneći psihički odnos okrivljenog prema počinjenom krivičnom djelu, sud je našao da je okrivljeni postupajući na naprijed opisani način, bio svjestan svog djela i htio je njegovo izvršenje, što znači da je postupao sa direktnim umišljajem.<br>
	&nbsp;<br>
	Prilikom odlučivanja o kazni sud je imao u vidu sve okolnosti na strani okrivljenog, koje&nbsp; utiču da kazna bude manja ili veća u smislu čl.42 KZ, pa je od olakšavajućih okolnosti na strani okrivljenog našao da je oženjen, otac troje djece i da se oštećeni D.R. i P.D. nijesu pridružili krivičnom gonjenju, dok je kao otežavajuću okolnost cijenio njegovu osudjivanost, obzirom da je isti osudjivan presudom Opštinskog suda u Danilovgradu K.br.16/75 od 13.03.1975.godine, zbog krivičnog djela iz čl.249 KZ na kaznu zatvora u trajanju od 4 mjeseca, presudom Opštinskog suda u Danilovgradu K.br.50/88 od 19.10.1988.godine, zbog krivičnog djela iz čl.232 st.1 KZ SRCG na 3 mjeseca zatvora uslovno na 1 godinu, presudom Osnovnog suda u Podgorici K.br.95/9152 od 17.07.1996.godine, zbog krivičnog djela iz čl.131 st.1 KZ RCG na novčanu kaznu od 800,00 dinara, presudom Osnovnog suda u Bijelom Polju K.br.152/03 od 24.04.2003.godine, zbog krivičnog djela iz čl.209 st.1 KZ RCG u vezi čl.19 KZ SRJ na 3 mjeseca zatvora uslovno na 1 godinu, presudom Osnovnog suda u Danilovgradu K.br.76/03 od 09.12.2003.godine, zbog krivičnog djela iz čl.200 KZ RCG na sudsku opomenu i presudom Osnovnog suda u Danilovgradu K.br.105/04 od 13.10.2004.godine, zbog krivičnog djela iz čl.384 KZ CG na sudsku opomenu, a što je utvrđeno iz citiranog izvoda iz kaznene evidencije. Zbog toga sud smatra da je kazna zatvora u trajanju od 3 (tri) mjeseca u potpunosti adekvatna težini učinjenog krivičnog djela i ličnosti okrivljenog kao počinioca, te da će se ovako izrečenom kaznom zatvora u potpunosti ostvariti svrha kažnjavanja iz čl.32 KZ i na taj način u dovoljnoj mjeri uticati na okrivljenog da više ne čini ista ili slična krivična djela, a u okviru opšte svrhe izricanja krivičnih sankcija iz čl.4 st.2 KZ.<br>
	&nbsp;<br>
	O troškovima krivičnog postupka odlučeno je na osnovu čl.226 i 229 ZKP-a, pa kako je okrivljeni oglašen krivim obavezan je da na ime troškova krivičnog postupka uplati ovom sudu iznos od 60,50 eura, a koji troškovi se odnose na nagradu odmjerenu vještaku sudsko-medicinske struke dr B.B.u, kao i iznos od 30,00 eura na ime sudskog paušala, koji paušal je odredjen shodno složenosti i trajanju postupku uz ocjenu imovinskih prilika okrivljenog, a sve prednje u roku od 15 dana po pravosnažnosti presude.<br>
	&nbsp;<br>
	Na osnovu izloženog, a primjenom čl. 374 ZKP-a, odlučeno je kao u izreci.<br>
	&nbsp;<br>
	ZAPISNIČAR, &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp; SUDIJA,<br>
	Ana Ivanović, s.r.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;Vladimir Novović, s.r.<br>
	&nbsp;<br>
	&nbsp;<br>
	<u>PRAVNA POUKA:</u> Protiv ove presude može se izjaviti žalba u roku od 8 dana od dana prijema pismenog otpravka Višem sudu u Podgorici, a preko ovog suda.<br>
	<br clear="all">
	&nbsp;<br>
	<u>DOSTAVITI:</u><br>
	- ODT-u Podgorica<br>
	- Okrivljenom M.M.<br>
	&nbsp;</div>

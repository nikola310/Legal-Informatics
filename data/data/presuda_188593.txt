<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.p1{margin-left:-0.15763889in;margin-right:-0.15763889in;text-align:end;hyphenate:auto;font-family:Arial;font-size:14pt;}
.p2{text-align:center;hyphenate:auto;font-family:Arial Narrow;font-size:14pt;}
.p3{margin-left:-0.15763889in;margin-right:-0.15763889in;text-align:center;hyphenate:auto;font-family:Arial;font-size:14pt;}
.p4{margin-left:-0.15763889in;margin-right:-0.15763889in;text-align:justify;hyphenate:auto;font-family:Arial;font-size:14pt;}
.p5{margin-left:-0.15763889in;margin-right:-0.15763889in;text-align:start;hyphenate:auto;font-family:Arial;font-size:14pt;}
.p6{text-align:start;hyphenate:auto;font-family:Times New Roman;font-size:12pt;}
</style>
<meta content="dragisa.baletic" name="author">
</head>
<body class="b1 b2">
<p class="p1">
<span>K.br.602/12</span>
</p>
<p class="p2">
<!--Image link to '0.jpg' can be here-->
</p>
<p class="p1"></p>
<p class="p3">
<span>U IME CRNE GORE</span>
</p>
<p class="p3"></p>
<p class="p4">
<span>OSNOVNI SUD U POGORICI, po sudiji Đuković G.u, uz učešće namještenika suda Maraš Ane, kao zapisničara, u krivičnom predmetu protiv okrivljenog L. M. iz P., zbog krivičnog djela ugrožavanje javnog saobraćaja iz čl.339 st.3 u vezi st.1 Krivičnog zakonika, odlučujući po optužnom predlogu Osnovnog državnog tužilaštva (izmijenjenog na glavnom pretresu) Kt.br.1770/11-2 od ....04.2012.godine, koji je na glavnom pretresu zastupala savjetnik ODT-a M. B., nakon glavnog, javnog pretresa održanog 09.07.2013.godine u prisustvu stranaka izrekao je i istog dana javno objavio</span>
</p>
<p class="p4"></p>
<p class="p3">
<span>P R E S U D U </span>
</p>
<p class="p3"></p>
<p class="p4">
<span>Okrivljeni: L. M. od oca D., rođen ....godine u Š., sa prebivalištem u P., N. s. bb, završio osnovnu školu, po zanimanju taksista, zaposlen u taksi udruženju „B. taksi“, neoženjen, lošeg imovnog stanja, neosuđivan</span>
</p>
<p class="p5"></p>
<p class="p3">
<span>Kriv je</span>
</p>
<p class="p5">
<span>Zato što je:</span>
</p>
<p class="p5"></p>
<p class="p4">
<span>Dana 19.09.2011.godine oko 12.00 časova, u Ulici ... M. u P., ne pridržavajući se saobraćajnog propisa iz čl. 22 st.1 ZOBS-a na putevima, ugrozio saobraćaj i doveo u opasnost život i tijelo ljudi, na način što je upravljao putničkim automobilom marke „Š. O.“, registarskih oznaka PG AA..., lijevom saobraćajnom trakom desne kolovozne trake u pravcu Ulice 8. M., i preduzeo radnju skretanja u lijevo, a da se prethodno nije uvjerio da takvu radnju može da učini bez opasnosti za druge učesnike u saobraćaju, ne vodeći pri tom računa o položaju vozila, pravcu i brzini kretanja, pa je vozilom ušao u putanju kretanja motociklu marke „Y.“, registarskih oznaka PG AM..., kojim je upravljao oštećeni K. G., koji se kretao iza vozila okrivljenog u istom smjeru, pri čemu je bio svjestan da ovakvom nepropisnom vožnjom može ugroziti javni saobraćaji prouzrokovati zabranjenu posledicu, ali je olako držao da do toga neće doći ili da će to moći spriječiti, usljed čega je došlo do sudara vozila i motocikla, kojom prilikom je oštećeni K. G. zadobio laku tjelesnu povredu u vidu nagnječenja u predjelu glave, lakta i šake sa desne strane i oguljotinu u predjelu lijevog koljena.</span>
</p>
<p class="p4"></p>
<p class="p4">
<span>- čime je izvršio krivično djelo ugrožavanje javnog saobraćaja iz čl. 339 st.3 u vezi st.3 u vezi st.1 Krivičnog zakonika</span>
</p>
<p class="p4"></p>
<p class="p4">
<span>Pa sud okrivljenom primjenom citiranih zakonskih propisa te čl. 3, 4, 5, 13, 16, 32, 42, 52, 53 i 54 Krivičnog zakonika, te čl.226, 229 i 374 Zakonika o krivičnom postupku izriče </span>
</p>
<p class="p4"></p>
<p class="p3">
<span>USLOVNU OSUDU </span>
</p>
<p class="p3"></p>
<p class="p4">
<span>Kojom mu prethodno utvrđuje kaznu zatvora u trajanju od 30 (trideset) dana i istovremeno određuje da se utvrđena kazna neće izvršiti ukoliko okrivljeni u roku od 1 (jedne) godine po pravosnažnosti presude ne izvrši novo krivično djelo.</span>
</p>
<p class="p4"></p>
<p class="p4">
<span>Obavezuje se okrivljeni da ovom sudu na ime troškova postupka uplati novčani iznos od 231,00 eura kao i 30,00 eura na ime paušala u roku od 15 dana po pravosnažnosti presude pod prijetnjom prinudnog izvršenja.</span>
</p>
<p class="p4"></p>
<p class="p3">
<span>Obrazloženje</span>
</p>
<p class="p3"></p>
<p class="p4">
<span>Optužnim predlogom ODT-a Podgorica Kt.br. 1770/11-2 od ....04.2012.godine okrivljenom L. M.  stavljeno je na teret izvršenje krivičnog djela ugrožavanje javnog saobraćaja iz čl.339 st.3 u vezi st.1 Krivičnog zakonika. Prije završne rijieči zastupnik optužbe izmijenio je činjenični opis dispozitiva optužnog akta na način što je u desetom redu nakon riječi „smjeru“ dodao riječi „pri čemu je bio svjestan da ovakvom nepropisnom vožnjom može ugroziti javni saobraćaj i prouzrokovati zabranjenu posledicu, ali je olako držao da do toga neće doći ili da će to moći spriječiti“. U završnoj riječi zastupnik optužbe ostao je pri pri izmijenjenom optužnom predlogu, jer iz dokaza provedenih na glavnom pretresu proizilazi da je nesumnjivo utvrđeno da su se u radnjama okrivljenog stekli elementi bića krivičnog djela stavljenog mu na teret iz kojih razloga je predložio sudu da istog oglasi krivim i osudi po zakonu.</span>
</p>
<p class="p4"></p>
<p class="p4">
<span>Iznoseći svoju odbranu na glavnom pretresu okrivljeni L. M. naveo je da je kritičnog dana oko 12,00 časova upravljao automobilom marke „Š. O.“, lijevom saobraćajnom trakom, desne kolovozne trake Ulicom .... M., a u pravcu Ulice .... M.. Dalje je naveo da je u automobilu bio sam, te da je na kolovozu bilo više izbačenih tj. podignutih šahti. Istakao je da je pogledao u desni retrovizor u namjeri da obiđe šahtu, koja se nalazila na njegovoj saobraćajnoj traci, te da je pošto je obišao šahtu čuo udar i osjetio da je nešto lupilo. Stao je i pogledao u desni retrovizor, ali nije vidio ništa. Kada je krenuo da izađe, vidio je da se vrata vozača teško otvaraju, kao i da je zakačena strana njegovog automobila i polomljen lijevi retrovizor. Zatim je ugledao jednog momka koji je sjedio na motoru sa kacigom na glavi i kada je vidio da mu ljudi prilaze, shvatio je da ga je taj momak zakačio motorom,. Pojasnio je da prilikom obilaženja šahte nije izlazio iz svoje saobraćajne trake.</span>
</p>
<p class="p4"></p>
<p class="p4">
<span>U završnoj riječi okrivljeni je ostao pri navodima svoje odbrane na glavnom pretresu.</span>
</p>
<p class="p4"></p>
<p class="p4">
<span>Sud je u dokaznom postupku proveo sljedeće dokaze: salušao svjedoka oštećenog K. G.a, pročitao zapisnik o uviđaju saobraćajne nezgode UP PJ Podgorica 266/2011 od 07.10.2011.godine i izvršio uvid u skicu lica mjesta, pročitao uvjerenje JZU KC CG na ime K. G.a broj 03/17-155434 od 16.09.2011.godine, pročitao nalaz i mišljenje sudskog vještaka medicinske struke Š. M. od 04.04.2012.godine, saslušao sudskog vještaka medicinske struke Š. M. pročitao nalaz i mišljenje sudskog vještaka saobraćajne struke V. Đ. od 11.04.2012.godine, saslušao sudskog vještaka saobraćajne struke V. Đ., pročitao izvod iz KE za okrivljenog izdat od UP PJ Nikšić ispostava Šavnik broj 243/12-416/2 od 08.06.2012.godine.    </span>
</p>
<p class="p4"></p>
<p class="p4">
<span>Brižljivom ocjenom navoda optužbe, odbrane, provedenim dokazima na glavnom pretresu i na osnovu rezultata cjelokupnog postupka, sud je na nesumnjiv način utvrdio da je okrivljeni L. M. izvršio krivično djelo koje mu je optužnim predlogom stavljeno na teret, na način, mjesto i vrijeme kao u izreci presude, pa je sud okrivljenog oglasio krivim i izrekao krivičnu sankciju kao u izreci presude, sve iz sljedećih razloga.</span>
</p>
<p class="p4"></p>
<p class="p4">
<span>Saslušan na glavnom pretresu svjedok oštećeni K. G. navodi, da je kritičnog dana upravljao motorom marke „Y.“ iz pravca Z. u pravcu K. mosta i da se kretao lijevom saobraćajnom trakom desne kolovozne trake. U jednom trenutku primijetio je sa svoje desne strane automoblil marke „Š. O.“. Pojasnio je da su se polako uporedo kretali u pravcu mosta, te da je u jednom trenutku predmetni automobil, kojim je upravljao okrivljeni skrenuo u njegovu saobraćajnu traku, pri čemu je došlo do kontakta između automobila marke „Š. O.“  i motocikla marke „Y.“. Od udara motocikl se odbio od automobila i pošao na drugu stranu. Izjasnio se da se ne pridružuje krivičnom gonjenju protiv okrivljenog i ne ističe imovinsko pravni zahtjev.</span>
</p>
<p class="p4"></p>
<p class="p4">
<span>Iz zapisnika o uviđaju saobraćajne nezgode UP PJ Podgorica 266/2011 od 07.10.2011.godine i skice lica mjesta proizilazi da je 19.09.2011.godine u 11:50 časova došlo do saobraćajne nezgode  u P. u Ulici ... M.. Iz opisa lica mjesta proizilazi da je predmetna ulica  uzdužnom punom linijom podijeljena na dvije kolovozne trake, od kojih je desno gledano iz pravca Ulice .... j. uzdužnom isprekidanom linijom podijeljena na dvije saobraćajne trake. Iz zapisnika dalje proizilazi da su u ovoj saobraćajnoj nezgodi učestvovali K. G., kao vozač motocikla „Y.“ registarske oznake PG AM... i L. M. vozač vozila „Š. O.“  registarske oznake PG AA..., pri čemu je vozilo „Š. O.“ PG AA... zatečeno u lijevoj kolovoznoj traci zadnjim desnim točkom u lijevoj saobraćajnoj traci desne kolovozne trake Ul. .... M. iskošeno u lijevu stranu prednjim dijelom okrenuto u pravcu Ul. .... M., gledano iz pravca Ul. ... j., a motocikl PG AM... je zatečen u lijevoj kolovoznoj traci Ul. .... M., prednjim dijelom okrenuto u pravcu Ul 8. M. gledano iz Ul. ... j.. Od materijalnih tragova na licu mjest zatečeni su trag kočenja motocikla PGAM..., trag plastike, trag stakla i trag krvi.</span>
</p>
<p class="p4"></p>
<p class="p4">
<span>Iz uvjerenja JZU KC CG na ime K. G. broj 03/17-155434 od 16.09.2011.godine proizilazi da je K. G. dana 19.09.2011.godine zaveden u protokol pod brojem 7142 i pregledan od strane  dežurnog ljekara Dr. A., koji je  konstatovao dijagnozu – contusio manus et cubiti lat.dex. i exoriatio manus lat.dex.</span>
</p>
<p class="p4"></p>
<p class="p4">
<span>Iz nalaza i mišljenja sudskog vještaka medicinske struke Š. M. od 04.04.2012.godine proizilazi zaključak da se dana 19.09.2011.godine oko 11.50 časova u P. u Ul. .... M. desila saobračajna nezgoda u kojoj je povrijeđen K. G. kao motociklista, a koji je istog dana u 21,20 časova pregledan u službi hitne pomoći od strane dežurnog ljekara i nakon pregleda upućen na specijalističke preglede (ortoped, neurohirurg), pri čemu su mu navedene sdijagnoze- nagnječenje glave, oštećenje zgloba lijevog koljena i oguljotina zgloba lijevog koljena. K. G. je dana 19.09.2011.godine pregledan od strane nadležnog ljekara u urgentnom centru Kliničkog centra Crne Gore, a navedene su dijagnoze- nagnječenje šake i lakta sa desne strane, te oguljotina desne šake.Na osnovu svega navedenog vještak je mišljenja da je u predmetnoj saobraćajnoj nezgodi K. G. zadobio nagnječenja u predjelu glave, lakta i šake sa desne strane, te oguljotinu u predjelu lijevog koljena. Dalje je naveo da su navedene povrede posljedica dejstva tupog, teškog i zamahnutog mehaničkog oruđa, moguće i mehanizmom pada na tvrdu i neravnu podlogu. Navedene povrede predstavljaju i pojedinačno i u svom zbiru laku tjelesnu povredu. U svom izjašnjenju na glavnom pretresu sudski vještak medicinske struke Š. M. u cjelosti je ostao pri nalazu i mišljenju od 04.04.2012.godine. Pojasnio je da je njegovo mišljenje o vrsti povreda, koje je u predmetnoj saobraćajnoj nezgodi zadobio K. G. dato na osnovu proučene medicinske dokumentacije  o pregledu K. G. u Hitnoj pomoći u Podgorici,a nakon toga u Urgentnom centru KC CG.</span>
</p>
<p class="p4"></p>
<p class="p4">
<span>Iz nalaza i mišljenja sudskog vještaka saobraćajne struke V. Đ. od 11.04.2012.godine proizilazi da se 19.09.2011.godine dogodila nezgoda u 11.50 časova u Ulici .... M. u P. u kojoj su učestvovali K. G., koji je upravljao motociklom „Y.“ PG AM... i L. M., koji je upravljao vozilom „Š. O.“, PG AA.... U pomenutoj ulici kolovoz je asvaltni, širine 12,00m, uzdužnom punom linijom podijeljen na dvije kolovozne trake, od kojih je desna, gledano iz pravca Ulice ...j. u pravcu Ulice .... M.. U ovoj saobraćajnj nezgodi povrijeđen je vozač motocikla PGAM..., K. G.. Analizom krvi utvrđeno je da su oba vozča bila u trijeznom stanju. Na mjestu nezgode evidentirani su sljedeći materijalni tragovi: trag kočenja motocikla PG AM... koji se prostire ukoso lijevo na sredini kolovoza, iz desne u lijevu kolovoznu traku, od kote 0,00 (m) – NT do kote 0,40 (m) poslije NT, gledano iz pravca Ul. 4.j. u pravcu Ul.8 M., trag plastike, trag stakla, desni retrovizor i trag krvi,locirani u lijevoj polovini lijeve kolovozne trake, u kotama 7,00 (m), 9,10 (m), 13,10 (m) i 16,70 (m), poslije NT, gledano iz pravca Ulice 4.jula u pravcu Ulice 8. M.. Dalje proizilazi da je vozilo „Š. O.“ PG AA... zatečeno na mjestu nezgode u lijevoj kolovoznoj traci Ul..... M., iskošeno ulijevo, zadnjim desnim točkom u desnoj kolovoznoj traci, prednjim dijelom okrenuto u paravcu Ulice 8.M., tako da mu se prednji lijevi točak nalazi na udaljensti od 5,50 (m) desno od lijeve ivice kolovoza, pri čemu se prednja osovina ovog vozila nalazi u nivou kvote 2,70 (m) poslije NT, gledano iz pravca Ulice 4.j. u pravcu Ulice 8. M.. Motocikl „Y.“ PG AM... zatečen je na mjestu nezgode u lijevoj kolovoznoj traci Ulice .... M., prevrnut na lijevi bok, prednjim dijelom okrenut u pravcu Ulice 8.M., tako da mu se prednji točak nalazi na udaljenosti od 1,30 (m), a zadji točak na udaljenosti od 1,00 (m) desno od lijeve ivice kolovoza, pri čemu se prednja osovina motocikla nalazi u nivou kvote 18,20 (m) poslije NT, gledano iz pravca Ulice 4.jula u pravcu Ulice 8.M.. Takođe, na motociklu „Y.“ evidentirana su oštećenja fara sa pokazivačima pravca, bočni oklop, retrovizor, ručica upravljača, maska, dok su na vozilu „Š. O.“ evidentirana oštećenja prednjih lijevih vrata, zadnjih lijevih vrata, prednjeg lijevog blatobrana i lijeve bankine. Iz nalaza dalje proizilazi da je brzina motocikla neposredno prije aktiviranja radne kočnice imala vrijednost od oko 44,00 km/h, a brzina vozila „Š. O.“ u momentu kontakta sa motociklom imala je vrijednost od oko ...,50 km/h. Mjesto kontakta vozila i mtocikla bilo je gledano po uzdužnoj osi Ul.....M. – u nivou NT, a gledano po poprečnoj osi Ul.....M. – na lijevoj saobraćajnoj traci desne kolovozne trake na početku traga kočenja motocikla tj. na oko 0,20 (m) lijevo od srednje pune linije, gledano u smjeru kretanja oba učesnika nezgode. Nakon kontakta, vozilo se zaustavilo u zatečenoj poziciji, dok je motociklista izgubio ravnotežu, pao sa motocikla i zaustavio se iznad traga krvi, a motocikl se prevrnuo na lijevi bok i zaustavio u zatečenom položaju.Dalje proizilazi da je vozač vozila „Š. O.“ PG AA...pri posjedovanoj brzini, iznenada i neočekivano, u okviru takozvane „psihičke sekunde“ usmjerio vozilo ulijevo i većim dijelom gabarita prešao preko pune linije na lijevu kolovoznu traku namijenjenu za kretanje vozila iz suprotnog smjera, pri čemu motociklist nije imao vremensko-prostornih uslova da zaustavi motocikl prije mjesta kontakta. Vozač motocikla „Y.“ PG AM..., nezgodu bi izbjegao kočenjem sa rastojanja od 12,10 (m) da se kretao brzinom izbjegavanja od oko 28,51 (km/h). Naime, zatečeni položaj vozila „Š. O.“ PG AA... upućuje na konstataciju da je okrivljeni radnju bočnog pomjeranja vozila ulijevo izvršio u vrlo kratkom vremenskom intervalu i na taj način stvorio iznenadnu i neočekivanu prepreku za vozača motocikla. Iz mišljenja proizilazi da je do nezgode došlo na način što je vozač vozila „Š. O.“, PG AA... bočnim izmicanjem vozila ulijevo u vrlo kratkom vremenskom intervalu stvorio iznenadnu i neočekivanu prepreku za vozača motocikla, koji nije imao vremensko-prostornih uslova da zaustavi motocikl prije mjesta kontakta, jer mu je vozilo ušlo u putanju kretanja. Iz mišljenja dalje proizilazi da ovakav način upravljanja votilom od strane vozača vozila „Š. O.“ PG AA..., smatra se greškom u dijelu obaveze vozača da se prije izvršenja bilo koje radnje mora uvjeriti da istu može bezbjedno izvršiti, što nije bio slučaj, a što predstavlja osnovni i jedini uzrok nastanka predmetne saobračajne nezgode. Kod vozača motocikla „Y.“ PG AM..., nema elemenata koji su uticali na nastanak predmetne saobraćajne nezgode. Na glavnom pretresu sudski vještak saobraćajne struke V. Đ. kazao je da u cjelosti ostaje pri osnovnom nalazu i mišljenju  od 11.04.2012.godine. Pojasnio je da je nedvosmisleno matematički utvrdio da se motociklista kretao na bezbjednom odstojanju iza vozila, to znači više od 12 metara, a da je opasna situacija nastala bočnim izmicanjem vozila ulijevo i to u vrlo kratkom vremenskom intervalu. Taj vremenski interval opredijelio je na nivou tzv. „psihičke sekunde“ i naveo da o obje činjenice postoji dokaz na skici. Dalje je pojasnio da je vozač usmjerio vozilo u lijevo i prešao preko pune linije skoro čitavim gabaritom, a da je motociklista koji se kretao iza njega u cilju izbjegavanja naleta na takvo pomjereno vozilo aktivirao radnu kočnicu takođe na krajnjoj lijevoj strani lijeve saobraćajne trake desne kolovozne trake označeno sa brojem 4 na skici. Takva iznenadna i neočekivana radnja tj. bočno izmicanje vozila u lijevo iz ličnih razloga, koje vještak ne cijeni, zbog čega motociklista nije imao ni vremena ni prostora da zaustavi motocikl prije mjesta kontakta. Naprijed navedeno temelji na činjenici koja se zasniva na obavezama vozača da pomjeranje vozila u bilo koju stranu može da otpočne samo ako se prethodno uvjeri da takvu radnju može izvršiti bezbjedno, što u konkretnoj situaciji nije bio slučaj. </span>
</p>
<p class="p4"></p>
<p class="p4">
<span>Iz izvoda iz KE za okrivljenog izdat od UP PJ N. ispostava Š.broj 243/12-416/2 od 08.06.2012.godine proizilazi da okrivljeni L. M. ranije nije osuđivan.</span>
</p>
<p class="p4"></p>
<p class="p4">
<span>Tokom postupka je nesumnjivo utvrđeno da je okrivljeni L. M. dana 19.09.2011.godine oko 12,00 časova  u Ulici ....M. u P., svjestan da svojom radnjom može učiniti djelo, ali je olako držao da do toga neće doći ili da će to moći spriječiti, ne pridržavajući se saobraćajnih propisa iz čl. 22 st.1 ZOBS-a na putevima ugrozio saobraćaj i doveo u opasnost život i tijelo ljudi, a na način što je upravljao putničkim automobilom marke „Š. O.“, registarskih oznaka PG AA..., lijevom saobraćajnom trakom desne kolovozne trake u pravcu Ulice 8. M., i preduzeo radnju skretanja u lijevo, a da se prethodno nije uvjerio da takvu radnju može da učini bez opasnosti za druge učesnike u saobraćaju, ne vodeći pri tom računa o položaju vozila, pravcu i brzini kretanja, pa je vozilom ušao u putanju kretanja motociklu marke „Y.“, registarskih oznaka PG AM..., kojim je upravljao oštećeni K. G., koji se kretao iza vozila okrivljenog u istom smjeru, usljed čega je došlo do sudara vozila i motocikla, kojom prilikom je oštećeni K. G. zadobio laku tjelesnu povredu u vidu nagnječenja u predjelu glave, lakta i šake sa desne strane i oguljotinu u predjelu lijevog koljena. </span>
</p>
<p class="p4"></p>
<p class="p4">
<span>Okrivljeni se branio da je kritičnog dana oko 12,00 časova upravljao automobilom marke „Š. O.“, lijevom saobraćajnom trakom, desne kolovozne trake Ulicom .... M., a u pravcu Ulice 8. M., da je u automobilu bio sam, kao i da se radilo o kolovozu na kojem postoji više izbačenih tj. podignutih šahti. Pogledao je u desni retrovizor u namjeri da obiđe šahtu koja se nalazila na njegovoj saobraćajnoj traci, pa je pošto je obišao šahtu čuo udar i osjetio da je nešto lupilo. Stao je i pogledao u desni retrovizor, ali nije vidio ništa, tek kada je krenuo da izađe vidio je da se vrata vozača teško otvaraju i da je zakačena strana njegovog automobila i polomljen lijevi retrovizor. Zatim je uočio jednog momka koji je sjedio na motoru sa kacigom na glavi, pa kada je vidio da mu ljudi prilaze, shvatio je da ga je taj momak zakačio motorom. Kazao je da prilikom obilaženja šahte nije izlazio iz svoje saobraćajne trake. Ovakvu njegovu odbranu sud nije prihvatio, cijeneći je kao sračunatu na izbjegavanje krivice, jer je ista opovrgnuta najprije materijalnim dokazima i to zapisnikom o uviđaju saobraćajne nezgode UP PJ Podgorica 266/2011 od 07.10.2011.godine i  skicom lica mjesta, te nalazom i mišljenjem vještaka saobraćajne struke V. Đ. i njegovim izjašnjenjem na glavnom pretresu. Naime, iz zapisnika o uviđaju saobraćajne nezgode UP PJ Podgorica 266/2011 od 07.10.2011.godine i  skice lica mjesta utvrđeno je da je dana 19.09.2011.godine u u 11:50 časova došlo do saobraćajne nezgode  u Ul. ... M. i da su u ovoj saobraćajnoj nezgodi učestvovali K. G., kao vozač motocikla „Y.“ registarske oznake PG AM... i L. M. vozač vozila „Š. O.“  reg. oznaka PG AA..., pri čemu je vozilo „Š. O.“ PGAA... zatečeno sa zadnjim desnim točkom u lijevoj saobraćajnoj traci desne kolovozne trake Ul. .... M. iskošeno u lijevu stranu prednjim dijelom okrenuto u pravcu Ul.8. M., gledano iz pravca Ul. 4 jula, a motocikl PG AM... je zatečen u lijevoj kolovoznoj traci ulice .... M., prednjim dijelom okrenuto u pravcu Ul. 8. M. gledano iz Ul. 4. j.. Takođe, iz nalaza i mišljenja vještaka saobraćajne struke V. Đ., koji je sud cijenio kao stručan, jasan i objektivan, kao i iz njegovog izjašnjenja na glavnom pretresu, utvrđeno je da je u konkretnom slučaju do nezgode došlo na način što je vozač vozila „Š. O.“, PG AA... bočnim izmicanjem vozila u lijevo u vrlo kratkom vremenskom intervalu stvorio iznenadnu i neočekivanu prepreku za vozača motocikla, koji nije imao vremenko-prostornih uslova da zaustavi motocikl prije mjesta kontakta, jer mu je vozilo ušlo u putanju kretanja. Nadalje, iz mišljenja vještaka saobraćajne struke,  utvrđeno je da se ovakav način upravljanja vozilom od strane vozača vozila „Š. O.“ PG AA... smatra greškom u dijelu obaveze vozača da se prije izvršenja bilo koje radnje mora uvjeriti da istu može bezbjedno izvršiti, što nije bio slučaj, a što predstavlja osnovni i jedini uzrok nastanka predmetne saobračajne nezgode, te da kod vozača motocikla „Y.“ PG AM..., nema elemenata koji su uticali na nastanak predmetne saobraćajne nezgode. Prednje utvrđeno činjenično stanje osnaženo je i iskazom svjedoka oštećenog K. G., kojem je sud u cjelosti poklonio vjeru, cijeneći ga kao jasan i istinit, a koji je naveo da je kritičnog dana upravljao motorom marke „Y.“ iz pravca Zabjela u pravcu Krivog mosta, da se kretao lijevom saobraćajnom trakom desne kolovozne trake, da je u jednom trenutku primijetio sa svoje desne strane automoblil marke „Š. O.“, kojim je upravljao okrivljeni i koji je skrenuo, pri čemu je došlo do kontakta između automobila i motocikla, te da se od udara motocikl odbio od automobila i pošao na drugu stranu. </span>
</p>
<p class="p4"></p>
<p class="p4"></p>
<p class="p4">
<span>Kritičnom prilikom oštećeni K. G. je zadobio laku tjelesnu povredu, koja činjenica je utvrđena nalazom i mišljenjem vještaka medicinske struke Š. M. od 04.04.2012.godine, kao i njegovim izjašnjenjem na glavnom pretresu, koji je sud cijenio kao stručan i objektivan, a iz kojeg je utvrđeno  da je u predmetnoj saobraćajnoj nezgodi K. G. zadobio nagnječenja u predjelu glave, lakta i šake sa desne strane, oguljotinu u predjelu lijevog koljena, kao i da su navedene povrede posljedica dejstva tupog, teškog i zamahnutog mehaničkog oruđa, moguće i mehanizmom pada na tvrdu i neravnu podlogu i da pojedinačno i u svom zbiru predstavljaju laku tjelesnu povredu. Nalaz i mišljenje vještaka medicinske struke Š. M. od 04.04.2012.godine ptkrijepljen je i uvjerenjem JZU KC CG na ime K. G. broj 03/17-155434 od 16.09.2011.godine, u čiju vjerodostojnost sud nije imao razloga da sumnja, a iz kojeg je utvrđeno da je K. G. dana 19.09.2011.godine zaveden u protokol pod brojem 7142 i pregledan od strane  dežurnog ljekara Dr. A., koji je  konstatovao dijagnozu – contusio manus et cubiti lat.dex. i exoriatio manus lat.dex. Sud nije prihvatio prigovor okrivljenog da oštećeni kritične prilike nije mogao zadobiti opisane povrde, cijeneći ga kao paušalan i u cjelosti opovrgnut naprijed navedenim dokazima.</span>
</p>
<p class="p4"></p>
<p class="p4">
<span>Postupajući na način kao izreci presude, okrivljeni je postupio protivno odredbi čl. 22 st.1 Zakona o bezbjednosti saobraćaja na putevima, koja glasi:“vozač koji namjerava da na putu izvrši neku radnju vozilom (uključivanje vozilom u saobraćaj, pomjeranje vozila udesno ili ulijevo, mijenjanje saobraćajne trake, preticanje, obilaženje, zaustavljanje, skretanje udesno ili ulijevo,polukružno okretanje, vožnja unazad, prestrojavanje i sl.) smije da otpočne takvu radnju, samo ako se prethodno uvjerio da to može učiniti bez opasnosti za druge učesnike u saobraćaju ili imovinu, vodeći pri tom računa o položaju vozila, pravcu i brzini kretanja.“</span>
</p>
<p class="p4"></p>
<p class="p4">
<span>Dispozicija krivičnog djela koje je okrivljenom stavljeno na teret glasi:“Učesnik u saobraćaju na putevima, koji se ne pridržava saobraćajnih propisa i time tako ugrozi saobraćaj da dovede u opasnost život ili tijelo ljudi i imovinu čija vrijednost prelazi iznos od dvadeset hiljada eura, pa usljed toga kod drugog nastupi laka tjelesna povreda ili drugom prouzrokuje imovinsku štetu, koja prelazi iznos od tri hilade eura, ako je djelo učinjeno iz nehata.“</span>
</p>
<p class="p4"></p>
<p class="p4">
<span>Pravno kvalifikujući utvrđeno činjenično stanje, sud je utvrdio da je okrivljeni ostvario sva bitna obilježja bića krivičnog djela ugrožavanje javnog saobraćaja iz čl.339 st.3 u vezi st.1 Krivičnog zakonika.</span>
</p>
<p class="p4"></p>
<p class="p4">
<span>Cijeneći subjektivan odnos učinioca prema izvršenom krivičnom djelu sud nalazi da je okrivljeni postupao sa oblikom vinosti koji se definiše kao svjesni nehat, a shodno čl.16 Krivičnog zakonika, jer je okrivljeni bio svjestan da je nepridržavajući se saobrćajnih propisa ugrozio saobraćaj i doveo u opasnost život oštećenog, olako držeći da do posledice neće doći, ili da će moći spriječiti, koji oblik vinosti je utvrdio iz provedenih dokaza kojima je sud poklonio vjeru.</span>
</p>
<p class="p4"></p>
<p class="p4">
<span>Odlučujući o kazni za okrivljenog,sud je cijenio sve okolnosti iz čl.42 KZ-a koje utiču da kazna bude manja ili veća, pa je kao olakšavajuće okolnosti cijenio njegovu raniju neosuđivanost, koju činjenicu je sud utvrdio iz izvoda iz KE za okrivljenog izdat od UP PJ N. ispostava Š. broj 243/12-416/2 od 08.06.2012.godine, kao i loše imovno stanje okrivljenog, dok otežavajućih okolnosti nije bilo, pa je sud okrivljenom izrekao uslovnu osudu kojom mu je prethodno utvrdio kaznu zatvora od 30 (trideset) dana i istovremeno odredio da se utvrđena kazna neće izvršiti, ukoliko okrivljeni u roku od 1 (jedne) godine po pravosnažnosti presude ne izvrši novo krivično djelo, nalazeći da nije neophodno da okrivljeni utvrđenu kaznu zatvora efektivno izdržava, već da se samim upozorenjem uz prijetnju kaznom u potpunosti može ostvariti svrha uslovne osude iz čl. 52 st.2 Krivičnog zakonika, a u okviru opšte svrhe propisivanja i izricanja krivičnih sankcija iz čl. 4 st. 2 Krivičnog zakonika Crne Gore.</span>
</p>
<p class="p4"></p>
<p class="p4">
<span>Sud je odluku o troškovima temeljio na čl.229 st.1 Zakonika o krivičnom postupku CG, pa je obavezao okrivljenog da ovom sudu na ime troškova postupka uplati novčani iznos od 231,00 €. Troškovi postupka odnose se na ime nagrade vještaku medicinske struke dr. Š. M. u iznosu od  104,50 €, i na ime nagrade vještaku saobraćajne struke V. Đ. u iznosu od  126,50 €., dok je visinu paušala od 30,00 eura sud odmjerio shodno imovnom stanju okrivljenog, dužini trajanja i složenosti krivičnog postupka.</span>
</p>
<p class="p4"></p>
<p class="p4">
<span>Imajući u vidu navedeno, primjenom citiranih zakonskih propisa, odlučeno je kao u izreci presude.</span>
</p>
<p class="p4"></p>
<p class="p4"></p>
<p class="p3">
<span>OSNOVNI SUD U PODGORICI</span>
</p>
<p class="p3">
<span>Dana, 09.07.2013.godine</span>
</p>
<p class="p3"></p>
<p class="p1">
<span>SUDIJA</span>
</p>
<p class="p1">
<span>Đuković G. s.r.</span>
</p>
<p class="p4"></p>
<p class="p4">
<span>PRAVNA POUKA:</span>
</p>
<p class="p4">
<span>Protiv ove presude može se izjaviti žalba u roku</span>
</p>
<p class="p4">
<span>od 8 dana od dana prijema pismenog otpravka,</span>
</p>
<p class="p4">
<span>Višem sudu u Podgorici a preko ovog suda.</span>
</p>
<p class="p4"></p>
<p class="p4">
<span>Z.T.O. Maraš Ana</span>
</p>
<p class="p4"></p>
<p class="p6"></p>


</body>
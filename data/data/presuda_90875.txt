<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:16pt;font-family:'Arial Narrow'}
.span2{;font-size:12pt;font-family:'Arial'}
.span3{;font-size:12pt;font-family:'Arial';font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p>
<span class="span1"></span><span class="span1"></span>
</p>
<p style="text-align:center;">
<span class="span2">U IME CRNE GORE</span><span class="span2">                                                                                                         </span>
</p>
<p style="text-align:right">
<span class="span2">                                                                                      K.br. 116/14</span>
</p>
<p>&nbsp;</p>
<p>
<span class="span2">OSNOVNI SUD U NIKŠIĆU,</span><span class="span2"> </span><span class="span2">sudija Perović Ivan,</span><span class="span2"> uz sudjelovanje Šipovac Zdravke kao zapisničara, odlučujući u krivičnom predmetu okrivljenog MILJANIĆ MOMČILA zbog krivičnog djela krađa iz čl.239  st.1 KZ, po optužnom  predlogu ODT-a Nikšić Kt.br. 41/14 od 06.03.2014.g., nakon dovršenog glavnog javnog pretresa </span><span class="span2">dana 04.09.2014.g.</span><span class="span2"> u prisustvu zamjenika  ODT-a Đorojević Dejana i u odsustvu uredno obaviještenog okrivljenog Miljanić Momčila, donio je i istoga dana javno objavio</span>
</p>
<p>
<span class="span2">                                                                                                                                     </span>
</p>
<p style="text-align:center;">
<span class="span2">P R E S U D U</span>
</p>
<p>
<span class="span2">Okrivljeni :</span>
</p>
<p>
<span class="span2">MILJANIĆ MOMČILO od oca Anđelka i majke Božane rođ.Kovačević, rođen 22.06.1980.g. u Nikšiću, nastanjen u Nikšiću - Kočani bb, državljanin Crne Gore, završio srednju školu, nezaposlen, lošeg imovnog stanja, oženjen - otac jednog djeteta, ranije neosuđivan,</span>
</p>
<p>&nbsp;</p>
<p>
<span class="span2">Na osnovu čl. 373 tač. 2 Zakonika o krivičnom postupku</span>
</p>
<p>&nbsp;</p>
<p style="text-align:center;">
<span class="span2">OSLOBAĐA SE OD OPTUŽBE</span>
</p>
<p>
<span class="span2">Da je :</span>
</p>
<p>
<span class="span2">Dana 01.01.2014.g., u Nikšiću, u mjestu Busak, iako je bio svjestan svog djela i htio njegovo izvršenje, u namjeri da sebi pribavi protivpravnu imovinsku korist, oduzeo deset prostornih metara pitomih drva za ogrjev, u vrijednosti od 230,00 eura, vlasništvo oštećenih Kilibarda Mitra i Kilibarda Radosava, na način što je navedena drva naznačenog dana utovario na kamion vlasništvo Baćović Žarka, kojeg je prethodno angažovao radi prevoza, a zatim osam prostornih metara oduzetih drva istovario kod svoje kuće u mjestu Kočani bb, a dva prostorna metra oduzetih drva dao Baćović Žarku na ime izvršene usluge prevoza</span>
</p>
<p>&nbsp;</p>
<p>
<span class="span2">čime bi  učinio  krivično djelo krađa iz čl.239 st.1 Krivičnog zakonika. </span>
</p>
<p>&nbsp;</p>
<p>
<span class="span2">Shodno čl.239 st.3 </span><span class="span2">Zakonika o krivičnom postupku sud upućuje oštećenog Kilibarda Mitra na pokretanje parničnog postupka radi ostvarivanja imovinsko pravnog zahtjeva u iznosu od 200,00 eura.</span>
</p>
<p>&nbsp;</p>
<p>
<span class="span2">Troškovi krivičnog postupka padaju na teret budžetskih sredstava suda.</span><span class="span2">                                                   </span>
</p>
<p>&nbsp;</p>
<p style="text-align:center;">
<span class="span2">Obrazloženje</span>
</p>
<p>&nbsp;</p>
<p>
<span class="span2">ODT iz Nikšića optužnim predlogom Kt.br.41/14 stavio je na teret okrivljenom </span><span class="span2">Miljanić Momčilu</span><span class="span2">   izvršenje krivičnog djela </span><span class="span2">krađa iz čl.239  st.1 KZ</span><span class="span2">, pa je zamjenik ODT-a </span><span class="span2">Đorojević Dejan </span><span class="span2">koji je zastupao   optužbu na glavnom pretresu, istu činjenično izmijenio, ostajući u završnoj riječi  pri izmijenjenom optužnom aktu i predlažući sudu da okrivljenog oglasi krivim i osudi  po zakonu.</span>
</p>
<p>&nbsp;</p>
<p>
<span class="span2">Okrivljeni MILJANIĆ MOMČILO negirao je izvršenje krivičnog djela stavljenog mu na teret, navodeći u svojoj odbrani da je u proljeće 2013.g. sa Kilibarda Radosavom (bratom Kilibarda Mitra) sjekao šumu - ukupno su posjekli 20m drva i prodali ih Radojičić Vidoju koji je kazao Kilibarda Radosavu da u tom momentu nema novca kod sebe ali da će dati novac čim dalje preproda ova drva. Po dogovoru sa Kilibarda Radosavom, njemu je trebalo da pripadne pola novca. Tačno ne zna kada je Radojičić predao novac Kilibarda Radosavu, možda je to bilo mjesec ili dva kasnije ali je upoznat  sa time da mu je predao novac jer su mu kasnije to potvrdili i Radojičić i Kilibarda Radosav. Kilibarda Radosav mu nije dao njegovu polovinu novca a u jesen iste godine Kilibarda Radosav ga je pozvao i kazao mu da “istjera” deset metara drva koja je on već bio pripremio u njegovoj šumi i da od toga uzme polovinu za sebe. Otišao je po njegova drva i ista je “istjerao” na put kada je došao Kilibarda Mitar i bez pitanja je otjerao drva. On je njemu rekao da se dogovorio sa Radosavom da uzme pola od tih drva ali je ovaj njemu odgovorio da njemu sva ova drva trebaju i otišao je sa lica mjesta. Pozvao je Radosava i kazao mu šta se dogodilo kao i to da će zvati policiju a Radosav mu je rekao da je pozvao brata koji je priznao da je uzeo sva drva. Nakon toga on je sa Mitrom kontaktirao i ovaj mu je rekao da nema novca da mu plati ono što mu je pripadalo ali da će mu pomoći da odu u šumu i posjeku drva koja su mu pripadala. Kritičnoga dana on je pozvao Kilibarda Radosava i pitao ga šta radi a ovaj je odgovorio da su upravo bili u šumi i posjekli neka drva a on ga je pitao ima li mogućnosti da sam ubere drva u toj šumi na što mu je ovaj odgovorio da drva ima i da slobodno ode i ubere ih. On je zatim pozvao Baćović Žarka i sa istim se dogovorio da mu preveze ova drva a kako nije imao novca da plati prevoz obećao mu  je dio od ubranih drva. Iako je sve radio u dogovoru sa Kilibarda Radosavom, ne zna zbog čega su ga Kilibarde prijavili policiji. Ne zna da li je  Baćoviću sve ispričao o detaljima njegovoga dogovora sa Radosavom. Sa drvima je namjeravao da “prebije” dug koji je imao sa Radosavom.</span>
</p>
<p>&nbsp;</p>
<p>
<span class="span2">Kako okrivljeni nije pristupio na glavni pretres dana </span><span class="span2">04.09.2014.g., koji je uprkos tome održan jer je shodno čl.457 ZKP-a sud našao da nema razloga za odlaganje istog (okrivljeni je bio uredno obaviješten, prethodno je saslušan a i po ocjeni suda nije bilo nužno njegovo prisustvo), to je izostalo iznošenje završne riječi okrivljenog.</span>
</p>
<p>&nbsp;</p>
<p>
<span class="span2">Sud je u dokaznom postupku saslušao oštećenog svjedoka Kilibarda Mitra i svjedoke Kilibarda Radosava (on je status oštećenog stekao tek nakon izmjene optužnog akta - prije davanja završnih riječi), Baćović Žarka i Radojičić Vidoja, pročitao potvrdu Uprave policije CB Nikšić Ku.br.19 od 19.01.2014.g.  o privremeno oduzetim predmetima, izvršio uvid u trake za tahograf, na saglasan predlog stranaka pročitao nalaz i mišljenje sudskog vještaka ekonomsko finansijske struke Spaić Rata od 04.03.2014.g., izvršio uvid u listing telefonske komunikacije za broj okrivljenog i pročitao izvod iz kaznene evidencije za okrivljenog.</span>
</p>
<p>&nbsp;</p>
<p>
<span class="span2">Oštećeni svjedok KILIBARDA MITAR naveo  je u svom iskazu pred ODT-om Nikšić da je krajem decembra 2013. g. sa svojim bratom Radosavom i šurom Isailović Ratkom u šumi u mjestu Busak, koja je vlasništvo njegovog pokojnog oca Kilibarda Milovana, ubrao deset metara pitomih drva za ogrjev, za svoje potrebe. Do dana 09.01.2014. godine nije odlazio u mjestu Busak da bi kritičnog dana primijetio kako nema onih drva. Inače se radilo o pitomim drvima - ceru, grabu, jasenu, drijenu i bilo je najmanje deset prostornih metara drva. Na mjestu gdje su se nalazila drva pronašao je iscijepane tahografe na kojima je pisalo Baćović Žarko i registarske oznake NK AZ 554, pri čemu je tahografe predao policiji. On poznaje Miljanić Momčila koji je njegov komšija i nikada mu nije dugovao niti mu je govorio ikada da uzme drva koja je ubrao i složio pored puta.</span>
</p>
<p>&nbsp;</p>
<p>
<span class="span2">Oštećeni svjedok KILIBARDA MITAR naveo  je u svom iskazu na glavnom pretresu da su  posječena drva bila zajednička - njegova i njegovog brata Radosava. Miljanić Momčila poznaje godinama i nije mu poznato da je isti sa njegovim bratom Radosavom išao ikada u sječu šume uz dogovor da kasnije posječeno prodaju a novac podijele. Radosav mu nije pomenuo da je dozvolio Miljaniću da u njihovoj šumi sječe drva. Radosav je bio sa njime kada je kritičnom prilikom vidio da nema posječenih drva u šumi i nije mu pomenuo da je bilo koju osobu ovlastio da uzima ta drva. Ova šuma je u vlasništvu njihovog oca Kilibarda  Milovana jer nakon njegove smrti nije prevođena na potomke. On nikada nije sa Miljanić Momčilom bilo kakve dogovore pravio oko drva niti oko sječe niti oko uzimanja istih. Tačno je da je jednom prilikom drva koja je iz šume izvukao Miljanić  on sam odvezao a ovaj ih je bio iz šume istjerao na konju i to su bila zajednička drva njega i njegovog brata. Nikada Radosav nije pomenuo da je zajedno sa Miljanićem brao drva. On je vidio u ovoj prilici da Miljanić na konju iznosi drva iz šume pa je  došao kamionom i drva koja je on bilo nasložio na put prebacio je na kamion i odvezao. Naime, dogovor je bio između njegovog brata i okrivljenog da okrivljeni izvuče 15 – 16 metara drva i ovaj je bio na konjima izvukao oko 7 metara koje je lično tada kamionom odvezao. Dogovor je podrazumijevao da Miljaniću pripadne polovina od posječenih stabala. Radosav mu je kasnije rekao da je Miljanić izvukao ostatak drva do 16 metara a on ga je pitao da li je dao Miljaniću njegovu polovinu i ovaj mu je odgovorio da mu nije dao njegovu polovinu, jer je okrivljeni zapravo ono što je izvukao nakon njegovog odlaska kamionom za sebe zadržao po dogovoru. Radojičić Vidoje je njegov komšija i ne zna da li su njegov brat i Miljanić ikada zajedno prodavali drva Radojičić Vidoju. Istakao je da se pridružuje krivičnom gonjenju protiv okrivljenog  i  ispostavlja imovinsko pravni zahtjev u iznosu od 200,00 eura. </span>
</p>
<p>&nbsp;</p>
<p>
<span class="span2">Svjedok KILIBARDA RADOSAV naveo  je u svom iskazu da je mjesto Busak zajedničko vlasništvo njegove porodice koje se i dalje se vodi na ime njegovoga pokojnog oca budući da nije izvršen prenos vlasništva. Kritičnom prilikom sa bratom je izašao na lice mjesta kako bi uzeli ranije posječena drva jer je toga dana trebao da dođe kamion da ih odveze ali drva nije bilo na licu mjesta. Toga dana nije kontaktirao sa Miljanić Momčilom i nikada zajedno sa Miljanić Momčilom nije prodavao drva a Miljanić je ranije radio sa njime - tačnije on je njega pitao da li može sa njime da vrši sječu drva pri čemu bi mu davao dnevnice. Nikada se nije desilo da  njihov dogovor uključuje da Miljaniću pripadne dio iz šume izvučenih  drva već mu je uvijek on davao dnevnice i u to je potpuno siguran jer se nikada nije desilo da na primjer po dogovoru sa Miljanićem njemu pripadne pola od posječenih stabala. On nije uvijek svom bratu Mitru govorio o saradnji sa Miljanić Momčilom. Negdje u aprilu 2013.g. njega je pitao okrivljeni može li da radi sa njime za dnevnicu. Nikada nije ništa ostao dužan Miljanić Momčilu. Nakon što mu je predočeno da je njegov brat izjavio kako je jednom prilikom po dogovoru sa njime Miljanić trebao da izvuče određenu količinu drva a da njemu pripadne polovina, istakao je da to nije tačno - nikada takav dogovor nije postigao sa Miljanićem. Na dan kada je izašao na lice mjesta i vidio da nema drva  nije kontaktirao sa Miljanić Momčilom kao ni dan prije toga. On je sa njim kontaktirao telefonom možda mjesec dana prije nove godine i to uopšte nijesu pričali o sječi drva već o nekim neobaveznim temama. On je prodavao drva Radojičić Vidoju i to drva koja je sjekao sa Miljanićem, ali nikada sa Miljanićem nije išao kod Radojičića da mu zajedno prodaju neka drva. U proljeće 2013.g. on je prodao 20 metara drva Radojičić Vidoju za 400 eura a za ta drva mu je pomagao u sječi Miljanić Momčilo i on je njemu platio četiri dnevnice po 25,00 eura. Taj novac mu je Radojičić  dao u dva navrata, naime, on je Radojičiću prodao dva kamiona drva i kada mu je prodao prvi kamion on mu je dao 100,00 eura i on je odmah dao Miljaniću 50,00 eura. Nakon nedelju dana on je Radojičiću prodao drugi kamion drva za iznos od 200,00 eura a odmah je dao Miljaniću iznos od 50,00 eura. Nakon prvih dobijenih 100,00 eura od Radojičića Miljaniću je dao 50,00 eura odmah po dobijanju novca. Ne </span><span class="span2">zna zbog čega njegov brat tvrdi da je postojao dogovor između njega i Miljanića po kojem je Miljaniću trebalo da pripadne pola od posječenih stabala. On koristi i u kritično vrijeme je koristio telefonske brojeve 069 569 579 i 068-113-088.</span>
</p>
<p>&nbsp;</p>
<p>
<span class="span2">Svjedok BAĆOVIĆ ŽARKO naveo  je u svom iskazu pred ODT-om Nikšić da ga je dana 31.12.2013. godine na njegov telefon broj 067 885-842 pozvao poznanik Miljanić Momčilo i zamolio ga da mu preveze posječena drva za ogrjev iz mjesta Busak do mjesta Kočani gdje Miljanić živi, pa su se dogovorili da mu ovaj umjesto 60 eura na ime plaćanja usluge prevoza da dva metra drva. Narednog dana on je svojim vozilom marke Man reg.oznaka NK AZ 554 pošao najprije do kuće u kojoj privatno živi Miljanić u Kočanima pa su skupa krenuli u Busak pri čemu je sa njima bio njegov rođak Baćović Miroslav. Po dolasku u Busak on je vozilo parkirao pored drva koja su se nalazila nekih 1,5 km sa glavnog puta pa su Momčilo i Miroslav izvršili utovar oko deset metara drva a on lično je uzeo nekoliko starih traka za tahograf na kojima je bilo ispisano njegovo ime i reg.br. vozila pa ih je pocijepao i bacio pored vozila. Po okončanom utovaru otišli su u Kočane gdje su Momčilo i Miroslav ručno istovarili oko osam metara drva dok su dva metra ostala u kamionu kao zamjena za uslugu prevoza. Miljanić mu je inače bio rekao da su to njegova drva i da ih je brao prije praznika.</span>
</p>
<p>&nbsp;</p>
<p>
<span class="span2">Svjedok BAĆOVIĆ ŽARKO naveo  je u svom iskazu na glavnom pretresu da je vlasnik kamiona marke MAN reg.oznaka NK AZ 554 i istim povremeno pruža usluge prevoza pa ga je tako jednom prilikom pozvao Miljanić Momčilo i pitao ga da li može da mu preveze neka drva. On je pristao ali ne i da to uradi istoga dana pa su nakon dan -dva kako mu se čini otišli zajedno u mjesto Busak  gdje su pokupili oborena stable. Dogovor je bio da mu on plati uslugu tako što će mu dati dio tih drva. Drva su prevezli kod njega kući i istovarili. </span>
</p>
<p>&nbsp;</p>
<p>
<span class="span2">Svjedok RADOJIČIĆ VIDOJE naveo  je u svom iskazu da je prije godinu dana kupio 20 metara drva od Kilibarda Radosava. On je išao svojim kamionom do njihove kuće a na utovaru drva na njegov kamion radio je i Miljanić Momčilo i njemu nije poznato ništa oko dogovora između Miljanića i Kilibardi. On je platio KIlibardi 200,00 eura za drva po kamionu a bila su dva kamiona drva po 10m. </span>
</p>
<p>&nbsp;</p>
<p>
<span class="span2">POTVRDOM Uprave policije CB Nikšić Ku.br.19 od 09.01.2014.g. o privremeno oduzetim predmetima konstatovano je da se od Kilibarda Mitra privremeno oduzima 5 komada pocijepanih tahografa na kojima piše Baćović Žarko i reg. oznaka NK AZ 554, što proizilazi i iz sadržine samih TRAKA za tahograf.</span>
</p>
<p>&nbsp;</p>
<p>
<span class="span2">NALAZOM i MIŠLJENJEM sudskog vještaka ekonomsko finansijske struke Spaić Rata od 04.03.2014.g. navedeno je da je vrijednost 10 prostornih metara drva za ogrjev u decembru 2013.g. iznosila 230,00 eura.</span>
</p>
<p>&nbsp;</p>
<p>
<span class="span2">Iz LISTINGA telefonskih kontakata za broj 068 252-619 proizilazi da je sa datog broja (radi se o broju Miljanić Momčila) dana 24.12.2013. godine u dva navrata kontaktiran broj 068 113-088 (broj Kilibarda Radosava), da je dana 27.12.2013. g. isti broj kontaktiran, da je dana 01.01.2014. g. u 08:41 časova sa broja okrivljenog kontaktiran broj 067 885-842 (broj Baćović Žarka).</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span2">Sud nalazi da nije na nesumnjiv način utvrđeno da je okrivljeni Miljanić Momčilo dana 01.01.2014.g., u Nikšiću, u mjestu Busak, iako je bio svjestan svog djela i htio njegovo izvršenje, u namjeri da sebi pribavi protivpravnu imovinsku korist, oduzeo deset prostornih metara pitomih drva za ogrjev, u vrijednosti od 230,00 eura, vlasništvo oštećenih Kilibarda Mitra i Kilibarda Radosava, na način što je navedena drva naznačenog dana utovario na kamion vlasništvo Baćović Žarka, kojeg je prethodno angažovao radi prevoza, a zatim osam prostornih metara oduzetih drva istovario kod svoje kuće u mjestu Kočani bb, a dva prostorna metra oduzetih drva dao Baćović Žarku na ime izvršene usluge prevoza, kojim radnjama bi počinio krivično djelo krađa iz čl.239 st.1 KZ. </span>
</p>
<p>&nbsp;</p>
<p>
<span class="span2">Nesporno je da je okrivljeni Miljanić Momčilo kritičnog dana, u mjestu Busak, uzeo deset prostornih metara drva i uz pomoć Baćović Žarka (korišćenjem njegovog kamiona kojim je ovaj upravljao) ista odvezao iz šume, nakon čega je osam prostornih metara drva zadržao dok je dva metra drva dao Baćović Žarku. Prethodno navedeno proizilazi iz sadržine odbrane okrivljenog i iz svjedočkih iskaza Baćović Žarka, kao i iz sadržine traka za tahograf i potvrde o privremeno oduzetim predmetima UP CB Nikšić, budući da date trake i potvrda pokazuju da je vozilo Baćović Žarka bilo na licu mjesta - u šumi Kilibardi, pri čemu je te trake pronašao Kilibarda Mitar.</span>
</p>
<p>&nbsp;</p>
<p>
<span class="span2">Kao sporno se postavlja pitanje - da li je okrivljeni Miljanić Momčilo predmetna drva uzeo slijedeći prethodno postignuti dogovor sa Kilibarda Radosavom (što je suština odbrane okrivljenog) ili je protivpravno oduzeo(otuđio) drva koja mu ni po jednom osnovu nijesu pripadala (što je teza optužbe).</span>
</p>
<p>&nbsp;</p>
<p>
<span class="span2">Okrivljeni Miljanić Momčilo ističe da je u proljeće 2013. g. sa Kilibarda Radosavom posjekao ukupno dvadeset metara drva ali mu Kilibarda nije dao njegovu polovinu novca nakon prodaje drva već mu je kasnije jednom prilikom rekao da istjera deset metara drva iz njegove šume i da od toga uzme polovinu, nakon čega je on istjerao ta drva na put ali je došao Kilibarda Mitar i sva ih uzeo. Takođe je naveo da je zbog ovoga kontaktirao sa Kilibarda Mitrom koji mu je rekao da nema novca da mu plati ali da će mu pomoći da odu u šumu i posijeku drva koja su mu pripadala, te da je kasnije jednom prilikom sa Kilibarda Radosavom dogovorio da u šumi Kilibardi ubere drva, što je i učinio a sa tih deset metara drva namjeravao je da "prebije" dug sa Radosavom. Slijedeći ovakvu odbranu okrivljenog proizilazilo bi da je on djelovao isključivo po dogovoru sa Kilibarda Radosavom pa tako i nije bio u mogućnosti da otuđi njegova drva jer mu je ovaj zapravo dao saglasnost da ih uzme.</span>
</p>
<p>&nbsp;</p>
<p>
<span class="span2">Svjedok Kilibarda Radosav kaže u svom iskazu da nikada nije takav dogovor postigao sa Miljanićem kao i to da se nikada nije desilo prije spornog događaja da se sporazumije sa Miljanićem pri čemu bi sporazum uključivao da Miljaniću pripadne pola od izvučenih stabala iz šume. </span>
</p>
<p>&nbsp;</p>
<p>
<span class="span2">Da sud ima razloga da posumnja u ovakve navode svjedoka Kilibarda Radosava, ukazuje kazivanje oštećenog svjedoka Kilibarda Mitra. Kilibarda Mitar, kao brat Kilibarda Radosava imao bi interes da svojim iskazom osnaži iskaz Kilibarda Radosava, odnosno imao bi interes da decidno kao i njegov brat tvrdi da nikada nije postojao dogovor da polovina od izvučenih drva iz šume pripadne Miljaniću, čime bi se potpuno isključila mogućnost dugovanja njegovog brata okrivljenom. Međutim oštećeni Kilibarda Mitar kazuje suprotno - on jasno kaže da je jednom </span><span class="span2">prilikom Miljanić Momčilo iznio na konju drva iz šume, pri čemu je dogovor između Miljanić Momčila i Kilibarda Radosava bio da Miljanić izvuče 15-16 metara i da mu pripadne polovina od toga, ali je on uzeo cjelokupnu količinu koju je Miljanić izvukao. Ako ovaj oštećeni govori istinu, netačan je navod Kilibarda Radosava kako nikada nije postizao dogovor sa Miljanić Momčilom koji bi uključivao raspodjelu izvučenih stabala na ravne časti. Istovremeno se postavlja pitanje - zašto bi Kilibarda Mitar pominjao dogovor čije postojanje direktno opovrgava kazivanje njegovog brata, ako dogovora nije bilo. Kilibarda Mitar će kazati da mu je brat kasnije rekao da je nakon njegovog odlaska okrivljeni izvukao još stabala i zadržao ih za sebe po dogovoru ali sud i u to sumnja budući da se ne radi o neposrednom saznanju Kilibarda Mitra već o onome što mu je rekao brat, koji je već očigledno govorio neistine. Takođe, da je zaista Miljanić Momčilo izvukao ostatak stabala i zadržao ga za sebe, logično je da bi to upravo isticao u iskazu Kilibarda Radosav jer bi tako u potpunosti opovrgao navode okrivljenog da je učinio ne krađu već samo naplatu postojećeg dugovanja uz saglasnost dužnika (jer onda nikakav dug ne bi egzistirao).</span>
</p>
<p>&nbsp;</p>
<p>
<span class="span2">Prethodno navedeno mimoilaženje u iskazima oštećenih od ključnog je značaja jer pokazuje da se oko vrlo bitnog segmenta razlikuju - da li je (prije kritičnog događaja iz optužbe) postojao dogovor između Kilibarda Radosava i Miljanić Momčila koji bi uključivao da Miljaniću pripadne polovina od izvučenih stabala. Ako je takav dogovor postojao, onda je realno i ono što dalje tvrdi okrivljeni - da je njemu Kilibarda Radosav odranije ostao dužan pri čemu je dug poticao od prodaje 20 metara drva Radojičić Vidoju budući da Kilibarda nakon preuzimanja novca nije Miljaniću predao njegov dio; da je Kilibarda Mitar uzeo sva drva koja je on izvukao iz šume(i ovo je prethodilo kritičnom događaju), pa je ponašanje okrivljenog kritičnog dana samo uzimanje a ne oduzimanje drva i to uz saglasnost Kilibarda Radosava.</span>
</p>
<p>&nbsp;</p>
<p>
<span class="span2">Da valja pokloniti vjeru okrivljenom pokazuje i to što Kilibarda Radosav očigledno ne govori istinu o poslednjem telefonskom kontaktu sa okrivljenim prije 01.01.2014.g. Oštećeni Kilibarda Mitar kaže da je oko mjesec dana prije nove godine imao telefonski kontakt sa okrivljenim i to o krajnje trivijalnim stvarima ali demantuje ga listing telefonskih komunikacija. Isti pokazuje da su dana 24.12.2013. g. i 27.12.2013. g. ostvareni  kontakti između broj 068 252-619 (broj Miljanić Momčila) i broja 068 113-088 (broj Kilibarda Radosava). I ovo opovrgava iskaz oštećenog Kilibarda Radosava, a nasuprot tome osnažuje odbranu okrivljenog da je nekolika dana prije izlaska u šumu i preuzimanja drva sa Baćović Žarkom kontaktirao sa Kilibarda Radosavom i postigao ranije pomenuti dogovor. </span>
</p>
<p>&nbsp;</p>
<p>
<span class="span2">Dakle, sud ne vjeruje oštećenom svjedoku Kilibarda Radosavu da nikada nije postigao dogovor sa okrivljenim oko uzimanja stabala, a što se tiče oštećenog svjedoka Kilibarda Mitra, on i nije ni morao znati za dogovor njegovog brata i okrivljenog.</span>
</p>
<p>&nbsp;</p>
<p>
<span class="span2">Što se tiče  navoda svjedoka Baćović Žarka da mu je Miljanić rekao da su drva koja će uzeti njegova i da ih je brao prije praznika, oni nijesu mogli dovesti do drugačijeg odlučivanja u ovoj pravnoj stvari jer je logično da okrivljeni ne bi svog poznanika upućivao u cjelokupnost svog odnosa sa Kilibarda Radosavom pa mu i ne bi bio dužan predočavati njihove dužničko povjerilačke odnose.</span>
</p>
<p>&nbsp;</p>
<p>
<span class="span2">Dakle, kako nije dokazano da je okrivljeni Miljanić Momčilo kritičnom prilikom oduzeo tuđe pokretne stvari, jer nije dokazano da je djelovao bez postojanja dogovora sa Kilibarda Radosavom, to je sud shodno čl. 373 tač. 2 ZKP-a oslobodio okrivljenog od optužbe. Važno je napomenuti da se po ocjeni suda, i u slučaju da Kilibarda Radosav nije dao saglasnost </span><span class="span2">okrivljenom da uzme drva, ne bi moglo raditi o dokazanosti krivičnog djela krađa iz čl. 239 KZ, jer nije nedvosmisleno osporeno postojanje ranijeg duga Kilibarda Radosava prema okrivljenom a ako taj dug postoji onda bi uzimanje drva od strane okrivljenog, u slučaju izostanka prethodnog dogovora, predstavljalo samovlasno ostvarivanje prava (potraživanja) a ne krađu.</span>
</p>
<p>&nbsp;</p>
<p>
<span class="span2">Što se tiče svjedočkog iskaza Radojičić Vidoja, isti nije doprinio značajno rješavanju ove pravne stvari budući da je navedeni svjedok naveo kako je kupio 20 metara drva od Kilibarda Radosava pri čemu je na utovaru drva radio Miljanić Momčilo ali njemu samom ništa nije poznato o uzajamnim pravima i obavezama Miljanića i Kilibarde. Takođe je bez značaja dokaz u vidu izvoda iz kaznene evidencije, kod činjenice da je okrivljeni oslobođen  od optužbe.</span>
</p>
<p>&nbsp;</p>
<p>
<span class="span2">Sud je van snage stavio odluku da se od mobilnog operatera pribavi obavještenje o tome na koga je registrovan broj 068/113-088, jer ne samo da je okrivljeni istakao kako se radi o telefonskom broju Kilibarda Radosava, već je to i sam Kilibarda Radosav na glavnom pretresu od 04.09.2014. g. istakao.</span>
</p>
<p>&nbsp;</p>
<p>
<span class="span2">Shodno čl.239 st.3 ZKP-a, budući da je okrivljeni oslobođen od optužbe,</span><span class="span2"> sud je uputio oštećenog Kilibarda Mitra na pokretanje parničnog postupka radi ostvarivanja imovinsko pravnog zahtjeva u iznosu od 200,00 eura.</span>
</p>
<p>&nbsp;</p>
<p>
<span class="span2">Kako je sud okrivljenog oslobodio od optužbe, troškovi krivičnog postupka padaju na teret budžetskih sredstava ovoga suda, na osnovu čl. 230 ZKP-a.</span>
</p>
<p>&nbsp;</p>
<p>
<span class="span2">Imajući prethodno navedeno u vidu, shodno čl.373 tač.2 ZKP-a sud je odlučio kao u izreci presude.</span>
</p>
<p>&nbsp;</p>
<p>
<span class="span2">                 OSNOVNI SUD U NIKŠIĆU, dana 04.09.2014.godine</span>
</p>
<p>&nbsp;</p>
<p>
<span class="span2">                    Zapisničar,                                                        SUDIJA,</span>
</p>
<p>
<span class="span2">                  Šipovac Zdravka   s.r.                                        Perović Ivan s. r.</span>
</p>
<p>&nbsp;</p>
<p>
<span class="span2">                               ZA TAČNOST OTPRAVKA TVRDI:</span>
</p>
<p>
<span class="span2">                                                   radnik suda</span>
</p>
<p>&nbsp;</p>
<p>
<span class="span2">PRAVNA POUKA:   Protiv ove presude dozvoljena je žalba u roku od 8 dana od </span>
</p>
<p>
<span class="span2">                             dana  prijema iste preko ovog</span><span class="span2"> SUDA VIŠEM SUDU  </span>
</p>
<p>
<span class="span2">                             PODGORICA.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span2">                                       D-na 12.09.2005 godine</span>
</p>
<p>
<span class="span2">                                       Primjerak presude dostaviti:</span>
</p>
<p>
<span class="span2">                                         ODT Nikšić</span>
</p>
<p>
<span class="span2">                                         Okrivljenom</span>
</p>
<p>
<span class="span2">                                         Oštećenom</span>
</p>
<p>
<span class="span2">                                         U  spise</span>
</p>
<p>&nbsp;</p>
<p>
<span class="span3">                                                                                </span><span class="span2">SUDIJA</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
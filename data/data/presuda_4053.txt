&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; <strong>Posl.br.K.557/10/10</strong><br>
<strong>U IME NARODA</strong><br>
&nbsp;<br>
<strong>Osnovni sud u Kotoru </strong>kao nadležni prvostepeni krivični sud u vijeću sastavljenom od predsjednika vijeća-sudije dr Vesne Vučković i članova vijeća sudija porotnika Petra Mršulje i Vukašina Vujovića, uz učešće zapisničara Matijević Slavice u krivičnom predmetu protiv <strong>okr. pravnog lica ˝G.C.˝, </strong>koga predstavlja T. R.-K. i<strong> okr. M. D.</strong> i<strong> S. B.</strong>, koje sve brani adv. V. Č., zbog krivičnog djela utaje poreza i doprinosa iz čl. 264. st. 3. u vezi st. 1. Krivičnog zakonika, koji se vodi po optužnici ODT Kotor KTI br. 4/10 od 30.11.2010. godine, nakon održanog glavnog i javnog pretresa dana 04.07.2011. godine, u prisustvu zamjenika ODT Kotor Danke Živković, predstavnika okrivljenog pravnog lica ˝G. C.˝ T. R.-K., okr. M. D. i S. B., i njihovog branioca adv. V. Č., donio je i dana 06.07.2011. godine javno objavio sljedeću<br>
&nbsp;<br>
<strong>P R E S U D U</strong><br>
&nbsp;<br>
<ol>
	<li>
		Okrivljeni ˝<strong>G. C.</strong>˝ društvo za promet i usluge B., registrovan kod Privrednog suda u Podgorici pod reg.br..... upisan u Poreskom registru po Rješenju br. .......... od 21.02.2003. godine, imalac PIB-a ........... sa sjedištem u KO,</li>
</ol>
&nbsp;<br>
<ol>
	<li value="2">
		Okrivljeni <strong>M. D. </strong>od oca M. i majke R., rođene D., rođen ........ godine ., stalno nastanjen u K., državljanin R. Srbije, oženjen, otac dvoje mal. djece, privatnik, vojni rok nije služio, ne vodi se u VE, srednjeg imovnog stanja, neosuđivan, protiv kojeg se ne vodi postupak za drugo krivično djelo,</li>
</ol>
&nbsp;<br>
<ol>
	<li value="3">
		Okrivljeni <strong>S. B. </strong>od oca S. i majke O., rođene K., rođen ...... godine, stalno nastanjen u B., državljanin CG, oženjen, otac troje mal. djece, privatnik, sa završenom SSS, vojni rok nije služio, ne vodi se u VE, srednjeg imovnog stanja, neosuđivan, protiv kojeg se ne vodi postupak za drugo krivično djelo,</li>
</ol>
&nbsp;<br>
Na osnovu čl.363. tač.3. ZKP-a,<br>
&nbsp;<br>
<strong>OSLOBADJAJU&nbsp; SE&nbsp; OD&nbsp; OPTUŽBE</strong><br>
&nbsp;<br>
Da su<br>
I.<br>
&nbsp;<br>
"G. C."D.O.O. i M. D.˝<br>
&nbsp;<br>
&nbsp;<br>
U periodu od 01.11.2008.g., do 31.12.2009.g., u B., i to prvookrivljeno pravno lice u okviru obavljanja djelatnosti, a drugookrivljeni M. u svojstvu izvršnog direktora i ovlašćenog zastupnika prvovookrivljenog pravnog lica, u namjeri da okrivljeno pravno lice izbjegne plaćanje poreza, doprinosa i drugih propisanih dažbina, i to djelimično poreza na dobit i PDV, a potpuno poreza na lična primanja radnika, nisu prijavili zakonito stečeni prihod odnosno&nbsp; činjenice koje su od uticaja na utvrdjivanje poreskih obaveza, i to protivno čl. 35. st.4. Zakona o porezu na dodatnu vrijednost, u navedenom periodu nisu prijavili sve podatke potrebne za obračun poreske obaveze tj. nijesu prijavili zakonito stečeni prihod, tj. promet u potpunosti, a za koji je poreska obaveza po osnovu PDV-a iznosila 215.760,75 €, odnosno shodno čl.40. Zakona o porezu na dobit pravnih lica nisu u potpunosti prijavili činjenice od uticaja na utvrdjivanje te poreske obaveze koja je za 2008.g., utvrdjena u iznosu od&nbsp; 8.185,00 €, i što protivno čl. 46. st.1. i 47. st.2. Zakona o porezu na dohodak fizičkih lica nisu obračunali, obustavili i isplatili porez na lična primanja radnika&nbsp; zaposlenih u ovom DOO u iznosu od 11.482,40 €, u kom slučaju nijesu ni podnosili poreske prijave što su bili dužni da učine istog dana kada je izvršena isplata, čime su u korist navedenog pravnog lica, a na štetu Crne Gore izbjegli plaćanje poreskih obaveza u ukupnom iznosu od&nbsp; 235.428,15 €.<br>
&nbsp;<br>
-<em>čime bi bili učinili krivično djelo utaje poreza i doprinosa iz člana 264. st.4. u vezi st.1.Krivičnog&nbsp; zakonika CG /Sl.list RCG,br.70/03, 13/04 i 47/06/.</em><br>
II.<br>
Okriv. S. B.<br>
&nbsp;<br>
U vremenskom periodu od 01.01.2006.g., do 31.12.2007.g., u B., u svojstvu fizičkog lica, u namjeri da djelimično izbjegne plaćanje poreza na dohodak fizičkih lica i poreza na dodatnu vijednost, po osnovu ostvarenih prihoda od imovine i imovinskih prava, protivno odredbi čl. 13. st. 2. i čl. 35. st.4. Zakona o porezu na dodatnu vrijednost, nije prijavio sve relevantne činjenice koje su od uticaja na utvrdjivanje poreskih obaveza, odnosno nije u potpunosti prijavio zakonito stečen prihod ostvaren davanjem u zakup svog poslovnog prostora pravnom licu DOO "G. C." po Ugovoru o izdavanju u zakup poslovnog prostora od 01.01.2007.g., i dva aneksa istog Ugovora, a na osnovu kojeg je u navedenom periodu 2006.g., i 2007.g., prihodovao iznos od ukupno 480.000,00 € u 2006.god. 120.000,00 €, a u 2007.g. 360.000,00 € čime je izbjegao da plati&nbsp; poresku obavezu po osnovu PDV-a za navedeni period u iznosu od 29.174,21 € u 2006.g. 10.019,28 €, u 2007.g.19.154,93 € te je na isti prihod u istom periodu propustio da shodno članu 12. st.1. i st.2. i tač.3. i 42. Zakona o porezu na dohodak fizičkih lica, prikaže i plati porez na dohodak fizičkih lica od 11.849,56 € za 2006.g.,a za 2007.g., u iznosu od 18.290,11 €, čime je ukupno po osnovu oba poreza u navedenom periodu, izbjegao plaćanje poreske obaveze na štetu Crne Gore u iznosu od 59.313,87 €.<br>
&nbsp;<br>
- <em>čime bi bio učinio krivično djelo utaje poreza i doprinosa iz člana 264. st. 3. u vezi st. 1. Krivičnog zakonika CG /Sl.list RCG, br.70/03, 13/04 i 47/06/.</em><br>
&nbsp;<br>
Troškovi krivičnog postupka padaju na teret budžetskih sredstava ovog suda.<br>
&nbsp;<br>
<strong>O b r a z l o ž e nj e</strong><br>
&nbsp;<br>
ODT iz Kotora podnio je ovom sudu optužnicu KTI br. 4/10 dana 30.11.2010. godine protiv okrivljenog pravnog lica ˝G. C.˝ i okr. M. D. iz KO i S. B. iz B. , zbog izvršenja krivičnog djela utaje poreza i doprinosa iz čl. 264. st. 3. u vezi st.1. Krivičnog zakonika.<br>
Postupajući po podnijetoj optužnici sud je zakazao i održao glavni pretres dana 04.07.2011. godine, u prisustvu zamjenika ODT Kotor Danke Živković, predstavnika okrivljenog pravnog lica ˝G. C.˝ D.O.O. T. R.-K., okriv. M. D. i S. B., i njihovog branioca adv. V. Č., a dana 06.07.2011. godine, donio odluku u ovoj krivičnopravnoj stvari.<br>
&nbsp;<br>
<strong>U završnoj riječi zastupnik optužbe </strong>izmjenila je činjenični opis za kriv. djelo pod tačkom 1. i 2. optužnice, shodno dopuni nalaza sudskog vještaka, a iz razloga jer je za određene poreze utvrđeno da su poreske prijave podnesene, ali da iste nisu sadržale sve činjenice od uticaja za utvrđivanje poreske obaveze. Izjavila je da smatra dokazanim izvršenje predmetnog krivičnog djela od strane okrivljenih i predložila sudu da ih oglasi krivima i kazni ih po zakonu.<br>
<strong>U završnoj riječi branilac okrivljenih</strong>, adv. V. Č. izjavio je da je predmetni kriv. postupak od početka preuranjen, pokrenut bez relevantnih dokaza i neuobičajan. Naveo je, da je ovaj kriv. pravni postupak nastao na osnovu zapisnika poreskog inspektora koji je upravnopravni akt, i koji u smislu postupka ne znači ništa. Smatra da u radnjama okriv. ne postoje elementi kriv. djela utaje poreza i doprinosa, da nema namjere da se počini ovo kriv. djelo, te da tužilac u ovom krivičnopravnom predmetu nije dokazao postojanje kriv. djela koje se njegovim klijentima stavlja na teret, i traži da sud okrivljene oslobodi odgovornosti.<br>
<strong>U završnoj riječi zastupnik prvookrivljenog ˝G. C.˝</strong> <strong>T. R.-K.</strong> izjavila je da ostaje u svemu kod navoda svoje odbrane i završne riječi svog branioca.<br>
<strong>U svojoj odbrani zastupnik prvookrivljenog ˝G. C.˝ </strong>izjavila je da okriv. pravno društvo ˝G. C.˝ ima svoju knjigovodstvenu službu, koja radi preko 10 god. i svoje poreske obaveze uredno izmiruje, te da su u pojedinim periodima bili i u pretplati. Navela je da smatra da okriv. pravno lice nije učinilo kriv. djelo koje mu je stavljeno na teret.<br>
<strong>U završnoj riječi okrivljeni M. D. </strong>izjavio je da ostaje kod navoda svoje odbrane i završne riječi svog branioca.<br>
<strong>U svojoj odbrani okrivljeni M. D. </strong>izjavio je da ne priznaje izvršenje krivičnog djela i ne osjeća se krivim. Naveo je da na posebna pitanja suda ne želi da odgovara, i obavjestio sud da je kod Ministarstva finansija u toku postupak po žalbi na rješenja na osnovu kojih je procesuiran ovaj postupak.<br>
<strong>U završnoj riječi okrivljeni S. B. </strong>izjavio je da ostaje kod navoda svoje odbrane i završne riječi svog branioca.<br>
<strong>U svojoj odbrani okrivljeni S. B. </strong>izjavio je da ne priznaje izvršenje krivičnog djela i ne osjeća se krivim. Naveo je da ne želi ništa da izjavi, osim što je neprijatno izneneđen činjenicom da je čitav slučaj procesuiran na osnovu zapisnika i rješenja povodom kojih teče postupak po žalbi kod Ministarstva finansija, a što znači da je krivična prijava podnesena po nepravosnažnom rješenju. Na glavnom pretresu okriv. je izjavio da je u postupku po žalbi drugostepeni organ donio rješenje kojim se ukida prvostepeno rješenje, tako da postupak još uvijek nije okončan.<br>
<strong>U dokaznom postupku </strong>koji je proveden radi rasvjetljavanja činjeničnog stanja i krivice okrivljenih sud je proveo sljedeće dokaze: pročitani su: rješenje poreske uprave PJ Budva od 29.03.2010. god., zapisnik o izvršenom inspekcijskom pregledu poreske uprave od 12.03.2010.god., ugovor o zakupu poslovnih prostorija S. B. i "G. C." od 01.01.2007.god., sa aneksom od 31.10.2007.god., kompezacione izjave br...... od 31.12.2007.god., i br...... od 31.10.2008.god., zapisnik o inspekcijskom pregledu&nbsp; poreske uprave&nbsp; od 07.11.2008.god., zapisnik o izvršenom inspekcijskom pregledu poreske uprave od 23.02.2010.god., potvrda o registraciji DOO "G. C." reg.br.........., rješenje o registraciji Direkcije javnih prihoda br......... od 21.02.2003.god., rješenje poreske uprave&nbsp; od&nbsp; 17.03.2010.god.; izvršen je uvid u: poresku prijavu za dohodak fizičkih lica za S. B. za 2006.god., i za 2007.god., karton deponovanih potpisa kod CKB Budva za račun "G. C. " D.O.O., rješenje Ministarstva finansija od 11.03.2011.god., kojim je poništeno rješenje&nbsp; poreske uprave PJ Budva od 29.03.2010.god., saslušan je vještak finansijeske struke P. M. i pročitan je njegov nalaz i mišljenje od 05.11.2010. godine, kao i dopunski nalaz i mišljenje shodno rješenju od 13.05.2011. godine, pročitani su: uvjerenje Poreske uprave PJ Budva od 10.06.2011.god., dopis PJ Budva poreske uprave Budva br...... od 22.06.2011.godine.<br>
<strong>Iz rješenje poreske uprave PJ Budva od 29.03.2010. god. </strong>sud je utvrdio da je okrivljenom S. B. utvrđena obaveza poreza na dodatnu vrijednost u iznosu od 69.744,00 eura i obaveza poreza na dohodak fizičkih lica u iznosu od 50.340,00 eura koje je dužan da uplati u roku od 10 dana od dana prijema rješenja.<br>
<strong>Iz zapisnika o izvršenom inspekcijskom pregledu poreske uprave od 12.03.2010.god. </strong>utvrđeno je da je izvršen inspekcijski nadzor obračuna i uplata poreskih obaveza po osnovu ostvarenog prihoda imovine i imovinskih prava po ugovoru i anexima ugovora o zakupu kod poreskog obveznika S. B., i istim je utvrđeno da je imenovani poreski obveznik dužan da plati PDV u iznosu od 69.744,00 eura i iznos od 32.400,00 eura kao korekciju poreza na dohodak fizičkih lica za 2007. godinu, odnosno razliku između obračunatog i neuplaćenog poreza na dohodak fizičkih lica.<br>
<strong>Iz ugovora o zakupu poslovnih prostorija S. B. i "G. C."od 01.01.2007.god</strong>., <strong>sa aneksom od 31.10.2007.god.</strong>&nbsp; utvrđeno je da je zaključen Ugovor o zakupu poslovnih prostorija između S. B. iz Budve, kao zakupodavca, i ˝G. C.˝ d.o.o B. kao zakupca, kao i aneks ugovora o zakupu, kojim je utvrđeno da je zakupac dužan da za korišćenje poslovnog prostora iz tačke 1. Osnovnog Ugovora plati iznos u visini od 15.000,00 eura mjesečno.<br>
<strong>Iz kompezacione izjave br..... od 31.12.2007.god., i br..... od 31.10.2008.god. </strong>utvrđeno je da je zaključena izjava o prebijanju (kompezaciji) između ˝G. C.˝ d.o.o. Budva, kao povjerioca, i S. B. iz B., kao dužnika i to br..... od 31.12.2007.god na iznos od 110.968,57 eura i br..... od 31.10.2008.god, na iznos od 306.235,95 eura.<br>
<strong>Iz zapisnika o inspekcijskom pregledu&nbsp; poreske uprave&nbsp; od 07.11.2008.god. </strong>utvrđeno je da je izvršen inspekcijski pregled materijalno-finansijskog poslovanja i obračuna i uplate poreza poreskog obveznika DOO "G. c.", kojim je utvrđeno da za period mart-decembar 2006 godine, nije obračunat izlazni PDV u iznosu od 2.189,00 eura. Takođe je utvrđeno da je poreski obveznik doo ˝ G. C.˝ za period januar-decembar 2007 god., odbio ulazni PDV sa pravom na odbitak od 9.672,62 eura, a za period januar-septembar 2008. god., ulazni PDV sa pravom na odbitak, u iznosu od 5.093,20 eura, a navedeni iznosi nisu mogli biti odbijeni shodno čl. 37. st. 5. tačka 2. Zakona o PDV-u. U skladu sa odredbama Zakona o porezu na dobit, utvrđena je obaveza poreza na dobit, i dat je pregled poreske obaveze koju je iskazao poreski obveznik sa izvršenim korekcijama u toku kontrole. Izvršen je obračun poreza i doprinosa na lična primanja u ukupnom iznosu od 14.410,21 eura.<br>
<strong>Iz zapisnika o izvršenom inspekcijskom pregledu Poreske uprave od 23.02.2010.god. </strong>utvrđeno je da je obaveza PDV-a za mjesec decembar 2008. godine nakon korekcije obaveze iznosila 24.838,57, dok je obaveza po osnovu poreza na dobit pravnih lica iznosila 234.781,00 eura što predstavlja korekciju obaveze u odnosu na istaknutu od 8.185,00 eura. Takođe je utvrđen iznos PDV-a za 2009. godinu. sa pojedinačnim iznosima za svaki mjesec u godini, kao i porezi i doprinosi na lična primanja.<br>
<strong>Iz potvrde o registraciji DOO "G. C." br.reg.5...... </strong>utvrđeno je ˝G. C.˝ društvo za promet i usluge d.o.o. B. upisano u Centralni registar Privrednog suda u Podgorici kao društvo sa ograničenom odgovornošću, koja registracija je produžena dana 14.08.2008. godine, u skladu sa odredbama Zakona o privrednim društvima, sa obavezom sljedećeg produženja na dan 14.08.2009. godine.<br>
<strong>Iz rješenja o registraciji Direkcije javnih prihoda br....... od 21.02.2003.god. </strong>utvrđeno je da je ˝G. C.˝ društvo za promet usluga d.o.o. B. &nbsp;dana 21.02.2003.godine upisano u registar poreskih obveznika i dodijeljen mu PIB .....šifra ....<br>
<strong>Iz rješenja poreske uprave&nbsp; od&nbsp; 17.03.2010.god. </strong>utvrđeno je da je poreskom obvezniku S. B. utvrđena poreska obaveza poreza na dodatu vrijednost u iznosu od 69.744,00 eura, dok je poreska obaveza porez na dohodak fizičkih lica utvrđena na iznos od 50.340,00 eura.<br>
<strong>Uvidom u poreske prijave za dohodak fizičkih lica za S. B. za 2006.god., i za 2007.god. </strong>utvrđen je porez za 2006. godinu u iznosu od 25.400,75 eura, a za 2007. god. u iznosu od 29.237,40 eura.<br>
<strong>Uvidom u karton deponovanih potpisa kod CKB B. za račun "G. C. " D.O.O. </strong>utvrđeno je da je isti potpisan od strane D. M..<br>
<strong>Uvidom u rješenje Ministartsva finansija od 11.03.2011.god. </strong>utvrđeno je da je rješenje Poreske uprave PJ Budva br. ........ od 29.03.2010. godine poništeno i predmet vraćen prvostepenom organu na ponovni postupak.<br>
<strong>Vještak finansijske struke P. M. </strong>u svom pismenom nalazu i prilikom saslušanja naveo je da su poreskom obvezniku ˝G. C.˝ d.o.o. B., za period 03.-12.2006.godine i 01.-12.2007.godine neosnovano nepriznati uredno knjiženi rashodi po osnovu zakupa za 2006. god., u iznosu od 120.000,00 eura i po osnovu zakupa za 2007. god. u iznosu od 360.000,00 eura, tj. da je poreski inspektor pogrešno utvrdio da je navedeni poreski obveznik bio u obavezi da, po tom osnovu plati porez na ostvarenu dobit u ukupnom iznosu od 43.200,00 eura. Poreski obveznik je uredno podnosio mjesečne PDV poreske prijave i godišnje PD prijave na ostvarenu dobit. Zapisnikom Poreske uprave br. .... od 23.02.2010. god., utvrdjene su tačno i u skladu sa važećim propisima neobračunate poreske obaveze po osnovu PDV-a, poreza na dobit i poreza na lična primanja, kao i da je poreski obveznik, prvenstveno zbog pogrešnih knjiženja i neadekvatne primjene poreskih zakona, učinio poreske prekršaje. Na osnovu zapisnika Poreske uprave br. ....... od 18.08.2010. konstatovano je da je okrivljeni ˝G. C.˝ d.o.o. B., u cjelini izmirio sve svoje poreske obaveze na dan inspekcijskog pregleda. Iz nalaza i mišljenja utvrđeno je i da je S. B. kao privatno lice bio registrovan kao PDV poreski obveznik, i istom je po osnovu prihoda od samostalne djelatnosti za kontrolisani period od 15.09.2005. god. do 31.12.2006. god, pravilno utvrđena obaveza po osnovu PDV-a u iznosu od 88.123,58 eura. Utvrđeno je i da okrivljeni S. B. za poslovnu 2007,2008,2009 godine, kao PDV obveznik nije vodio poslovne knjige, niti je kao obveznik poreza na dohodak građana, podnosio mjesečne PDV prijave, niti godišnje prijave na dohodak fizičkih lica, već je to sa zakašnjenjem urađeno od strane Poreske uprave P.J. Budva. Utvrđeno je da je Zapisnikom Poreske uprave br. .... od 12.03.2010. godine pogrešno utvrđena poreska obaveza za decembar 2006 god. i januar-decembar 2007 god., po osnovu PDV-a u iznosu od 69.744,00 eura i po osnovu poreza na dohodak u iznosu od 50.340,00 eura, kao i da su neblagovremeno obračunate i prijavljene obaveze za 2006 i 2007 god., po osnovu PDV-a činile iznos od 29.174,21 euro, a po osnovu ostvarenog dohotka iznos od 36.139,66 eura. Iz dopunskog nalaza i mišljenja sudskog vještaka utvrđeno je da se godišnja Poreska prijava na dohodak fizičkih lica, podnosi do kraja aprila tekuće godine za prethodnu godinu, a mjesečne poreske prijave o obračunu PDV-a se podnose nadležnom poreskom organu na propisanom obrascu u roku od 15 dana u tekućem mjesecu za prethodni kalendarski mjesec, dok se izmjenjene poreske prijave na osnovu saznanja o učinjenoj grešci ili propustu, podnose u roku od 10 dana od dana isteka roka za njeno podnošenje, kada se smatra da je prijava blagovremena. Godišnju poresku prijavu na ostvarenu dobit pravno lice dostavlja poreskom organu, u tekućoj za prethodnu godinu, sa bilansom uspjeha i bilansom stanja.<br>
Na glavnom pretresu vještak finansijske struke P. M. pojasnio je da je sva dokumentacija koja mu je dostavljena na uvid radi vršenja vještačenja &nbsp;uredno vođena i knjižena, kao i da su evidentirane sve kartice, te da je ista dokumentacija data na uvid poreskim inspektorima. Dokumentacija je bila uredna, ali njeno tumačenje je bilo pogrešno i različito od strane poreskih organa, kao i da sve poreske obaveze nisu bile blagovremeno prijavljene, ali su naknadno u cjelini izmirene, nakon sačinjenog zapisnika od strane inspektora. Nije bilo prihoda koji nisu prijavljeni i uredno evidentirani, već je razlika nastala kod različitog obračuna, zbog toga što u redovnim poreskim prijavama nisu bile iskazane sve obaveze koje su trebale biti iskazane, a koje su naknadno iskazane u izmjenjenim poreskim prijavama. Ovakva odstupanja su moguća i uobičajena, obzirom da se radi o velikom poreskom obvezniku. Okrivljeni bio u obavezi da podnese prijavu, i u konkretnom slučaju je prijava podnijeta nakon izvršene kontrole od strane poreskih inspektora. Okrivljeni S., bio je registrovan kao obveznik PDV-a tako da je postojala akontacija uplata u visini 1/12 prethodno utvrđenog PDV-a, a nakon konačno utvrđenog poreza bio je dužan da podnese i konačnu poresku prijavu za PDV. Obaveza okriv. je bila da na kraju 2006. god. i 2007. god., podnese prijavu za porez na dohodak fizičkih lica, ukoliko obaveza ne prelazi iznos 18.000 eura, a preko tog iznosa postoji obaveza podnošenja PDV prijave. Izjavio je da su prijave podnošene u postupku inspekcijske kontrole i da je obaveza izmirena prema dokumentaciji koja je vještačena.&nbsp;<br>
<strong>Iz uvjerenja Poreske uprave PJ Budva od 10.06.2011.god. </strong>utvrđeno je da se okrivljeni S. B. vodi kao poreski obveznik kod Poreske uprave CG – Područna jedinica Budva, i da je podnio godišnje prijave za dohodak fizičkih lica(PPFL) i to PPFL za 2006 god.-15.05.2007. god. i PPFL za 2007 god.-30.04.2008. godine.<br>
<strong>Iz dopisa PJ Budva poreske uprave Budva br......... od 22.06.2011.godine</strong><strong>. </strong>utvrđeno je da je okriv. predao PPFL za 2006 god. i PPFL za 2007 god., dok je PPFL za 2006 i 2007 god. predao poreski inspektor u postupku kontrole.<br>
Na osnovu svih izvedenih dokaza cijeneći ih pojedinačno i u uzajamnoj povezanosti,sud je na osnovu člana 363. tačka 3. ZKP-a ,odlučio kao u izreci.<br>
&nbsp;<br>
Naime, sud je iz svih provedenih dokaza, a prvenstveno iz nalaza i mišljenja, kao i dopunskog nalaza i mišljenja vještaka finansijske struke utvrdio da je sva dokumentacija uredno vođena i knjižena, te je bila valjana za razrez poreza, ali da je ista na pogrešan način tumačena od strane poreskih ograna. Ovo proizilazi i iz rješenja Ministartsva finansija od 11.03.2011. god., kojim je poništeno rješenje poreske uprave PJ Budva od 29.03.2010. god., a koje utvrđuje&nbsp; poresku obavezu za porez na dodatnu vrijednost i porez na dohodak fizičkih lica. Iako je utvrđeno da poreske obaveze nisu bile blagovremeno prijavljene, nesporno je da su naknadno u cjelini izmirene nakon izvršene inspekcijske kontrole. Takođe je utvrđeno da nije bilo prihoda koji nisu bili prijavljeni i uredno evidentirani, a da je razlika između redovnih poreskih prijava i izmjenjenih poreskih prijava nastala kod različitog obračuna, jer u redovnim prijavama nisu bile iskazane sve obaveze koje su trebale biti iskazane, a koje su naknadno iskazane u izmjenjenim poreskim prijavama. Zapisnikom poreske uprave br. ..... od 23.02.2010. god., utvrđeno je da su tačno i u skladu sa važećim propisima utvrđene neobračunate poreske obaveze po osnovu PDV-a, poreza na dobit i poreza na lična primanja, a da je poreski obveznik, prvenstveno zbog pogrešnih knjiženja i neadekvatne primjene poreskih zakona, učinio poreske prekršaje.<br>
Za postojanje krivičnog djela utaje poreza i doprinosa potrebna je namjera da se nešto lažno prikaže, odnosno da se dostave lažni podaci, kao i da učinilac postupa u namjeri da on ili neko drugi izbjegne, potpuno ili djelimično, plaćanje poreza, doprinosa ili drugih dažbina, a što su izvedenim dokazima nije utvrdio.<br>
Iz provedenih dokaza sud nije mogao da utvrdi, da je u radnjama okrivljenih postojala namjera da učine predmetno krivično djelo.<br>
Nepodnošenje poreske prijave ne znači samo po sebi postojanje umišljaja za izvršenje krivičnog djela utaje poreza i doprinosa; za postojanje ovog krivičnog djela potrebna je namjera da se potpuno ili djelimično izbjegne plaćanje poreza doprinosa i drugih dažbina. Iz nalaza vještaka finansijske struke, utvrdjeuje se da postoje odredjene greške u obračunu, u pogrešnom knjiženju i tumačenju poreskih propisa, ali su iste otklonjene odnosno isplate su izvršene nakon inspekcijske kontrole, tako da je sada okr. pravno lice "G. c." u pretplati svojih poreskih obaveza. Naime, pogrešno knjiženje prouzrokovalo je poreski prekršaj; dokumentacija je vodjena uredno, ništa nije prikriveno jer je ista dostavljena na uvid vještaku finansijske struke prilikom vještačenja, tako da nema dokaza da su okr. postupali u namjeri izbjegavanja plaćanja poreza, doprinosa i drugih dažbina. U postupku nije utvrdjeno da su okrivljeni postupali sa direktnim umišljajem, u namjeri da izbjegnu plaćanje poreza, doprinosa i drugih dažbina. Naime, okr. su podnijeli izmjenjene poreske prijave, odmah kada je utvrdjeno pogrešno knjiženje i pogrešna primjena poreskih propisa, odnosno kada je donijeto rješenje da se obaveze izmire i po tome je postupljeno, uplata je izvršena, a što je utvrdjeno i nalazom vještaka finansijske struke. Okr. su izmirili poreske obaveze nakon izvršene inspekcijske kontrole i donijetog rješenja Poreske uprave, iako to rješenje nije postalo pravosnažno, jer je rješenjem Ministarstva finansija poništeno i vraćeno na ponovni postupak; dakle, izvršili su okr. obavezi i po nepravosnažnom rješenju, izvršili uplatu, a što sve upućuje na zaključak, da nijesu postupali u namjeri izbjegavanja svojih obaveza u smislu člana 264. KZ. Obaveza od strane okr. izvršena je prije pokretanja krivičnog postupka, što takodje upućuje da nije postojala namjera da se potpuno ili djelimično izbjegne plaćanje poreza, doprinosa i dažbina. Namjera kao subjektivni element na strani učinioca mora postojati u vrijeme preduzimanja radnje izvršenja i to upravo kod lica koje u poresku prijavu unosi neistinite podatke ili ne podnosi poresku prijavu kompletnu u pogledu svih potrebnih podataka i činjenica od značaja za zakonito, pravilno i potpuno utvrdjenje visine poreske obaveze, odnosno drugih obaveza, a što u konkretnom slučaju, iz nalaza i mišljenja vještaka finansijske struke i poslovne dokumentacije nije utvrdjeno. Takodje, ovo krivično djelo može se izvršiti samo sa direktnim umišljajem uz postojanje svijesti da se ne prijavljuje zakonito stečeni prihod ili druge činjenice od uticaja na utvrdjivanje ovih obaveza, odnosno postojanje svijesti da se propuštaju ove radnje u navedenoj namjeri, uz htijenje za preduzimanjem takvih djelatnosti, i uz namjeru da se na taj način u potpunosti ili djelimično izbjegne plaćanje poreza, doprinosa i dažbima. U konkretnom slučaju sud nije dokazao ovakvo postupanje okr. Nije sporno da je bilo pogrešnog knjiženja i primjene propisa, a što je utvrdjeno i nalazom vještaka finansijske struke, koji je sačinio nalaz i mišljenje na osnovu dokumentacije i pregledom poslovanja okr.,da je ono moguće kod većih poreskih obaveznika a kakav je i okr., ali za sud to nije dokaz da je postupano u namjeri da se potpuno ili djelimično izvjegne obaveza plaćanja poreza, doprinosa i drugih dažbina. U postupku je utvrdjeno nespornim, da je "G. c." samoinicijativno podnosio poreske prijave nakon izvršene kontrole, kao i u slučajevima kada je utvrdjena nepravilnost, a u konkretnom slučaju, u vrijeme kada je vršeno fin. vještačenje, te prijave nisu date na uvid vještaku, dostavljene su naknadno od strane Poreske uprave PJ Budva sudu, pa je iz njih utvrdjeno da su i kada su podnijete. I okr. S, B. podnosio je blagovremeno poreske obaveze, što je utvrdjeno iz dopisa te uprave, sa izmjenom nakon inspekcijske kontrole, tako da nije dokazano da je postupao sa direktnim mišljajem, sa namjerom da u potpunosti ili djelimično izbjegne plaćanje obaveza poreza, doprinosa i dažbina. Okolnost što je prijava za 2006. godinu podnijeta 15.05.2007 a za 2007.g. 30.04.2008, ne znači da je dokazana namjera okr. usmjerena na izbjegavanje obaveze jer je nesporno dokazano da je izmirio sve obaveze; dakle, nije dokazano da je postupao sa direktnim umišljajem u cilju izbjegavanja plaćanja obaveza-poreza, doprinosa i dažbina, jer je obavezu i izvršio nakon izvršene inspekcijske kontrole.<br>
Na osnovu svih provedenih dokaza, cijeneći ih pojedinačno i u uzajamnoj povezanosti, a u odnosu na odbrane okr. sud je našao da nije dokazano da su okr. učinili kriv. djela iz čl. 264. KZ, pa je shodno članu 363. tač.3. ZKP-a donijeta presuda da se okr. oslobadjaju od optužbe.<br>
Troškovi krivičnog postupka padaju na teret budžetskih sredstava ovog suda, shodno članu 203. ZKP-a. &nbsp;<br>
&nbsp;<strong>OSNOVNI SUD KOTOR</strong><br>
<strong>Dana, 06.07.2011. godine.</strong><br>
<strong>Zapisničar,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp; Predsjednik vijeća-sudija,</strong><br>
<strong>Slavica Matijević, s. r.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;Dr Vesna Vučković, s. r.</strong><br>
&nbsp;<br>
&nbsp;<br>
<strong>PRAVNA POUKA: </strong>Protiv ove presude dozvoljena je žalba Višem sudu u Podgorici, u roku od 15 dana od dana prijema iste, a preko ovog suda.<br>
&nbsp;<br>
&nbsp;<br>
DNA: ODT, okr., adv., u spise<br>

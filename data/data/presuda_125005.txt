<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;}
.s2{color:black;}
.s3{display: inline-block; text-indent: 0; min-width: 0.048611112in;}
.p1{margin-left:-0.125in;text-align:end;hyphenate:auto;font-family:Times New Roman;font-size:13pt;}
.p2{margin-left:-0.125in;text-align:center;hyphenate:auto;font-family:Times New Roman;font-size:13pt;}
.p3{margin-left:-0.125in;text-align:start;hyphenate:auto;font-family:Times New Roman;font-size:13pt;}
.p4{text-indent:0.5in;text-align:justify;hyphenate:auto;font-family:Times New Roman;font-size:13pt;}
.p5{text-align:justify;hyphenate:auto;font-family:Times New Roman;font-size:13pt;}
.p6{text-indent:0.625in;margin-left:0.375in;text-align:justify;hyphenate:auto;font-family:Times New Roman;font-size:13pt;}
.p7{text-indent:0.5in;margin-left:0.5in;text-align:justify;hyphenate:auto;font-family:Times New Roman;font-size:13pt;}
.p8{text-indent:0.375in;text-align:justify;hyphenate:auto;font-family:Times New Roman;font-size:13pt;}
.p9{text-align:center;hyphenate:auto;font-family:Times New Roman;font-size:13pt;}
.p10{text-align:start;hyphenate:auto;font-family:Times New Roman;font-size:13pt;}
.p11{text-indent:0.5in;text-align:start;hyphenate:auto;font-family:Times New Roman;font-size:13pt;}
.p12{text-indent:0.375in;text-align:start;hyphenate:auto;font-family:Times New Roman;font-size:13pt;}
.p13{text-indent:0.5in;margin-left:-0.125in;text-align:center;hyphenate:auto;font-family:Times New Roman;font-size:13pt;}
.p14{margin-left:-0.125in;text-align:justify;hyphenate:auto;font-family:Times New Roman;font-size:13pt;}
.p15{text-indent:0.5in;margin-left:-0.125in;text-align:justify;hyphenate:auto;font-family:Times New Roman;font-size:13pt;}
.p16{margin-bottom:0.083333336in;text-align:justify;hyphenate:auto;font-family:Times New Roman;font-size:13pt;}
.p17{text-indent:0.625in;margin-left:1.375in;text-align:justify;hyphenate:auto;font-family:Times New Roman;font-size:13pt;}
.p18{text-indent:0.5in;margin-right:0.018055556in;text-align:justify;hyphenate:auto;font-family:Times New Roman;font-size:13pt;}
.p19{text-indent:-0.25in;margin-left:0.6875in;text-align:start;hyphenate:auto;font-family:Times New Roman;font-size:13pt;}
.p20{text-align:start;hyphenate:auto;font-family:Times New Roman;font-size:12pt;}
</style>
<meta content=" " name="author">
</head>
<body class="b1 b2">
<p class="p1">
<span class="s1">K. broj 582/09</span>
</p>
<p class="p2"></p>
<p class="p2"></p>
<p class="p2">
<span class="s1">         U IME NARODA</span>
</p>
<p class="p2"></p>
<p class="p3"></p>
<p class="p4">
<span class="s1">OSNOVNI SUD U BARU</span><span>, kao prvostepeni krivični, sudija G. Š., kao sudija pojedinac, sa zapisničarom M. M., u krivičnom predmetu okrivljenog </span><span class="s1">B. O.</span><span>, zbog krivičnog djela neosnovano dobijanje i korišćenje kredita i druge pogodnosti iz čl. 245 st.2 Krivičnog zakonika, po optužnom predlogu Osnovnog državnog tužilaštva u Baru Kt.br. 568/09 od 21.12.2009. godine, nakon održanog glavnog javnog pretresa u prisustvu pripravnika Osnovnog državnog tužilaštva V. S. i okrivljenog, dana 08.02.2010. godine donio je i javno objavio,</span>
</p>
<p class="p4"></p>
<p class="p5"></p>
<p class="p6">
<span class="s1">                                      P R E S U D U</span>
</p>
<p class="p6"></p>
<p class="p7"></p>
<p class="p8">
<span>Okrivljeni </span><span class="s1">B. O.</span><span>, od oca R. i majke H., rođene A., rođen ... godine S. B., sa prebivalištem u B., ul. ...., državljanin Crne Gore, radnik, oženjen, otac troje djece, sa završena tri razreda osnovne škole, lošeg imovnog stanja, osuđivan presudama Okružnog suda u Titogradu K. broj 258/75 od 12.10.1976. godine, zbog krivičnog djela iz čl. 250 st.2 KZ, na kaznu zatvora od 1 godine i 2 mjeseca i Opštinskog suda u Baru K broj 63/81 od 08.09.1981. godine, zbog krivičnog djela iz čl. 45 st.2 KZ SRCG, na kaznu zatvora od 7 mjeseci, uslovno za 1 godinu, koja je brisana. </span>
</p>
<p class="p8"></p>
<p class="p9">
<span class="s1">K r i v  j e</span>
</p>
<p class="p10"></p>
<p class="p11">
<span>Što je:</span>
</p>
<p class="p8"></p>
<p class="p4">
<span>Dana 06.11.2007 godine u Baru, dobijeni kredit od „Agroinvest VFI" banke DOO Bar u iznosu od 2.000 eura, sa rokom vraćanja od 24 mjeseca uz fiksnu kamatnu stopu od 1.2% mjesečno, čija je namjena prema ugovoru o zajmu br. LD 0731700127, bila obnova staklenika, iskoristio za drugu namjenu od one za koju je odobren,</span>
</p>
<p class="p4"></p>
<p class="p8">
<span>- čime je učinio krivično djelo - </span><span class="s1">neosnovano dobijanje i korišćenje kredita i druge pogodnosti iz čl. 245 st. 2 Krivičnog zakonika.</span>
</p>
<p class="p12">
<span>   </span>
</p>
<p class="p4">
<span>Pa ga sud primjenom čl. 4, 32, 39, 42, 45 i 46 Krivičnog zakonika i čl. 359, 360 i 364  ZKP-a </span>
</p>
<p class="p13"></p>
<p class="p13">
<span class="s1">O S U Đ U J E</span>
</p>
<p class="p13"></p>
<p class="p8">
<span>Na </span><span class="s2">novčanu kaznu u iznosu od 500 € (pet stotina Eura), koju kaznu je dužan da plati u roku od 30 dana od dana pravosnažnosti presude, pod prijetnjom izvršenja. </span>
</p>
<p class="p14"></p>
<p class="p14">
<span>	         Ukoliko se novčana kazna ne bude mogla naplatiti u roku ista će se izvršiti tako što će se za svakih započetih 25,00 € novčane kazne odrediti jedan dan zatvora. </span>
</p>
<p class="p15"></p>
<p class="p4">
<span>Okrivljeni je dužan da na ime imovinsko pravnog zahtjeva u vidu naknade štete oštećenoj banci »Agroinvest-VFI DOO Bar« isplati iznos od </span><span class="s2">1.586,00 </span><span>€. </span>
</p>
<p class="p4"></p>
<p class="p16">
<span>	Okrivljeni je dužan da plati troškove krivičnog postupka u iznosu od 50 € u roku od 15 dana od dana pravosnažnosti, pod prijetnjom izvršenja.</span>
</p>
<p class="p17"></p>
<p class="p17"></p>
<p class="p17">
<span class="s1">       O b r a z l o ž e n j e</span>
</p>
<p class="p17"></p>
<p class="p17"></p>
<p class="p4">
<span> Optužnim predlogom Osnovnog državnog tužilaštva u Baru Kt.br. 568/09 od 21.12.2009. godine stavljeno je na teret okrivljenom izvršenje krivičnog djela bliže opisanog u izreci presude.</span>
</p>
<p class="p4"></p>
<p class="p4">
<span>Okrivljeni je u svojoj odbrani u Upravi policije izjavio da ga je B. R. zamolio da podigne kredit za njega. On je pristao jer su rođaci. Na njegovo traženje dao mu je ličnu kartu. Rekao mu je da će sam da završi papirologiju. Bio je sa R.om samo kod CKB banke, prilikom podizanja novca. Nije bio u Agroinvest banci, niti je potpisao ugovor o zajmu. Par dana nakon predaje lične karte B. R. je završio kredit. Zvao ga je putem telefona i rekao da treba da idu da podignu novac. R. ga je vozio do CKB banke. Dao mu je neki ček plave boje, rekao mu je da uđe sa njim i ličnom kartom i da podigne novac. Podigao je 2.000 €  koje je po izlasku dao na ruke B. R.u. Nije ga častio tada ali ga je čašćavao Učinio je mu to jer ga poznaje i njegov je stric. Ne poznaje A. O. Ne zna šta se desilo sa plaćanjem kredita da li se plaćaju rate ili ne. R. mu je rekao da će on da plaća rate kredita. Okrivljeni je pred istražnim sudijom izjavio da ga je jednom prilikom zamolio B. R. da mu da ličnu kartu. B. R. je njegov bratanić i on mu je tom prilikom rekao da mu je lična karta potrebna da bi podigao kredit. On mu tom prilikom nije rekao da li je kredit potreban njemu ili nekom drugom licu, niti mu je rekao koji iznos kredita treba da podigne. On nije sumnjao u njega i dao je mu ličnu kartu, a šta se dalje dešavalo nije mu poznato. Na ugovoru o zajmu se ne nalazi njegov potpis, niti je on upoznat sa ugovorom o zajmu, niti o bilo kojem dokumentu koji se nalazi u spisima predmeta. Kao što je rekao njemu nije poznato da li je kredit podigao B. R. ili neko drugo lice. Takodje mu nije poznato ko je podigao novac od kredita, niti koji iznos novca je podignut. Na glavnom pretresu je ponovio odbranu koju je dao pred istražnim sudijom, a na p</span><span class="s2">itanje suda zbog čega je u svojoj odbrani u Upravi policije izjavio da je podigao novac u iznosu od 2.000 eura u CKB Banci koje je nakon izlaska iz prostorija banke predao B. R.u okrivljeni je izjavio da se ne sjeća da je u Upravi policije izjavio to što mu je pročitano, a tačno je da je potpis na zapisniku njegov.</span>
</p>
<p class="p5"></p>
<p class="p5">
<span>	U dokaznom postupku saslušani su ovlašćeni predstavnik oštećene banke »Agroinvest-VFI DOO Bar« advokat M. R., svjedoci B. R. i  </span><span class="s2">A. O.</span><span>, pročitan je </span><span class="s2">ugovor o zajmu  br. LD0731700127 od 06.11.2007. godine, pročitan je izvod iz kaznene evidencije na ime okrivljenog PJ Bar broj 24-03/3-245/09-10180/2 od 31.12.2009. godine. </span>
</p>
<p class="p5"></p>
<p class="p5">
<span class="s2">	</span><span>Ovlašćeni predstavnik oštećene banke »Agroinvest-VFI DOO Bar« advokat M.R. izjavio je da se pridružuje krivičnom gonjenju protiv okrivljenog i postavlja imovinsko pravni zahtjev u iznosu od </span><span class="s2">1.586,00 €.</span>
</p>
<p class="p10"></p>
<p class="p4">
<span>Svjedok </span><span class="s1">B. R. </span><span>je izjavio da je B. O. zamolio da bude nosilac kredita od Agroinvest banke s obzirom da mu je potreban novac od 2.000 € i on je to prihvatio, a A. O. je zamolio da mu bude žirant, i on je to prihvatio. A. je  potpisao izjavu za žiranta i administrativnu zabranu. On je tu dokumentaciju predao u Agroinvest banku i poslije određenog vremena obavijestili su ga da je B. O. odobren kredit. On je povezao njegovog strica B. O. do Agroinvest banke i on je podigao kredit i odmah iznos od 2.000 € predao njemu. Svjedok je na glavnom pretresu izjavio da je novac od 2.000 € podigao on u ime strica. Ne zna ko je potpisao ugovor o dobijanju kredita, ali je siguran da njegov stric nije bio prisutan kada je novac on podigao i to u prostorijama CKB s obzirom da se novac isplaćivao u toj banci. Kao saradnik Agroinvest banke poznato mu je da se krediti daju licima koja su nosioci kredita, ali i pored toga njemu je službenik CKB predao novac, a koji službenik je u pitanju nije se mogao izjasniti. Na pitanje zbog čega se njegov iskaz razlikuje u odnosu na iskaz iz prethodnog postupka u dijelu koji se odnosi na to ko je preuzeo novac u iznosu od 2.000 €, s obzirom da je u prethodnom postupku bio izričit da je novac preuzeo B. O., svjedok je naveo da je novac preuzeo on i da njegov stric ni u jednoj radnji oko dobijanja, a prije toga odobravanja kredita nije učestvovao. O razlozima razlikovanja iskaza svjedok se nije mogao izjasniti. A. O. nije potpisao izjavu za žiranta i administrativnu zabranu već je to u njegovo ime potpisao on, a nakon što je upoznat da je u njegovom iskazu u prethodnom postupku navedeno da je A. potpisao izjavu žiranta i administrativnu zabranu.</span>
</p>
<p class="p5"></p>
<p class="p4">
<span>Svjedok </span><span class="s1">A. O. </span><span>je izjavio da</span><span class="s1"> </span><span class="s2">je njega B. R. zamolio da mu preda kopiju lične karte za kredit koji je on trebao da podigne. Ne sjeća se da li mu je tom prilikom rekao da li kredit podiže na svoje ili nečije drugo ime. Ništa drugo vezano za predmetni događaj mu nije poznato, a nakon što je svjedoku od strane suda pokazana izjava žiranta koja glasi na njegovo ime izjavio je da potpis u rubrici svojeručni potpis žiranta nije njegov.</span>
</p>
<p class="p10"></p>
<p class="p4">
<span class="s2">Iz ugovora o zajmu  br. LD0731700127 od 06.11.2007. godine utvrđeno je da je isti zaključen između B. O. i Agroinvest VFI DOO Bar. Ugovorom se zajmodavac obavezao da zajmoprimcu preda iznos od 2.000 €, odmah po zaključenju ugovora u svrhu obnove staklenika. </span>
</p>
<p class="p4"></p>
<p class="p4">
<span class="s2">Iz izvoda iz kaznene evidencije na ime okrivljenog PJ Bar broj 24-03/3-245/09-10180/2 od 31.12.2009. godine utvrđeno je da je okrivljeni osuđivan </span><span>presudama Okružnog suda u Titogradu K. broj 258/75 od 12.10.1976. godine, zbog krivičnog djela iz čl. 250 st.2 KZ, na kaznu zatvora od 1 godine i 2 mjeseca i Opštinskog suda u Baru K broj 63/81 od 08.09.1981. godine, zbog krivičnog djela iz čl. 45 st.2 KZ SRCG, na kaznu zatvora od 7 mjeseci, uslovno za 1 godinu, koja je brisana. </span><span class="s2"> </span>
</p>
<p class="p10"></p>
<p class="p18">
<span>Ocjenom izvedenih dokaza utvrđeno je da je okrivljeni učinio krivično djelo koje mu je stavljeno na teret, na način predstavljen u dispozitivu. Okrivljeni u svojoj odbrani ne priznaje da je učinio krivično djelo. Okrivljeni je u toku krivičnog postupka mijenjao odbranu. U svojoj odbrani u Upravi policije izjavio je da on jeste u prostorijama Banke dobio iznos od 2.000 € na ime kredita, ali da je novac odmah po izlasku predao B. R.u. U toku prethodnog postupka i glavnog pretresa izjavio je da  on nije primio navedeni novčani iznos, da se ne sjeća da je u Upravi policije dao drugačiju odbranu i da je potpis na zapisniku u Upravi policije koju je dao u prisustvu branioca po službenoj dužnosti njegov. Na isti način predmetni događaj opisuje i svjedok B. R., navodeći u prethodnom postupku da je novac u Banci predat okrivljenom, a na glavnom pretresu da je on preuzeo novac u ime okrivljenog,. Kao ni okrivljeni, ni svjedok nije mogao da se izjasni o razlozima razlikovanja iskaza. Po ocjeni suda i okrivljeni u Upravi policije i svjedok B. R. u prethodnom postupku su radnje koje su preuzimali oko dobijanja kredita opisali jasno, saglasno i istinito. Kasnija razlikovanja odbrane, odnosno iskaza za koja nemaju objašnjenja treba cijeniti kao pokušaj okrivljenog da izbjegne krivicu i pokušaj svjedoka koji je njegov bratanić da pomogne okrivljenom, s obzirom na ulogu koju je svjedok imao u cijelom događaju. Dakle, u postupku je na nesumnjiv način utvrđeno da je okrivljenom od strane banke </span><span class="s2">»Agroinvest VFI DOO Bar« na ime obnove staklenika predat iznos od 2.000 €, da je okrivljeni dobijeni novac iskoristio za drugu namjenu od one za koju mu je novac predat. Očigledno je da je i procedura oko dobijanja kredita sprovedena nezakonito, korišćenjem izjave žiranta koju žirant nije dao, da postoji nezakonito postupanje službenika Banke, međutim, navedeni propusti nisu predmet ovog postupka. Po ocjeni suda na krivicu okrivljenog ne utiče činjenica što nije potpisao ugovor o zajmu, jer je okrivljeni primio novac od kredita i novac je iskorišćen za drugu namjenu od one za koju je odobren. Okrivljeni je osoba velikog životnog iskustva, znao je da kada jedno lice podigne kredit, preuzima određena prava, ali i obaveze koje su ugovorom predviđene, da je lice koje podigne kredit dužno da isti vrati, pa je neosnovana njegova odbrana da nije znao za koju namjenu je kredit podignut, jer se kredit ne daje bezuslovno.     </span>
</p>
<p class="p4"></p>
<p class="p4">
<span>Okrivljeni je krivično djelo izvršio sa direktnim umišljajem svjestan da je novac od dobijenog zajma iskoristio za drugu namjenu od one za koju mu je odobren.</span>
</p>
<p class="p4"></p>
<p class="p4">
<span>Odlučujući se za krivičnu sankciju prema okrivljenom sud je cijenio sve olakšavajuće i otežavajuće okolnosti iz čl. 42 Krivičnog zakonika. Za predmetno krivično djelo zaprijećena je novčana kazna ili zatvor do 2 godine. Od olakšavajućih okolnosti sud je cijenio lične prilike, jer je okrivljeni čovjek starije životne dobi i porodične prilike jer je okrivljeni oženjen, dok je od otežavajućih okolnosti cijenio da je okrivljeni osuđivan, ali je imao u vidu da se radi o presudama starijeg datuma, od kojih je jedna brisana. Okrivljeni </span><span class="s2">prima platu u iznosu od 380 €, vlasnik je stana površine 65 m2, živi u domaćinstvu sa suprugom i punoljetnim djetetom, supruga mu je nezaposlena, nema nikakva primanja, a nema drugu imovinu niti prihode od imovine.</span><span> O</span><span class="s2">cijenjeno je da će se i sa novčanom kaznom kao blažom kaznom za izvršeno krivično djelo postići svrha kažnjavanja, a imajući u vidu kvalitet olakšavajućih okolnosti, koje su po ocjeni suda naročito olakšavajuće u svom zbiru, i pored otežavajuće okolnosti, sud je okrivljenom izrekao novčanu kaznu ispod zakonskog minimuma, primjenom čl. 45 i 46 Krivičnog zakonika. Izrečena novčana kazna po ocjeni suda odgovara težini izvršenog krivičnog djela i krivici okrivljenog, kojom će se u potpunosti postići kažnjavanja, a neće uticati na izdržavanje okrivljenog ili lica koja je po zakonu dužan da izdržava. </span>
</p>
<p class="p4"></p>
<p class="p4">
<span>Odluka o imovinsko pravnom zahtjevu zasniva se na odredbi čl. 212 st.2 KZP. Ovlašćeni predstavnik oštećene Banke »Agroinvest-VFI DOO Bar« je postavio imovinsko pravni zahtjev u iznosu od </span><span class="s2">1.586,00 </span><span>€, jer je ostatak kredita vraćen. Kako je u postupku je na nesumnjiv način utvrđeno da je okrivljeni izvršenjem krivičnog djela na štetu oštećene Banke pribavio iznos od 2.000 €, da je oštećenoj Banci vraćen dio kredita, ocijenjeno je da je imovinsko pravni zahtjev osnovan, i okrivljeni je obavezan da  </span><span class="s2">oštećenoj Banci plati na ime naknade štete navedeni iznos.</span><span> </span>
</p>
<p class="p4"></p>
<p class="p4">
<span>Odluka o troškovima krivičnog postupka zasniva se na odredbi čl. 202 st.1 ZKP. Okrivljeni je dužan da plati troškove krivičnog postupka u iznosu od 50 €, na ime troškova za rad suda koji su određeni prema trajanju, složenosti krivičnog postupka i imovinskim prilikama okrivljenog.</span>
</p>
<p class="p4"></p>
<p class="p15">
<span>Na osnovu izloženog odlučeno je kao u izreci presude</span>
</p>
<p class="p13"></p>
<p class="p13">
<span class="s1">OSNOVNI SUD U BARU</span>
</p>
<p class="p13">
<span class="s1">Dana 08.02.2010. godine</span>
</p>
<p class="p5"></p>
<p class="p5"></p>
<p class="p10">
<span class="s1"> ZAPISNIČAR,							S U D I J A</span>
</p>
<p class="p10"></p>
<p class="p5">
<span class="s1">M. M.				                                                         G. Š.</span>
</p>
<p class="p14"></p>
<p class="p14"></p>
<p class="p14">
<span class="s1">PRAVNA POUKA</span><span>:Protiv ove presude može se </span>
</p>
<p class="p14">
<span>izjaviti žalba Višem sudu u Podgorici u roku od</span>
</p>
<p class="p14">
<span>8 (osam) dana od dana prijema pismenog otpravka.</span>
</p>
<p class="p14">
<span>Žalba se predaje ovom sudu u dva primjerka.</span>
</p>
<p class="p10"></p>
<p class="p10"></p>
<p class="p10"></p>
<p class="p10">
<span class="s1">DNA</span><span>:-    1 x ODT, </span>
</p>
<p class="p19">
<span class="s3">-​&nbsp;</span><span>1 x okrivljenom</span>
</p>
<p class="p19">
<span class="s3">-​&nbsp;</span><span>1 x punomoćniku M. R. nakon pravosnažnosti. </span>
</p>
<p class="p19">
<span class="s3">-​&nbsp;</span><span>u spise. </span>
</p>
<p class="p20"></p>
<p class="p20"></p>


</body>
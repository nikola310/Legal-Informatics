<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:justify;hyphenate:auto;font-family:Arial;font-size:12pt;}
.p2{text-align:justify;hyphenate:auto;font-family:Times New Roman;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:start;hyphenate:auto;font-family:Times New Roman;font-size:12pt;}
.s1{font-family:Arial;}
.s2{font-weight:bold;}
</style>
<meta content="milosav.zekic" name="author">
</head>
<body class="b1 b2">
<p class="p1"></p>
<p class="p2">
<span class="s1">OSNOVNI SUD U ROŽAJAMA</span>
</p>
<p class="p1">
<span>K.br. 168/11</span>
</p>
<p class="p3"></p>
<p class="p3"></p>
<p class="p3">
<span>U IME CRNE GORE </span>
</p>
<p class="p3"></p>
<p class="p1">
<span>	Sudija Osnovnog suda u Rožajama Milosav Zekić, uz učešće zapisničara Aide Luboder, rješavajući po optužnici Osnovnog državnog tužilaštva iz Rožaja Kt.br. 11/11 od 28.04.2011.g. podnijetoj protiv okrivljenih D. B. iz Baća, Opština Rožaje, zbog krivičnog djela nasilničko ponašanje iz čl. 399. Krivičnog zakonika i R. M. iz Rožaja, zbog krivičnog djela neprijavljivanje krivičnog djela i učinioca iz čl. 386. st. 2. u vezi st. 1. Krivičnog zakonika, nakon održanog glavnog i javnog pretresa dana 26.04.2012..g. u prisustvu Osnovnog državnog tužioca Hajrana Kalača, okrivljenog  B. D. i njegovog branioca advokata B. Š. i okrivljenog  R. M., a u odsustvu uredno pozvane  oštećene S. B. , dana 30.04.2012.g. donio je i javno objavio</span>
</p>
<p class="p1"></p>
<p class="p1"></p>
<p class="p3">
<span>P R E S U D U</span>
</p>
<p class="p1"></p>
<p class="p1"></p>
<p class="p1">
<span>	Okrivljeni   D. B. JMBG ., od oca H. i majke R., rodj. A., rodjen ..g. u Rožajama, živi u selu Bać, Opština Rožaje, drž. CG, pismen, završio srednju školu unutrašnjih poslova, policajac, oženjen, bez djece, srednjeg imovnog stanja, neosudjivan.</span>
</p>
<p class="p1"></p>
<p class="p1">
<span>	Okrivljeni R. M. JMBG ., od oca R. i majke I., rodje. P., rodjen ..g. u selu Vuča, Opština Rožaje, živi u Rožajama, drž. CG, pismen, završio srednju školu unutrašnjih poslova i Višu pedagošku školu, policajac, oženjen, otac 4 djece, od kojih jedno maloljetno, nije odslužio vojni rok, srednjeg imovnog stanja, neosudjivan.</span>
</p>
<p class="p1"></p>
<p class="p1"></p>
<p class="p3">
<span>K R I V I   S U</span>
</p>
<p class="p1"></p>
<p class="p1"></p>
<p class="p1">
<span>	Što su: </span>
</p>
<p class="p2">
<span>	</span><span class="s1">D. B.,</span>
</p>
<p class="p1">
<span>	u noći 10/11 01. 2011. godine, u prostorijama Uprave policije-Ispostave Rožaje, grubim vrijeđanjem, zlostavljanjem i vršenjem nasilja prema drugom, ugrozio spokojstvo S. B., na način što je istu prvo udario pesnicom u predjelu sljepoočnice, a zatim i otvorenom šakom i pesnicom u predjelu glave, nanoseći joj lake tjelesne povrede -  krvni podliv iznad desnog oka vel. 2,5x1,5 cm, krvni podliv ispod desnog oka vel. 3x2 cm, krvni podliv iznad lijevog oka vel. 4x2 cm, krvni  podliv ispod lijevog oka vel. 4x2 cm, krvni podliv  beonjače oba oka i otok nosa u predjelu korijena nosa ,nakon čega je kada mu je oštećena saopštila: «ako za ovo ne bude znala rožajska, znaće podgorička i beranska  policija», izvadio pištolj iza pojasa, držeći isti u rukama preko stola ispružio ruku, prislonio joj cijev od pištolja na sljepoočnicu i rekao: «jebem ti srpsku majku, kurvetino jedna, ti si došla ovdje da nas plašiš, sve ste vi konobarice kurve, iste ste sve, nemoj da te ovdje ostavim», a kada je S. pošla prema vratima i dohvatila se za kvaku od istih, D. je stao ispred nje, pištolj joj naslonio na stomak i uputio joj riječi: «šta ti misliš, mi možemo ovdje da te bijemo, da jebemo, da radimo što hoćemo, a kada mom k... bude ćeif izaći ćeš»,	</span>
</p>
<p class="p1">
<span>	-čime je izvršio krivično djelo nasilničko ponašanje iz  čl.339. Krivičnog zakonika. </span>
</p>
<p class="p2"></p>
<p class="p2">
<span>	</span><span class="s1">R. M.,</span>
</p>
<p class="p1">
<span>	 u istom vremenu i mjestu u svojstvu službenog lica-službenik Uprave policije-Ispostave Rožaje, rukovodilac bezbjednosnog sektora, svjesno propustio da prijavi krivično djelo nasilničko ponašanje iz čl. 339. Krivičnog zakonika, koje je izvršio D. B. na štetu S. B., na način  koji je naprijed opisan,  a za koje je saznao u vršenju svoje dužnosti za koje djelo se može izreći kazna zatvora od pet godina .</span>
</p>
<p class="p1"></p>
<p class="p1">
<span>	-čime je izvršio krivično djelo neprijavljivanje krivičnog djela i učinioca iz čl.386. st. 2. u vezi st. 1. Krivičnog zakonika. </span>
</p>
<p class="p1"></p>
<p class="p1">
<span>	- pa sud  okrivljene primjenom pomenutih zakonskih propisa i čl. 4,13,15, 32,42,45 a u odnosu na okrivljenog D. B. i čl. 36, 46 st. 1. tač. 5.  a u odnosu na okrivljenog R. M. i čl. 39 i 46 st. 1. tač. 6. Krivičnog Zakonika i čl.374 Zakonika o krivičnom postupku </span>
</p>
<p class="p1"></p>
<p class="p1"></p>
<p class="p1">
<span>					O S U Đ U J E</span>
</p>
<p class="p1"></p>
<p class="p1"></p>
<p class="p1">
<span>	D. B. na kaznu zatvora u trajanju od 3 (tri) mjeseca. </span>
</p>
<p class="p1"></p>
<p class="p1">
<span>	R. M.  na novčanu kaznu u iznosu od 800,00 (osam stotina) eura. Ako osudjeni ne plati novčanu kaznu u roku od 60 dana po pravosnažnosti ove presude, ista će se zamijeniti kaznom zatvora, tako što će se za svakih započetih 25,00 eura novčane kazne odrediti jedan dan kazne zatvora.</span>
</p>
<p class="p1"></p>
<p class="p1">
<span>	Da solidarno plate ovome sudu na ime troškova krivičnog postupka iznos od 446,00 eura.</span>
</p>
<p class="p1"></p>
<p class="p1">
<span>	Da plate ovome sudu na ime paušala iznos od po  40,00 eura, sve u roku od 15 dana po pravosnažnosti ove presude. </span>
</p>
<p class="p1"></p>
<p class="p1">
<span>	Odštetnog zahtjeva nije bilo.</span>
</p>
<p class="p1"></p>
<p class="p3">
<span>O b r a z l o ž e nj e</span>
</p>
<p class="p1"></p>
<p class="p1"></p>
<p class="p1">
<span>	Osnovno državno tužilaštvo iz Rožaja, podnijelo je ovome sudu optužnicu Kt.br. 11/11 od 28.04.2011.g. protiv okrivljenih  D.B. iz Baća, Opština Rožaje, zbog krivičnog djela nasilničko ponašanje iz čl. 399. Krivičnog zakonika (KZ) i R. M.  iz Rožaja, zbog krivičnog djela neprijavljivanje krivičnog djela i učinioca iz čl. 386. st. 2. u vezi st. 1. KZ.</span>
</p>
<p class="p1"></p>
<p class="p1">
<span>	ODT Hajran Kalač je na glavnom pretresu precizirao činjenični opis djela, kao u dispozitivu ove presude,  te je predložio da sud okrivljene oglasi krivim, zbog krivičnih djela koja su im optužbom stavljena na teret i da okrivljenog D. B. osudi na kaznu zatvora u trajanju od šest mjeseci, a okrivljenog R. M. na novčanu kaznu u iznosu od 800,00 eura kao ublaženu kaznu.</span>
</p>
<p class="p1"></p>
<p class="p1">
<span>	Na glavnom pretresu održanom 26.04.2012.g. nije pristupila uredno pozvana oštećena S. B., pa je sud pretres održao u njenom odsustvu. Na ranijem pretresu oštećena je  istakla da se ne pridružuje krivičnom gonjenju ODT-a u odnosu na okrivljene, niti postavlja odštetni zahtjev. </span>
</p>
<p class="p1"></p>
<p class="p1">
<span>	</span>
</p>
<p class="p1">
<span>	Branilac okrivljenog  D. B., adv. B.Š. u završnoj riječi je istakao da u postupku nije dokazano da je njegov branjenik izvršio krivično djelo koje mu je optužbom stavljeno na teret, pa je predložio da ga sud oslobodi od optužbe.</span>
</p>
<p class="p1">
<span>	</span>
</p>
<p class="p1">
<span>	Okrivljeni  D. B. je u svojoj odbrani istakao: da radi u Upravi policije-Ispostava Rožaje kao policajac. Da je dana 10.01.2011.g. bio na službenoj dužnosti od 16 do 24 časa. Da je negdje oko 23,45 časova na trgu sreo E. zv. Ž.N. sa kojom se dogovorio da se nadju na piće poslije završetka njegove smene. Kada je došao u prostorije Ispostave Rožaje ispričao je svom dežurnom starešini R. M. da će da se vidi sa E. nakon završetka radnog vremena, jer mu je najavila da će nešto da mu priča i pitao ga da li bi mogla da dodje u njegovu kancelariju, sa čim se on saglasio, jer nijedan lokal nije radio u to vrijeme. Nakon toga pozvao je telefonom E. koja je došla kod njih oko 00,05 časova, gdje je došao i njegov kolega O. K.. Da je zatim pošao i kupio piće-koka kolu i kada se vratio E. je telefonom pozvala oštećenu S. koju je poznavao od ranije, da dodje kod njih, što je ona prihvatila i došla oko 00,20 časova. To veče je razgovarao sa oštećenom u vezi njegove verenice i ona ga je verbalno napala, a zatim se naljutila i izašla iz kancelarije, a ne zna gdje je otišla, a prije nje je izašao i njegov kolega O. K.. Nakon proteka oko 5 minuta izašli su i oni iz zgrade policije pa je on poveo E. kući, a zatim pošao svojoj kući. Da je nakon 3-4 dana saznao da se oštećena javila u Dom zdravlja Rožaje, da je imala povrede, a gdje ih je zadobila nije mu poznato. Istakao je da kritične noći oštećenu nije tukao šakama i pesnicama, te joj nije nanio povrede, niti joj je upućivao bilo kakve prijeteće i uvredljive riječi i nije vadio pištolj iza pojasa, niti joj je isti naslanjao na stomak. Predložio je da ga sud oslobodi od optužbe, jer nije izvršio djelo za koje je optužen.</span>
</p>
<p class="p1"></p>
<p class="p1">
<span>	Okrivljeni R. M. u svojoj odbrani je istakao: da radi u Upravi policije-Ispostava Rožaje kao rukovodilac bezbedonosnog sektora. Dana 10.01.2011.g. bio je na dužnosti sa svojim kolegom D. B.  od 16 do 24 časa. Kada su završili smenu Damir ga je pitao da li može da dodje kod njih u kancelariju N.E. zv. Žuta, pa mu je rekao da može, nakon čega je ona došla kod njih oko 00,05 časova. Da je zatim E. telefonom pozvala oštećenu S. B., koju ranije nije poznavao, koja je došla nakon petnaestak minuta, te su zajedno sedeli u njegovoj kancelariji, razgovarali o uobičajenim temama i pili sokove, a tu je bio i njihov kolega-policajac O. K. Da je u jednom momentu iz kancelarije izašao O., a nakon par minuta i oštećena S., a zatim i E. i D., dok je on ostao u kancelariji da otkuca izvještaj, a kada je izašao nikoga od njih nije vidio ispred zgrade, pa je otišao kući. Istakao je da to veče optuženi D. nije tukao oštećenu pesnicama i šakama i nije joj nanio povrede, nije se mašio pištolja i nije joj isti prislanjao na stomak, niti joj je upućivao bilo kakve prijeteće ili uvredljive riječi. Pošto niko to veče nije izvršio krivično djelo, pa ni D. B. ni on nije imao šta da prijavi tj. nije imao da prijavi ni djelo, ni učinioca, pa je predložio da ga sud oslobodi od optužbe.</span>
</p>
<p class="p1"></p>
<p class="p1">
<span>	Po ovoj krivičnopravnoj stvari, sud je izveo dokaze: saslušao svedoka-oštećenu S. B., svedoke Š. Džogovića, M. Dj., R. D., O. K., E. zv. Ž. N., E. zv. C. M., S. K.,  N. R., J. S., Lj. R., vještaka   medicinske struke dr. M. M.  i pročitao pisani nalaz i mišljenje ovog vještaka od 01.02.2011.g., pročitao nalaz i mišljenje vještaka medicinske struke prof. dr Dragane Čukić od 30.03.2012.g., pročitao izvještaj Jedinice HMP Rožaje br. protokola 303/11 od 22.01.2011.g., pročitao rješenja Uprave policije Crne Gore 05/1 br. 151-20/2011-1 od 10.05.2011.g. i 05/1 br. 151/11-4066/3 od 28.03.2011.g. , akt Uprave policije br. 02-1-051/08-SP 543 od 14.02.2008.g. sa instrukcijama o radu na bezbijedonosnom sektoru, izvršio uvid u diplome-uvjerenja  o završenom kursu nasilje u porodici i trafiking, program razvoja policije, uviđaji saobraćajne nezgode, policija u zajednici i obezbeđenje lica mejsta i patrolne procedure za saobraćajnu policiju na ime D. B. ,  izvršio suočenje između svedoka E. N. i svedoka-oštećene S. B., suočenje između svedoka E. M.i svedoka-oštećene S. B.  i izvršio uvid u izvode iz kaznenih evidencija na ime okrivljenih.</span>
</p>
<p class="p1"></p>
<p class="p1">
<span>	Svedok - oštećena S. B. je u istrazi na zapisniku br. Ki. br. 4/10 od 28.01.2011.g. posvedočila da je rođena  u Podgorici gdje i prebiva, a od prije šest godina radi   u Rožajama kao konobarica.  Da je dana 09.01.2011.g. proslavljala rođendan sa svojom drugaricom E. zv. Ž. N.   do kasno u noć, tako da sledećeg dana tj. 10.01.2011.g. nije radila, već se odmarala do oko  23 h kada je izašla  iz stana i pošla u klub penzionera da igra jamb,  gdje se srela sa S. K. kod kojeg je ranije radila i ostala u dobrim odnosima sa njim. Dok je sa  S. i konobarom   igrala jamb u  lokalu je ušao D. B. u policijskoj uniformi , pa se pozdravila sa njim jer ga zna od ranije. D.  je uzeo jednu flašu štoka, koju mu je dao konobar,  stavio je ispod uniforme i izašao iz lokala, dok su oni nastavili da igraju jamba. U jednom momentu E. je  pozvala telefonom S. i tražila da se čuje sa njom, jer ona nije kod  sebe imala svoj mobilni telefon. E. joj je tada kazala da dođe u kancelariju Ispostave Rožaje, jer je R., koga ona nije poznavala,  rođendan, našta joj  je odgovorila da ne može doći, jer sutradan radi u prvu smjenu, pa su prekinuli razgovor. Nakon određenog vremena E.  je ponovo pozvala  telefonom  S. koji joj je kazao  da je ostave na miru  i da neće da ide kod njih i prekinuo je vezu. Nakon toga E. je došla u lokal kada je već bio fajront i zamolila je da pođe sa njom u ispostavu policije, jer je traži D., a tamo su R. i O., pa je pristala da pođe sa njom  i da se zadrži  10 do 15 minuta. Kada su ušle u stanicu policije  u jednoj kacelariji su bili D., R. i O. u policijskim uniformama, stim što je  D.  bio u trik majici jer je svukao gornji dio uniforme. D. je u rukama držao flašu sa štokom i bio je u pripitom stanju, a  R. ju je  poslužio koka kolom i cigaretom i rekao joj da mu nije rođendan i da je  sve bila šala vezano za njegov rođendan. Da je tada D. izašao iz kancelarije i nakon nekoliko minuta se vratio sa   dva zvučnika koje su priključili na kompjuteru i slušali muziku. U jednom momentu R. ih je upozoravao da smanje muziku govoreći im da ovo nije diskoteka, a upozoravao je i D.da ne spusta flašu na sto, već da je drži u rukama da se nebi prosulo piće na stolu, a govorio je  i da treba da idu kući. Omer je iz iste flaše sa E. i D. pio štok, dok su ona i R. pili koka - kolu i pušili cigarete,  mada je to veče saznala da Rašit nekonzumira duvan, već je uzeo jednu cigaretu da bi joj pravio društvo. U jednom momentu E. je ustala svukla gornji dio odeće sa sebe  i sa obje ruke zagrlila D. oko vrata a nogama ga uhvatila oko struka,  te  su se vrteli u krug, kojom prilikom je E. udarila od ivicu stola i poblijedela, pa ju je D. spustio na dvosed i ismijavao se.  Kazala je  D. kako ga nije sramota da se ismijava sa E., jer nijesu došle da traže muškarce, već da sjede i netreba da se sa njom ismijava, našta je on reagovao, tako što ju je udario jako pesnicom u predjelu slepoočnice i otvorenom šakom i pesnicom u predjelu glave  od kojeg udaraca je osećala bolove, a počela je da joj teče i krv iz nosa, u čemu ga je spriječio O. da je više ne tuče, a molila ga je i E. koja je ležala na dvosedu, dok je R. ugasio kompjuter.  Tada je ustala sa stolice i glasno kazala svima "ako ovo ne bude znala Vaša policija, sigurno će znati Podgorička i Beranska policija" nakon čega je D.iza pojasa izvadio pištolj ispružio ruku  držeći držeći je rukama preko stola ispružio ruku i prilonio joj cijev od pištolja na slepočnicu govoreći joj "jebem ti srpsku majku, kurvetino jedna, ti si došla ovdje da nas plašiš, sve ste vi konobarice kurve, iste ste sve, nemoj da te ovdje ostavim", našta mu je ona odgovorila "ostavi me ako si muško, ja nisam Šarić da možete na mene da vršite ovakvo nasilje, a bogami da sam Š. nebi ste". Tada je O. ustao od stola odgurno D. i rekao mu, "jesi li ti lud, šta radiš od nje, vidiš li sva je krvava, grahota je, miči se"  a zatim je i njoj rekao  da izađe jer je to u njenom interesu, pa je pošla prema vratima i kada je dohvatila rukom za kvaku D. je stao ispred nje i prislonio joj pištolj na stomak govoreći joj  " šta ti misliš, mi možemo ovdje da te bijemo, da jebemo, da radimo što hoćemo, a kada mom k... bude ćeif izaći ćeš". Tada je R. ustao sa stolice i rekao glasno "ma koga mi ovde možemo da bijemo i da jebemo, svi napustite kancelariju, a ti dijete idi  ako misliš da tužiš, slobodno to uradi, jer to zaslužuju" a kada je rekao dijete mislio je na nju. Nakon toga su O., ona,  E. i D. izašli iz kancelarije, dok je R. ostao da  sredi kancelariju . Kada su izašli O. joj je rekao da se ne plaši  jer D. neće više da je bije i predložio da pođu kolima "Golf III" koje je bilo ispred zgrade policije, da bi je odvezao do kuće, te da su u ova kola ušli D., O.i ona a E. je otišla sa jednim policajcem koji nije bio u društvu sa njima. Ona  je sjela na zadnjem sjedištu, a D. na mjesto suvozača , dok je  O.upravjao vozilom. U kolima je kazala D. da je nula čovjek i da je sramota za Crnu Goru što je policajac nakon čega se on okrenuo sa prvog sjedišta prema njoj i više puta je udarao šakom i pesnicama u predjelu glave. Da je O. nije odvezao kući, već kod prenoćišta "Ramović",  kod autobuske stanice gdje je vidjela,  vlasnika N. R.,   kojeg poznaje,jer je i ranije noćila u ovom  prenoćištu. Vidjela je da je Nuka dao ključ D., a on njemu novac za prenoćište, nakon čega joj je D. kazao da pođu do sobe da je otprati.  Kada su ušli u  sobu, kazala mu je da izađe, jer ne želi da ga vidi, što on nije prihvatio, već je zaključao vrata sa unutrašnje strane i počeo da joj svlači gardarobu i udara je šakama po licu, nakon čega su imali seksualni odnos. Nije mogla da se brani jer je počela da gubi svijest od iscrpljenosti  i više se ničega ne sjeća. Zna da ju je oko 13,00 h sledećeg dana probudio vlasnik prenoćišta, jer vrata od sobe nijesu bila zaključana, da je bila pokrivena čaršafom, potpuno naga, posteljina je bila sva krvava kao i peškir  u toaletu. Oba oka su joj bila natekla i zatvorena. Kada se umila pošla je kod S. K. u njegov lokal i rekla mu da je pala i  ubila se, jer ju je bilo stid da priča šta se dogodilo, našta joj je on kazao da  joj  te povrede  nijesu od pada. Tada je u lokal ušla E. koja je, kada ju je vidjela,  kazala  "nemogu da vjerujem da te je tako istukao, jeli ti to sve iz kancelarije ili te još tukao". Zamolila ju  je da pođu zajedno do hitne pomoći,  što je ona prihvatila, pa joj je usput ispričala šta joj se dogodilo i kako ju je tukao D. nakon što su izašli ispred zgrade policije. Kada su ušli u ordinaciju kod  dr. S. kazala  je doktoru  da ju je istukao neki momak  ali nije pominjala njegovo ime, jer ju je bilo stid, pa je on pozvao policiju, nakon čega je pošla u stanicu gdje je dala izjavu</span><span class="s2">.</span><span> Nakon toga  je pošla kod E., gdje joj je bilo loše, pa je E. pozvala telefonom D.,  koji je došao vozilom sa jednim kolegom kome se obraćao sa  "E." i  poveo je do bolnice, gdje joj je uključena infuzija. Kada je došla kući rekla je i gazdi da je pala i ubila se. Da je zatim došla do broja telefona  Lj. R., pozvala je  i  ispričala joj telefonom šta joj se dogodilo, pa joj je ona savjetovala da dođe u  Podgoricu kod nje i da to tamo prijavi slučaj, što je ona odbila, a takođe joj je kazala da prijavi novinarima i dala joj broj telefona novinara,  koji je ona već imala,  nakon čega je telefonom pozvala novinara i ispričala  mu šta joj se dogodilo, pa su sjutradan novine objavile njenu izjavu, ali ne onako kako je dala izjavu, jer nije rekla da ju je tukao Rašit, već da je on  samo bio prisutan u stanici policije gdje ju je tukao D.. Nakon što je pokrenuta istraga protiv D.i R.do ovde , razgovarala je sa D. koji  joj je govorio da je zaljubljen u nju, pokušavao je da je poljubi i kazao joj "nemoj molim te, stani na moju stranu, promijeni izjavu koju si dala da ću ti 5.000,00 eura i neću te tužeti za ono što si izjavila, kaži da sam u tebe zaljubljen, da smo dugo u vezi, da sam se onako prema tebi ponašao zato što si pominjala S. i B., što si saznala da imam vjerenicu", sa čim se nije saglasila, pa joj je on  kazao  da je bio u Podgoricu i donio njen dosije. T. je i E. uticala na nju da da drugačiju izjavu što ona nije prihvatila.</span>
</p>
<p class="p1"></p>
<p class="p1">
<span>	Na glavnom pretresu održanom 09.06.2011.g., svedok-oštećena S.B.je izmijenila iskaz dat u istrazi, tako što je  istakla: Da je okrivljenog  D.upoznala prije 3-4 godine i sa njim se zabavljala i izlazila povremeno. Da ju je u noći 10/11.01.2011.g. pozvala telefonom njena drugarica E. N. da dodje u Ispostavu Rožaje i popije piće sa D. i njegovim društvom, pa je pristala na to, nakon čega je E. došla po nju, te su zajedno pošle u stanicu policije gdje je u jednoj prostoriji zatekla D. u društvu sa R. M.  i O. K.  koje ranije nije poznavala. Tom prilikom je razgovarala sa D., kojem je saopštila da je saznala da ima vjerenicu i da će da se ženi sa njom, pa ga je pitala da li je to tačno, što je on negirao, pa je medju njima došlo do verbalne prepirke tihim glasom. U jednom momentu iz kancelarije je izašao O.K., a nakon nekoliko minuta i ona je napustila kancelariju jer je bila ljuta na D., te je sama otišla na autobusku stanicu u prenoćištu "Ramović" da prenoći i da se naspava i odmori kao čovjek, jer bi je gazda na stanu probudio u 6 do 7 časova, te bi ustala mamurna i nenaspava. Kada je išla uz stepenice u ovom prenoćištu spotakla se na vrhu stepenica i pala na patos na hodniku i zadobila povrede od kojih nije osećala veće bolove, pa se to veče nije javila u Dom zdravlja Rožaje. Da je sjutra dan, kada se probudila, vidjela da ima modrice u predjelu glave, pa je pošla u Dom zdravlja gdje joj je ukazana ljekarska pomoć. Da je tada došla policija i rekla joj da se javi u Ispostavu Rožaje da da izjavu. Istakla je da je i u Domu zdravlja i u policiji kazala da je niko nije tukao, već da je pala i sama se povrijedila. Kasnije ju je više ljudi nagovaralo da prijavi D. da ju je tukao kritično veče, te pošto D.tada nije pokazivao interesovanje za nju, a imajući u vidu i činjenicu da je bila ljubomorna, jer je čula da ima vjerenicu i da će da se ženi sa njom, odlučila je da mu se osveti i da ga prijavi da ju je tukao to veče, vadio pištolj na nju i upućivao joj prijeteće i uvredljive riječi, što je saopštila i prilikom saslušanja u istrazi kada nije govorila istinu. Naglasila je da je optuženi D. nije tukao kritično veče i nije vršio nasilje prema njoj na bilo koji način, jer je nije udarao pesnicama i šakama u predjelu glave i tijela, nije vadio pištolj na nju, niti joj je upućivao prijeteće i uvredljive riječi tj. nije joj psovao srpsku majku, niti joj je govorio da može da je bije, jebe, radi šta hoće sa njom kada mu je ćef, niti joj je govorio da je kurva. Istakla je da je   istina ovo što je kazala na ovom pretresu a ne ono što je navela u istrazi.</span>
</p>
<p class="p1">
<span>	</span>
</p>
<p class="p1">
<span>	Na glavnom pretresu održanom dana 15.11.2011.g. oštećena je izjavila kao na pretresu od  09.06.2011.g. , stom razlikom što je navela da nezna gdje je pala kritično veče i nezna gdje je zadobila povrede, a sigurno nije pala u objektu prenoćištu "Ramović", gdje je spavala to veče. Nije se žalila E. zv. C.M. da ju je tukao D.i da je snjim bila u prenoćištu</span><span class="s2">. </span><span>Nakon saslušanja vještaka medicinske struke dr M. M. oštećena je izmijenila iskaz, tako što je navela  da kritično veče povrede nije zadobila prilikom pada, već od udaraca pesnicama, jer povrede nijesu mogle nastati prilikom pada od tvrdu podlogu, već jedino od batina, koje joj nije nanio okrivljeni D. B., već drugo lice, a ne želi da kaže kojoj je nanio ove povrede. Takođe je istakao da slučaj nije prijavila u sigurnu žensku kuću iz Podgorice, niti je kontaktirala Lj. R., a u istrazi je to kazala, jer je imala pritisak od nekih ljudi iz policije. Nakon saslušanja svedoka  E. N.i E. zv. C. M., istakla je da E.  nije rekla  da je pala na stepenice, već da ju je ubio momak a nije rekla njegovo ime, niti je E.zv. C. rekla da ju je tukao D.  tj. nesjeća se da joj je rekla da ju je tukao D.. Nakon saslušanja svedoka N. R., oštećena je navela da nije noćila u ovom prenoćištu kritične noći i nije zadobila povrede u ovom objektu, jer nije padala na stepenice niti na patos, jer nije spavala u ovom prenoćištu, te da je istina ovo što je sada kazala a ne ono što je ranije navela vezano za ovaj događaj. </span>
</p>
<p class="p1"></p>
<p class="p1">
<span>	Svedok Š. Dž. je posvedočio da  radi u Upravi policije Ispostava Rožaje. Da je dana 10.01.2011.g.  radio kao pomoćnik vođe dežurne  službe od 20,00 h do 08,00 časova narednog dana  u  zgradi Ispostave Rožaje. Na istom spratu se nalazi i kancelarija u kojoj radi rukovodilac sektora R. M.koji je bio dežurni do 24 h, a dežurni te noći je bio i B. D. do 24 h, kao i O. K.. Sjeća se da je oko 24 h u zgradu policije ušla E. zv. Ž.N.  i rekla mu da treba da se javi u kancelariji rukovodioca sektora  R. M. u kojoj kancelariji su  bili  D. B.  i O. K.. Nakon nekoliko minuta iz te kancelarije je izašla E., a nedugo zatim je ponovo ušla u zgradu  u društvu sa oštećenom S.  i kazala  mu da ide kod rukovodioca sektora. Nakon toga je jednom ušao u kancelariju i vidio da one sjede sa R., O. i D.i piju sok. Nije primjetio da konzumiraju alkohol, mada se vrlo kratko zadržao u kancelariju i vratio se  u dežurnu službu. Nije čuo nikakvu galamu ni buku iz te kancelarije, niti muziku. Nakon sat vremena kancelariju su napustile ove djevojke, a za njima su izašli  R.i D.. Nije primjetio povrede kod oštećene, niti je primjetio da je neko od njih bio u alkoholisanom stanju. </span>
</p>
<p class="p1"></p>
<p class="p1">
<span>	Svedok  M. Đ. je posvedočio da radi u Upravi policije Ispostava Rožaje kao policajac. Sjeća se da je dana 11.01.2011.g. bio na dužnosti i da je  je iz dežurne službe dobio obavještenje da sa svojim kolegom Dž. M.  pođe do Doma zdravlje Rožaje, gdje se nalazi lice kome se ukazuje ljekarska pomoć zbog  dobijenih povreda. Kada su došli ispred hitne službe zatekli su S. B. i E. N. .  Vidio je da je S. bila povrijeđena i da su joj natekla oba oka. Rekla im je da je pala i ubila se, pa su joj saoštili da pođe u stanicu policije da da  izjavu, što je ona i učinila i došla pješice sa E.. Nije mu poznato šta se dešavalo predhodne noći u zgradi stanice policije , jer nije bio prisutan tom događaju. </span>
</p>
<p class="p1"></p>
<p class="p1">
<span>	Svedok R. D. je posvedočio da radi u Ispostavi Rožaje kao policajac. Da je dana 10.01.2011.g. bio u smjeni od 20 h do 08,00 časova narednog dana. Sjeća se da je oko 24 h u zgradu policije ušla E. zv. Ž. N.  i rekla da  ide kod R. M.. Nakon  10 do 15 minuta iz zgrade  je izašla E., a  poslije  15 minuta se ponovo vratila u zgradu  u društvu sa oštećenom S. koje su  ušle  u kancelariju kod R.. Istakao je da nije ulazio u tu kancelariju, niti je čuo galamu iz iste. Nakon sat i po vremena iz kancelarije su izašle ove devojke i otišle negdje van zgrade, a za njima su izašli i R.i D.. Nije primjetio da je bilo ko od njih bio u alkoholisanom stanju. </span>
</p>
<p class="p1">
<span> </span>
</p>
<p class="p1">
<span>	Svedok O. K. je posvedočio da radi u Upravi policije Ispostava Rožaje kao policajac. Dana 10.01.2011.g. bio je u smjeni od 22,00 h  do 06,00 h narednog dana u kontroli saobraćaja u gradu. Oko 24 h ušao je u kancelariju rukovodioca sektora R. M.gdje su  bili  i njegov kolega D. kao i E. N.  koji  su sjedeli  na trosedu, dok je za stolom sjedela S. B., a za drugim stolom R. M. i pili su sokove.  Nije primjetio flaše sa alkoholom ,niti da je neko u pripitom stanju. Na stolu je bio kompjuter a nije bilo muzike. Pričali su o  uobičajenim temama, a nakon 20 minuta  je izašao iz te kancelarije i otišao u dežurnu službu a zatim je izašao iz zgrade radi obavljanja dužnosti kontrole saobraćaja, tako da se više nije viđao sa ovim licima i nezna koliko su se zadržali u kancelariji. Dok je bio u kancelariji D.nije tukao oštećenu, niti joj je upućivao bilo kakve prijeteće riječi, jer među njima nije bilo svađe, već je vođen normalan razgovor. </span>
</p>
<p class="p1">
<span> 		</span>
</p>
<p class="p1">
<span>	Svedok  E. zv.Ž.  N.  je posvedočila da se sa oštećenom S.B. , koja radi kao konobarica u Rožajama,  poznaje  nekoliko godina.  Da je dana  10.01.2011.g. oko 23,30 h na gradskom trgu u Rožajama srela D.B.,  sa kojim se dogovorili da se nađu na piće kada završi smjenu. Nakon toga  D. ju je pozvao telefonom i kazao joj da dođe u stanicu policije kod njega,  pa je pošla i u kancelariji zatekla njega i njegove kolege R. M. i   O. K. koji je povremeno izlazio iz kancelarije. Da je D. u jednom momentu izašao da uzme piće, a ona se  čula telefonom sa oštećenom sa kojom se dogovorila  da pođe za nju i da zajedno dođu u stanicu policije na piće kod D. i R.. Kada je D.  donio piće izašla je iz kancelarije i pošla do kluba penzionera, gdje je bila oštećena, te su zajedno došle u kancelariju u kojoj  su bili D., Ri O.. U kancelariji su  pričali o uobičajenim temama , a nakon određenog vremena su izašli iz iste i to prvo O. a za njim oštećena, dok je ona izašla sa D. koji ju je poveo do kuće. Sjutradan ju je pozvala oštećena telefonom  i tražila da joj donese puder i zdrastvenu knjižicu, pa je pošla kod nje i vidjela da je povrijeđena. Kazala joj je da je povrede zadobila prilikom pada, van zgrade policije, jer je bila u alkoholisanom stanju, pa su zajedno pošli u Dom zdravlja Rožaje, gdje joj je ukazana ljekarska pomoć, kojom prilikom je ona i ljekaru kazala da je povrede zadobila prilikom pada, nakon čega je policija došla u Dom zdravlja i tražila od oštećene da pođe u stanicu da  da izjavu, što je i učinila. Istakla je da okrivljeni D. kritično veče nije tukao oštećenu, te joj nije nanio telesne povrede, da joj nije psovao srpsku majku, niti upućivao bilo kakve uvredljive i prijeteće riječi, da nije vadio pištolj, niti je u kancelariji puštana  muzika, što je istakla i prilikom suočenja sa oštećenom. </span>
</p>
<p class="p1"></p>
<p class="p1">
<span>	Svedok E. zv. C. M. je  u istrazi na zapisniku Ki.br. 4/11 od 29.01.2011.g. posvedočila  da živi u Rožajama i oštećenu Suzanu Boljević poznaje  od  ranije i često su  izlazile na  piće. Poznaje i E. N. kao i okrivljene i O. K. sa kojima je dobar prijetelj . Dana 10.01.2011.g. oko 23 h pozvao ju je mobilnim telefonom  O. i rekao joj da se nalazi u zgradi Ispostave Rožaje. Pošto je čula neku galamu i muziku pitala ga je "šta je ta muzika i galama" našta joj je on odgovorio "ništa zezamo se,  R. je rođendan" i  saopštio joj koje sve u društvu sa njim, nakon čega su završili razgovog i to veče  više nijesu kontaktirali. Da je  sutradan pošla na piće u lokalu u kojem  je radila oštećena kao konobar i vidjela da  je oštećena povrijeđena i da joj je  otečeno lice i oba oka zatvorena. Tom prilikom joj je oštećena pričala da ju je E. zvala,  dok je bila u klubu penzionera,  da pođe sa njom u stanicu policije, što je prihvatila, i da je u stanici u kancelariji D. držao E.  u naručju, koja je prilikom okretanja udarila glavom od sto, našta je ona reagovala, pa ju je D. istukao  , a zatim  su je on  i O. odveli kolima u prenoćište "Ramović" gdje  je prenoćila sa D. koji ju je  tukao i silovao , našta joj je ona odgovorila "neka su te, šta ćeš sa policijom, šta si tražila u policiji, što se družiš sa E. zv. Ž.". </span>
</p>
<p class="p1"></p>
<p class="p1">
<span>	Na pretresu održanom 09.06.2011.g. svedok E. M.    je djelimično izmijenila iskaz tako što je navela da se nesjeća da joj je oštećena S. kazala da ju je D.tukao u kacelariji u zgradi policije  i da joj je tada nanio povrede, a sjeća se da joj je oštećena pričala da je bila sa D. u prenoćište "Ramović" i da je tada imala problema sa njim, ističući da ne želi da komentariše izjavu datu u istrazi. </span>
</p>
<p class="p1"></p>
<p class="p1">
<span>	Na pretresu održanom 15.11.2011.g. svedok E. M. je ponovo djelimično izmijenila iskaz ističući da joj je oštećena S. više puta pričala o ovom događaju i da joj je jedanput kazala da ju je tukao okrivljeni D., te je zbog toga tu priču ispričala u istrazi, a zatim joj je govorila da je nije tukao, već  se sama povrijedila u prenoćištu "Ramović", nakon čega  joj je kazala da ju je tukao u prenoćištu ,što je istakla i prilikom suočenja sa oštećenom, navodeći da je istina ovo što je danas kazala na pretresu </span>
</p>
<p class="p1">
<span>	</span>
</p>
<p class="p2">
<span>	</span><span class="s1">Svedok  S. K. je posvedočio da poseduje ugostiteljski objekat u Rožajama. Oštećenu S. B. poznaje od ranije. Dana 10.01.2011.g. sjedio u klubu penzionera sa oštećenom.Oko 23,00 h telefonom ga je pozvala E. zv. Ž.N.i tražila da razgovara sa oštećenom. Nakon tog razgovora oštećena je izašla iz lokala a nezna gdje je otišla. Sjutradan je došla  u njegov lokal oko 16,00 h. Vidio je da joj je lice bilo potečeno, pa ju je  pitao  šta joj se dogodilu, našta mu je odgovorila  da je pala i ubila se, a zatim je ispila piće i otišla. </span>
</p>
<p class="p1"></p>
<p class="p1">
<span>	Svedok  N. R. je posvedočio da poseduje registrovano prenoćište u blizni autobuske stanice i Doma zdravlja  u Rožajama. Oštećenu S. B. poznaje, jer ona radi u ugostiteljskim objektima u Rožajama kao konobarica, a  povremeno dolazi i u njegovo prenoćište. Sjeća se da je ona noćila predposlednji put  u njegovom prenoćištu 04/05.01.2011.g., a poslednji put je prenoćila krajem oktobra mjeseca 2011.g. Istakao je da on lično registruje svakog gosta koji traži prenoćište u njegovom lokalu. Da u noći 10/11.01.2011.g. u njegovom lokalu nije prenoćila oštećena, niti okrivljeni D.B., tako da oštećena nije mogla zadobiti povrede u njegovom lokalu.</span>
</p>
<p class="p1"></p>
<p class="p1">
<span>	Svedok J. S. je posvedočio da radi u Domu zdravlja u Rožajama kao specijalista opšte medicine , a povremeno i kao dežurni ljekar  u jedinici za hitnu medicinsku pomoć. Sjeća se da je negdje januara mjeseca 2011.g. u popodnevnim časovima u HMP  došla oštećena S. B. radi ukazuivanja ljekarske pomoći. Vidio je da ista  ima povrede u predjelu glave-lica u vidu hematoma rekla mu je  da joj je povrede nanijelo neko lice predhodne noći tj. poslije pola noći,  a nije rekla ime tog lica, niti je kazala gdje je zadobila povrede. Sve povrede je opisao u ljekarskom izvještaju i obavijestio policiju o tome, a   povrijeđenu je  poslao na hiruško odjeljenje Opšte bolnice Berane, što je konstatovao u izvještaju. </span>
</p>
<p class="p1"></p>
<p class="p1">
<span>	Svedok Lj.R.  je posvedočila da radi kao izvršna direktorica Sigurne ženske kuće u Podgorici. Sjeća se da ju je jedne prilike pozvala novinarka dnevnog lista Dan ili Vijesti i saopštila joj da je u saznanju da je naka devojka doživjela seksualno nasilje od policajaca koji su je tukli, a poslije i silovali, a nije navodila mjesto gdje se to dogodilo i tražila njen komentar. Da je novinarki kazala da devojka može da prijavi slučaj u policiju  u Rožajama ili u Podgorici. Ne sjeća se da joj se javljala ova devojka telefonom i da je razgovarala sa njom tj. da  joj je ona prijavila slučaj telefonom. Istakla je da  telefonske pozive ne evidentiraju u svojoj  evidenciji,  već samo ukoliko žrtve nasilja neposredno dođe kod njih u sigurnu žensku kuću i pristane na uobičajenu proceduru koju oni sprovode, a preko telefona daju pravne savjete i upućuju žrtvu na najbrži proces  koji je  u njenom interesu. Navela  je da u evidenciji  Sigurne ženske kuće nema podataka da je S. B.  neposredno prijavila  slučaj  u ovoj  kući. </span>
</p>
<p class="p1"></p>
<p class="p1">
<span>	Iz nalaza i mišljenja vještaka medicinske struke  prof. dr  D.Č. od 30.03.2012.g.,  vidi se da je oštećena S. B.kritičnog dana zadobila telesne povrede i to: krvni podliv iznad desnog oka promjera 2,5 x1,5 cm, krvni podliv ispod  desnog oka promjera 3 x 2 cm, krvni podliv iznad lijevog oka promjera 4x2 cm, krvni podliv ispod lijevog oka promjera 4x2 cm, krvni podliv beonjače oba oka, otok nosa u predjelu korijena nosa. Navedene  povrede u vrijeme nanošenja pojedinačno ii zbirnoo se kvalifikuju kao laka tjelesna povreda.  Sve povrede su nastale djelovanjem tupine zamahnutog  mehaničkog oruđa, gdje spada i pesnica i druga tupa mehanička sredstva. Povrede su nastale višekratnim udarcima najmanje dva puta ili više puta po principu "pečat na pečat"-više udaraca na isto mjesto. Vještak je  istakao  da isključuje mogućnost da su navedene povrede nastale mehanizmom pada na tvrdu podlogu, bilo da je ona ravna ili neravna, jer povreda nosa prilikom pada bi bila lokalizovana na grebenu ili vrhu nosa kao isturenom dijelu, a nikada u predjelu korijena nosa kao najnižem nivou nosa. Osim toga nema povreda na koljenima, šakama, laktovima, bradi, koja su karakteristična mjesta povređivanja prilikom pada. Takođe obostrane povrede u predjelu oba oka i iznad i ispod  oba oka, a bez povreda u predjelu čeonih krvrga  i jagodica nijesu karakteristične za mehanizam pada, već za mehanizam višekratnih udaraca. </span>
</p>
<p class="p1"></p>
<p class="p1">
<span>	Iz nalaza i mišljenja vještaka medicinske struke  dr.  M. M.  dat u istrazi od 01.02.2011.g. vidi se  da je oštećena u kritičnom periodu zadobila lake tjelesne povrede i to:  supraorbitalno desno krvni podliv promjera 2,5x1,5 cm, infraorbitalno desno krvni podliv promjera 3x2 cm, supraorbitalno lijevo krvni podliv promjera 4x2 cm, infraorbitalno lijevo krvni podliv promjera 4x2 cm, sulfuzije konjuktive oba oka i otoka u predjelu nosa. Da se ove povrede pojedinačno i skupno kvalifikuju kao laka tjelesna povreda, a mogle su biti nanijete tupim mehaničkim oruđem kao što je otvorena šaka, stisnuta pesnica i sl. sa više udaraca, jer se radi o više povreda, a povrede u vidu krvnih podliva supraorbitralno obostrano i otoka u predjelu nosa mogle su nastati pri padu od tvrdu-ravnu  podlogu, gdje nema kamenja, pijeska, stakla i sl.. Na pretresu održanom 15.11.2011.g. vještak je istakao  kao u istrazi, s tom razlikom što je naveo da su  sve povrede  mogle nastati pri padu od tvrdu podlogu  ili udarcima pesnicom, otvorenom šakom i sl. Vještak je na pretresu održanom 26.04.2012.g. nakon uvida u nalaz i mišljenje vještaka prof. dr D.Č. istakao da je oštećena kritičnog dana zadobila povrede  koje je  naveo u svom  ranijem  nalazu  i mišljenju,  koje su istovjetne sa povredama koje je naveo  vještak  prof. dr  D. Č.u svom nalazu i mišljenju. Da se sve povrede pojedinačno i skupno kvalifikuju kao laka tjelesne povrede i iste su nastale dejstvom tupog mehaničkog oruđa, gdje spada pesnica i druga mehanička sredstva. Povrede   ispod lijevog i desnog oka  nijesu mogle nastati pri  padu od tvrdu podlogu, a da pri tom ne dođe do povređivanja ostalih djelova kao što je vrh i greben nosa. Takođe ni krvni podlivi  beonjače oba oka  nijesu  mogli nastati pri padu od tvrdu podlogu, već delovanjem tupog mehaničkog oruđa kao što je pesnica i dr.. Povrede u predjelu čela tj. iznad lijevog i desnog oka su mogle nastati udarom pesnice ili pri padu od tvrdu podlogu, mada u dokumentaciji nije navedeno tačno prostiranje  povrede , već se samo navodi da su povrede iznad desnog oka i njihova veličina, tako da je moguće da ta povreda obuhvata i čeone kvrge i da je  mogla nastati  pri padu. </span>
</p>
<p class="p1"></p>
<p class="p1">
<span>	Iz izvještaja jedinice HMP Rožaje od 22.01.2011.g., vidi se da se dana 11.01.2011.g. oko 16 časova, S. B. javila u HMP, zbog povreda navodno zadobijenih od strane drugog lica istog dana oko 02,00 časa, a   nevedene su i  povrede koje su nađene kod oštećene.</span>
</p>
<p class="p1">
<span>	Iz rješenja Uprave policije od 10.05.2011.g. i 28.03.2011.g. vidi  se da je okrivljeni D. B.oslobodjen od disciplinske odgovornosti jer u disciplinskom postupku nije utvrdjeno da je oštećenu kritičnog dana udarao pesnicama u predjelu glave i uputio joj riječi "kurvo, sada može da te jebe ko hoće, mi možemo da bijemo", dok je u odnosu na optuženog M. R. odbačen predlog za pokretanje disciplinskog postupka. </span>
</p>
<p class="p1"></p>
<p class="p1">
<span>	Iz akta Uprave policije od 14.02.2008.g. sa instrukcijama o radu na bezbijedonosnom sektoru vidi se da su instrukcije dostavljene svim ispostavama, a odnose se na rad, organizaciju i funcionisanje bezbjedonosnih sektora i poslova i zadataka na ovom sektoru u cilju sprečavanja vršenja krivičnih djela i prekršaja i uklanjanja uzroka koji pogoduju njihovom nastajanju, te da je rukovodilac sektora odgovoran za stanje bezbijednosti na sektoru.</span>
</p>
<p class="p1">
<span>	</span>
</p>
<p class="p1">
<span>	Iz  diploma i uvjerenja na ime D. B. vidi se da je isti završio kurs nasilje u porodici i trafiking, program razvoja policije, uviđaji saobraćajne nezgode, policija u zajednici i obezbeđenje lica mejsta i patrolne procedure za saobraćajnu policiju. </span>
</p>
<p class="p1"></p>
<p class="p1">
<span>	Cijeneći odbrane okrivljenih  i sve izvedene dokaze kako pojedinačno, tako i u medjusobnoj vezi, na osnovu čl. 370. st. 3. Zakonika o krivičnom postupku (ZKP),  a postupajući po primjedbama iz ukidnog rješenja Višeg suda u Bijelom Polju Kž. 799/11 od 22.09.2011.g., sud je utvrdio slijedeće  činjenično stanje: </span>
</p>
<p class="p1">
<span>	Da je  oštećena S. B. u noći  10/11.01.2011.g. na poziv E. N.  pošla na piće u Ispostavu Rožaje kod D.B., koji radi kao policajac,   i R.Murića koji obavlja dužnost rukovodioca bezbjednosnog sektora u ovoj Ispostavi, da bi navodno  proslavili  R. rođendan, u njegovoj kancelariji,  kako joj je rekla E.. Da je u kancelariji  zatekla D.,  R. i O. K. u policijskim uniformama, stim što je D.  bio u trik majici jer je  predhodno  skinuo gornji dio uniforme. Da je D.obezbijedio piće-štok koji su pili E., O. i on  i sok  koji su pili oštećena i R. i  slušali su muziku, koju je takođe obezbjedio D..  Da  su  se u jednom momentu D.  i E.  vrteli u krug, pa  je E.udarila od ivicu stola i poblijedela, nakon čega ju je okrivljeni spustio na dvosed i ismijavao joj se. Da je oštećena reagovala, tako što je rekla D. da joj se neismijava ukazujući mu na nedolično ponašanje, našta je on reagovao,  tako što ju je  zlostavljao, grubo vrijeđao i  vršio nasilje nad njom, ugrožavajući joj spokojstvo,  na način što ju je  udario pesnicom u predjelu slepoočnice i otvorenom šakom i pesnicom u predjelu glave i nanio joj  lake tjelesne povrede  u vidu   krvnog  podliva iznad desnog oka promjera 2,5 x1,5 cm, krvnog podliva ispod  desnog oka promjera 3 x 2 cm, krvnog podliva iznad lijevog oka promjera 4x2 cm, krvnog podliva ispod lijevog oka promjera 4x2 cm, krvnog podliva  beonjače oba oka, otok nosa u predjelu korijena nosa. Kada    je O.spriječio okrivljenog D. da je više  ne tuče,  oštećena  je  kazala "ako  za ovo ne bude znala rožajska, znaće podgorička i beranska  policija», našta je reagovao okrivljeni D., tako što je  izvadio pištolj iza pojasa, dohvatio je rukama preko stola  i prislonio joj  cijev od pištolja na sljepoočnicu govoreći joj  «jebem ti srpsku majku, kurvetino jedna, ti si došla ovdje da nas plašiš, sve ste vi konobarice kurve, iste ste sve, nemoj da te ovdje ostavim», a kada je oštećena  pošla prema vratima i dohvatila se za kvaku od istih, okrivljeni  D. je stao ispred nje, pištolj joj naslonio na stomak govoreći joj : «šta ti misliš, mi možemo ovdje da te bijemo, da jebemo, da radimo što hoćemo, a kada mom k... bude ćeif izaći ćeš». Da su nakon toga  oštećena,  E., O. i D. izašli iz kancelarije, a zatim su O.i D.  poveli oštećenu  vozilom do prenoćišta "Ramović" gdje ju je takođe tukao okrivljeni D.. </span>
</p>
<p class="p1"></p>
<p class="p1">
<span>	Utvrđeno je da  okrivljeni R. M. kao službeno lice-službenik Uprave policije Ispostava Rožaje, rukovodilac bezbednosnog sektora, bio prisutan u prostoriji Ispostave Rožaje,  gdje je okrivljeni D. zlostavljao, vršio nasilje nad oštećenom S. B., grubo je vrijeđao i ugrožavao njeno spokojstvo na opisani način i time izvršio krivično djelo nasilničko ponašanje iz čl. 339 KZ za koje se može izreći kazna zatvora od pet godina, i da je  svesno propustio da prijavi navedeno  krivično djelo, za koje je saznao u vršenju svoje dužnosti.</span>
</p>
<p class="p1"></p>
<p class="p1">
<span>	Ove činjenice utvrđuju se iz iskaza oštećene S. B. dat u istrazi, koji nalazi oslonca u  iskazu svedoka E. M. dat u istrazi, nalazu i mišljenju vještaka prof. dr D. Ć. od 30.03.2012.g.  i vještaka dr. M. M., od  26.04.2012.g., a djelimično i u ostalim izvedenim dokazima i iskazima okrivljenih. </span>
</p>
<p class="p1">
<span>	</span>
</p>
<p class="p1">
<span>	Naime, okrivljeni ne spore  da  je okrivljenii R.  u kritičnom periodu obavljao dužnost rukovodioca bezbjednosnog sektora, dok je okrivljeni D. radio kao policajac u Upravi policije-Ispostava Rožaje i da su  kritične noći  bili u smenu. Ne spore da je oštećena S.sa  E. N.   došla u R.   kancelariju u Ispostavi  na D. predlog,  koji je obezbijedio piće  za goste i da su određeno vrijeme zajedno sjedeli u ovoj kancelariji u kojoj je bio i njihov kolega O. K. .</span>
</p>
<p class="p1"></p>
<p class="p1">
<span>	Iskaz okrivljenih, u ovom dijelu,  sud je prihvatio, obzirom da su isti jasni, objektivni i potvrđeni dokazima izvedenim u postupku, tako da nema sumnje u drugačije činjenično stanje.</span>
</p>
<p class="p1"></p>
<p class="p1">
<span>	Međutim okrivljeni se brane da, kritične noći, okrivljeni D. nije tukao oštećenu, da se nije mašio pištolja, niti joj je upućivao uvredljive i prijeteće riječi, te da nije izvršio  bilo koje krivično djelo, tako da  okrivljeni R. nije mogao da prijavi djelo jer isto nije ni izvršeno. Takođe se brane da u kancelariji nije bilo muzike, niti je konzumirano alkoholno piće, a okrivljeni D. se brani i da sa oštećenom nije bio u prenoćištu "Ramović" i da je tamo nije tukao.</span>
</p>
<p class="p1"></p>
<p class="p1">
<span>	Iskaze okrivljenih, u ovom dijelu,  sud nije prihvatio obzirom da su isti opovrgnuti iskazom oštećene datim u istrazi, koji je potkrijepljen iskazom svedoka E. M.,  datim u istrazi i nalazima i mišljenjima vještaka prof. dr D. Č. od 30.03.2012.g. i dr M. M. od 26.04.2012.g., a djelimično i iskazima svedoka J. S. i Lj. R. tako da je očigledno da okrivljeni, sa ovakvim odbranama smišljeno i sračunato   nastoje da izbjegnu krivičnopravnu  odgovornost. </span>
</p>
<p class="p1"></p>
<p class="p1">
<span>	Naime, iz iskaza oštećene S. B. dat u istrazi nesumljivo  je utvrđeno, da ju je okrivljeni D. kritične noći u prisustvu rukovodioca bezbednosnog sektora okrivljenom R. M., kao i O. K. i E. N.  grubo vrijeđao, zlostavljao i vršio nasilje nad njom, tako što su je bez ikakvog razloga udario pesnicom u predjelu slepoočnice i otvorenom šakom i pesnicom u predjelu glave i nanio joj tjelesne povrede , u čemu ga je spriječio O. K., a nakon što je oštećena kazala "ako  za ovo ne bude znala rožajska, znaće podgorička i beranska  policija», okrivljeni D.je  izvadio pištolj iza pojasa, dohvatio je rukama preko stola  i prislonio joj  cijev od pištolja na sljepoočnicu govoreći joj  «jebem ti srpsku majku, kurvetino jedna, ti si došla ovdje da nas plašiš, sve ste vi konobarice kurve, iste ste sve, nemoj da te ovdje ostavim», a kada je oštećena  pošla prema vratima i dohvatila se za kvaku od istih, on je stao ispred nje, pištolj joj naslonio na stomak govoreći joj : «šta ti misliš, mi možemo ovdje da te bijemo, da jebemo, da radimo što hoćemo, a kada mom k... bude ćeif izaći ćeš»., nakon  čega  su  oštećena,  E., O. i D. izašli iz kancelarije, a zatim su O. i D. poveli oštećenu  vozilom do prenoćišta "Ramović" gdje ju je takođe tukao okrivljeni D..</span>
</p>
<p class="p1"></p>
<p class="p1">
<span>	Iz iskaza svedoka E. zv. C. M., dat u istrazi,  utvrđeno je  da se kritične noći čula telefonom sa  O. K., da je čula galamu i muziku i pitala ga gde se nalazi, našta joj je on odgovorio  da se nalaze u zgradi Ispostave Rožaje, i kazao joj koje sve u društvu sa njim, te da  se zezaju kao da je R.rođendan. Iz iskaza ovog svedoka takođe se utvrđuje, da je sutradan vidjela oštećenu koja je bila povrijeđena i da joj je ona pričala da ju je tukao D. predhodne noći, nakon čega su je O. i D. poveli do prenoćišta "Ramović" gdje ju je D.takođe tukao. </span>
</p>
<p class="p1"></p>
<p class="p1">
<span>	Iz nalaza i mišljenja vještaka medicinske struke prof. dr D. Č. i dr M. M., utvrđuje se da je  oštećena kritične noći zadobila povrede  i to: krvni podliv iznad desnog oka promjera 2,5 x 1,5 cm, krvni podliv ispod  desnog oka promjera 3 x 2 cm, krvni podliv iznad lijevog oka promjera 4x2 cm, krvni podliv ispod lijevog oka promjera 4x2 cm, krvni podliv beonjače oba oka, otok nosa u predjelu korijena nosa, koje povrede se pojedinačno i skupno kvalifikuju kao laka tjelesna povreda i iste su mogle biti nanijete dejstvom tupine zamahnutog mehaničkog oruđa, kao što je pesnica, otvorena šaka i sl. sa više udaraca tj. sa najmanje sa dva udarca ili više puta po principu "pečat na pečat" više udaraca na isto mjesto.</span>
</p>
<p class="p1"></p>
<p class="p1">
<span>	Imajući u vidu nalaze i mišljenja ovih vještaka, koje je sud prihvatio kao jasne, objektivne i stručne, te dovodeći iste u vezu sa iskazima oštećene i svedoka E. M.datih u istrazi, kao i svedoka J. S. iz kojeg  proizilazi da je oštećena prilikom pregleda   u Domu zdravlja kazala  da ju  je tuklo neko lice predhodne noći i L. R. iz kojeg proizilazi  da je saznala da je u kritičnom periodu oštećena doživela nasilje od policajaca koji su je tukli, zaista se nedvosmisleno utvrđuje prednje činjenično stanje.  </span>
</p>
<p class="p1">
<span>	</span>
</p>
<p class="p1">
<span>	Sud je cijenio iskaz oštećene dat na pretresu,  pa je isti prihvatio u dijelu u kojem je njen iskaz saglasan sa iskazom datim u istrazi. Međutim iskaz oštećene, u dijelu u kojem navodi,  da je  kritične noći nije tukao okrivljeni D.r i da joj nije nanio povrede, već da je povrede zadobila prilikom pada u prenoćištu "Ramović",  te da se nije žalila E. M.da ju je tukao okrivljeni D.,  da je sa njim bila u prenoćište i da je prijavila D. da ju je tukao, jer se zabavljala sa njim, pa je bila ljubomorna jer je čula da ima vjerenicu  i da će da se ženi sa njom, te je odlučila da ga prijavi da bi mu se osvetila,    sud nije prihvatio obzirom da je njen iskaz u ovom dijelu neobjektivan, neuvjerljiv i opovrgnut njenim, kazivanjem datim u istrazi, koji je potkrijepljen naprijed navedenim dokazima,  tako da je očigledno da oštećena sa ovakvim kazivanjem na pretresu,  smišljeno i sračunato nastoji da pomogne okrivljenima da izbjegnu krivičnopravnu odgovornost. Na to upućuje i činjenica da je oštećena  na pretresu više puta mijenjala iskaz ističući da nije bila u prenoćištu "Ramović" i da nije zadobila povrede u ovom prenoćištu, da povrede nije zadobila prilikom pada, jer nije padala na patos,  niti na stepenice,  već jedino od batina koje joj je nanio momak, a ne želi da kaže njegovo ime, ističući da joj povrede nije nanio okrivljeni D., a ne želi da kaže ime drugog lica, iz čega jasno proizilazi da joj je ove povrede nanio okrivljeni D.,  koji je očigledno  uspio da je nagovori   da izmijeni iskaz dat u istrazi i  izjavi upravo ono našta ju je nagovarao nakon pokretanja istrage , kako je to navela u istrazi,  da bi mu  pomogla da izbjegne krivičnopravnu odgovornost. Da oštećena navedene povrede nije zadobila prilikom pada od tvrdu podlogu,  jasno se utvrđuje iz nalaza i mišljenja vještaka prof. dr D. Č. koja je isključila mogućnost da su ove povrede mogle biti nanijete prilikom pada od tvrdu podlogu, a dovodeći njen nalaz i mišljenje  u vezu sa nalazom i mišljenjem vještaka dr M.M. 26.04.2012.g. koji je potvrdio  nalaz i mišljenje vještaka prof. dr D. Č. da povrede  ispod lijevog i desnog oka i u predjelu beonjače oba oka nijesu mogle biti nanijete prilikom pada od tvrdu podlogu, već udarom pesnice i dr., a povrede iznad oba oka  ukoliko je obuhvatala i čeone kvrge,  što nije opisano u medicinskoj dokumentaciji je mogla nastati i prilikom pada, što ne dovodi u sumnju nalaz i mišljenje vještak prof. dr D. Č. , obzirom da se iz istog zaključuje da ove povrede nijesu zahvatile čeone kvrge, te da nijesu karakteristične za mehanizam pada, već višekratnih udaraca. </span>
</p>
<p class="p1"></p>
<p class="p1">
<span>	Sud je cijenio i iskaze svedoka Š.  Dž., R. D., O. K., E. N. u dijelu u kojem ističu da  kritične noći nije bilo galame, niti muzike u kancelariji u kojoj su bili okrivljeni i oštećena sa društvom, ali iste nije prihvatio,  obzirom da  su njihovi iskazi u ovom dijelu usmereni ka tome da pomognu okrivljenima da izbjegnu krivičnopravnu odgovornost. Takođe sud nije prihvatio iskaz svedoka N.R. koji ističe da u njegovom prenoćištu kritične noći nije dolazila oštećena sa okrivljenim D., kao ni iskaz svedoka E. M. dat na pretresu u dijelu u kojem ističe da je oštećena pričala da je nije tukao okrivljeni D., već se sama povrijedila prilikom pada u prenoćištu "Ramović" , obzirom da su njihovi iskazi u ovom dijelu neobjektivni, neuvjerljivi i  nenalaze oslonca u iskazu oštećene datom u istrazi, tako da je očigledno da isti nastoje da pomognu okrivljnim da izbjegnu krivičnopravnu odgvornsot.</span>
</p>
<p class="p1"></p>
<p class="p1">
<span>	Sud je cijenio iskaz sveoka M. Đ. i S. K., pa je našao da isti nemaju uticaja na drugačiji zaključak obzirom da im nijesu poznate odlučne činjenice vezane za ovaj događaj, a to što im je oštećena kazala da je povrede zadobila prilikom pada je bez značaja na drugačije utvrđenje činjeničnog stanja, imajući u vidu iskaz oštećene da ju je bilo stid da  u tom momentu kaže pravu istinu vezano za ovaj događaj,  koju je kasnije saopštila  prilikom saslušanja u istrazi. Bez značaja je i to što je oštećena u istrazi navela da je kontaktirala telefonom  Sigurnu žensku kuću  iz Podgorice tj. Lj. R., dok je na pretresu  opovrgla tu činjenicu da bi i time olakšala položaj okrivljenom u postupku,  kod činjenice da se telefonski razgovori ne evidentiraju u sigurnoj ženskoj kući, što je posvedočila i  izvršna direktorica ove kuće Lj. R., tako da ista nema podatke da li je oštećena prijavila navedeni slučaj u sigurnu žensku kuću  u kritičnom periodu, što nedovodi u sumnju iskaz  oštećene dat u istrazi. </span>
</p>
<p class="p1"></p>
<p class="p1">
<span>	Sud je cijenio i nalaz i mišljenje  vještaka medicinske struke dr M. M. dat u istrazi i na pretresu od 15.11.2011.g., pa je isti prihvatio u dijelu u kojem je saglasan sa utvrđenim činjeničnim stanjem. Međutim,   mišljenje ovog vještaka u dijelu u kojem navodi da je povrede oštećena zadobila prilikom pada od tvrdu podlogu, sud nije prihvatio obzirom da je isti  opovrgnut  mišljenjem prof. dr D.Č. kao i njegovim   mišljenjem na pretresu održanom  26.04.2012.g., kada je u bitnom usaglasio svoje mišljenje sa mišljenjem vještaka prof. dr D. Č.. </span>
</p>
<p class="p1"></p>
<p class="p1">
<span>	Sud je cijenio i navode iz rješenja Uprave policije od 10.05.2011.g. i 28.03.2011.g. kao i navode iz diploma i uvjerenja na ime okrivljenog D.B., pa je našao da isti nemaju uticaja na drugačiji zaključak suda u pogledu krivične odgovornosti okrivljenih  za konkretan događaj.</span>
</p>
<p class="p1"></p>
<p class="p1">
<span>	Dakle, u postupku je utvrđeno  da je okrivljeni D.B., u noći 10/11 01.2011. godine, u prostorijama Uprave policije-Ispostave Rožaje, grubim vrijeđanjem, zlostavljanjem i vršenjem nasilja prema drugom, ugrozio spokojstvo S.B., na način što je istu prvo udario pesnicom u predjelu sljepoočnice, a zatim i otvorenom šakom i pesnicom u predjelu glave, nanoseći joj lake tjelesne povrede -  krvni podliv iznad desnog oka vel. 2,5x1,5 cm, krvni podliv ispod desnog oka vel. 3x2 cm, krvni podliv iznad lijevog oka vel. 4x2 cm, krvni  podliv ispod lijevog oka vel. 4x2 cm, krvni podliv  beonjače oba oka i otok nosa u predjelu korijena nosa ,nakon čega je kada mu je oštećena saopštila: «ako za ovo ne bude znala rožajska, znaće podgorička i beranska  policija», izvadio pištolj iza pojasa, držeći isti u rukama preko stola ispružio ruku, prislonio joj cijev od pištolja na sljepoočnicu i rekao: «jebem ti srpsku majku, kurvetino jedna, ti si došla ovdje da nas plašiš, sve ste vi konobarice kurve, iste ste sve, nemoj da te ovdje ostavim», a kada je S. pošla prema vratima i dohvatila se za kvaku od istih, D.je stao ispred nje, pištolj joj naslonio na stomak i uputio joj riječi: «šta ti misliš, mi možemo ovdje da te bijemo, da jebemo, da radimo što hoćemo, a kada mom k... bude ćeif izaći ćeš».</span>
</p>
<p class="p1"></p>
<p class="p1">
<span>	Takođe  je  utvrđeno da je okrivljeni R. M.,u istom vremenu i mjestu u svojstvu službenog lica-službenik Uprave policije-Ispostave Rožaje, rukovodilac bezbjednosnog sektora, svjesno propustio da prijavi krivično djelo nasilničko ponašanje iz čl. 339. Krivičnog zakonika, koje je izvršio D.B. na štetu S.B., na način  koji je naprijed opisan,  a za koje je saznao u vršenju svoje dužnosti za koje djelo se može izreći kazna zatvora od pet godina . </span>
</p>
<p class="p1"></p>
<p class="p1">
<span>	Cijeneći psihički odnos okrivljenih prema izvršenim krivičnim djelima, sud je našao da su isti u  konkretnom slučaju bili svjesni svog djela, tj. svjesni radnje posledice i uzročnog odnosa između njih, pa su postupali sa umišljajem.</span>
</p>
<p class="p1"></p>
<p class="p1">
<span>	Pravnom ocjenom utvrđenog činjeničnog stanja, sud je našao da su u radnjama okrivljenog D. B. sadržani svi bitni elementi krivičnog djela nasilničko ponašanje iz  čl.339. KZ, a u radnjama okrivljenog R. M. svi bitni elementi  krivičnog djela  neprijavljivanje krivičnog djela i učinioca iz čl.386. st. 2. u vezi st. 1. KZ.</span>
</p>
<p class="p1"></p>
<p class="p1">
<span>	Sa navedenih razloga, sud nije prihvatio tezu odbrane branioca okrivljenog D. B.  da u postupku nije dokazano da je njegov branjenik izvršio krivično djelo koje mu je optužbom stavljeno na teret, te da istog treba osloboditi od optužbe, obzirom da je u postupku utvrđeno da je okrivljeni D.  izvršio navedeno krivično djelo i da je zato kriv i krivičnopravno odgovoran.</span>
</p>
<p class="p1"></p>
<p class="p1">
<span>	Za izvršena krivična djela, sud je okrivljene oglasio krivim i okrivljenog Damira Balotu  osudio na kaznu zatvora u trajanju od 3  mjeseca, a okrivljenog Rašita Murića na novčanu kaznu u iznosu od 800,00 eura,  kao ublažene kazne. </span>
</p>
<p class="p1"></p>
<p class="p1">
<span>	Prilikom odlučivanja o izboru vrste i visine kazni, sud je cijenio sve okolnosti koje utiču da kazna bude veća ili manja iz čl. 42. KZ, pa je okrivljenim  od olakšavajućih okolnosti cijenio njihovu raniju neosuđivanost, njihove porodične prilike, te činjenicu da se oštećena nije pridružila krivičnom gonjenju, koje okolnosti su u svojoj ukupnosti cijenjene kao naročito olakšavajuće okolnosti, dok otežavajućih okolnosti na njihovoj strani  sud nije našao.</span>
</p>
<p class="p1"></p>
<p class="p1">
<span>	Cijeneći navedene okolnosti kao i okolnosti pod kojima su djela izvršena  i držanje okrivljenih nakon izvršenih djela,  a vodeći pri tom računa i o imovnom stanju okrivljenog R., sud je našao da je imalo mjesta izricanju ovakvih vrsta i visina kazni, ubijeđen da su  izrečena kazna zatvora u naznačenom trajanju okrivljenom D. i  izrečena novčana kazna  u naznačenom iznosu okrivljenom R., kao ublažene kazne, srazmjerne  težini učinjenih krivičnih djela i stepenu krivice okrivljenih  i da će iste u dovoljnoj mjeri uticati na okrivljene da ubuduće ne vrše bilo kakva krivična djela i vaspitno djelovati na druge da ne čine ista ili slična djela. </span>
</p>
<p class="p1"></p>
<p class="p1">
<span>	Na osnovu čl. 229.  	u vezi čl. 226. st. 2. tač. 1. ZKP, sud je obavezao okrivljene da solidarno plate ovome sudu naime troškova krivičnog postupka iznos od 446,00 eura, koji troškovi se odnose na ime troškova za vještačenje i troškova za  pristup svedoka Lj. R.  na pretres. </span>
</p>
<p class="p1"></p>
<p class="p1">
<span>	Na osnovu čl. 229. u vezi čl. 226. st. 2. tač. 9. i st. 3. ZKP, sud je obavezao okrivljene da plate ovome sudu  na ime paušala iznos  od po 40,00 eura. </span>
</p>
<p class="p1"></p>
<p class="p1">
<span>	Odštetnog zahtjeva nije bilo. </span>
</p>
<p class="p1"></p>
<p class="p1">
<span>	Sa izloženog odlučeno je kao u dispozitivu ove presude. </span>
</p>
<p class="p1"></p>
<p class="p1"></p>
<p class="p1"></p>
<p class="p1">
<span>	OSNOVNI SUD U ROŽAJAMA, dana 30.04.2012.g.</span>
</p>
<p class="p1"></p>
<p class="p1"></p>
<p class="p1"></p>
<p class="p1">
<span>Zapisničar,						SUDIJA,</span>
</p>
<p class="p1">
<span>Aida Luboder  s.r.					Milosav Zekić   s.r.</span>
</p>
<p class="p1"></p>
<p class="p1"></p>
<p class="p1"></p>
<p class="p1">
<span>PRAVNA POUKA: Protiv ove presude može se izjaviti žalba u roku od 15 dana od dana prijema iste i to Višem sudu u Bijelom Polju, a preko ovog suda. </span>
</p>
<p class="p4"></p>
<p class="p4"></p>
<p class="p4"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{color:#000000;font-family:'Arial'}
.span2{;font-family:'Arial'}
.span3{color:#FF0000;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span></span>
</p>
<p style="text-align:right">
<span class="span1">K. br. 740/17</span>
</p>
<p style="text-align:center;">
<span class="span2">U IME CRNE GORE</span>
</p>
<p>&nbsp;</p>
<p>
<span class="span1">OSNOVNI SUD U PODGORICI, kao prvostepeni, krivični, po sutkinji Željki Jovović, uz učešće samostalnog referenta Danijele Rajković kao zapisničarke, u krivičnom predmetu protiv okrivljenog N. R., zbog krivičnog djela </span><span class="span2">laka tjelesna povreda iz čl. 152 st. 2 u vezi st. 1 Krivičnog zakonika Crne Gore, odlučujući </span><span class="span1">po optužnom predlogu Osnovnog državnog tužilaštva Podgorica </span><span class="span2">Kt. br. 1576/16 od 13. 02. 2017. godine</span><span class="span1">, nakon glavnog i javnog pretresa održanog dana 03. 04. 2018. godine u prisustvu zastupnika optužbe Vladana Mihailovića,  okrivljenog N. R. i njegovog branioca adv. I. B.,  izrekao je i dana 05. 04. 2018. godine javno objavio</span>
</p>
<p>&nbsp;</p>
<p style="text-align:center;">
<span class="span2">P R E S U D U</span>
</p>
<p>&nbsp;</p>
<p>
<span class="span1">Okrivljeni:</span>
</p>
<p>
<span class="span1">N. R., JMB xxxxxxxxxxxxx, od oca M. i majke D., rođene V., rođen xx. xx. 19xx. </span><span class="span2">godine u</span><span class="span1"> P., sa prebivalištem u mjestu rođenja, državljanin Crne Gore, </span><span class="span2">predsjednik S. uprave i pravosuđa Crne Gore, </span><span class="span1">oženjen, otac jednog djeteta, pismen, završio Fakultet za sport, srednjeg imovnog stanja, neosuđivan</span>
</p>
<p>&nbsp;</p>
<p style="text-align:center;">
<span class="span1">Kriv je</span>
</p>
<p>&nbsp;</p>
<p>
<span class="span1">Što je: </span>
</p>
<p>
<span class="span1">Dana 04. 06. 2015. godine, oko 12:00 časova, u Podgorici, u Ul. N. M., u zgradi S. S. C. G., svjestan svog djela čije je izvršenje htio, znajući da je isto zabranjeno, lako tjelesno povrijedio oštećenog B. V., na način što ga je torbicom u kojoj su se nalazili mobilni telefon, novčanik i pečat S. - sredstvom podobnom da tijelo teško povrijedi i zdravlje teško naruši, udario u tjemenom predjelu glave, nanoseći mu tom prilikom laku tjelesnu povredu u vidu otoka u tjemenom predjelu</span>
</p>
<p>
<span class="span1">- čime je učinio krivično djelo laka tjelesna povreda iz čl. 152 st. 2 u vezi st. 1 Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Pa mu Sud na osnovu čl. 4. st. 2, čl. 42 st. 1, čl. 52 st. 2, čl. 53 i 54 Krivičnog zakonika Crne Gore i čl. 226, 229, 239 i 374 Zakonika o krivičnom postupku, izriče</span>
</p>
<p>&nbsp;</p>
<p style="text-align:center;">
<span class="span1">USLOVNU OSUDU  </span>
</p>
<p>&nbsp;</p>
<p>
<span class="span1">S tim što mu utvrđuje kaznu zatvora u trajanju od 4 (četiri) mjeseca i istovremeno određuje da se ista neće izvršiti, ako okrivljeni u roku od 1 (jedne) godine po pravosnažnosti presude ne izvrši novo krivično djelo.</span>
</p>
<p>&nbsp;</p>
<p>
<span class="span1">Obavezuje se okrivljeni da plati na ime troškova krivičnog postupka iznos od </span><span class="span2">209,50€,</span><span class="span3"> </span><span class="span1">u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p>&nbsp;</p>
<p>
<span class="span1">Oštećeni B. V. se radi ostvarivanja imovinskopravnog zahtjeva upućuje na parnični postupak.</span>
</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>
<span class="span1">Optužnim predlogom Osnovnog državnog tužilaštva Podgorica Kt. 1576/16 od 13. 02. 2017. godine okrivljenom N. R. stavljeno je na teret izvršenje krivičnog djela laka tjelesna povreda iz čl. 152 st. 2 u vezi st. 1 Krivičnog Zakonika Crne Gore. Prije davanja završne riječi zastupnik optužbe je izmijenio činjenični opis optužbe na način naveden u izreci presude, i u završnoj riječi naveo da je nakon detaljne analize svih provedenih dokaza nesumnjivo utvrđena krivica okrivljenog, koji je krivično djelo stavljeno mu na teret izvršio u vrijeme, mjesto i način opisan dispozitivom optužnog predloga, zbog čega odbranu okrivljenog smatra smišljeno sračunatom na izbjegavanja krivične odgovornosti. Konačno je predložio da sud okrivljenog oglasi krivim i osudi po zakonu.</span>
</p>
<p>
<span class="span1">Oštećeni B. V. je u završnoj riječi naveo da je u ovom postupku jasno utvrđeno  da je povredu zadobio od okrivljenog, na način kako mu je to optužbom stavljeno na teret, zbog čega je prihvatio završnu riječ tužioca. Ukazao je da su saslušani svjedoci u ponovljenom postupku potpuno irelevantni u odnosu na ovaj postupak, jer su svjedoci, pored toga što su mijenjali svoje iskaze, i sami bili među onima koji su ga napadali i udarali pa su i oni trebali biti optuženi. </span>
</p>
<p>
<span class="span1">Okrivljeni N. R. je u svojoj odbrani, datoj u prethodnom postupku i na glavnom pretresu, negirao izvršenje krivičnog djela stavljenog mu na teret, ističući da nije tačno da je na bilo koji način udarao B. V., niti mu je nanio bilo kakvu tjelesnu povredu. Dana 04. 06. 2015. godine, došao je do prostorija SSCG, zajedno sa još 30 do 40 kolega, sa namjerom da uđu u zgradu i održe sastanak granskih S.. Po ulasku u glavni hodnik, uputili su se prema stepeništu, na kojem se nalaze staklena vrata, kada se pojavio B. V. i još dva, tri lica, koji su ih fizički sprečavala da uđu u zgradu, na način što su ih, raširenim rukama i tijelom, gurali prema izlazu. Tu je došlo do prepirke i međusobnog guranja, a sve to je trajalo veoma kratko, pri čemu on nije primjetio da je bilo udaranja. B. V. je bio agresivan, sve ih je psovao i prijetio da će ih pobiti, a u jednom momentu, dok je trajalo guranje, V. je njega stisnuo za ruku i gurao prema štoku od vrata, od čega je zadobio povrede. V. je uhvatio kaiš od njegove torbice i otkinuo ga, pa je njegova torbica pala na pod. Ponovio je da V. nije udarao na bilo koji način, pa ni torbicom, u kojoj inače nosi lične isprave, novčanik, mobilni telefon i pečat S., stoga nije tačno da je on imao neki opasan i težak predmet u torbici taj dan, što potvrđuje i činjenica da policija, prilikom pregleda njegove torbice nije našla ništa osim onoga što je nabrojao. Inače, na mjestu gdje se sve odvijalo postoji kamera za video nazdor, tako da je sigurno snimljeno sve, pa se lako može utvrditi šta je istina, a on tvrdi da B. V.nije zadobio nijednu povredu u opisanom događaju, već je otrčao uz stepenice. Kako je tom prilikom bilo prisutno još lica, kao i novinari, koji su sve snimali i fotografisali, njegovi navodi se mogu i iz toga utvrditi. V. je prema njegovom saznanju, optužio i neke druge kolege da su ga udarali kritične prilike, a te kolege mu nisu ni prilazile, već su bili udaljeni od njega nekih sedam, osam metara. Pojasnio je da tokom kritičnog događaja niko nije imao fizički kontakt, u smislu udaranja sa V., bilo je samo guranja, ali nije bilo udaranja, i to tvrdi. Na glavnom pretresu od 26. 02. 2018. godine je pojasnio da je kritičnom  prilikom imao manju, ručnu, kožnu torbicu koja na sebi nije imala nikakve tvrde predmete u smislu toke ili slično. Izrađena je od kvalitetne kože, savitljiva, bez grubih ivica. U završnoj riječi je u bitnom naveo da je već na početku suđenja insistirao na kredibilitetu V. B. i svjedoka Dj. M., koji su, izmislivši jedan čitav film, bez griže svjesti i na pravdi Boga, pokušali i još pokušavaju njegovu malenkost možda poslati u zatvor. Ukazao je na nelogičnosti u iskazima navedenih svjedoka, koji se tiču ulaska u zgradu, zadobijanja povreda, učesnika događaja, posebno ukazujući na izjavu oštećenog o načinu zadobijanja </span><span class="span1">povreda, koja se po njegovom mišljenju, ne podudara sa izjavom vještaka. Takođe, iskazi ova dva svjedoka su izolovani od izjava ostalih saslušanih svjedoka koji su jedinstveni u izjavama da nisu vidjeli da je iko ikog udarao. Tvrdi još jednom da kritičnog dana niko nikog nije udarao, osim što je bilo guranja kod vrata portira, a njegova pretpostavka za povrede oštećenog je da ih je nanio sam sebi, udarajući se ključevima po glavi, ili da su kroz poznanstva u zdravstvenom sektoru možda falsifikovani nalazi.</span>
</p>
<p>
<span class="span1">Branilac okrivljenog, advokat I. B. je u završnoj riječi ostao kod ranije date završne riječi, kada je naveo da iz provedenih dokaza nije na nesumnjiv način utvrđeno da je okrivljeni učinio krivično djelo koje mu se stavlja na teret, te da sud ne bi trebalo da pokloni vjeru iskazima B. V. i Đ., koji su dati sa očiglednom namjerom da se okrivljenom oteža položaj u postupku, zbog revanšizma, jer su ostali bez funkcija u Savezu S.. Neistinost njihovih iskaza potvrđuje se iz iskaza brojnih svjedoka koji su na gotovo identičan način opisali predmetni događaj, tvrdeći da osim guranja i komešanja, oštećenog niko nije udario, a posebno je ukazao da je iskaz svjedoka Đ. o predmetnom događaju dat kod tužioca suštinski različit od onog koji je dao na glavnom pretresu. Činjenicu da N. R., kritičnom prilikom, nije udario oštećenog V. torbicom u kojoj je bilo sredstvo podobno za izvršenje predmetnog djela proizilazi iz iskaza svjedoka V. i Ć., koji inače pripadaju istoj struji kao i oštećeni u S.. Posebno je istakao da se iz iskaza oštećenog i Đ., u kojima navode da su i druga lica udarala oštećenog, nesporno ostvaruje sumnja u pogledu odlučne činjenice koja čini obilježje ovog djela, da je riječ o lakoj tjelesnoj povredi nanešenoj sredstvom podobnim da tijelo teško povredi. I vještak medicinske struke je, u svom nalazu i mišljenju, naveo  da je laka tjelesna povreda mogla nastupiti od udarca torbicom u kojoj se nalazio teški predmet, dalje pojašnjavajući da je takav iskaz dat na osnovu iskaza oštećenog, međutim vještak nije isključio mogućnost da je laka tjelesna povreda mogla nastati udarcom pesnice, u kom slučaju se ne bi moglo govoriti o opasnom sredstvu u smislu čl. 152 st. 2, a što je i stav sudske prakse. Da okrivljeni R. nije izvršio predmetno djelo proizilazi i iz činjenice da je od strane Uprave policije izvršen pregled torbice i da nije nađeno nijedno sredstvo podobno za izvršenje predmetnog djela. Dakle, na osnovu provedenih dokaza, ne može se utvrditi da je okrivljeni izvršio djelo stavljeno mu na teret, a nesporno je da u svakom slučaju, kada je stvorena sumnja u pogledu odlučujuće činjenice koja čini obilježje djela, sud treba primjenom principa in dubio pro reo da odluči u korist okrivljenog. Ukoliko, pak, sud nađe da je N. R. kriv, ukazao je na olakšavajuće okolnosti i to da okrivljeni nije osuđivan, da se protiv njega ne vodi drugi krivični postupak, da je porodičan čovjek i otac jednog djeteta, pa je zamolio sud da ih ima u vidu prilikom određenja vrste i visine sankcije, nalazeći da bi se i uslovnom osudom ostvarila svrha kažnjavanja. Dodao je da ni iz dokaza koji su provedeni u ponovnom postupku nije na nesumnjiv način utvrđeno da je okrivljeni izvršio krivično djelo stavljeno mu na teret, jer osim oštećenog i svjedoka Đ., svi saslušani svjedoci na gotovo identičan način opisuju događaj i svi izjavljuju da nisu vidjeli da je okrivljeni zadao udarac oštećenom. Nezavisno od navedenog, ukazao je da sve i da je tjelesna povreda oštećenog nastala udarcem torbicom, koja ima karakteristike kako je opisao okrivljeni, a u kojoj se nalazio novčanik, pečat i telefon, nikako ne znači da se radi o sredstvu koje je pogodno da se tijelo teško povrijedi ili zdravlje teško naruši, niti na drugačiji zaključak upućuje izjašnjenje vještaka medicinske struke, koji nije isključio ni mogućnost da je laka tjelesna povreda u vidu otoka mogla nastati i udarcem rukom ili čak koljenom, podsjećajući na iskaz svjedoka Đ. koji je tvrdio da su i neka druga lica oštećenom zadali udarce koljenom i šakom. </span>
</p>
<p>
<span class="span1">U dokaznom postupku sud je saslušao svjedoka </span><span class="span2">oštećenog B. V., saslušao svjedoke P. S., D. Z., V. Đ., V. Ć., S. M., Lj. V., po saglasnom predlogu stranaka pročitao iskaze svjedoka R. B., M. Đ. i V. B.</span><span class="span1">, izvršio uvid u medicinsku dokumentaciju na ime oštećenog, po saglasnom predlogu stranaka pročitao nalaz i mišljenje vještaka medicinske struke dr N. R. od 15. 06. 2015. godine i saslušao istog na glavnom pretresu, izvršio uvid u fotografiju objavljenu u </span><span class="span1">dnevnim novinama "Dan" i pročitao Uvjerenje iz kazenene evidencije na ime okrivljenog N. R. od 22. 02. 2017. godine.</span>
</p>
<p>
<span class="span1">Svjedok oštećeni B. V.je u svom iskazu naveo da se nalazio na poziciji predsjedika skupštine SSCG od novembra 2014. godine, a na koju poziciju je izabran na konstitutivnoj sjednici koja je nakon donošenja novog Statuta održana u Nikšiću. U tom periodu je postojao spor oko mjesta generalnog sekretara, koji je čak dobio i sudski epilog, a čija je suština da se generalnom sekretaru M. N. osporavao legitimitet, jer je jedna grupa, koja je potom isključena iz članstva, na vanrednim kongresima i skupštinama, održavanim suprotno Statutu, smijenila N., a na tu poziciju postavila D. Z.. Naveo je da su prethodne okolnosti bitne kako bi se bolje razumio kritični događaj. Kritičnog dana, 04. 06. 2015. godine, nalazio se u zgradi SSCG, u Ul. N. M., u Podgorici, gdje je obavljao radne zadatke koje ima kao predsjednik S. i pripremao se za sastanak sa predsjednikom Evropske konfederacije S.. Oko 12:00 časova portir i drugi zaposleni iz S. su došli kod njega i obavjestili ga kako je grupa od 15- tak ljudi, bivših članova S., a koji su odlukom Skupštine isključeni iz sindikalne organizacije i kojima je zabranjen ulaz u prostorije S., došli ispred i želi nasilno da uđu. Žene koje su došle da ga obavjeste su bile uznemirene i u panici, pa je odlučio da se spusti do ulaznih vrata i vidi o čemu se radi i to zajedno sa Lj. V. i M. Đ.. Kada su se spustili do ulaznih vrata, sa spoljašnje strane su vidjeli grupu od 15- tak ljudi, među kojima su bili V. B., P. S., S. M., V. Đ., R. V., D. R., D. Z. i N. R., koje je posebno zapazio jer su se izdvajali u galami i gestikulacijama usmjerenim ka njemu. Tražio je od njih da se smire i pridržavaju odluka suda i Skupštine SSCG, odnosno da se ponašaju civilizovano i normalno. Međutim, oni nisu reagovali na te riječi, već su nastavili sa vikom i galamom, pri čemu su ulazna vrata sve vrijeme bila zatvorena, a oni su pričali preko stakla. U jednom  trenutku vrata su se otvorila, pa je grupa krenula prema njemu. Najprije su mu prišli N. R. i D. Z. i počeli da ga guraju prema unutrašnjosti zgrade, pošto im je stajao na putu. Išli su prema stepenicama, koje vode ka službenim prostorijama S., u čemu su im se pridružili i ostali koje je prethodno nabrojao, pa je nastala opšta gužva i metež. U jednom trenutku N. R. ga je udario pesnicom u predijelu stomaka, a nakon toga ga je uhvatio za lijevu ruku, pokušavajući da je zavrne, zatim ga je Z. udario rukom u predijelu desne strane grudnog koša, a sve vrijeme dok je dobijao udarce od Z. i R., trajala je gužva i guranje. M. Đ. i Lj. V. su pokušavali da smire te ljude, ali nisu uspijeli, čak misli da su i oni dobili udarce od nekog od nabrojanih ljudi. U jednom momentu, kada su bili na polovini stepenica koje vode prema službenim prostorijama, V. B. ga je uhvatio rukom oko vrata i savio mu glavu prema podu i počeo da ga vuče, a on je uspio da se izvuče iz stiska rukom. Sjeća se da su ga i P. S. i S. M. po jednom udarili u predijelu leđa i vrata, dok su R. V. i V. Đ. počeli da ga dosta grubo guraju prema izlaznim vratima, ali ga nisu udarali. Pošto nije želio da izađe, izmakao im se, nakon čega je R. V. izašao napolje, a ostali koje je nabrojao su bili tu, u okruženju, a gužvu i metež su iskoristili da bi ušli i uputili se prema prvom spratu, gdje su prostorije uprave S.. Potom mu je prišao D. R. koji je zamahnuo pesnicom da ga udari u glavu, ali je taj udarac izblokirao desnom rukom, pa se okrenuo i krenuo stepenicama prema svom kabinetu. Za njim je krenuo N. R., koji ga je sa leđa uhvatio za lijevu ruku, u kojoj je držao telefon, pa je mislio da hoće da mu ga otme jer je pretpostavio da je snimao cijeli događaj, što nije bio slučaj. Okrenuo se ka R. i rekao mu nešto u smislu "Što je čovječe" i istrgao ruku. R. je tada zamahnuo torbicom, koju je imao u ruci, i udario ga u glavu, pri čemu je bio okrenut bočno u odnosu na njega. Udarac je bio vrlo jak i siguran je da je imao nešto teško u torbi, predpostavlja da je u pitanju pištolj, jer ga je i ranije gledao da dolazi u prostorije S. sa pištoljem, a i od drugih je čuo takve informacije. Od primljenog udarac se malo zateturao, ali nije pao, kada su mu prišli V. i Đ. i pitali da li je dobro, a ostali su iskoristili to i razbili vrata na prvom spratu, nakon čega su ušli u prostorije S., a on je otišao prema svom kabinetu i zaključao se tamo. Ubrzo je došla policija i hitna pomoć, pa je prevezen u Urgentni centar, gdje su ga ljekari pregledali, jer je imao povrijede po tijelu od udaraca, a o svemu posjeduje medicinsku dokumentaciju. Naveo je da </span><span class="span1">na ulazu postoje kamere za video nadzor, ali misli da one ne snimaju unutrašnjost, već samo ulaz sa spoljašnje strane. </span><span class="span2">Na glavnom pretresu od 26. 04. 2017. godine je, ponavljajući iskaz, pojasnio da ga je okrivljeni udarao kada je krenuo u svoj kabinet i tada se nalazio na stepenicama, tačnije pri kraju stepenica, kao i da je kritičnog dana kod okrivljenog vidio pištolj, koji je premještao iza pojasa u torbu, u prostorijama koje su zakupili a koje se nalaze prekoputa njegovog kabineta. Kritičnom prilikom na licu mjesta su bili prisutni mediji, a ne zna da li su bili prisutni</span><span class="span1"> baš kada je zadobio udarac, a da su bili prisutni potvrđuju i fotografije koje su se pojavile u novinama, dok su pripadnici policije kasnije došli na njegov poziv, a nije mu poznato da li su bili prisutni pripadnici policije u civilu. Pojasnio je da kritične prilike nije nasrnuo ni na koga, već je izašao mirno da ljudima kaže da ne stvaraju nered i da sačekaju odluku suda, a ljudi su nasrnuli na njega, takođe, nije otkinuo kaiš od torbice okrivljenom kritične prilike a njemu je pocijepana košulja.</span><span class="span2"> Na glavnom pretresu od 26. 02. 2018. godine je, ponavljajući u cjelosti iskaz, dalje pojasnio da je sa prozora vidio da je okrivljeni prebacio pištolj iza pojasa u torbicu. On se tada nalazio ispred S., odnosno ispred ulaza, a to je bilo neposredno prije događaja kada je zadobio povredu a od kada su ušli u zgradu S., kod okrivljenog nije vidio pištolj, niti u rukama, niti za pojasom, niti u torbici. </span><span class="span1">Pridružio se krivičnom gonjenju protiv okrivljenog, a imovinskopravni zahtjev će ostvariti u parničnom postupku. </span>
</p>
<p>
<span class="span1">Svjedok P. S. je u svom iskazu u predhodnom postupku naveo da je dana 04. 06. 2015. godine, zajedno sa predstavnicima granskih S. u SSCG i generalnim sekretarom Zarubicom, došao ispred prostorija Saveza u Ul. N. M., sa namjerom da održe sastanak sa kolegama koji su podržavali M. N., a sa ciljem da se prevaziđe situacija koja je nastala oko pitanja legalnosti organa S.. Sjeća se da je tom prilikom ispred ulaznih vrata bio veliki broj njegovih kolega, sigurno 20-tak, te da su jedno vrijeme stajali ispred ulaznih vrata, a nakon čega su ušli u hodnik, na čijem kraju se nalaze još jedna vrata kroz koja se mora proći da bi se ušlo u prostorije S.. Polako su se kretali prema tim vratima, koja se nalaze na etaži, ne može se sjetiti ko je išao prvi, ali zna da je on bio među zadnjima. U jednom trenutku je zastao i razgovarao sa nekim od kolega, nakon čega je primijetio da je na etaži, kod drugih vrata, došlo do gužve i guranja, ali nije mogao da vidi ko je sve tu učestvovao. Uputio se stepenicama prema grupi, a kada je prišao sve je već bilo završeno. Tu je vidio B. V., pored kojeg su prolazile kolege, a V. je pošao za njima uz stepenice pokušavajući da ih povuče i spriječi da idu dalje prema prostorijama S.. U trenutku kada je V</span><span class="span1">.</span><span class="span1"> shvatio da ne može da spriječi ovu grupu da uđe u prostorije S., užurbanim korakom je pošao uz stepenice na sprat i više ga nije vidio. Ponavlja da nije vidio ko je učestvovao u guranju koje je nastalo kod ulaznih vrata na kraju stepenica, a kasnije je iz priče čuo da su to bili D. Z., N. R., S. M., dok su sa druge strane bili B. V., Đ., kojeg zovu M. i V., čije ime ne zna. Nije učestvovao u guranju, niti se sa kim sukobljavao, odnosno niko ga nije udario niti verbalno napao, niti je on koga na bilo koji način napadao. Na glavnom pretresu je, ponavljajući iskaz, pojasnio da kod oštećenog, kada su prošli pored njega, prije nego što je otrčao uz stepenice, nije vidio povrede, a posle toga ga više nije vidio, niti je vidio da je imao pocijepanu košulju. Prisustvovao je kada je došla policija i izvršila pretres torbice okrivljenog, vidio je da je u torbici bio telefon, novčanik i neke stvari.</span>
</p>
<p>
<span class="span1">Svjedok D. Z. je u svom iskazu u predhodnom postupku naveo da se nalazio na mjestu generalnog direktora SSCG, te da je dana 04. 06. 2015. godine, došao ispred prostorija S., zajedno sa predsjednicima granskih S., sa namjerom da u zgradi S. održe sjednicu. Osim njega, prisutni su bili i M. T., V. B., M. Đ., V. Đ., R. V., M. A., N. T., S. M., D. M., D. R., S. K., M. B., P. S., R. B. i N. R., kao i izvjestan broj drugih članova S.. Dolaskom ispred zgrade SSCG, ušli su u glavni hodnik, gdje se nalazi portirnica, pri čemu su vrata bila otvorena, tako da su mogli slobodno ući u hodnik. Zatim su se uputili stepenicama prema staklenim vratima, koja odvajaju glavni hodnik od ostatka zgrade, a koja su bila zatvorena. U jednom momentu vrata su se otvorila, a kako je riječ o automatskim vratima koja se otvaraju uz pomoć kartice ili od strane portira, otvorio ih je neko iznutra, jer nasilnog otvaranja nije bilo. Kada su se približili </span><span class="span1">vratima, sa druge strane, primjetio je B. V., koji je bio u društvu M. Đ. i jednog za njega nepoznatog čovjeka, za kojeg misli da se preziva V., a njih trojica su stali ispred i fizički pokušavali da ih spriječe da uđu u zgradu. Stajali su odmah iza automatskih vrata i sve vrijeme ih psovali i govorili da nemaju pravo da uđu u zgradu, a misli da je V. govorio da će ih sve pobiti i da im on neće dozvoliti da uđu. Tada su odlučili da uđu u zgradu, uprkos protivljenju V. i ljudi koji su bili sa njim, jer su smatrali da na to imaju pravo. Kada su krenuli kroz vrata, V. i ljudi sa njim su stajali ispred njih i gurali ih prema izlazu, pokušavajući da ih spriječe da uđu, ali u tome nisu uspijeli, jer su oni bili brojniji. U jednom momentu dva čovjeka, koja su bila sa V., su se udaljila, a V</span><span class="span1">.</span><span class="span1"> je otišao uz stepenice u kabinet generalnog sekretata SSCG i zaključao se, nakon čega su oni ušli u salu i održali sastanak. Nekih pola sata kasnije došla je interventna jedinica policije, legitimislala ih i obavjestila da postupaju po prijavi B. V., a kojim povodom je nekoliko njih kasnije išlo u policiju da da izjavu. Tvrdi da ovom prilikom nije udarao B. V. i da nije bilo udaranja između bilo koga. On je bio među prvima, odnosno prvi u grupi koja je htjela da uđe u zgradu i zna da je V. nakon što su se ta dva čovjeka koja su bila sa njim u društvu sklonila sa strane, otišao uz stepenice i zaključao se u kancelariju generalnog sekretara. Dakle, niko ga nije udarao, niti je bilo pokušaja da se bilo ko sa njim fizički obračuna, jedino je došlo do guranja, koje je trajalo veoma kratko i to u trenutku kada su odlučili da prođu kroz vrata i uđu u zgradu. Na glavnom pretresu je, ponavljajući iskaz, dodao da je sve vrijeme vidio oštećenog i okrivljenog i da među njima nije bilo nikakvog guranja.</span>
</p>
<p>
<span class="span1">Svjedok V. Đ. je u svom iskazu naveo da je dana 04. 06. 2015. godine, nešto ispred 12:00 časova, sa kolegama došao ispred prostorija S. u Ul. N. M., kako bi održali prethodno ugovoreni sastanak. Svi su ušli na glavni ulaz i krenuli uz stepenice prema drugim vratima, koja vode prema dijelu zgrade gdje se nalazi sala za sastanke. U jednom momentu, u glavnom hodniku, dok su išli prema sali, pojavili su se B. V. i M. Đ., zvani M., koji su pokušali da im zabrane ulazak u prostorije S.. Tada je reagovao, upozoravajući ih da su svi oni članovi SSCG i da im niko ne može zabraniti održavanje sastanaka granskih S. u prostorijama. On nije primjetio da je kritičnom prilikom bilo fizičkog sukoba, bilo je svađe, ali niko nikome nije prijetio niti vrijeđao. Inače, on je među prvima prošao pored V. i otišao prema sali za sastanke, tako da nije primjetio da je bilo kakve gužve ili guranja između prisutnih. Ubrzo nakon njega, u salu su ušle i ostale kolege i koleginice i tu su održali sastanak. Nakon nekih pola sata došli su službenici policije, jer je V. prijavio da je fizički napadnut od petorice kolega. U saznanju je da je jedan broj kolega otišao u policiju radi davanja obavještenja o navedenom događaju, a on je bio u prostorijama S. do 14:00 časova, a zatim je zbog obaveza morao da ide. Negdje oko 15:00 časova službenici policije su ga pozvali na telefon, pa je i on pošao da da izjavu, a tada je saznao da ga je V. označio kao nekoga ko ga je fizički napao, što apsolutno nije tačno. Sve što je vidio predmetne prilike, prethodno je opisao, dakle nikoga nije na bilo koji način napao, niti je njega ko napadao. On se čak nije ni miješao u verbalni sukob sa bilo kim ovom prilikom, a kao što je istakao, nije se zadržao u hodniku dugo, već je odmah prošao pored V. i otišao u salu za sastanke, tako da nije vidio šta se sve dešavalo u hodniku i da li se išta dešavalo kada je on ušao u salu. </span>
</p>
<p>
<span class="span1">Svjedok V. Ć. je u svom iskazu u predhodnom postupku naveo da je zaposlen u S. nekih osam godina, pored čega je i predsjednik sindikalne organizacije zaposlenih u S. S., dakle profesionalno je angažovan od strane S. i za to dobija zaradu. Kada se desio predmetni događaj bio je na pauzi, u lokalu prekoputa zgrade S., sa koleginicom S. R.. U jednom trenutku je primjetio da se veća grupa ljudi okupila ispred ulaza u zgradu, a među njima je prepoznao D. Z., S. M., V. B., R. V., V. Đ., P. S., M. T., N. R., a bilo je još njemu poznatih osoba, ali se ne može sjetiti svih njih. Vidio je da su ušli u glavni hodnik kod portira. Odmah je znao o čemu se radi, jer su u pitanju bili ljudi koji su odlukama organa SSCG isključeni iz članstva i kojima nije bio dozvoljen ulazak u zgradu. On i koleginica su se odmah uputili prema zgradi i zajedno sa njima se našli u hodniku kod portira, gdje je pokušao da smiri situaciju i da </span><span class="span1">im objasni kako ne mogu ući, te da treba sačekati odluku nadležnog organa kako bi se riješila cijela situacija. Njegove riječi nisu imale efekta, a tom prilikom se posebno isticao V. B., koji mu se više puta obratio riječima: "ko si ti da mi braniš da uđem, makni se odavde jebem ti majku, glavu ću ti otkinuti." U jednom trenutku ga je uhvatio za ruku i počeo da vuče. Vidio je da je grupa ljudi krenula stepenicama prema vratima koja odvajaju hodnik u kojem su se nalazili od ostatka zgrade. Ispred tih vrata bili su B. V., M. Đ., Lj. V. i D. R., koji su pokušavali da ih zaustave. Kako u tome nisu uspjeli, došlo je do guranja i gužve i u tom guranju ova masa je V. i ostale jednostavno potisnula sa strane. Neko je otvorio vrata, pretpostavlja neko iz grupe i odmah su krenuli prema kancelarijama SSCG, gdje su pokušali da otvore vrata od kabineta ali kako nisu uspijeli, pošli su prema sali za sastanke. Vidio je, dakle, da je ovom prilikom došlo do gužve i guranja između ove grupe ljudi sa jedne strane i V. i Đ. sa druge, a kako je tu bio veliki broj ljudi, u toj opštoj gužvi i metežu, nije mogao da vidi šta je ko radio, pa se ne može izjašnjavati na okolnosti da li je neko nekoga udarao ili ne. Na glavnom pretresu je, ponavljajući iskaz, pojasnio da se sukob između njega i B. desio na stepenicama, nakon ulaska u zgradu od strane ovih lica, a posle su imali još jedan sukob ispred vrata kabineta, gdje je došlo do guranja i čupanja između njih dvojice a bio je više lica koja su se priključila. </span>
</p>
<p>
<span class="span1">Svjedok S. M. je u svom iskazu u predhodnom postupku naveo da se ne sjeća datuma kada se desio predmetni događaj, ali zna da je tog dana došao kako bi prisustvovao sastanku predsjednika granskih S. u prostorijama S</span><span class="span1">.</span><span class="span1"> S., a o kojem ga je obavjestio D. Z., koji mu je rekao da je dogovoreno da mogu nesmetano ući u zgradu. Kada je došao ispred su bile njegove kolege, njih 15-20, koji je trebalo da prisustvuju sastanku, pa su ušli u zgradu i krenuli uz stepenice, prema vratima koja odvajaju glavni hodnik od ostatka zgrade. Tada se na tim drugim vratima pojavio V., koji je, koliko se sjeća, bio u društvu sa još četiri čovjeka, od kojih je za jednog čuo da se preziva Đ., dok ostale ne zna. Ova četvorica su pokušavala da ih fizički spriječe da uđu u zgradu, tako što su raširili ruke i gurali ih prema izlazu, ali u tome nisu uspijeli, jer su oni bili brojniji, pa su prošli prema unutrašnjosti zgrade. Kada je prolazio pored V., isti ga je uhvatio za majicu i počeo da vuče, na šta mu je rekao da ga ostavi na miru, jer bi i on njega mogao da vuče za košulju, pa ga je V. pustio. Pošao je prema sali za sastanke, a pored njega je išao V., koji je potom otišao u svoju kancelariju. Naveo je da kritičnom prilikom nije bilo nikakvog fizičkog obračuna između bilo koga, te da on nije nikoga napao na bilo koji način ovom prilikom, niti je vidio da je bilo napada u smislu razmjene udaraca između bilo koga, a tačno je da je došlo do guranja kada su V. i njegovo društvo pokušali da ih spriječe da uđu u zgradu, ali još jednom tvrdi da nikakvog fizičkog napada nije bilo tom prilikom. Na glavnom pretresu je, ponavljajući iskaz, pojasnio da su sva gurkanja završena u prizemlju a kada se krenulo stepenicama i gore na spratu, više nije bilo gurkanja i niko nikog nije udarao. Dalje je pojasnio da je gurkanje ustvari bilo na podestu iznad prvih stepenica, a zatim se stepenice nastavljaju, dakle gurkanje je bilo nakon prvih stepenica na podestu, nakon čega gurkanja više nije bilo. Od ulaza u zgradu, do portirnice nije bilo gurkanja, pri čemu na podest može da stane pet-šest ljudi i tvrdi da je samo tu došlo do guranja.</span>
</p>
<p>
<span class="span1">Svjedok Lj. V. je u svom iskazu naveo da je bio angažovan na mjestu direktora stručne službe SSCG, gdje se bavio isključivo pravnim pitanjima. Poznato mu je da postoje neki problem između dijela S. koji je podržavao tadašnjeg generalnog direktora M. N. i drugog dijela koji je podržavao D. Z.. Dana 04. 06. 2015. godine, nalazio se na svom radnom mjestu, kada ga je B. V.obavjestio da se ispred zgrade S., tačnije na ulazu, okupio veći broj, otprilike 25 članova S. koji su isključeni iz članstva, a koji su podržavali Zarubicu, sa ciljem da nasilno uđu u zgradu, a njemu nije bio poznat razlog njihovog dolaska, niti je o tome bio obavješten. Kasnije je čuo da su htjeli da održe sjednicu. Zajedno sa V. i M. Đ. se spustio do ulaza u zgradu i vidio da se među tim ljudima, koje inače ne poznaje, nalaze V. Đ. i R. V., koji rade u SSCG. Ta grupa ljudi je već bila ušla u glavni hodnik, kod portirnice i krenula stepenicama prema vratima koja dijele taj dio od ostatka zgrade, insistirajući da uđu u zgradu, a on, V. i Đ. </span><span class="span1">su preko staklenih vrata pokušavali da razgovaraju sa njima. Tu je došlo do psovski, nakon čega je Đ. ili V., prema njegovoj pretpostavci, karticom otvorio ta vrata i svi su grupno nagrnuli prema unutrašnjosti zgrade i prema prvom spratu. Tu je došlo do guranja jer su on, V. i Đ. pokušavali da ih spriječe, ali on nije vidio da je neko nekoga udarao. Grupa je brzo otišla na sprat, a on je ostao kod portira nekih pet do šest minuta, tako da ne zna šta se dešavalo. Ponavlja da dok je trajao događaj u hodniku nije vidio da je neko nekoga udarao, možda je i bilo toga, ali u tom "metežu" nije mogao da vidi šta se tačno dešavalo. On ovom prilikom nikoga nije udarao, niti je njega ko udarao, a kasnije je čuo da je V. zadobio neke povrede.</span>
</p>
<p>
<span class="span1">Svjedok R. B. je u svom iskazu naveo je da su u S. s. postojali problemi oko smjene vlasti, te da novom rukovodstvu nije dozvoljeno da uđe u prostroije S. s. u više navrata. Kritičnog dana su došli sa namjerom da uđu u zgradu S. i održe sastanak. Prisutni su bili članovi rukovodstva S. s. na čelu sa predsjednikom D. Z.. Staro rukovodstvo im nije dozvoljavalo da uđu u zgradu, pa je nastala opšta gužva, vrijeđanje, komešanje i guranje, ali siguran je da niko nikoga nije udarao, odnosno da on nije vidio da je neko nekoga udarao. Na ulazu u zgradu su ih dočekali V., Đ. i još par članova starog rukovodstva, dok su sa njim, koji je inače među prvima ušao u zgradu, bili R., Z., M., P. i B.. Kada su ušli u zgradu nastavilo se guranje, ali i dalje niko nikoga nije udarao. Vidio je da je B. V. otišao iz hola uz stepenice, a za njim i Đ., i vidio je da je uz stepenice bilo guranja, a kada su se popeli uz stepenice u hol, V. više nije vidio, dok je Đ. bio tu, a tada je guranje prestalo i on je, zajedno sa svojim kolegama, prošao u prostorije za sastanke. Kada su započeli sastanak, došla je policija koja je, u sali, pred svima, pretresla torbicu R., nakon čega su R., Z., S. i M. odveli. Nakon ovoga je saznao da je policija reagovala po prijavi B. V., koji je navodno zadobio povredu. Nakon što je policija povela njegove kolege, izašao je u hol, pošao do kancelarije izvršnog direktora, koja je bila zaključana i tada je vidio V. kako šeta po holu i telefonira. Inače, predmetnog dana, u zgradu su ušli jer je neko karticom otvorio vrata, a tom prilikom su na vratima stajali  V., Đ. i grupa ljudi koja nije dozvoljavala da uđu, na način što ih je svojim tijelima onemogućavati da otvore vrata. Prilikom ulaska u zgradu on je bio u neposrednoj blizini B. V. i M. Đ., a nakon što su ušli u zgradu vidio je da je V. otišao uz stepenice, nakon čega su i svi ostali, uz guranje, pošli uz stepenice, ali ni tom prilkom nije vidio da je neko udario V.. Nije vidio da je V. povrijeđen, niti da je dolazila hitna, već ga je samo vidio kako šeta holom i to nakon što je policija odvela njegove kolege. Pojasnio je da je od trenutka ulaska u zgradu i tokom cijelog događaja bio u neposrednoj blizini N. R., a da su u njihovoj neposrednoj bilzini bili Z., P., M. i V. B., te da nije vidio da je R. udario V., a učestvovao je u guranju i razdvajanju, pri čemu mu je namjera bila da sve prođe bez nereda i neželjenih posljedica. Inače, kritičnog dana, kao i prethodnih dana, bili su prisutni kako predstavnici medija tako i policija, koji su takođe ušli u zgradu.</span>
</p>
<p>
<span class="span1">Svjedok M. Đ. je u svom iskazu naveo da je u to vrijeme bio na funkciji predsjednika Sindikalnog povjereništva Glavnog grada Podgorica, pa je time bio član skupštine SSCG i Glavnog odbora. Dana 04. 06. 2015. godine, kada se desio predmetni događaj, nalazio se u prostorijama S., odnosno napuštao je zgradu, kada je kod portirnice sreo  veću grupu ljudi, u kojoj su bili D. Z., V. Đ., N. R., R. V., B. i još neki ljudi, koji su bili članovi S., kao i oni koji su odlukama organa SSCG isključeni iz članstva i kojima je zabranjeno korišćenje prostorija S.. Vidio je da su ušli u glavni hodnik kod portirnice, a htjeli su da nasilno uđu u zgradu S., pod izgovorom da im je potrebna sala radi održavanja sastanaka granskih S.. Međutim, kako je tu bilo sigurno 25 ljudi, a među njima i onih koji nemaju veze sa granskim sindikatima, pokušao je da im ukaže na odluke koje su bile istaknute na prijavnici, ipak oni su insistirali da uđu u zgradu. Dok je razgovarao sa tim ljudima, pojavio se B. V., koliko se sjeća bio je sam, spustio se niz stepenice prijavnice i tada je došlo do gužve i guranja. Masa je krenula nasilno da uđe uz stepenice prema vratima koja dijele ovaj glavni dio od ostatka zgrade, a na tom putu su krenuli da guraju prvo njega, a zatim i V.. U toj masi je vidio da su V. prvi prišli D. Z., V. Đ., N. R. i R. V., kao i B., koji je V. "uhvatio u grif" i vukao ga uz stepenice. U tom trenutku on je </span><span class="span1">stajao kod ulaznih vrata, udaljen od V. nekih tri metra, a između njih je bila ova grupa ljudi. B. je savio V. prema podu i tako ga vukao prema prvom spratu, a vidio je i da su Z., Đ. i R. V. udarali V.. U jednom trenutku N. R. je zamahnuo torbicom, koju je držao u ruci, i njome udario V. u leđa ili glavu. To je bilo kada se V. bio oslobodio, ispravio i krenuo da ide na sprat. Inače, cio događaj je trajao veoma kratko, nekih šest do sedam minuta, a kao što je već rekao, došlo je do velike gužve i guranja u hodniku, pa nije mogao dobro da vidi šta su ostali radili i da li je neko od ostalih udarao V., te se na te okolnosti ne može sa sigurnošću izjasniti. Nakon ovoga, grupa ljudi je ušla u prostorije S., koje se nalaze na prvom spratu, da bi zatim ušli u salu za sastanke, a on je sa B. V. otišao u njegovu kancelariju, koja se isto nalazi na prvom spratu. Koliko se sjeća, sekretarica D. B. je pozvala policiju i Hitnu pomoć, koja je ubrzo i došla a dok su sjedjeli u kancelariji i čekali policiju, primijetio je da je V. iscijepana košulja, da je imao crvenila po licu, te da je bio uznemiren. Istakao je da nije prvi put da se dešavaju ovakve stvari, ista lica su i ranije pokušavala da na isti način uđu u prostorije S., te da su kritične prilike i njemu prijetili da će mu otkinuti glavu, da im ne može braniti da uđu i slično, ali se ne može precizno izjasniti ko mu je iz mase uputio ove riječi. Poznato mu je da je na ulazu u zgradu SSCG instaliran video nadzor, ali ne zna šta sve kamere pokrivaju i da li su snimile ovaj događaj. Na glavnom pretresu je pojasnio da ne zna sve ljude koji su udarali oštećenog, ali je N. R. prepoznao od ranije, te da je opšte poznata stvar u SSCG da R. nosi pištolj i isti je prethodno pokazivao, dok predmetnog dana nije vidio pištolj, ali pretpostavlja da ga je imao u tašni. Oštećeni V. nije sve vrijeme bio u njegovom vidokrugu, jer u momentu kada je V. pao, a ostali maltene, pregazili preko njega, on ga nije vidio, ali sve ostalo što je ispričao je vidio. Naveo je da od ranije nije poznavao okrivljenog N. R., kao ni oštećenog B. V., obojicu je upoznao u S., te konačno, ponovio da se odlično sjeća udarca torbicom, isti bi mogao nacrtati, i to je nesporno.</span>
</p>
<p>
<span class="span1">Svjedok V. B. je u svom iskazu naveo da je predsjednik S. poljoprivrede, prehrambene i duvanske industrije, te da je u tom svojstu dana 04. 06. 2015. godine, oko podneva, zajedno sa ostalim predsjednicima granskih S., došao ispred prostorija S. S. u Ul. N. M., gdje su imali zakazanu sjednicu. Kada su ušli na glavna vrata i uputili se uz stepenice prema drugim vratima, koja odvajaju ulazni hodnik od ostatka zgrade, sačekalo ih je pet, šest ljudi, među kojima je prepoznao samo B. V. i V. Ć., dok za ostale nije znao ko su. Oni su V. i ostalima rekli da žele da uđu u zgradu radi sastanka, ali je nastao problem jer je pojedninim kolegama, koji su predsjednici granskih S., bio zabranjen ulazak u prostorije S.. V. i ljudi sa njim im nisu dozvoljavali da uđu u zgradu, pa je došlo do guranja, a pošto je njih bilo više, u jednom momentu, su uspijeli da uđu. Tvrdi da kritičnom prilikom nije bilo nikakve tuče, odnosno fizičkog napada na V. i ostale, već su samo bili potisnuti sa strane, pošto su bili u manjini. U tom guranju V. Ć. ga je, sa obje ruke, uhvatio za lijevu ruku i vukao prema izlazu, uz prijetnje da će mu glavu otkinuti, nakon čega se otrgao i zajedno sa V. pošao uz stepenice. B. V. je tada pošao u svoju kancelariju, a on u salu za sastanke. To je sve što je zapazio ove prilike. Tvrdi da B. V. niko nije udarao, jer je on bio pored njega kada su išli uz stepenice, pri čemu je on malo i stajao sa njim i ubjeđivao ga da ljude pusti da uđu, a između njih nije bilo nikakvog kontakta. </span>
</p>
<p>
<span class="span1">Uvidom u fotografiju objavljenu u dnevnim novinama "Dan" sud je utvrdio da se pored ulaznih vrata u zgradu S. S. nalazi devet lica, među kojima su svjedok oštećeni B. V. i okrivljeni N. R., koji se nalaze jedan pored drugog.</span>
</p>
<p>
<span class="span1">Iz medicinske dokumentacije na ime oštećenog i nalaza i mišljenja vještaka medicinske struke dr N. R., sud je utvrdio da je dana 04. 06. 2015. godine došlo do povređivanja B. V., kojom prilikom je zadobio sledeće povrede: otok u tjemenom predjelu glave, koji je po mišljenju vještaka nastao kao posljedica dejstva tupine mehaničke sile i to usled jednokratnog direktnog dejstva aktivno zamahnutog mehaničkog oruđa - udarca, pri čemu postoji mogućnost da je nastao udarcem torbice u kojoj se nalazi teški predmet; otok u predjelu desne </span><span class="span1">polovine usana, koja povreda je posljedica dejstva tupine mehaničke sile i ista je nastala usled jednokratnog direktnog dejstva aktivno zamahnutog mehaničkog oruđa - udarca, tipično pesnicom; krvni podliv u predjelu unutrašnje strane desne butine, takođe posljedica dejstva tupine mehaničke sile a ista je mogla nastati usled jednokratnog direktnog dejstva aktivno zamahnutog mehaničkog oruđa - udarca, moguće nogom, koljenom, vratima i slično; krvni podliv u predjelu zadnje strane desne potkoljenice, kao posljedica dejstva tupine mehaničke sile i ista je mogla nastati usled jednokratnog direktnog dejstva aktivno zamahnutog mehaničkog oruđa - udarca, moguće nogom, koljenom, vratima i slično; oguljotine u lijevom lopatičnom predjelu, u predjelu lijeve dojke, u predjelu oba rebarna luka i lijeve podlaktice, koje su nastale kao posljedica dejstva tupine mehaničkog oruđa - grebanja noktima prilikom povlačenja i guranja; crvenilo u predjelu desnog rebarnog luka koje ne predstavlja tjelesnu povredu, ali može biti pokazatelj dejstva sile u navedeni predio tijela, pri čemu sila nije bila dovoljnog intenziteta da dovede do nastanka tjelesne povrede. Zbirno posmatrano zadobijene povrede, u vrijeme nanošenja, vještak kvalifikuje kao laku tjelesnu povredu. Pored navedenog, pregledom je dijagnostikovana i akutna stresna reakcija, to jest psihička reakcija na stresni događaj. Saslušan na glavnom pretresu 17. 05. 2017. godine vještak je u cjelosti ostao pri svom pisanom nalazu i mišljenju, pojašnjavajući da je isti dao na osnovu medicinske dokumentacije na ime oštećenog i izjave oštećenog B. V., koji je naveo čime je zadobio udarac u glavu, odnosno da je siguran da je u torbi bilo nešto teško, po njegovoj pretpostavci pištolj, pa se on o tim okolnostima mogao izjasniti samo na način da kaže da li je povreda mogla nastati kako to opisuje oštećeni ili ne. Inače, otok je nespecifična mehanička povreda, što znači da bilo koje mehaničko oruđe koje ima odgovarajuću tupo-tvrdu površinu, kada je zamahnuto dovoljnim intenzitetom sile, može dovesti do nastanka ovakve tjelesne povrede. S obzirom na to da se povreda nalazila u tjemenom predjelu, iznad tzv. "ruba šešira" ova povreda nije mogla nastati prilikom pada i udara o tvrdu podlogu, a malo je vjerovatno da je nastala prilikom sudara glave sa nekom uspravnom tupo-tvrdom površinom, jer se ista nalazila u središnjem dijelu tjemena glave, pa je mogla nastati isključivo udarcem, pri čemu je moguće torbicom u kojoj se nalazio neki teški predmet ili pak nekim drugim pogodnim mehaničkim oruđem. Pojasnio je da je udarac u glavu koji je doveo do otoka veličine polovine jajeta, mogao biti i udarac pesnicom, ali imajući u vidu lokalizaciju povrede, ukoliko su se napadač i oštećeni nalazili na istom nivou, tada je oštećeni morao biti savijen gornjim dijelom tijela prema napadaču. Inače, intenzitet sile koja je djelovala na glavu da bi nastao otok u tjemenom predjelu trebao je biti srednje jak, jer se radi o lakoj tjelesnoj povredi, a takav intenzitet sile može da proizvede i zamahnuta šaka stisnuta u pesnicu kada je tijelo, odnosno glava savijena dovoljno prema napadaču da je on svojom pesnicom može zahvatiti. Na glavnom pretresu od 26. 02. 2018. godine vještak je, ostajući kod datog nalaza i mišljenja, dalje pojasnio da je, kao što je to rekao u osnovnom nalazu i mišljenju, zadobijena povreda u tjemenom predjelu u vidu otoka mogla nastati udarcem torbicom u kojoj se nalazio neki teži predmet, pri čemu ukoliko se radilo o torbici mekše koegzistencije i praznoj, ista nije mogla dovesti do nastanka tjelesne povrede, a ukoliko je ista bila od tvrđe kože, manje savitljive, njenim obodom a bez obzira što se u njoj nalazilo je mogla biti nanijeta povreda u vidu otoka u tjemenom predjelu. Dalje je naveo, da ukoliko se radilo o mekšoj torbici u kojoj se nalazio mobilni telefon i eventualno neke druge stvari, ista je pogodna da dovede do konkretne tjelesne povrede. Vještak je pojasnio da je bilo koje mehaničko oruđe pogodno da se tijelo teško povrijedi u zavisnosti od toga na koji način se tim mehaničkim oruđem i u koji predio tijela djeluje, pri čemu je mišljenja, na osnovu višegodišnjeg iskustva u vještačenju tjelesnog povređivanja, da je ocjena podobnosti sredstva da tijelo teško povrijedi pravno pitanje i do sada nikada se nije izjašnjavao, niti su sudije dozvoljavale da se izjašnjava na to pitanje. </span>
</p>
<p>
<span class="span2">Ocjenom provedenih dokaza, kako pojedinačno, tako i u njihovoj međusobnoj vezi i dovodeći ih u vezu sa odbranom okrivljenog N. R., sud je na nesumnjiv način utvrdio da je </span><span class="span2">okrivljeni </span><span class="span1">na način, u vrijeme i mjestu kao u izreci presude, učinio krivično djelo laka tjelesna povreda iz čl. 152 st. 2 u vezi st. 1 Krivičnog zakonika Crne Gore.</span>
</p>
<p>
<span class="span1">Činjenično stanje sud je utvrdio iz iskaza svjedoka oštećenog B. V., koji je detaljno opisao predmetni događaj, navodeći da se dana 04. 06. 2015. godine nalazio u zgradi S. S. Crne Gore, u Ul. N. M., u Podgorici, gdje je obavljao svoje radne zadatke, kada su ga oko 12:00 časova obavjestili da se ispred zgrade S. pojavila grupa od 15-tak ljudi, bivših članova S., koji nasilno pokušavaju da uđu. Kada se spustio do ulaznih vrata, sa spoljašnje strane je primijetio više ljudi, između ostalih i okrivljenog N. R., sa kojima je pričao preko stakla, pošto su vrata bila zatvorena. U jednom momentu, vrata su se otvorila i tada je grupa krenula prema njemu, pri čemu su mu najprije prišli okrivljeni N. R. i D. Z., koji su ga gurali prema unutrašnjosti zgrade. Kretali su se ka stepenicama, prema službenim prostorijama S., a kako su i ostali krenuli za njima, nastala je opšta gužva i metež, u toku koje je zadobio udarce, ali je uspio da se izvuče. Gužva i metež su i dalje trajali, a njega su i dalje grubo gurali pa se okrenuo i krenuo stepenicama prema svom kabinetu, a za njim je krenuo i okrivljeni R., koji ga je uhvatio za ruku, na šta se on okrenuo i istrgao mu ruku, nakon čega je, pri kraju stepenica, N. R. zamahnuo torbicom koju je imao u ruci i udario ga u glavu, pri čemu je udarac bio vrlo jak i siguran je da je imao nešto teško u torbici. Ovakav iskaz svjedoka oštećenog je potvrđen iskazom svjedok M. Đ., koji je naveo da se dana 04. 06. 2015. godine, kod portirnice okupila veća grupa ljudi, među kojima je bio i N. R., koji su htjeli nasilno da uđu u zgradu, da je u jednom momentu došlo do gužve i guranja, nakon čega je masa krenula uz stepenice i tom prilikom gurala i njega i V., pri čemu je dešavanja u masi opisao kao i svjedok oštećeni. Svjedok Đ. je u svom iskazu jasno naveo da je vidio da je okrivljeni N. R. zamahnuo torbicom koju je držao u desnoj ruci i njome udario V. i to u momentu kada se V. oslobodio, ispravio i krenuo na sprat, čime je u potpunosti potvrdio iskaz svjedoka oštećenog koji, takođe navodi da je udarac torbicom, koju je okrivljeni držao u ruci, dobio nakon što se oslobodio i krenuo stepenicama. Iskaz svjedoka oštećenog potvrđuje i medicinska dokumentacija, te nalaz i mišljenje vještaka medicinske struke dr N. R., kao i pojašnjenje dato na glavom pretresu, iz kojih je utvrđeno da je predmetnom prilikom, uz niz ostalih povreda, oštećeni B. V. zadobio povredu u vidu otoka u tjemenom predjelu, koja povreda je nastala kao posljedica dejstva tupine mehaničke sile i to usled jednokratnog direktnog dejstva aktivno zamahnutog mehaničkog oruđa - udarca, moguće udarcem torbice u kojoj se nalazio teški predmet. Imajući, uz sve predhodno navedeno, u vidu i odbranu okrivljenog u kojoj navodi da je kritičnom prilikom imao ručnu kožnu torbicu, koja na sebi nije imala nikakve tvrde predmete u smislu toke ili slično, izrađenoj od kvalitetne kože, savitljiva, bez grubih ivica, a u kojoj su se nalazili mobilni telefon, novčanik i pečat S., kako to potvrđuje i svjedok P. S., koji u svom iskazu navodi da je prilikom pretresa vidio da je okrivljeni u torbici imao telefon, novčanik i neke stvari, te s tim u vezi pojašnjenje vještaka medicinske struke da ukoliko se radilo o mekšoj torbici u kojoj se nalazio mobilni telefon i eventualno neke druge stvari, ista je pogodna da dovede do konkretne tjelesne povrede, iz čega sud nesumnjivo zaključuje da je upravo okrivljeni nanio oštećenom povredu u vidu otoka u tjemenom predjelu i to torbicom u kojoj su se nalazili mobilni telefon, novčanik i pečat S., a koji bez sumnje predstavljaju sredstvo podobno da se tijelo teško povrijedi ili zdravlje teško naruši.</span>
</p>
<p>
<span class="span1">Cijene</span><span class="span1">ći subjektivni odnos okrivljenog prema izvršenom krivičnom djelu, sud nalazi da je isti bio svjestan da djeluje na tjelesni integritet oštećenog, te da to čini sredstvom podobnim da tijelo teško povrijedi ili zdravlje teško naruši, te svjestan da takvom radnjom čini zabranjenu djelatnost, a što je u konkretnom slučaju nesumnjivo i htio, postupajući sa direktnim umišljajem kao oblikom vinosti, usled čega je oštećeni zadobio laku tjelesnu povredu, pa su se u njegovim radnjama, pored prethodno navedenih objektivnih, stekli i subjektivni elementi bića krivičnog djela stavljenog mu na teret.       </span>
</p>
<p>
<span class="span1">Sud je cijenio odbranu okrivljenog N. R. u kojoj negira izvršenje  krivičnog djela stavljenog mu na teret, tvrdeći da nije udarao oštećenog V. torbicom i da nije imao fizičkog kontakta u smislu udaranja sa istim, već da je došlo samo do guranja, i s tim u vezi navode branioca date u završnoj riječi da iz provedenih dokaza nije na nesumnjiv način utvrđeno da je okrivljeni izvršio krivično djelo stavljeno mu na teret, pa sud iste nije prihvatio, nalazeći da je odbrana okrivljenog sračunato data sa ciljem izbjegavanja krivice a ista je opovrgnuta jasnim i detaljnim iskazima svjedoka oštećenog B. V. i svjedoka M. Đ., koji su u bitnom na isti način opisali predmetni događaj, a što je potvrđeno i medicinskom dokumentacijom na ime oštećenog te nalazom i mišljenjem, kao i pojašnjenjem na glavnom pretresu vještaka medicinske struke, iz kojih je sud utvrdio kako vrstu povrede, tako i mehanizam nanošenja iste, kako je to predhodno detaljno objašnjeno, pri čemu sud nalazi da svjedok oštećeni i svjedok Đ., nisu imali ni jedan razlog da događaj predstave drugačije, te da od više prisutnih lica, označe upravo okrivljenog kao lice koje je predmetnu povredu zadao oštećenom.</span>
</p>
<p>
<span class="span1">Takođe, suprotno navodima branioca okrivljenog, cijeneći iskaze svjedoka </span><span class="span2">Lj. V. i V. Ć.</span><span class="span1">,  sud nalazi da isti ne potvrđuju odbranu okrivljenog, iz razloga što svjedok Ć. u svom iskazu jasno navodi da od gužve i guranja nije mogao vidjeti šta je ko radio, te se ne može izjašnjavati na okolnosti da li je neko nekoga udarao, ali navodi da je bilo gužve i guranja, kao i psovki i prijetlji, koje su i njemu lično upućene, dok iz iskaza svjedoka V. proizilazi da isti nije ni bio prisutan u momentu kada je oštećeni zadobio povredu, imajući u vidu da u svom iskazu navodi da je nakon što je grupa krenula da se penje na sprat, ostao kod portira, tako da ne zna šta se dešavalo, ali potvrđuje da je kasnije čuo da je V. zadobio povrede  pa je pošao u njegovu kancelariju i vidio da mu je košulja pocijepana.</span>
</p>
<p>
<span class="span1">Takođe, imajući u vidu da je okrivljeni, prema utvrđenom činjeničnom stanju, udario oštećenog na vrhu stepenica, sud je našao da ni iskazi ostalih svjedoka ne potvrđuju odbranu okrivljenog, imajući u vidu da se svaki od svjedoka detaljno osvrnuo na dešavanja na samom ulazu u zgradu, navodeći da je tu došlo do guranja i da u tom guranju niko nikoga nije udarao, pa tako iz iskaza svjedoka R. </span><span class="span2">B. </span><span class="span1">proizilazi da je prilikom ulaska u zgradu došlo do opšte gužve i guranja, te da je siguran da tada niko nikoga nije udarao, tačnije da on to nije vidio, da je V. otišao iz hola uz stepenice, te da je vidio da se i uz stepenice nastavilo guranje, a kada su se popeli uz stepenice V. nije vidio, da bi ga vidio tek nakon dolaska policije. Iz iskaza svjedoka D. Z. proizilazi da V. niko nije udarao tokom ulaska u zgradu, već da je samo došlo do guranja, što takođe proizilazi iz iskaza svjedoka S. M., koji potvrđuje da je došlo do guranja kada su ih V. i ostali sprečavali da uđu u zgradu, ali da nikakvog fizičkog napada tu nije bilo, kao i svjedoka V. B., koji se u svom iskazu osvrnuo na momenat ulaska u zgradu, navodeći da nije bilo nikakvog fizičkog napada na V., već da su on i ostali samo potisnuti sa strane, te dalje tvrdi da  V. niko nje udarao, jer je on bio pored njega kada su išli uz stepenice, dok svjedok P. S.navodi da je, nakon guranja kod vrata, kojem nije prisustvao, vidio kako su kolege porošle pored V., a da je i on kasnije za njima otišao na sprat. </span><span class="span2">Kod svega navedenog, očigledno je da svjedoci, sa stanovišta svog zapažanja opisuju predmetni događaj, pri čemu je potpuno logično i životno prihvatljivo da svjedoci nisu ni vidjeli momenat kada je okrivljeni zadao udarac oštećenom, imajući u vidu da je u događaju učestvovao veći broj lica, te da je došlo do opše gužve i guranja, kako to tvrde svi saslušani svjedoci, pa i okrivljeni, u svojim iskazima.</span>
</p>
<p>
<span class="span1">Sud je imao u vidu i navode branioca okrivljenog da iskazi svjedoka oštećenog i svjedoka Đ., u kojima navode kako su i druga lica udarala oštećenog, stvaraju sumnju u pogledu odlučne činjenice koja čini obilježje ovog djela - da je riječ o lakoj tjelesnoj povredi nanašenoj sredstvom podobnim da tijelo teško povredi, pošto ni vještak nije isključio mogućnost da je laka tjelesna povreda mogla nastati udarcom pesnice, ali imajući u vidu dalje pojašnjenje vještaka, kako je otok veličine polovine jajeta, koji je oštećeni zadobio na glavi mogao nastati pesnicom samo u slučaju, da je oštećeni bio savijen gornjim dijelom tijela prema okrivljenom, dakle u položaju gdje je glava savijena dovoljno prema okrivljenom da je on svojom pesnicom </span><span class="span1">može zahvatiti, te odbranu okrivljenog, u kojoj ni u jednom momentu nije naveo da su on i oštećeni bili u položajima u kojima je mogla nastati povreda glave pesnicom, a dovodeći sve prethodno navedeno u vezu sa iskazom oštećenog, koji je detaljno opisao gdje su ga ostali udarali, navodeći da je udarce zadobio u stomak, u predijelu desnog grudnog koša, u leđa, da su mu zavrtali ruku i gurali ga, a jedini udarac u glavu koji je opisao je upravo onaj koji mu je okrivljeni zadao torbicom koju je držao u ruci, a što je potvrdio i svjedok Đ., sud je našao da je nesumnjivo utvrđeno da je otok u tjemenom dijelu nastao upravo udarcem torbicom, u kojoj su se nalazili mobilni telefon, novčanik i pečat S., zbog čega, kao potpuno paušalne, nije prihvatio ni navode okrivljenog date u završnoj riječi da je oštećeni sam sebi nanio povredu, udarajući se ključevima po glavi, ili da su kroz poznanstva u zdravstvenom sektoru možda falsifikovani nalazi. </span>
</p>
<p>
<span class="span1">Sud cijenio i iskaz svjedoka V. Đ., pa je našao da isti ne utiče na drugačije presuđenje, imajući u vidu da svjedok Đ. u svom iskazu navodi da je među prvima prošao pored V. i otišao prema sali za sastanke, tako da nije primijetio da je bilo gužve ili guranja između prisutnih. Sud je cijenio i fotografiju objavljenu u dnevnim novinama "Dan", pa je našao da ista ne utiče na drugačije presuđene, imajući u vidu da iz svih provedenih dokaza proizilazi da je kritičnom prilikom bila velika gužva, te da su događaju prisustvovali okrivljeni i oštećeni, što ni sami ne spore.</span>
</p>
<p>
<span class="span2">Sud nije prihvatio predlog odbrane da se u svojstvu svjedoka saslušaju policajci koji su obezbjeđivali skup i to najmanje četiri policajca koji su bili u civilu i u uniformi, nalazeći da je isti nepotreban i vodio bi odugovlačenju postupka, a sve imajući u vidu dokaze provedene na glavnom pretresu. </span>
</p>
<p>
<span class="span2">Odlučujući o krivičnoj sankciji za okrivljenog sud je, u smislu čl. 42 st. 1 Krivičnog zakonika Crne Gore, cijenio sve okolnosti koje utiču da kazna bude manja ili veća pa je na strani okrivljenog kao olakšavajuće okolnosti cijenio njegove porodične prilike,</span><span class="span1"> činjenicu da je oženjen i otac jednog djeteta, </span><span class="span2">njegovo dosadašnje primjereno ponašanje i s tim u vezi raniju neosuđivanost, što je utvrđeno iz</span><span class="span2"> Uvjerenja iz kaznene evidencije na ime okrivljenog od 22. 02. 2017. godine, kao i protek vremena od izvršenja djela kojem okrivljeni svojim ponašanjem nije doprinio, a u kome okrivljeni nije osuđivan, dok sud otežavajućih okolnosti nije našao,</span><span class="span2"> pa </span><span class="span1">je cijeneći navedene olakšavajuće okolnosti, okrivljenom shodno čl. 53 i 54 Krivičnog zakonika Crne Gore, izrekao uslovnu osudu kao u izreci presude, nalazeći da će se i prijetnjom izvršenja kazne zatvora u trajanju od 4 (četri) mjeseca i vremenom provjeravanja u periodu od 1 (jedne) godine, na okrivljenog u dovoljnoj mjeri uticati da ubuduće ne vrši krivična djela, čime će se sa uspjehom ostvariti svrha uslovne osude iz čl. 52 st. 2 Krivičnog zakonika Crne Gore, u okviru opšte svrhe izricanja krivičnih sankcija u smislu čl. 4 st. 2 Krivičnog zakonika Crne Gore.</span>
</p>
<p>
<span class="span1">Na osnovu čl. 226 i 229 Zakonika o krivičnom postupku sud je obavezao okrivljenog da na ime troškova krivičnog postupka plati iznos od </span><span class="span2">209,50€,</span><span class="span1"> od čega na ime troškova medicinskog vještačenja iznos od 159,50€, te iznos od 50,00€ na ime sudskog paušala, </span><span class="span1">koji iznos je odmjeren shodno dužini trajanja postupka, složenosti predmeta i imovinskim prilikama okrivljenog</span><span class="span1">.</span>
</p>
<p>
<span class="span1">Sud je, </span><span class="span1">shodno čl. 239 Zakonika o krivičnom postupku,</span><span class="span1"> oštećenog </span><span class="span1">B. V. radi ostvarivanja imovinskopravnog zahtjeva, uputio na parnični postupak.</span>
</p>
<p>
<span class="span1">Sa svega izloženog, primjenom čl. 374 Zakonika o krivičnom postupku, odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U PODGORICI, dana </span><span class="span1">05. 04. 2018. godine</span>
</p>
<p>&nbsp;</p>
<p>
</p><table border="1" cellpadding="3" cellspacing="0" style="border-collapse: collapse;">
<tbody><tr style="">
<td style="width:2.7in;text-align:center;vertical-align:top">
<div style="text-align:center;">
<span class="span1">ZAPISNIČARKA:</span>
</div>
</td><td style="width:3.75in;text-align:center;vertical-align:top">
<div style="text-align:center;">
<span class="span1">SUTKINJA:</span>
</div>
</td>
</tr>
<tr style="">
<td style="width:2.7in;text-align:center;vertical-align:top">
<div style="text-align:center;">
<span class="span1">Danijela Rajković,s.r.</span>
</div>
<p>&nbsp;</p>
</td><td style="width:3.75in;text-align:center;vertical-align:top">
<div style="text-align:center;">
<span class="span1">Željka Jovović,s.r.</span>
</div>
<p>&nbsp;</p>
<p>&nbsp;</p>
</td>
</tr>
<tr style="">
<td style="width:1.95in;vertical-align:top">
<div>
<span class="span1">PRAVNA POUKA:</span>
</div>
</td><td style="width:3.5in;vertical-align:top">
<div>
<span class="span1">Protiv ove presude dozvoljena je žalba u roku od 8 dana od dana prijema pismenog otpravka iste, preko ovog suda Višem sudu u Podgorici.</span>
</div>
<p>&nbsp;</p>
</td>
</tr>
</tbody></table>
<p></p>
<p style="text-align:center;">
<span class="span1">ZTO Danijela Rajković</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
</p><table border="1" cellpadding="3" cellspacing="0" style="border-collapse: collapse;">
<tbody><tr style="">
<td style="width:2.7in;vertical-align:top">
<div>
<span class="span1">     ZAPISNIČARKA:</span>
</div>
</td><td style="width:3.75in;vertical-align:top">
<div>
<span class="span1">                                    SUTKINJA:</span>
</div>
</td>
</tr>
<tr style="">
<td style="width:2.7in;vertical-align:top">
<div>
<span class="span1">     Danijela Rajković</span>
</div>
<p>&nbsp;</p>
</td><td style="width:3.75in;vertical-align:top">
<div>
<span class="span1">                                  Željka Jovović</span>
</div>
<p>&nbsp;</p>
</td>
</tr>
</tbody></table>
<p></p>
<p>
<span class="span1">DN-a: Po primjerak presude dostaviti:</span>
</p>
<p>
<span class="span1">- ODT Podgorica,</span>
</p>
<p>
<span class="span1">- Okrivljenom,  </span>
</p>
<p>
<span class="span1">- Braniocu okrivljenog adv. </span><span class="span1">I.</span><span class="span1"> B</span><span class="span1">.,</span>
</p>
<p>
<span class="span1">- A/a.</span>
</p>
<p>
<span class="span1">Postupljeno dana ______________</span>
</p>
<p>
<span class="span1">Radnik suda __________________</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.9840278in 0.7875in 0.9840278in 1.18125in;}
.p1{text-align:justify;hyphenate:auto;font-family:Times New Roman;font-size:14pt;}
.p2{text-align:end;hyphenate:auto;font-family:Times New Roman;font-size:14pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:justify;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Arial;font-size:12pt;}
.p6{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
.s2{font-family:Arial;font-size:12pt;font-weight:bold;}
.s3{font-weight:bold;font-style:italic;}
.s4{font-family:Times New Roman;}
</style>
<meta content="vesna.vuckovic" name="author">
</head>
<body class="b1 b2">
<p class="p1"></p>
<p class="p2">
<span class="s1">								</span><span class="s2">Posl. br. K. 433/11/05 </span>
</p>
<p class="p3">
<!--Image link to '0.jpg' can be here-->
</p>
<p class="p4"></p>
<p class="p3">
<span class="s1">U IME CRNE GORE</span>
</p>
<p class="p3"></p>
<p class="p4">
<span>Osnovni sud u Kotoru kao nadležni prvostepeni krivični sud, po sudiji Danijeli Samardžić, uz učešće zapisničara Tamare Počanić, u krivičnom predmetu protiv okrivljenog </span><span class="s1">D I</span><span> koga brani adv. Z M  Iz T, zbog krivičnog djela iznude iz člana 157. st. 1.Krivičnog zakonika, koji se vodi po optužnici ODT Kotor Kt.br. 411/03 od 09. 05. 2005.g., nakon održanog glavnog i javnog pretresa dana 25.07.2013.g., u prisustvu zamjenika ODT Kotor Danke Živković, okrivljenog i njegovog branioca, donio je i javno objavio dana 26.07.2013.godine sljedeću </span>
</p>
<p class="p3">
<span class="s1">P R E S U D U</span>
</p>
<p class="p3"></p>
<p class="p4">
<span>Okrivljeni </span><span class="s1">D I</span><span> od oca L J i majke M rodjene P, rodjen  g., u Z, nastanjen u Z, V 72 C, student, sa zvršenom srednjom ekonomskom školom, neoženjen, otac dvoje djece, vojni rok nije služio, vodi se u VE Z, dobrog imovnog stanja, neosudjivan protiv kojeg se ne vodi postupak za drugo krivično djelo. </span>
</p>
<p class="p4"></p>
<p class="p4">
<span>Na osnovu člana 373 st.1 tač.2 ZKP-a</span>
</p>
<p class="p4"></p>
<p class="p3">
<span class="s1">OSLOBAĐA SE  OD OPTUŽBE</span>
</p>
<p class="p4">
<span>Da je </span>
</p>
<p class="p4">
<span>U noći između 27/28. 08. 2003. godine u periodu od 21,00 do 08,00 časova u naselju V V B, u namjeri da sebi pribavi protivpravnu imovinsku korist, silom i ozbiljnom prijetnjom prinudio oštećenu J V  iz P i njene kćerke V  i D B, da mu na štetu svoje imovine daju 1.170 eura, na način što je došao u stan u kome su oštećene boravile, zaključao ulazna vrata od istog i optužujući oštećenu J V, da mu je, kao radnica na njegovoj vitrini za prodaju sladoleda napravila manjak, a nakon što joj je prethodno uzeo mobilni telefon u cilju onemogućavanja pozivanja pomoći, tražio da mu na ime istog da 2.250 eura, pritom joj prijeteći da će je razbiti i polomiti, a da će joj djecu baciti preko balkona, unoseći joj se u lice, pratio je po stanu gurajući je ramenom i ograničavajući joj rukama slobodu kretanja, prislanjao glavu uz njenu pritom izgovarajući prijetnje i nazivajući je kurvom, prislanjao je uza zid i držao za grlo, da bi kada je oštećena J V, na nagovor oca okrivljenog koga je okrivljeni pozvao telefonom, iz svog novčanika izvadila 1.050 eura, zatražio od njenih kćerki, oštećene V  i D B da mu daju novac koji imaju kod sebe i pritom ih počeo pretresati zbog čega su one iz svojih torbi izvadile iznose od 80 eura i 40 eura, koje je osumnjičeni zajdno sa gore pomenutim iznosom od 1.050 eura  koji je oštećena J V u medjuvremenu ponovo vratila u novčanik, uzeo i u jutarnjim časovima izašao iz stana u kome je oštećene ostavio zaključane, da bi se ubrzo vratio i sve tri ih, ne našavši više novca prilikom pretresa njihovih stvari, istjerao iz stana izbacujući pritom i njegove stvari van.</span>
</p>
<p class="p4"></p>
<p class="p4">
<span>- </span><span class="s3">čime bi učinio krivično djelo iznude iz čana 157. st. 1. Krivičnog zakona RCG</span><span>.</span>
</p>
<p class="p4"></p>
<p class="p4">
<span>Troškovi krivičnog postupka padaju na teret budžetskih sredstava ovog suda. </span>
</p>
<p class="p4"></p>
<p class="p4">
<span>Oštećene J V, B V i B D se sa postavljenim imovinsko pravnim zahtjevom upućuju na parnicu.</span>
</p>
<p class="p4"></p>
<p class="p3">
<span class="s1">O b r a z l o ž e n j e</span>
</p>
<p class="p3"></p>
<p class="p4">
<span>ODT Kotor aktom Kt.br. 411/03 od 09.05.2005 godine optužio je D I zbog izvršenja krivičnog djela iznude iz čana 157. stav 1. Krivičnog zakona RCG.</span>
</p>
<p class="p4"></p>
<p class="p4">
<span>U ponovnom postupku sud je zakazao i održao glavni pretres dana 25.07.2013.g. u prisustvu zamjenika ODT Kotor Danke Živković, okrivljenog i njegovog branioca adv. Z M i dana 26.07.2013.godine donijeta je odluka u ovoj krivičnopravnoj stvari.</span>
</p>
<p class="p4"></p>
<p class="p4">
<span>Okrivljeni D Ije u svojoj odbrani u ponovljenom postupku izjavio u svemu jednako kao u ranijem postupku, da ne priznaje izvršenje krivičnog djela i ne osjeća se krivim, da je sve što je navedeno netačno. Naveo je da je sve počelo tako što je J  V  zaposlio na prodaji sladoleda, po preporuci njegove dugogodišnje prijateljice I V iz P . Vesna mu od početka nije ulivala povjerenje kao saradnica, ali pošto je Vera molila njenog oca, istu da zaposli, na očevo insistiranje je zaposlio. Od samog početka su se potvrdile njegove sumlje da Vesna nije pouzdana kao saradnik, jer su se mušterije žalile da im krade neke manje iznose novca. U toku sezone je primio još tri radnice na istoj vitrini i dolaskom istih prestale su pritužbe na rad J. Pretpostavlja da se Jankovćka bojala da u prisustvu istih radi nešto nezakonito, ali je ponovo počelo da dolazi do problema nekih mjesec dana od njihovog početka rada, kada se sa istima dogovorila da radi na kasi. Naglasio je da je na insistiranje oca, takođe kao radnicu primio i kćer J , V , pošto je mlađa kćerka iste bila suviše mala za posao, nije željeo da je iskoristi i zbog toga je nije zaposlio. Naglasio je i da je V i njenu kćerku primio da žive sa njim u njegovom stanu u B . On se smjestio u jednu sobu, a one u ostalom dijelu stana, a njegov boravak u stanu se svodio samo na spavanje, tako da u samom stanu nijesu imali kontakata. Kada je primijetio da se javlja veliki manjak i provjerom kroz knjige i računanjem preko kompjutera je sa sigurnošću utvrdio da je Vesna odgovorna za manjak u visini 2.500-3.000 eura. Zbog toga se dana 27.08.2003 godine u poslijepodnevnim časovima uputio u stan kod Vesne da istoj kaže što je utvrdio i da tako više neće moći da radi. Pošto je shvatio da se radi o ženi koja je spremna na sve, odlučio je da u stan ne ulazi sam i negdje oko 21,00 čas, ponovo je našao u stanu, ali u društvu sa K B, njegovim ortakom. Odgovorno je izjavio da je rekao Vesni da je utvrdio manjak od oko 3.000 eura i da je ona odgovorna za to i tražio da mu vrati taj iznos, ali da ni jednog trenutka nije upotrijebio silu, ni prijetnju, niti je na bilo koji način maltretiro ni prisilio da vrati novac. Naveo je i da nije prijetio da će napasti na život i tijelo njoj i njenim kćerkama, i da je to izmišljotina. Ubjeđivanje je potrajalo nekoliko sati bez ikakvih grubosti i u jednom trenutku je mobilnim telefonom pozvao oca u Z , jer je smatrao da je upravo on kriv što je zaposlio tu ženu. Ona je obavila razgovor sa njegovim ocem, i nakon toga mu sama, bez iznude, dala iznos od 1.280 eura. Naveo je da ni jednog trenutka nije prisilio da novac daju njene kećerke, niti je ista dala njihov novac, a novac je izvadila iz svojih putnih torbi prepunih garderobe. Izjavio je da nije tačan podatak da je istjerao iz stana i izbacio njene stvari i zadržao neke njene stvari, već je u tom stanu ostala tu noć da spava sa kćerkama, a on u svojoj sobi u istom stanu. Sjutradan joj je pomogao da snese stvari do ispred zgrade, a to je uradio da što prije prekine svaki kontakt sa tom ženom. Nijednu njenu stvar nije zadržao, a u stanu su ostale samo etikete sa garderobe koju je kupila od novca kojeg je pronevjerila radeći kod njega. U razgovoru sa J V, ista je pokušala da ga optuži da je silovao njenu mlađu kćerku; da je oduzeo flautu njenoj kćerki iako mu je poznato da je njena kćerka u P svirala flautu, za koju ga je ona optužila da je on oduzeo. Naveo je da što se tiče događaja 30.08.2003 godine ispred vitrine za prodaju sladoleda, da je to takođe konstrukcija J, a radi se o tome da ga je noć prije toga zvala na mobilni telefon i prijetila mu u smislu da će je zapamtiti i da će mu prirediti nešto ružno i loše. Upravo zbog tih prijetnji kada je sjutra dan vidjeo kod vitrine, da ona dolazi u pratnji nekog jakog i krupnog momka, misleći da je istog angažovala da vitrinu razbije ili napravi neku štetu, svojim vozilom se parkirao ispred vitrine da bi istu zaklonio od eventualnih udaraca. Naveo je da J nije prijetio niti upućivao riječi „kurvetino jedna razvaliću te, polomiću te“ što mogu posvjedočiti i osobe koje su se zatekle na tom mjestu. Naveo je da nije tačno da je te noći kada je obavijestio da je utvrdio da ga je potkrala, J sa njenim kćerkama zaključao u stanu, jer su iste ostale da spavaju u tom istom stanu, kao i on u svojoj sobi. Dodao je da je</span><span class="s4"> </span><span>u aprilu ili maju ove godine na sahrani g-đe V I sreo je J V na jednom saučešću gdje je ona i primala saučešće, tu joj je pružio ruku i poljubili su se, i tada mu je dala broj telefona međutim on nije nju kontaktirao.  </span>
</p>
<p class="p4"></p>
<p class="p4">
<span>Sud je u dokaznom postupku radi utvrđivanja činjeničnog stanja i krivice okrivljenog proveo ranije izvedene dokaze: pročitane su izjave ošt. svjedoka J V, B V, B D, a neposredno je saslušao svjedoka B K.  </span>
</p>
<p class="p4"></p>
<p class="p4">
<span class="s1">Svjedok B K </span><span>je ostao kod svoje ranije izjave i objasnio da ga je okrivljeni negdje prije ponoći, dana 27.08.2003 godine, pozvao da zajedno pođu do radnice koja je radila na vitrini za prodaju sladoleda J V, jer želi da se rasprave oko manjka kojeg je napravila. Prihvatio je poziv, jer njih dvojica to zajedno drže i tako stigao u stan u kojem su do tada živjeli okrivljeni u svojoj sobi, a J  sa svojim kćerkama u ostalom dijelu stana. Čim su stigli, okrivljeni je J V rekao da je sa sigurnošću utvrdio i provjerio da ga je ona pokrala, putem preciznog vaganja izdatog sladoleda i novca koji je zarađen od prodaje tog sladoleda, i rekao joj da se radi o iznosu većem od 2.000 eura. Okrivljeni je bio jako i uzbuđe, povišenim tonom se obraćao toj ženi, ali nijednog trenutka joj nije prijetio niti bilo kakvu fizičku prisilu vršio nad njom. Naveo je da nijesu tačne tvrdnje oštećene da joj se okrivljeni unosio u lice, da je prijetio njoj i njenim kćerkama, tim prije što on kao stariji čovjek od ugleda ne bi dozvolio da se bilo ko tako ponaša u njegovom prisustvu, prema ženi koja je majka dvoje djece. Tokom rasprave J  je u jednom trenutku kada je okrivljeni bio odsutan iz prostorije, priznala mu da je ona napravila manjak ali ne više od 400 eura. Okrivljeni nije držao zaključanu ošt. sa svoje dvoje djece u stanu dok je on bio tu, niti mu se ona žalila da je on to uradio. Okr. je raskinuo radni odnos J V, ostao je u tom stanu da spava, i u istom stanu su bile J V i njeno dvoje djece, sve do jutra. Po dogovoru je narednog jutra došao i  o trošku okrivljenog odvezao lične stvari J i njenih kćerki za P  Ništa od stvari ošt. nije ostalo kod okrivljenog u stanu. U jednom trenutku ošt. je izvadila novac 1000 e, ali je rekla da je to njen a novac je okr. dala i to nakon telefonskog razgovora sa ocem D I. Sjutradan on je poveo J V i njenu djecu kolima u P  ali tada nije bilo bilo kakve priče.</span>
</p>
<p class="p4"></p>
<p class="p4">
<span class="s1">Oštećena J V </span><span>izjavila je da se pridružuje krivičnom gonjenju i postavlja imovinsko pravni zahtjev u visini novca koji joj je oduzet, kao i za štetu po osnovu pretrpljenog straha, njenog i njene djece, a u visini koju odredi sud. Izjavila je da se u ljeto 2003. godine zaposlila na prodaji sladoleda iz vitrine vlasništvo okrivljenog i taj posao je obavljala savjesno, i trudila da bude dobar radnik i da zaradi platu. Ono što se desilo kritične prilike je za nju ružna uspomena i trauma, i bila je iznenađena kada je to veče oko 21 čas okrivljeni došao u stan sa K B, a koji je zajedno sa kćerkama dijelila sa okrivljenim. Istakla je da je okrivljeni djelovao kao da je drogiran, i kada je ušao u stan prvo joj je oduzeo mobilni telefon, zatim zaključao vrata stana i počeo da viče na nju. Okrivljeni je odmah počeo da traži novac, govoreći joj „gdje je novac, daj ga, vrati ga“, i uspjela je da razazna da traži novac, koji je navodno pokrala sa njegove vitrine, a govorio je o manjku od 2000 eura, o kojem nije znala ništa. Okrivljeni je čitavo vrijeme gurao po stanu, držao za grlo, prislanjao uza zid, a potom prijetio da će njene kćerke iz stana baciti kroz prozor, prislanjao njegovu glavu o njenu, a  čitavo to vrijeme je bio prisutan K B. Njenje kćerke su to vidjele i čule kako je naziva pogrdnim riječima, nazivajući je kurvom i slično. Tražio je da vidi koliko novca ima kod sebe, što mu nije dozvolila, obzirom da je u novčaniku imala svoj novac, platu od jula mjeseca, kao i novac koji su joj rođaci dali na poklon prilikom susreta u B i. U cilju ubjeđivanja da vrati novac, okrivljeni je u jednom trenutku pozvao telefonom njegovog oca, kojeg poznaje sa početka ljeta i isti je pokušao da joj objasni da okrivljeni samo želi da vidi koliko novca ima, i da ne namjerava da joj ga uzme. Vjerujući riječima oca okrivljenog, i njegovoj zakletvi da samo želi da vidi novac, iz novčanika je izvadila sve što je imala a to je 1.050 eura i džeparac njenih kćerki, ukupno 1.170 eura. Navela je da joj je posebno neprijatno bilo kada je okrivljeni u cilju traženja novca od njenih kćerki, izvršio njihovo pretresanje, a uloga K je bila ružna jer je čitavo vrijeme pokušavao da smiri situaciju i okrivljenog, a zatim počeo sa istim konverzaciju na italijanskom jeziku. Kćerke su joj rekle, obzirom da uče italijanski jezik, da je čitavo vrijeme okrivljenog nagovarao da im oduzme novac. Takvo maltretiranje se nastavilo čitavu noć sve do jutra, a K je iz stana izašao negdje iza pola noći, upravo onda kad je novac stavila na sto i bez prisustva istog okrivljeni je bio neprijatan i ponašao se na isti način, kao i u prisustvu K. U ranim jutarnjim časovima okrivljeni je uzevši novac iz njenje torbe i novčanika izašao iz stana, a nju i djecu zaključao u stanu. Brzo nakon odlaska okrivljeni se ponovo vratio, dovezavši vozilo ispred zgrade, a zatim su na grub način on i K njihove stvari i torbe natovarili u prikolicu vozila, rekli im da sjednu u vozilo i odvezli ih kući u P. K ih je sam vozio za P , a okrivljeni je samo istom pomogao oko utovara stvari. Obrirom da su bili bukvalno izbačeni iz stana nije stigla ni da prekontroliše što je sve ostalo u istom, a ostala je flauta, mobilni telefon marke A , S  video kamera, i dvije torbe sa garderobom i ličnim stvarima, diktafon. Navela je da što se tiče događaja od 30.08.2003 godine ispred vitrine okrivljenog za prodaju sladoleda, kada se kretala i prolazila pored vitrine okr. sasvim slučajno, u jednom trenutku je primijetila kako iz pravca Starog grada nailazi vozilo M , i imala je utisak da je to vozilo krenulo na nju upravo kada je vozač, okrivljeni prepoznao. Onog trenutka kada je prepoznao upalio je vozilo i krenuo na nju direktno i bila je uplašena jer je vozilo išlo direktno na nju.  </span>
</p>
<p class="p4"></p>
<p class="p4">
<span class="s1">Oštećena B D</span><span> je u prisustvu svoje majke, zakonske zastupnice J V, izjavila da je kritične prilike bila jako uplašena kada su u stan koji su dijelili do tada ona, njenja majka i sestra sa okrivljenim, upali okrivljeni i stariji čovjek K . Okrivljeni je odmah počeo da viče na njenu majku da vrati novac koji je pokrala sa vitrine, gdje su radile tog ljeta. Okrivljeni je bio nervozan i stalno vikao, osjećala se neprijatno, a prvenstveno uplašenom. Njena majka je odgovorila da nije ukrala i da sa tim nema ništa, a nešto kasnije je okrivljeni počeo njenu majku i fizički da maltretira da istu gura po stanu, prijeteći da će da je razbije, a njih dvije da baci kroz prozor. Uporno je tražio da mu pokažu novac koji imaju i čak je nju i njenu sestru pretresao, a majku nešto kasnije i tada je ona bila primorana da okrivljenom pokaže novčanik sa novcem. Koliko je njoj poznato, radilo se o njihovim platama, a ne o oduzetom novcu. Te večeri je njena majka obavila telefonski razgovor sa ocem okrivljenog. Kasnije tokom noći je otišao B K, a ujutro je okrivljeni uzeo novac koji je njena majka pokazala da je njen, a kasnije su ih bukvalno istjerali iz stana, da je okrivljeni sve njihove torbe odnio do vozila, a K ih odvezao kolima do P  Tada su im u stanu ostale stvari koje im nijesu vraćene a to su flauta, mobilni telefon A, S  kamera, diktafon, i dvije torbe sa njihovim stvarima i diskmen njenje sestre. Izjavila je da i danas ima traume zbog tadašnjeg ponašanja okrivljenog i da je svo vrijeme bio prisutan B K.</span>
</p>
<p class="p4"></p>
<p class="p4">
<span class="s1">Oštećena B V</span><span> je u prisustvu svoje majke, zakonske zastupnice J V, izjavila da se pridružuje krivičnom gonjenju i postavlja imovinsko pravni zahtjev u iznosu koji odredi sud. Navela je da je kritične prilike bila jako iznenađena kad je u njihov stan ušao okrivljeni sa K B, i počeo da optužuje njenu majku za manjak na vitrini za sladoled, na kojoj je radila njena majka, ona i njena mlađa sestra, stim što je plata njene majke trebala biti 700 eura, a njihova 300 eura. Kada je došao u stan, okrivljeni joj je djelovao jako čudno i odmah je počeo da viče, neprestano tražeći da mu njena majka da novac koji je navodno ukrala sa vitrine. Njena majka je govorila da ne zna o čemu se radi, da nije napravila manjak i u jednom trenutku je rekla da se zove policija i da se na taj način sve riješi. Okrivljeni to nije želio, pogotovo ne K. Nešto kasnije okrivljeni je počeo da gura njenu majku po stanu, da je drži za vrat i da joj upućuje prijetnje u smislu da će je razbiti, polomiti i da će nju i njenu sestru baciti kroz prozor ili balkon. Čitavo vrijeme su bile zaključane u stanu, jer ih je okrivljeni zaključao kad je ušao, i bilo joj je neprijatno. Zna da je njena majka kasnije okrivljenom pokazala novac, da je nakon pretresanja uzeo džeparac i od nje i njene sestre. Ta neprijatna situacija je potrajala čitavu noć do jutra, kad ih je K vozilom sa prikolicom odvezao u P . Okrivljeni je sve njihove stvari iz zgrade donio do vozila i pri tom ih bukvalno istjerao iz stana. Novac koji je njena majka pokazala okrivljenom, da bi se uvjerio da to nije ukraden novac, već njihove sakupljene plate i pokloni, isti je uzeo i zadržao za sebe, a od stvari im je u stanu ostala flauta, njen diskmen, video kamera Soni, mobilni telefon alkatel, diktafon i dvije torbe sa stvarima. Istakla je da je to veče okrivljeni djelovao jako čudno, bio je vrlo uznemiren i imala je utisak da ne zna što govori, pa je pretpostavljala da je drogiran. A inače su te sezone njih tri živjela u istom stanu sa okrivljenim, on u jednoj a one u drugoj sobi, ali se ovako nije ponašao. Zbog ponašanja kojeg je ispoljio kritične večeri okrivljeni dugo je imala i ima strah koji je prati i danas, da se svo vrijeme školovanja kretala u grupi iz straha da ne bude sama i da joj je okr. na neki način oduzeo pravo daljeg njenog izbora, jer joj je oduzeo flautu što je kasnije uticalo na njeno opredjeljenje za dalje školovanje. takođe je izjavila da je svo vrijeme dok je okr. maltretirao njenu majku i njih dvije u stanu bio i B K koji je podržavao okrivljenog u svojim postupcima.</span>
</p>
<p class="p4"></p>
<p class="p4">
<span>Na osnovu svih izvedenih dokaza i odbrane okrivljenog, utvrđeno je da je su oštećena J V  iz P i njene kćerke V  i D B, radile kao radnice na vitrini za prodaju sladoleda okrivljenog, u ljeto 2003. godine,  sve do 27.08.2003. godine. Okrivljeni je u svojoj odbrani negirao izvršenje krivičnog djela stavljenog mu na teret, na način naveden u optužnom aktu. Objasnio je da je oštećenu V J zaposlio po nagovoru njegovog oca da prodaje sladolede u B  i da je istu sa kćerkama primio da žive sa njim u njegovom stanu u B . Kada je primijetio da se javlja veliki manjak i provjerom kroz knjige i računanjem preko kompjutera je sa sigurnošću utvrdio da je Vesna odgovorna za manjak u visini 2.500-3.000 eura, te se zbog toga dana 27.08.2003 godine u poslijepodnevnim časovima uputio u stan kod Vesne da istoj kaže što je utvrdio i da tako više neće moći da radi. Pošto je shvatio da se radi o ženi koja je spremna na sve, odlučio je da u stan ne ulazi sam i negdje oko 21,00 čas, ponovo je našao u stanu, ali u društvu sa K, njegovim ortakom, i tada  joj je rekao da je utvrdio manjak od oko 3.000 eura i da je ona odgovorna za to i tražio da mu vrati taj iznos, ali da ni jednog trenutka nije upotrijebio silu, ni prijetnju, niti je na bilo koji način maltretiro ni prisilio da vrati novac, niti je prijetio da će napasti na život i tijelo njoj i njenim kćerkama, i da je to izmišljotina. Ubjeđivanje je potrajalo nekoliko sati bez ikakvih grubosti i u jednom trenutku je mobilnim telefonom pozvao oca u Z , jer je smatrao da je upravo on kriv što je zaposlio tu ženu. Ona je obavila razgovor sa njegovim ocem, i nakon toga mu sama, bez iznude, dala iznos od 1.280 eura. Naveo je da ni jednog trenutka nije prisilio da novac daju njene kećerke, niti je ista dala njihov novac, a novac je izvadila iz svojih putnih torbi prepunih garderobe. Izjavio je da nije tačan podatak da je istjerao iz stana i izbacio njenje stvari i zadržao neke njene stvari, već je u tom stanu ostala tu noć da spava sa kćerkama, a on u svojoj sobi u istom stanu. Sjutradan joj je pomogao da snese stvari do ispred zgrade, a to je uradio da što prije prekine svaki kontakt sa tom ženom. Naveo je da što se tiče događaja 30.08.2003 godine ispred vitrine za prodaju sladoleda, da je to takođe konstrukcija J, a radi se o tome da ga je noć prije toga zvala na mobilni telefon i prijetila mu u smislu da će je zapamtiti i da će mu prirediti nešto ružno i loše. Upravo zbog tih prijetnji kada je sjutra dan vidjeo kod vitrine, da ona dolazi u pratnji nekog jakog i krupnog momka, misleći da je istog angažovala da vitrinu razbije ili napravi neku štetu, svojim vozilom se parkikao ispred vitrine da bi istu zaklonio od eventualnih udaraca. Naveo je da J nije prijetio niti upućivao riječi „kurvetino jedna razvalićute, polomiću te“ što mogu posvjedočiti i osobe koje su se zatekle na tom mjestu. Naveo je da nije tačno da je te noći kada je obavijestio da je utvrdio da ga je potkrala, J sa njenim kćerkama zaključao u stanu, jer su iste ostale da spavaju u tom istom stanu, kao i on u svojoj sobi. </span>
</p>
<p class="p4"></p>
<p class="p4">
<span>Odbrana okrivljenog u potpunosti je potvrđena iskazom svjedoka K B za ono vrijeme dok je bio prisutan događaju u stanu između okrivljenog i oštećenih, navodeći da je okrivljeni bio jako ljut i uzbuđen, povišenim tonom se obraćao oštećenoj, ali nijednog trenutka joj nije prijetio niti bilo kakvu fizičku prisilu vršio nad njom, da nijesu tačne tvrdnje oštećene da joj se okrivljeni unosio u lice, da je prijetio njoj i njenim kćerkama, navodeći da on kao stariji čovjek od ugleda, ne bi dozvolio da se bilo ko tako ponaša u njegovom prisustvu, prema ženi koja je majka dvoje djece, tu prisutne.</span>
</p>
<p class="p4"></p>
<p class="p4">
<span>Imajući u vidu sve provedene dokaze i odbranu okrivljenog, sud je našao da nije dokazano da je okrivljeni učinio krivično djelo iznude. Naime, nije dokazano da je okr. u namjeri pribavljanja protivpravne imovinske koristi, silom i ozbiljnom prijetnjom prinudio oštećenu i njene mal. kćerke da mu na štetu svoje imovine daju 1.170,00 eura, da ih je istjerao ujutru iz stana izbacujući pri tom i njihove stvari, jer je iskazom svjedoka K, a i iskazima oštećenih utvrdjeno da je K  povezao do P J  V , njenu mal. djecu i stvari, pošto im je prethodno okrivljeni obezbjedio prevoz do P, vozilo, prikolicu za stvari i vozača; a iskazom svjedoka K utvrdjeno je da se oštećene nijesu žalile tog dana kada ih je vozio u P, na ponašanje okrivljenog prethodne večeri.</span>
</p>
<p class="p4">
<span>Dakle, sud je nesporno utvrdio da je bilo rasprave između okrivljenog i J  V  u vezi nastalog manjka na vitrini za prodaju sladoleda na kojoj je radila J, kao i da je te večeri kada je došlo do prepirke ošt. J  kontaktirala telefonom sa ocem okrivljenog koji joj je rekao da mu novac da, odnosno, da mu dozvoli uvid u novčanik, na što je ona pristala. Takođe je nesporno da su te večeri ostali zajedno u stanu, da je izjutra okrivljeni obezbjedio prevoz i da su oštećene zajedno sa K koji ih je povezao i odnio njihove stvari otišle u P . Međutim, iz iskaza svjedoka nije dokazano da je okrivljeni postupao u namjeri pribavljanja protivpravne imovinske koristi na štetu oštećenih; nije dokazano da je preduzeo neku od djelatnosti koja čini obilježje bića krivičnog djela iznude. </span>
</p>
<p class="p4"></p>
<p class="p4">
<span>Sud je postupajući po rješenju Višeg suda u Podgorici pokušao da obezbjedi pred sudom oštećene J , B  i D  radi suočenja i utvrđivanja činjeničnog stanja, (a nakon izuzeća ranije postupajućeg sudije) međutim, i pored preduzetih radnji sud njihovo priosustvo nije mogao obezbijediti, obzirom da je za raniji glavni pretres ošt.J V bila uredno pozvana, ali se na isti nije odazvala niti je svoj izostanak opravdala, a da su se pozivi za zadnji glavni pretres vratili sa naznakom da je ostavljeno obavještenje, da u zakazano vrijeme nije bilo nikoga u stanu, tako da je sud njihove ranije izjave pročitao uz saglasnost tužioca, dok je branilac ostavio sudu na ocjenu da li će izjave oštećenih čitati. </span>
</p>
<p class="p4"></p>
<p class="p4">
<span>Prema tome nije sporno da je oštećena J V radila na prodaji sladoleda kod okrivljenog, da je živjela sa svoje dvoje mal. djece u stanu oštećenog za to vrijeme, da je nastao manjak na vitrini za sladolede, s tim što je okrivljeni naveo da je to bilo 2.000,00 eura a ošt. J ne više od 400,00 eura; da je zbog toga došlo do rasprave između okr. i ošt. kojoj je prisustvovao B K da je nakon rasprave još jednu noć ostala ošt. sa svojom djecom u stanu okrivljenog te da su sjutradan napustili B  i da ih je vozilom u P odvezao B K; kao i da je J V dobila otkaz radnog odnosa kod okrivljenog. Međutim, da je ponašanje okrivljenog bilo na način kako se to navodi u optužnici nije dokazano niti jednim izvedenim dokazom, a ponašanje same ošt. i njene djece upućuje na zaključak, da su i same one izbjegavale suočenje pred sudom sa okrivljenim obzirom da iste iako im je ostavljeno obavještenje u zakazano vrijeme nije bilo nikoga u stanu(kako to proizilazi iz izvještaja službenika pošte) kako bi im se uredno uručio poziv za glavne pretrese.</span>
</p>
<p class="p4"></p>
<p class="p4">
<span>Sud izvedenim dokazima nije mogao utvrditi činjenično stanje navedeno u optužbi, pa je u nedostatku dokaza, okrivljenog oslobodio optužbe a shodno čl. 373. st.1. tač.2. ZKP.</span>
</p>
<p class="p4"></p>
<p class="p4">
<span>Shodno čl.230 st. 1 ZKP-a odlučeno je da troškovi krivičnog postupka padaju na teret Budžeta Crne Gore.</span>
</p>
<p class="p4"></p>
<p class="p4">
<span>Na osnovu čl.239. st.3. ZKP-a sud je oštećene J V, B V i B D sa postavljenim imovinsko pravnim zahtjevom uputio na parnicu.</span>
</p>
<p class="p4"></p>
<p class="p3">
<span class="s1">OSNOVNI SUD U KOTORU </span>
</p>
<p class="p3">
<span class="s1">Dana  26. 07. 2013.g.</span>
</p>
<p class="p3"></p>
<p class="p4">
<span class="s1">Zapisničar 							                    Sudija</span>
</p>
<p class="p5">
<span class="s1">Tamara Počanić						          Danijela Samardžić </span>
</p>
<p class="p5"></p>
<p class="p4">
<span class="s1">PRAVNA POUKA</span><span>: Protiv ove presude dozvoljena je žalba Višem sudu Podgorica, u roku od 15 dana od dana prijema iste, a preko ovog suda. </span>
</p>
<p class="p5"></p>
<p class="p5">
<span>DNA: ODT; okr, adv; ošt.; u spise.</span>
</p>
<p class="p6"></p>


</body>
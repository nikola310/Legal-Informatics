<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p style="text-align:center;">
<span></span>
</p>
<p style="text-align:right">
<span class="span1">K.108/12/12</span>
</p>
<p>&nbsp;</p>
<p style="text-align:center;">
<span class="span1">U IME CRNE GORE  </span>
</p>
<p>&nbsp;</p>
<p>
<span class="span1">OSNOVNI SUD U KOTORU, kao nadležni prvostepeni krivični sud, po sudiji Momirki Marović kao sudiji pojedincu, uz učešće zapisničara Ana-Marije Petković, u krivičnom predmetu protiv okrivljenog M LJ zbog krivičnog djela utaje poreza i doprinosa iz člana 264 stav 4 u vezi stava 1 Krivičnog zakonika CG, koji se vodi po optužnom predlogu ODT Kotor Kt. broj 418/09 od 06.03.2012 godine, nakon  glavnog i javnog pretresa održanog dana 16.05.2014 godine, u prisustvu zamjenika  ODT Kotor Danke Živković, okrivljenog M LJ i njegovog branioca advokata D M, dana 23.05.2014 godine donio je i javno objavio</span>
</p>
<p>&nbsp;</p>
<p style="text-align:center;">
<span class="span1">P R E S U D U </span>
</p>
<p>&nbsp;</p>
<p>
<span class="span1">OKRIVLJENI M LJ, JMBG ......, od oca V i majke Ž, rođene J, rođen ... godine u P, stalno nastanjen u P, A Z broj ... državljanin CG, oženjen, otac jednog djeteta, sa završenom SSS, srednjeg imovnog stanja, neosuđivan, protiv kojeg se ne vodi postupak za drugo krivično djelo, proveo u pritvoru po rješenju istražnog sudije Ki.177/08 od 31.07.2008 godine </span><span class="span1">u periodu o</span><span class="span1">d 30.07.2008 godine do 30.08.2008 godine,</span>
</p>
<p>&nbsp;</p>
<p style="text-align:center;">
<span class="span1">K r i v    j e</span>
</p>
<p>&nbsp;</p>
<p>
<span class="span1">Što je u periodu od 01.01.2005. do 31.12.2006. godine u B, u svojstvu izvršnog direktora – ovlašćenog lica za zastupanje stambene zadruge „E“ iz B, u namjeri da za ovu zadrugu izbjegne plaćanje PDV-a i poreza na dobit na prodatu robu i naplaćene prihode, u ukupnom iznosu od 8.097.114,92.- eura, na način što je protivno članu 26 stav 2 i 4 Zakona o poreskoj administraciji propustio da vodi poslovne knjige na zakonit način i tačno obračuna poreze i podnese prijave u određenim rokovima, jer nije fakturisao ostvarene prihode od prodaje nefakturisanog materijala i robe, niti je vodio poslovne knjige o izvršenim radovima, niti ko je te radove izvršio, odnosno protivno članu 4 stav 8, član 31 stav 1 i stav 4 Zakona o PDV-u nije izdavao račune za nefakturisanu robu i razmjenu robe, te protivno članu 7 i 8 Zakona o porezu na dobit nije kao osnovicu za porez za obračun dobiti uzeo vrijednost nefakturisane robe i ostvarenih prihoda od fizičkih lica, već je izradio lažnu dokumentaciju da je kupljena roba razduživana članovima zadruge, tako što je fiktivno prikazivao veći broj fizičkih i pravnih lica sa područja Crne Gore i izvan granica Crne Gore kao članove zadruge, preko kojih je investitorima fakturisao izvedene građevinske radove koji su obavljali fiktivni zadrugari kao usluge, uopšte ne prikazujući u fakturama investitorima isporučeni građevinski materijal, a koju su investitori direktno preuzimali sa stovarišta građevinskog materijala i plaćali „E“ kao </span><span class="span1">usluge kroz fakture o izvršenim uslugama  građenja bez obračuna PDV-a, a na koji način je izbjegao da iskaže i plati PDV u iznosu od 1.176.503,88 eura, te porez na dobit na ostvarene prihode na ime prodate robe i primljenih uplata u iznosu od 6.920.611.04 eura, po stopi od 9% odnosno u iznosu od 622.854,99 eura, čime je oštetio budžet Crne Gore za ukupni iznos poreskih obaveza od 1.799.358,87 eura, pri čemu je bio uračunljiv, svjestan svog djela, njegove zabranjenosti, a čije izvršenje je htio,</span>
</p>
<p>&nbsp;</p>
<p>
<span class="span1">- čime je učinio krivično djelo utaja poreza i doprinosa iz člana 264 stav  4 u vezi stava 1 Krivičnog zakonika CG.</span>
</p>
<p>&nbsp;</p>
<p>
<span class="span1"></span><span class="span1">Pa mu sud na osnovu naprijed navedene krivičnopravne odredbe i člana 3, 5, 8, 13, 15, 36, 42, 45, 46, 52, 53. i 54. Krivičnog zakonika CG i člana 368 i 374 Zkp-a  i z r i č e</span>
</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">Kojom mu utvrđuje kaznu zatvora u trajanju od 10 (deset) mjeseci i istovremeno određuje da se kazna neće izvršiti ukoliko okrivljeni za vrijeme od tri godine od dana pravosnažnosti presude ne učini novo krivično djelo.</span>
</p>
<p>&nbsp;</p>
<p>
<span class="span1">Ukoliko uslovna osuda bude opozvana, okrivljenom će se u kaznu zatvora uračunati vrijeme provedeno u pritvoru po rješenju sudije za istragu ovog suda Ki. br. 177/08 od 31.07.2008 godine i to od 30.07.2008 godine do 30.08.2008 godine.</span>
</p>
<p>&nbsp;</p>
<p>
<span class="span1">I na osnovu člana 39. Kz-a CG, sud okrivljenom izriče</span>
</p>
<p>&nbsp;</p>
<p>
<span class="span1">NOVČANU KAZNU u iznosu od 3.000,00 (tri hiljade) eura koju će platiti u roku od tri mjeseca od dana pravosnažnosti presude, a koja će se u slučaju da je ne plati u navedenom roku zamijeniti kaznom zatvora tako što će se za svakih 25,00 eura novčane kazne odrediti jedan dan kazne zatvora.</span>
</p>
<p>&nbsp;</p>
<p>
<span class="span1">Dužan je okrivljeni da na ime sudskog paušala uplatiti iznos od 55,00 eura, kao i na ime troškova krivičnog postupka iznos od 20.918,80 eura, u roku od tri mjeseca od dana pravosnažnosti presude.</span>
</p>
<p>&nbsp;</p>
<p>
<span class="span1">Novčanu kaznu, troškove krivičnog postupka i sudski paušal okrivljeni će platiti u datom roku na žiro račun broj 832-16-52 u korist budžeta Crne Gore </span><span class="span1">i dokaz o uplati dostaviti ovom sudu </span><span class="span1">s pozivom na poslovni broj K. 108/12/12.</span>
</p>
<p>&nbsp;</p>
<p>
<span class="span1">Oštećena Poreska uprava Crne Gore se radi ostvarivanja imovinsko-pravnog zahtjeva upućuje na parnicu.</span>
</p>
<p>&nbsp;</p>
<p style="text-align:center;">
<span class="span1">O b r a  z l o ž e n j e </span>
</p>
<p>&nbsp;</p>
<p>
<span class="span1">ODT Kotor aktom Kt. broj 419/08 od 06.03.2012 godine stavilo je na teret M LJ izvršenje krivičnog djela utaje poreza i doprinosa iz člana 264 stav 4 u vezi stava 1 Krivičnog zakonika CG.</span>
</p>
<p>&nbsp;</p>
<p>
<span class="span1">Okrivljeni M LJ je u svojoj odbrani na zapisnik pred istražnim sudijom dana 31.07.2008 godine naveo da ne priznaje izvršenje krivičnog djela i ne osjeća se krivim. Praktično nije ni imao poslovnih kontakata sa svim zadrugarima, već su isti ostvarivali posredno, odnosno preko grupovođa, koji je u njegovu zadrugu učlanjivao grupu svojih zadrugara i samim tim je znači, sarađivao sa grupovođama. Interes zadrugara za uključivanje u zadrugu je dobijanje materijala po povoljnijim uslovima, odnosno za izvršene usluge a ne za novac. Te usluge su vršili firmama koje je on pronalazio, a djelimično grupovođe, što znači da je Emona kupovala materijal koji je njima potreban, a oni su za račun E obrađivali posao kod različitih firmi  i na taj način su imali svoj interes, a Emona svoj. On je materijal kupovao i uredno plaćao PDV na isti, a zatim je materijal ustupao zadrugarima preko grupovođa i oni nisu bili u obavezi da plaćaju PDV, jer je jednom već plaćen. Upravo u tome je razlika između stambene zadruge i nekog preduzeća koje se bavi prometom građevinskog materijala. </span>
</p>
<p>&nbsp;</p>
<p>
<span class="span1">Okrivljeni M LJ je u svojoj odbrani na glavnom pretresu naveo </span><span class="span1">da je na mjesto direktora zadruge ,,Emona"  stupio krajem  2001 godine i u toku  poslovanja  imao je više kontrola inspektora koji nikada nisu ukazali ni na jednu nepravilnost do predmetne kontrole. Čak 2005 i 2006 godine su vršene kontrole, a ni tada nije bilo primjedbi na poslovanje zadruge. Naveo je da je imao službe koje su vodile dokumentaciju, knjigovođu, a on bi u konačnom potpisivao fakture a koje bi oni prethodno izradili. Nikada nikome pa ni knjigovođi nije naložio niti sugerisao da sačine bilo kakvu fakturu ili dokumentaciju mimo pravila i zakona zadruge, već je istima vjerovao i mislio da oni rade po pravilima zadruge a on bi u konačnom potpisivao dokumentaciju. Može se suočiti sa svim tim ljudima koji su radili u te knjigovodstvene službe, a kako bi opravdao svoju izjavu da nikome nije nalagao da  preduzimaju ništa mimo pravila zadruge, jer su oni svi bili u obavezi sa rade po zakonu.</span>
</p>
<p>
<span class="span1">Prilikom odgovora na pitanja na glavnom pretresu naveo je da prema pravililma zadruge neko lice može da postane član te zadruge ako potpiše pristupnice i plati članarinu od 5 eura i preda kopiju lične karte. Iako je on potpisivao fakture prethodno bi službe zadruge sačinile iste, a prvenstveno se situacija nije mogla izdati, ukoliko zadrugari prije toga nisu obavili neki posao za izvođača. Grupoovođa je u stvari lice koji je predstavnik članova zadruge, npr. kada se petnaest lica učlani u zadrugu oni imaju jednog predstavnika i on vodi računa o njima, o tome koliko posla obave zadrugari, a sve u smislu da bi izvođač uplatio novac na ime obavljenih radova zadruzi, a zadruga njima preda građevinski materijal u vrijednosti obavljenih poslova. U stvari zadruga je iznajmljivala radnu snagu  izvođačima na raznim gradilištima. Potpisivani su ugovori između zadruge ,,Emona" i izvođača radova na gradilištima i te ugovore je on potpisivao. Navodi da je i u svakom ugovoru bilo navedeno koji zadrugari će obavljati poslove i koje poslove na tom gradilištu. Zadruga je imala stručno lice a to je bila P Ž koja je vodila računa o tome koji zadrugar je i koliko posla napravio na gradilištu, a sve u smislu kako bi se odredio dio koliko tog zadrugara slijedi materijala a za obavljene poslove. On ne zna kako je ona sačinjavala te situacije odnosno kako je kontrolisala obavljeni posao, ali svakako joj je to bilo određeno u opisu radnog mjesta. Njegova dužnost nije bila da vrši kontrolu a na osnovu potpisanog ugovora o izvođenju radova, ali su ti poslovi obavljeni i to upravo od tih zadrugara, a kako bi se istima kasnije izdao materijal po osnovu obavljenog posla, te da on to nije ni radio. Prema pravilima zadruge, zadrugar je mogao a nakon što dobije određeni materijal a na ime pruženih usluga </span><span class="span1">da taj materijal koristi za svoje potrebe i ugrađuje u svoj objekat, ali on nije pratio što su zadrugari kasnije radili sa tim materijalom i da li su ga ugrađivali i koristili za svoje potrebe. Prema pravilima zadruge ista se mogla baviti prodajom građevinskog materijala ali u tim slučajevima je morao biti izražen PDV. Ne zna da li se PDV trebao obračunavati prilikom predaje građevinskog materijala zadrugarima a po osnovu pruženih usluga jer je to posao knjigovođe, odnosno oni su sačinjavali dokumentaciju vezano za predaju materijala zadrugarima. Dok je on bio direktor zadruge dolazilo je do povećanja osnivačkog kapitala zadruge, ali on se sada ne može sjetiti u kojem je to periodu bilo, ali svakako se to može vidjeti u spisima CRPS, ni po kojem osnovu, mada se sjeća da je bilo i po osnovu uplata na ime povećanja osnivačkog kapitala.Te uplate su vršene od strane zadrugara. Za zadrugu je krajnji potrošač bio zadrugar, a materijal im je isporučivan putem radnih naloga za ugradnju. A ove radne naloge su sačinjavale službe zadruge i to stručno lice  i to građevinac. Knjigovođa zadruge je bila R V kojoj je predavana dokumentacija da bi istu zavela, a nakon toga bi ona vraćala tu dokumentaciju zadruzi. Jeste vršeno povećanje osnivačkog kapitala i to je registrovano kod Privrednog suda u P, ali da iako je od strane vještaka bio pozivan da dostavi dokumentaciju vezano za povećanje osnivačkog kapitala zadruge, on to nije dostavio na uvid, međutim uvidom u spise predmeta kod Privrednog suda u P to se može utvrditi.</span>
</p>
<p>&nbsp;</p>
<p>
<span class="span1">U dokaznom postupku koji je sproveden u cilju utvrđenja činjeničnog stanja i krivice okrivljenog, sud je proveo sledeće dokaze: saslušao ovlašćenog predstavnika oštećene Poreske uprave Crne Gore M A, </span><span class="span1">pročitao nalaz i mišljenje vještaka ekonomsko-finansijske struke R M, N M i P M od 06.12.2011 godine, te dopunske nalaze i mišljenja vještaka ekonomsko-finansijske struke R M, N M i P M od 15.03.2013 godine i 05.12.2013 godine, saslušao</span><span class="span1"> </span><span class="span1">vještake ekonomsko-finansijske struke R M, N M i P M, izvršio uvid u spise predmeta Privrednog suda u Podgorici za zadrugu ,,E", registarski broj 9-0000641, na saglasnost stranaka pročitao iskaz svjedoka O M sa zapisnika sa ranijih glavnih pretresa od 25.06.2012 godine i 04.09.2013 godine, iskaz svjedoka V R sa zapisnika pred istražnim sudijom ovog suda i sa ranijeg glavnog pretresa, iskaz svjedoka L M sa zapisnik pred istražnim sudijom ovog suda  i sa ranijeg glavnog pretresa, iskaz svjedoka P Ž sa zapisnika pred istražnim sudijom ovog suda i sa ranijeg glavnog pretresa, iskaz svjedoka Š R sa zapisnika sa ranijeg glavnog pretresa, iskaz svjedoka P N sa zapisnika pred istražnim sudijom ovog suda od 28.08.2008 godine, iskaz svjedoka L A sa zapisnika pred istražnim sudijom ovog suda od 27.08.2008 godine, iskaz svjedoka S M sa zapisnika pred istražnim sudijom ovog suda od 27.08.2008 godine, iskaz svjedoka Đ P sa zapisnika pred istražnim sudijom ovog suda od 27.08.2008 godine, izvršio uvid u izvod iz kaznene evidencije za okrivljenog UP I P od 11.08.2008 godine, na saglasnost stranaka pročitao iskaz svjedoka D M sa zapisnika pred istražnim sudijom ovog suda od 14.08.2008 godine, iskaz svjedoka D  S sa zapisnika pred istražnim sudijom ovog suda od 14.08.2008 godine, iskaz svjedoka R LJ sa zapisnika pred istražnim sudijom ovog suda od 12.08.2008.godine, iskaz svjedoka R J sa zapisnika pred istražnim sudijom ovog suda od 06.08.2008 godine, iskaz svjedoka P Z sa zapisnika pred istražnim sudijom ovog suda od 06.08.2008 godine, iskaz svjedoka M LJ sa zapisnika pred istražnim sudijom ovog suda od 06.08.2008 godine, pročitao zapisnik poreske uprave broj 03/14-51624/06 od 09.06.2006 godine, izvršio uvid u rješenje Ministarstva finansija broj 04-796/1-2006 od 24.08.2006 godine, uvid u rješenje Ministarstva finansija broj 04-1040/1-2006 od 16.11.2007 godine, uvid u rješenje Ministarstva finansija broj 04-272/1-2007 od 10.05.2007 godine, uvid u </span><span class="span1">pravosnažno rješenje Ministarstva finansija broj 04-48971-2008 od 05.09.2008 godine, uvid u zapisnik o izvršenoj inspekcijskoj kontroli poreske uprave broj 03/14-5-809/2005-1 od 01.06.2005 godine, uvid u rješenje poreske uprave broj 03/14-5/624/06/1 od 30.06.2006.godine, uvid u rješenje poreske uprave 03/14-5-/624/06/2 od 03.01.2007 godine, uvid u zapisnik direkcije javnih prihoda broj 03/16-05-2-18/04-1 od 28.10.2004 godine, uvid u finansijsku dokumentaciju zadruge ,,E" koja se nalazi u registratorima, pročitao nalaz i mišljenje vještaka ekonomsko-finansijske struke Branka Bujišića od 22.06.2009 godine i iskaz istog vještaka sa ranijeg glavnog pretresa i uvid u zapisnik o izvršnoj inspekcijskoj kontroli stambene zadruge ,,E" od 01.06.2005 godine.</span>
</p>
<p>&nbsp;</p>
<p>
<span class="span1">Ovlašćeni predstavnik oštećene Poreske uprave Crne Gore M A je u svom iskazu na glavnom pretresu dana 25.06.2012 godine navela da je njihov nadležni poreski inspektor O M vršio kontrolu predmetne zadruge, sačinio zapisnik i donio rješenje o utvrđenoj poreskoj obavezi u iznosu od 671.184,10 eura. Zna da je na ovo rješenje poreski obveznik izjavljivao žalbu i to u tri navrata i poreski inspektor je postupajući po ukidnom rješenju donosio istovjetna rješenja čak i po četvrti put, pa i četvrto rješenje je potvrđeno od strane drugostepenog organa odnosno Ministarstva finansija i to je rješenje od 05.09.2008 godine. Oni u Poreskoj upravi PJ Budva nisu imali podatak da li je protiv ovog drugostepenog rješenja bio pokrenut upravni spor, obzirom da takvu informaciju nisu dobili od Ministarstva finansija. Uvidom u individualni analitički račun poreskog obveznika ,,E iz B utvrđena je poreska obaveza zajedno sa kamatom koja je za njih još uvijek neizmirena i kao takva i dalje stoji. Kao oštećeni pridružili su se krivičnom gonjenju i postavili su imovinsko pravni zahtjev u visini utvrđene, a ne izmirene obaveze PDV-a. </span>
</p>
<p>
<span class="span1">Prilikom odgovora na pitanja na glavnom pretresu navela je da se na rješenju inspektora koji je postupao u predmetu vidi u pravnoj pouci, da žalba ne zadržava izvršenje rješenja. Njima u Poreskoj upravi PJ Budva nije poznato da je u upravnom sporu poništeno rješenje Ministarstva finansija kao drugostepenog organa, a upravo su oni bili u obavezi da ih obavijeste odnosno ponište njihovo rješenje od 23.01.2008 godine.</span>
</p>
<p>
<span class="span1">Ovlašćeni predstavnik oštećene Poreske uprave Crne Gore M A je u svom iskazu na glavnom pretresu dana 08.02.2013 godine navela da je u međuvremenu od prošlog glavnog pretresa došla do saznanja da je tačno da je poništeno rješenje Ministarstva finansija, te da je naloženo ponovno sprovođenje postupka, međutim od strane inspektora O M, koji je trebalo da sprovede ponovnu kontrolu, saznala da on to nije uradio, niti da je postupak kontrole ponovno sproveden, iz razloga što kako joj je on to rekao, nije mogao da stupi u kontakt sa odgovornim licem i ovlašćenim zastupnikom stambene zadruge ,,E. </span>
</p>
<p>&nbsp;</p>
<p>
<span class="span1">Iz</span><span class="span1"> nalaza i mišljenja vještaka ekonomsko-finansijske struke R M, N M i P M od 06.12.2011 godine utvrđeno je da je SZ ,,E iz Budve u 2005. godini isporučila svojim kupcima razni materijal i robu koji nije fakturisala u vrijednosti od 3.225.455,20 eura, a u 2006. godini razni materijal i robu u vrijendnosti od 3.763.672,30 eura, te je u 2005 i 2006 godini svojim kupcima, koji nisu bili članovi zadruge, ukupno isporučila raznog materijala u vrijednosti od 7.019.127,50 eura. SZ ,,Emona'' iz Budve je u 2005 godini kupila raznog materijala od svojih dobavljača u vrijednosti od 3.171.150,27 eura, a u 2006 godini raznog materijala u vrijednosti od 3.666.113,69 eura, te je zbir faktura od dobavljača za nabavljeni i preuzeti materijal, bez PDV-a u 2005 i 2006 godini činio vrijednost od ukupno 6.837.263,96 eura, po dobavljačima-isporučiocima </span><span class="span1">materijala. Nema pismenih dokaza, niti knjigovodstvenih ili vanbilansnih evidencija da je SZ ,,Emona'' iz Budve u 2005 i u 2006 godini fakturisala investitorima (zadrugarima) bilo materijal, bilo usluge, jer su sve ispostavljene fakture kupcima glasile na privredna društva. Nema pismenih dokaza, da je na račun ili u blagajnu SZ ,,E Budva u 2005 i 2006 godini bilo uplata, odnosno plaćenih usluga od strane zadrugara, niti dokaza da je SZ ,,Emona'' vršila isporuku robe investitorima (zadrugarima), jer se u knjigovodstvenim i poslovnim evidencijama SZ ,,Emona'' nalazi samo dokumentacija o klasičnim nabavkama roba, materijala i usluga od različitih privrednih društava kao njenih dobavljača i dokumentacija o klasičnim fakturama za isporučenu i prodatu robu, materijal i usluge privrednim društvima kao njenim kupcima. Nema pismenih dokaza da su zadrugari od SZ ,,Emona'' iz Budve naplatili svoj rad, ni u novcu ni u robi, jer nema pismenih dokaza da su zadrugari bili angažovani od strane SZ ,,Emona'' iz Budve na poslovima koje je zadruga izvodila i fakturisala svojim kupcima, niti dokaza da su preuzeli nefakturisani materijal i namještaj, niti pismenih dokaza da im je zadruga vršila bilo kakve isplate u novcu. SZ ,,Emona'' iz Budve je u 2005 i 2006 godini u svojem knjigovodstvu u odnosu na stvarno stanje manje iskazala PDV obaveze u iznosu od (4.887,88-28,86) 4.859,02 eura. SZ ,,Emona'' iz Budve u 2005. godini nije iskazala poslovne prihode od uplata izvršenih od strane fizičkih lica (navodnih zadrugara) u iznosu od 228.757,39 eura na koji iznos neobračunati PDV iznosi 38.888,75 eura. SZ ,,Emona'' iz Budve u 2005. godini nije iskazala poslovne prihode od uplata izvršenih na ime navodnih osnivačkih uloga u iznosu od 172.000,00 eura, koji iznos neobračunatog PDV-a iznosi 29.240,00 eura. SZ ,,Emona'' iz Budve u 2005 godini nije iskazala dobit na neevidentirani (manje iskazani) prihod u iznosu od (3.255.455,20 + 172.000,00) 3.427.455,20 eura, koji je obračunat po stopi od 9 % za 2005. godinu iznosi 308.470,97 eura, a u 2006. godini nije iskazala dobit na neevidentirani (manje iskazani) prihod u iznosu od 3.763.672,30 eura, koji obračunat po stopi od 9 % za 2006. godinu iznosi 338.730,50 eura, te je za 2005. i 2006. godinu manje iskazani porez na dobit, obračunat na osnovicu od 7.191.127,50 eura, činio zbir od 647.201,47 eura. Konačno, vještaci su zaključili da je SZ ,,Emona'' tokom 2005 i 2006 godine bila u obavezi da na ime manje obračunatog i neobračunatog PDV-a za prodatu robu i naplaćene prihode obračunava i u poreskim prijavama iskaže PDV u ukupnom iznosu od (4.859,02 + 1.193.251,67 + 38.888,75 + 29240,00 ) 1.261.380,42 eura i da na ostvarene prihode koje nije iskazala za 2005 i 2006 godinu, na ime prodate robe i primljenih uplata u iznosu od 7.019.127,50 eura i prihode po osnovu uplata na ime navodnog osnivačkog uloga u iznosu od 172.000,00 eura, obračuna i iskaže porez na dobit na osnovicu od ukupno 7.191.127,50 eura, po stopi od 9 %, u iznosu od 647.201,47 eura, te je zbog neobračunatog, neiskazanog i neplaćenog PDV-a i poreza na dobit nanijela štetu budžetu Crne Gore u ukupnom iznosu od 1.908.581,89 eura. Naime, vještaci su u nalazu i mišljenju tabelarno prikazali pregled obračuna poreza za 2005. i 2006. godinu.</span>
</p>
<p>&nbsp;</p>
<p>
<span class="span1">Iz dopunskog nalaza i mišljenja vještaka ekonomsko-finansijske struke R M, N M i P M od 15.03.2013 godine utvrđeno je da promjena visine osnovačkog kapitala upisana u CRPS 09.01.2012 godine nema uticaja na visinu neizmirenog PDV-a koji se odnosi na uplaćenih 172.000,00 eura. Takođe, tehničke računske greške, koje su se potkrale u tabelarnim pregledima obračuna poreza za 2005 i 2006 godinu, su bez uticaja na konačno izvršeni obračun poreskih obaveza datih u nalazu i mišljenju od 06.12.2011 godine, pri kojem nalazu su vještaci ostali u cjelini.</span>
</p>
<p>&nbsp;</p>
<p>
<span class="span1">Vještak ekonomsko-finansijske struke P M je kao član komisije vještaka u čijem sastavu su još bili i vještaci R M i N M, izjavio na glavnom pretresu dana 11.04.2013 godine da ostaje u svemu kao u nalazu od 06.12.2011 godine, koji nalaz je dao na osnovu pravila struke i raspoložive dokumentacije u skladu sa dobijenim zadatkom i u skladu sa važećim propisima i dopunskog nalaza i mišljenja od 14.03.2013 godine. </span>
</p>
<p>
<span class="span1">Prilikom odgovora na pitanja na glavnom pretresu vještak M P je naveo da je razlike u mjesečnom iskazivanom manjem obračunu PDV došlo je iz razloga što u mjesečnim prijavama nisu bile obuhvaćene sve fakture, a dešavalo se da je negdje prikazan u višem iznosu a negdje u manjem, a što znači da poreske prijave nisu pravilno sačinjavane, međutim postoji dopunska poreska prijava kojom se može ispraviti prethodno stanje, a u konkretnom slučaju oni takve poreske prijave nisu dostavili. Do razlika je moglo doći iz razloga što je prilikom popunjavanje poreskih prijava moglo doći  do slučaja da se izostavi neka faktura ili da se neka faktura dvostruko prikaže i da se iznosi iz fakture kao osnovica pogrešno upišu. Što se tiče specifikacija gotovinskih uplata u periodu od 01.01. do 31.12.2005 godine radilo se o gotovinskim uplatama u ukupnom iznosu od 228.757,39 eura i iste uplate su prikazane u knjigovodstvu, a ove uplate su vršene na žiro račun zadruge. Na osnovu tih uplata nije bio obračunat PDV i oni su isti obračunali u ukupnom iznosu od 38.888,75 eura, a kako je to prikazano u samom nalazu. Prilikom izrade nalaza i mišljenja pitali su knjigovođu i to lično o svrsi ovih uplata, međutim knjigovođa im nije znao odgovoriti na što su se ove uplate odnosile. Prednje su pitali knjigovođu R V, a što se tiče izvoda, vještaci su pojasnili da u izvodima  samo može da piše ,,za usluge ili za materijal", a izvodi ne sadrže brojeve računa. Što se tiče pitanja da li se gotovinske uplate u ukupnom iznosu od 228.757,39 eura koje su izvršene u 2005 godini odnose na razliku između obavljenog rada i isporučene robe, vještak M P je naveo da potpuno isključuje mogućnost da su uplate vezane za robu, jer nema ni jedan dokument koji bi na to uputio, niti u knjgiovodstvu ima bilo što evidentirano za tu robu i kupce, što znači da su se mogle takve uplate odnositi ili eventualno na osnivački ulog, ili pozajmicu, donaciju i slično, što je nedefinisano, ali na robu ne, jer ne postoje dokumenta koja prate to. Vještak M P je naveo da ne isključuje mogućnost da su u pitanju pozajmice, donacije ili eventualno osnivački ulozi, ali nije moglo biti za robu, jer za uplatu po osnovu preuzete robe mora postojati faktura, jer je to sve knjiženo kao prihod, što znači da je mogla biti najvjerovatnije neka donacija. Da se radilo bilo o donaciji, bilo o pozajmici morao bi da postoji dokument na osnovu kojeg se vrši takva uplata. Vještak je pojasnio da upravo iz razloga što ne postoje fakture, a te gotovinske uplate su knjižene kao prihod, isključuju mogućnost da se radilo o plaćanju isporučene robe. Vještak M P je objasnio da donacija a i povećanje osnivačkog kapitala, mora da se izvrši na osnovu dokumenta da bi firma bila oslobođena plaćanja PDV-a. Što se tiče specifikacija uplata na ime osnivačkog uloga prikazanog na strani 218 nalaza u iznosu od 172.000 eura, vještaci su odgovorili da su u nalazu precizno naveli  da se uplate odnose na navodni osnivački ulog, koji nije bio upisan kao osnivački ulog SZ ,,Emona", niti je u tom periodu postojala odgovarajuća odluka o povećanju osnivačkog uloga, zbog čega su bili u obavezi da obračunaju i plate PDV. Ne sjeća se da li je u izvodima pisala ,,Svrha uplate", ali, s obzriom da nema odluke o povećanju osnivačkog kapitala i nema odluke o izmjeni registracije po tom osnovu potpuno je beznačajno što je pisalo u izvodu kao ,,Svrha uplate", jer je zbog nedostatka odluke i promjene u registru na taj iznos morao biti obračunat PDV. Što se tiče ove gotovinske uplate u ukupnom iznosu od 172.000 eura, a prikazane u tabeli na strani 218, svi ostali sem M LJ su osnivači SZ ,,Emona" </span><span class="span1">a upisani u registar. U nekim izvodima što se tiče ovih gotovinskih uplata, koliko se sjeća je bila naznačena ,,Svrha uplate'' i to na ime povećanja osnivačkog kapital, a svakako se ovo može provjeriti uvidom u spise predmeta. Njima nije bio zadatak da provjeravaju da li su lica koja su izvršila gotovinske uplate u 2005 godini, a u ukupnom iznosu od 228.757,39 eura, bili zadrugari. Mišljenja je da sva ova lica koja su vršila te gotovinske uplate, nisu zadrugari zato što je broj uplatioca, veći od broja zadrugara. Ovi podaci se svakako mogu provjeriti. Sravnjenje naloga za ugradnju sa uplatama sa fakturama za nabavljeni materijal nisu vršili iz razloga što je zbir svih radnih naloga koji se nalaze u spisima mnogo manji od zbira faktura. Što se pojedinačno sravnjenje između materijala navedenog u radnim nalozima i fakturisanog materijala po vrsti i količini prosto ne može složiti jer su nazivi prilično različiti, a dodatno nisu vršili i zbog toga što nije u skladu sa propisima vršeno zaduženje zadrugara pojedinačno, bilo fakturom, bilo otpremnicom. Oni nisu vršili sravnjenje radnih naloga jer to nije finansijski dokument, to je dokument internog karaktera, a prema istom se ne može vršiti razduženje robe ni knjiženje, što znači da nisu vršili sravnjenje radnih naloga sa ulaznim fakturama. Nije im bio zadatak da sravne radne naloge niti radni nalozi predstavljaju finansijske dokumente na osnovu kojeg se vrši zaduženje i razduženje robe, ali iako im to nije bio zadatak vidjeli su da vrijednost robe u radnim nalozima upoređena sa cijenama iz fakture i ukupnoj vrijednosti ulaznih faktura, stanje po radnim nalozima je znatno manje, ali nisu izvodili pojedinačni obračun, jer uz radni nalog treba da postoji izdatnica za dati materijal. Radni nalog odnosno na osnovu istog se ne može razduživati roba, već isti mora da prati prijem te robe, sa potpisom lica koje je preuzelo robu i popisom lica koje je izdalo robu, da bi se poslije realizacije radnog naloga od strane nadzornog organa ovjerilo da je ta roba ugrađena na određeni objekat i na osnovu toga sačinjena situacija i faktura kupcu kome je usluga učinjena. Da je ovakva roba izdata i zadrugaru ista je morala imati dokument o izdavanju robe i zaduženje tog zadrugara robom. Vještak je odgovorio na pitanje da je isporučenu robu od strane zadruge pratila faktura, u istoj bi bio zaračunat PDV i u tom slučaju to čini firmi izlazni PDV, na koji ulazi u kompletan obračun poreske obaveze, na način ili se vraća ili kompenzira sa ulaznim PDV-om. Prilikom ulaska robe je zaračunat PDV u visini od 17 posto, a da je prilikom izlaska robe ista roba prodata po istim cijenama iznos PDV-a bi bio isti i da u slučaju da je izlaz robe bio fakturisan u njemu bi se sadržao PDV i na taj izlazni PDV bi mogao da se traži povraćaj PDV ili prebijanje sa ulaznim PDV. SZ ,,Emona" je u 2005 i 2006 godini faktički ostvarila dobit od 7.191.127,50 eura,  obzirom da robe nema na zalihama i da roba nije fakturisana. Dobit preduzeća je razlika  između ukupnih rashoda preduzeća i ukupnih prihoda preduzeća i to je bruto dobit. Kada se od bruto dobiti oduzmu poreske obaveze u vidu poreza na dobit ostaje ,,neto dobit". Prihodi nisu iskazani u iznosu od 7.191.127,50 eura, a odnose se na nefakturisanu robu i na uplaćene  172.000 eura, za razliku od prihoda u bilansu i knigovodstvu iskazani su svi rashodi preduzeća, među kojima su i nabavna cjena kupljene robe, što znači da ovaj iznos prihoda ne može teretiti nikakvi drugi troškovi jer ih nije bilo, s obzirom da su svi troškovi i nabavna vrijednost robe ukalkulisani i knjiženi u računovodstvo ,,Emone". SZ ,,Emona" je u 2005 i 2006 godini imala troškove u vidu nabavne cijene kupljene robe i svi ti troškovi jedanput su već knjiženi i ne mogu nefakturisanu robu još jedan put teretiti. Zadrugar je samo ono lice koje je upisano u registar osnivača kao zadrugar, a u nalazu su pobrojali lica koji su evidentirani kao zadrugari a na osnovu nepotpune dokumentacije, a upoređenjem upisanih zadrugara stambene zadruge ,,E" sa spiskom zadrugara po pristupnim izjavama, ne nalazi se ni </span><span class="span1">jedan zadrugar osnivač zadruge koji je prilikom registracije zadrugara upisan kao osnivač, kako su to naveli na strani 2 nalaza. </span>
</p>
<p>&nbsp;</p>
<p>
<span class="span1">Okrivljeni M LJ je prigovorio nalazu i mišljenju vještaka ekonomsko finansijske struke i naveo da se u registar ne evidentiraju svi zadrugari samo osnivači zadruge njih 32. Prigovorio je odnosno naveo da kada je zadruga ,,E" nabavljala robu, oni su plaćali ulazni PDV, te kada bi kod naručioca radova zadrugari obavili poslove, tada bi se na osnovu situacija sa terena ispostavljali računi zadruzi i naručioci radova isplatili te iznose, tada je zaračunat PDV na ukupnu situaciju izvedenih radova i tako bi se ovaj ulazni PDV sa izlaznim situacijama prebija, dok  kada se roba isporučivala direktno zadrugarima tada bi isti išli na razna stovarišta gdje je zadruga uplaćivala robu i tada bi za razliku između obavljenog posla i preuzete robe ispostavljana faktura i zadrugar bi u tom slučaju vršio gotovinske uplate na račun ,,Emone" preko banke, gdje su obračunat PDV izlaz.</span>
</p>
<p>&nbsp;</p>
<p>
<span class="span1">Iz dopunskog nalaza i mišljenja vještaka ekonomsko-finansijske struke R M, N M i P M od 05.12.2013 godine utvrđeno je da ,,Nalozi za ugradnju'' materijala, namještaja i bijele tehnike, koji su priloženi uz fakture za nabavljenu robu (materijal, namještaj i bijelu tehniku) nisu vjerodostojne isprave, na osnovu kojih bi se moglo utvrditi da je navedena roba ugrađena u objekte zadrugara, niti je na osnovu tih ,,Naloga za ugradnju'' zadrugarima vršeno fakturisanje ,,ugrađenog'' materijala, namještaja i bijele tehnike. Ukupan zbir ,,Naloga za ugradnju'' čini iznos od 8.097.114,92 eura, od kojeg iznosa se na vrijednost robe, kao osnovicu za obračun PDV-a, odnosi iznos od 6.920,611,04 eura na PDV, obračun po stopi od 17 %, odnosi na iznos od 1.176.53,88 eura. </span>
</p>
<p>&nbsp;</p>
<p>
<span class="span1">Vještak ekonomsko-finansijske struke P M je kao član komisije vještaka u čijem sastavu su još bili i vještaci R M i N Miodrag, izjavio na glavnom pretresu dana 12.03.2014 godine da ostaje u svemu kao u nalazu od 06.12.2011 godine, koji nalaz su dali na osnovu pravila struke i raspoložive dokumentacije u skladu sa dobijenim zadatkom i u skladu sa važećim propisima i dopunskog nalaza i mišljenja od 14.03.2013 godine i 05.12.2013 godine. </span>
</p>
<p>&nbsp;</p>
<p>
<span class="span1">Prilikom odgovora na pitanja na glavnom pretresu dana 12.03.2014 godine vještak ekonomsko-finansijske struke M P je naveo da je u tabelama prikazano pod brojem 5 vrijednosti materijala iskazana u radnim nalozima, a u koloni broj 10 istog materijala iskazano u fakturama, a radni nalozi su bili zakačeni uz fakture. Radni nalozi odgovaraju fakturama i da je u radnim nalozima iskazana vrijednost robe u iznosu kako je to i u fakturi i to sa prikazanim PDV-om, tako da ovaj konačan iznos od 8.097.114,92 eura, predstavlja vrijednost robe sa PDV-om od 17%. Tačno je da su u osnovnom nalazu naveli i to na strani 215 da je ukupan zbir isporučene robe dobavljačima iznosio 7.119.127,50 eura i PDV u iznosu od 1.193.251,67 eura, a u dopunskom nalazu je navedeno da je ukupna vrijednost robe 8.097.114,92 eura, ali da se to vjerovatno desilo zato što su u spisima pronađene još oko 25 faktura koje su obračunali, a koje prethodno nijesu pronašli i zato su ih sada obračunali. Sve ovo se desilo zato što je obimna dokumentacija, nalazi se u više registratora i to 42 registratora pa je moguće da su istu predvidjeli prilikom izrade osnovnog nalaza. Svi radni nalozi nisu uvijek potpuno pokrivali fakture. Na pitanje da li je ostvaren i koliki iznos zarade stambene zadruge koji se ogleda u razlici između vrijednosti nabavljene robe i robe koja je isporučena po radnim nalozima, vještak je odgovorio da prvo roba </span><span class="span1">nije predata po radnim nalozima i radni nalozi kao takvi ne mogu da se verifikuju i iskažu kao trošak, u fakturama je iskazan prihod, koji takođe nije evidentiran i on kao takav u cjelini predstavlja prihod zadruge, koji nije u poslovnoj knjizi prikazan, zbog čega čini čistu dobit, uz umanjenja PDV-a koje pripada državi i na koji bi trebalo da se plati porez na dobit po stopi od 9%. Uz radne naloge su prikazane fakture, međutim iste nisu date na knjiženje, pa zbog toga je zadruga ostvarila prihod u tom iznosu na koje je dužna da plati PDV i porez na dobit. U koloni 10. dopunskog nalaza od 05.12.2013 godine prikazali su sve fakture po brojevima, datumima i vrijednosti, a koje nijesu date na knjiženje u knjigovodstvenoj evidenicji zadruge, niti su navedena privredna društva kojima je roba isporučena. Vještak je pojasnio na prostom primjeru prikazanom u tabeli na četvrtoj stranici dopunskog nalaza od 05.12.2013 godine, da se u spisima predmeta nalazi ulazna faktura od 02.02.2005 godine, za nabavljeni materijal u iznosu od 725,90 eura, po tom osnovu je obračunat i knjižen kao ulazni PDV u iznosu od 17% vrijednosti ove fakture. Taj materijal je prodat po istoj cijeni, bio bi fakturisan kupcu sa PDV-om u istom procentu od 17% i u poreskoj prijavi prikazan kao izlazni PDV. Pa da je to stvarno napravljeno u knjigovodstvu ulazni i izlazni PDV bi se potirali, s obzirom da nije vršeno fakturisanje, to nije ni izlazni PDV iskazan i zbog toga se to smatra prema propisima koji su na snazi utajom poreza i PDV-a. Prednje se odnosi i na konačan iznos prikazan u tabeli i to na 112 stranici. Ispostavljene fakture po svim radnim nalozima za ukupnu vrijednost nabavljene robe, njihov zaključak ne bi bio drugačiji iz razloga što to u knjigovodstvu nije evidentirano, nije prikazano i nije iskazan izlazni PDV koji pripada državi. U tom smislu je zadruga ostvarila korist u iznosu kako su oni naveli zbog neprikazanog prihoda, jer razlika između prihoda i dobiti terminološki mora se malo razlikovati. U dopunskom nalazu i mišljenju od decembra 2013 godine propustili su da obračunaju porez na dobit od 9%, na osnovicu u iznosu od 6.920.611,04 eura i u tom dijelu vrše ispravku dopunskog nalaza i mišljenja ranije obračunatog poreza na dobit koji iznosi 622.854,99 eura, a ne 647.201,47 eura, kako je to na pogrešnoj osnovici bilo obračunato na strani 2 dopunskog nalaza od 06.12.2013.godine. U ovom slučaju obračunava se na istoj osnovici i PDV i porez na dobit, iz razloga što su svi ulazni elementi tj. troškovi ostali nepromjenjeni, tako da se na cijeli prihod mora obračunati porez na dodatnu vrijednost i porez na manju iskazanu dobit, koja iznosi vrijednost neiskazanog materijala bez PDV-a. Zadruga ,,Emona" u svom godišnjem bilansu prikazala je sve rashode koje je imala i među njima rashode po svim fakturama koje su ovdje iskazane od dobavljača, prikazala je sve prihode po drugim osnovama i iskazala poslovni rezultat, ali nije fakturisala predmetnu robu, nije je knjižila i za toliko je manje prikazala prihode, zbog toga je dobit veća za vrijednost neiskazanih prihoda. U ovom slučaju prihod je identičan neiskazanoj dobiti iz razloga što je nabavna cjena robe knjižena kao rashod, pa pošto nema drugih rashoda to je ostalo kao čista dobit. Stambena zadruga je bila registrovana kao Privredno društvo i nema nikakvih razlika u iskazivanju poslovnih rezultata, u odnosu na bilo koje drugo Privredno društvo. Iznos od 172.000 eura je uračunat u iznos koji je služio za osnovicu kao prihod i to u iznosu od 6.920.611,04 eura.</span>
</p>
<p>&nbsp;</p>
<p>
<span class="span1">Uvidom u spise predmeta Privrednog suda u Podgorici za zadrugu ,,E" registarski broj 9-0000641 utvrđeno je da je CRPS potvrdio da je stambena zadruga ,,E Budva registrovana dana 14.08.2002 godine u 14:16 sati shodno odredbama Zakona o privrednim društvima kao zadruga. Dalje, utvrđeno je da je SZ ,,E dana 15.11.2002 godine obavjestila CRPS da je Skupština stambene zadruge na sjednici održanoj dana 15.11.2002 godine donijela odluku kojom je za vršioca dužnosti </span><span class="span1">Direktora zadruge imenovan M LJ, koji je imenovan do izbora novog direktora putem konkursa, a najduže za godinu dana. Dalje, utvrđeno je da je dana 22.11.2002 godine okrivljeni M LJ podnio CRPS-u formular za registraciju stambene zadruge ,,E, u kojem zahtjevu je isti označen kao ovlašćeno lice za zastupanje. Dalje, utvrđeno je da je okrivljeni M LJ u svojstvu direktora dana 18.03.2008 godine podnio CRPS zahtjev za izdavanje potvrde da SZ ,,Emona'' iz Budve nije obavezna produžavati svoju registraciju svake godine, koji zahtjev je okrivljeni M LJ svojeručno potpisao. Takođe, okrivljeni M LJ je kao direktor SZ ,,Emona'' izdao punomoćje advokatu M Ć da može podići naprijed zahtjevanu potvrdu u CRPS-u, koje punomoćje je okrivljeni svojeručno potpisao. Dalje, utvrđeno je da je dana 25.06.2003 godine okrivljeni M LJ podnio CRPS-u formular za registraciju promjene podataka za stambenu zadrugu ,,Emona'', u kojem zahtjevu je isti označen kao ovlašćeno lice za zastupanje, a koji formular je okrivljeni svojeručno potpisao. Takođe, iz Odluke Skupštine SZ ,,Emona'' utvrđeno je da je skupština ovlastila direktora zadruge da potpiše ugovor sa Salagig Enverom iz Podgorice, radi uzimanja u zakup magacinskog prostora površine 104 m2, koju odluku su potpisali predsjednik skupštine Č V i direktor M LJ. Iz zadružnih pravila koje je donijela skupština stambene zadruge ,,Emona'' pod brojem 15/99 dana 31.06.1999 godine u B, utvrđeno je da su organi zadruge: Skupština, Upravni odbor, Nadzorni odbor i Direktor, te da direktora zadruge imenuje i razrešava Skupština zadruge na period od 4 godine uz mogućnost ponovnog izbora, a u slučaju da direktor nije izabran, skupština zadruge imenuje vršioca dužnosti direktora, koji tu funkciju obavlja do imenovanja direktora zadruge, a najduže godinu dana. Dalje, iz rješenja CRPS-a od 09.01.2012 godine utvrđeno je da je na zahtjev M LJ registrovana promjena: usaglašavanje sa zakonom o klasifikaciji djelatnosti, povećanje kapitala, zadružnih pravila ,,E stambena zadruga B. Iz izvoda Centralnog registra privrednog suda u Podgorici od 09.01.2012 godine utvrđeno je da je registrovana promjena: usaglašavanje sa zakonom o klasifikaciji djelatnosti, povećanja kapitala, zadružnih pravila, te da je okrivljeni M LJ označen kao lice ovlašćeno za zastupanje. Dalje, iz potvrde SZ ,,Emona'' broj 626/2011 od 20.12.2011 godine utvrđeno je da je potvrdu svojeručno potpisao okrivljeni Martić Ljuboje i to u svojstvu direktora. Iz potvrde o registraciji zadruge CRPS-a utvrđeno je da je ,,Emona'' SZ Budva registrovana dana 25.11.2002 godine u skladu sa odredbama Zakona o privrednim društvima kao Zadruga, dok je okrivljeni M LJ registrovan kao lice ovlašćeno za zastupanje. Takođe, iz Odluke Skupštine SZ ,,E utvrđeno je da je skupština ovlastila direktora zadruge da potpiše ugovor sa Opštinom Bijelo Polje, radi uzimanja u zakup poslovnog prostora na carinskom prelazu D, a takođe je skupština za ovlašćeno i odgovorno lice za rad E-špedicije u B P imenovala M LJ direktora SZ ,,E iz Budve, koju odluku su potpisali predsjednik skupštine Č V i direktor M LJ. </span>
</p>
<p>&nbsp;</p>
<p>
<span class="span1">Svjedok O M je naveo da je kao poreski inspektor vršio nadzor u periodu od 09.06. do 15.06.2006 godine u zadruzi ,,E iz B, te je nađeno stanje upisano u zapisnik, kao i utvrđene poreske obaveze odnosno obaveze po osnovu PDV, te je u potpunosti ostao pri svom zapisniku i rješenju koje je nakon toga donio. </span>
</p>
<p>
<span class="span1">Prilikom odgovora na pitanja na glavnom pretresu naveo je da nikad ranije, a ni kasnije nije vršio inspekcijski nadzor u nekoj stambenoj zadruzi, te je ovo bilo prvi put da je vršio nadzor u zadruzi ,,E. Prilikom nadzora je postupano shodno Zakonu o porezu na dodatnu vrijednost, te je tako došlo do obračuna iznosa poreza koji je naveden u rješenju, obzirom da je utvrđeno poslovanje tretirano kao upotreba proizvoda u neposlovne svrhe, shodno članu 4 stav 2 tačka 7 istoga Zakona, što znači da je izvršen promet tih proizvoda. Objasnio je da je nabavljeni građevinski </span><span class="span1">materijal na osnovu koga je zaračunat ulazni PDV ustupljen zadrugarima, a pri tome nije obračunat izlazni PDV, što se smatra da je suprotno zakonu o PDV-u. Tačno je da je upravni sud ukinuo rješenje, te vratio drugostepenom organu na ponovno odlučivanje, koji je poništio rješenje i vratio na ponovno odlučivanje, s tim što on još uvijek nije po tom postupio i donio novo rješenje, iz razloga što nije mogao ponovo izvršiti nadzor jer kancelarije zadruge više ne postoje u B, a knjigovođa mu je dala informaciju da se sva dokumentacija nalazi u policiji. Prilikom nadzora koordinirao je sa višim savjetnikom iz P, čak i jednim strancem koji je bio pri vladi takođe konsultant, te je u to vrijeme taj član zakona tumačen na taj način, odnosno nigdje nije navedeno da stambene zadruge imaju neki drugi tretman ili da su izuzete iz toga. U više navrata nakon što je poništeno rješenje od strane Ministarstva finansija on se obraćao Poreskoj upravi Opštine B i P kako bi mu ista obezbjedila dokumentaciju da izvrši ponovni nadzor kako mu je to ukazano u ukidnom rješenju, međutim i pored više insistiranja i telefonskih razgovora sa direktorom Poreske uprave Opštine B i savjetnicima u P, nije mu ponovo obezbjeđena dokumentacija, tako da on do sada nije mogao da postupi po nalozima ukidnog rješenja Ministarstva finansija. Čak se i više puta obraćao knjigovođi zadruge R V putem telefona i od iste tražio da mu dozvoli uvid u dokumentaciju, međutim i ona mu je odgovarala da ona više ne radi u zadruzi i da ne zna gdje se ta dokumentacija nalazi. Od strane službenika Poreske uprave Opština B mu je odgovarano i da su kancelarije zadruge ,,E" u B zatvorene, a gdje su službenici nosili poziv kako bi se zakazao ponovni nadzor ili kontrola, te i od službenika je dobijao odgovor da se spisi nalaze kod policije B. Neka pravna lica kao što su M-tel ili Telekom, Pro-monte, ostvaruju dobit na godišnjem nivou zarade preko nekoliko miliona. Predmet nadzora koji je on vršio je bio sa stanovišta PDV-a, da li su članovi stambene zadruge oslobođeni od plaćanja PDV-a za preuzeti materijal i da bi stambena zadruga trebala obračunati izlazni PDV, i iskazati isti kroz mjesečne obračune, a predmet nadzora nije bila ostvarena dobit za stambenu zadrugu.</span>
</p>
<p>&nbsp;</p>
<p>
<span class="span1">Svjedok V R je u svojoj izjavi u prethodnom postupku navela da je knjigovodstvene poslove a kao računovođa počela da obavlja za zadrugu ,,E 2003. godine i vezano za to može da izjavi, da joj je zadatak isključivo finansijska dokumentacija, koju dobije gotovu, složenu u registratorima, koja stigne iz P i on samo vrši knjiženje. Radi se o ulaznim i izlaznim fakturama, te izvodima vezanim za plaćanje preko banaka kod kojih imaju otvoreni račun. Radi se o Komercijalnoj banci AD Budva. Njoj nije poznato na koji način su zadrugari plaćali robu koju su dobijali, to nije njen posao. Ona je knjižila i sastavljala izvještaj. Sve kontrole inspekcije su dolazile redovno i nije bilo problema do 2006. godine, kada je neki inspektor po imenu Mirsad iz Bijelog Polja utvrdio da Emona ne izvršava obavezu plaćanja PDV-a za robu koja se preda zadrugarima. Međutim, koliko joj je poznato to rješenje je tri puta obarano kod drugostepenog organa. Po njenom mišljenju oni nemaju iskristalisano mišljenje da li postoje ili ne postoje obaveze plaćanja PDV-a u ovakvim situacijama. Poznato joj je da je velika količina materijala ugrađivana na gradilišta, te je vjerovatno postojala greška kada je navođeno da je ta količina materijala predata zadrugarima. Možda su zadrugarima date velike količine materijala, ali su oni dio toga ugrađivali, a dio zadržavali za sebe, što znači da se PDV ne može obračunavati i za ugrađeni i za onaj dio koji je dat zadrugaru na ime obavljenog ugrađivanja tog materijala tj. odrađivanja posla.</span>
</p>
<p>
<span class="span1">Svjedok V R je na glavnom pretresu navela da se ona tačno ne sjeća datuma od kada je počela da vodi knjigovodstvenu dokumentaciju za zadrugu ,,E" i da je moguće da je bila knjigovođa zadruge i prije nego što je okrivljeni postao izvršni </span><span class="span1">direktor iste, a ovo sve zato što je njen posao bio da gotovu dokumentaciju knjiži, a koju bi joj donosila L M, te da nije vodila računa o tome ko je izvršni direktor zadruge. Nije vodila papire odnosno dokumentaciju ni jedne druge zadruge sem ove ,,E". Kada je dobijala dokumentaciju na knjiženje dobijala je izlazne račune sa obračunatim PDV-om, ali nije dobijala na uvid građevinske knjige i dnevnike, tako da nije ulazila u to da li su i ti poslovi obavljeni. Nije dobijala na uvid u toj dokumentaciji naloge za ugradnju. Nije vršila mjesečne obračune PDV-a za zadrugu, već je dobijala izlazne i ulazne izvode koji su već bili obrađeni od strane službe zadruge iz Podgorice. Ona nije sačinjavala niti vršila uvid u knjige ulaznih i izlaznih faktura, niti sačinjavala poresku mjesečnu prijavu, već je to rađeno u službi zadruge ,,E", a koju bi ona dobila već sačinjenu. Navela je i da je sačinjavala godišnji bilans za zadrugu, ali nije vršila provjeru i sravnjenje dokumentacije na osnovu koji su ti bilansi sačinjavani. Ovlašćeni računovođa je obavezan da u skladu sa Međunarodnim računovodstvenim standardima i zakonom o računovodstvu i reviziji kod izrade godišnjeg bilansa sravni svu vjerodostojnu dokumentaciju da bi mogao da izrazi poslovni rezultat na istinit način, što u konkretnom slučaju nije rađeno jer nije imala uvid u dokumentaciju koju je trebalo izkontrolisati. Sjeća se da je bilo nekih uplata na ime povećanja osnivačkog uloga i da su iste knjižene kao osnivački ulozi. Na ime uplate za povećanje osnivačkog kapitala ne obračunava se PDV. Misli da je bilo gotovinskih uplata i od strane zadrugara, a na žiro račun zadruge, ali se sada zbog proteka vremena ne sjeća. Ona nije vršila obračun PDV-a na te uplate, a obzirom da je dobijala gotove poreske prijave. Sjeća se da je bilo uplata na ime povećanja osnivačkog kapitala i ona je to vidjela u izvodima gdje je stajala konstatacija ,,povećanje osnivačkog uloga" međutim nije dobijala na uvid promjene odluke u Statutu ili odluke o promjenama u registru, a ne zna da li je trebala da ima na uvid te odluke. Koliko se sjeća čini joj se da je inspektor koji je radio kontrolu i to predmetnu, kada su utvrđene nepravilnosti, da joj je isti rekao, da se uplate na ime uvećanja osnivačkog kapitala ne mogu tretirati kao takve ukoliko iste ne prate i odluke o promjeni statuta. Ona je knjigovodstvene usluge za zadrugu ,,E" vodila kao fizičko lice po prijateljskoj liniji bez Ugovora o djelu. Inače ima položeni ispit ovlaštenog računovođe od 2002 godine. Inspektoru su bili dostavljene na uvid sve kartice o izvršenim uplatama i isplatama. Dokumentaciju koju bi obradila vraćala bi zadruzi.</span>
</p>
<p>&nbsp;</p>
<p>
<span class="span1">Svjedok L M je navela </span><span class="span1">da radi u SZ ,,Emona'' od 2005 godine i to u sjedištu firme, jer imaju filijalu u P. Raspoređena je na poslove administrativnog radnika i zadužena je za prijavljivanje radnika, stalno zaposlenih i nerezidenata. Njoj se predaje dokumentacija koju zadrugari prikupe prilikom učlanjivanja u zadrugu, ona istu obradi, pregleda i šalje državnim organima onako kako je to regulisano Zakonom o radu. Što se tiče funkcionisanja stambene zadruge i interesa zadrugara, njeno je mišljenje, da se oni učlane, kako bi dobili građevinski mateirjal, a umjesto plaćanja oni u ime i za račun zadruge odrade građevinski posao. Za taj odrađeni posao, zadruga će da plati, a oni dobijaju materijal, koji su tražili, koji im je potreban. Njen neposredni šef je upravo okrivljeni M LJ i sve što je radila, radila je po njegovim nalozima i instrukcijama i njemu odgovarala. Što se tiče izlaznih i ulaznih računa i situacija oni se sakupljaju i obrađuju u filijali Podgorica. Na pitanje suda da se izjasni o broju zadrugara koji su koristili usluge zadruge i sami imali korist, odgovorila je da se po njenoj slobodnoj procjeni radi o velikom broju i iznosu od prilike oko 1.500 lica. To ne spada u domen njenog posla i o tome ne može da pruži tačne podatke, već samo ovako generalno. Na pitanje suda da li joj je poznato i ako jeste da se izjasni o tome kako se obračunava porez na robu koja je namijenjena i prispjela zadruzi, koja </span><span class="span1">to dalje distribuira zadrugama, odgovorila je da ne zna ništa, to nije njen posao. Njen zadatak je da samo proslijedi obračun PDV-a nadležnim organima u Opštini B, a obračun izvrše koleginice u P, ona sa tim nema ništa. Inspekcija u njihovu firmu dolazi od prilike jednom godišnje i do sada nisu nikada zatekli i evidentirali neku nepravilnost. Prvi put se to pojavilo 2006 godine kada je inspektor O M iz B P, utvrdio i iznio mišljenje da njega zadrugari kao fizička lica koja koriste ulazni materijal ne zanimaju, već ga zanima izlazni PDV, odnosno on je zaračunao izlazni PDV za robu koju su oni podijeliili zadrugarima. Obavjestila je sud da je već dva puta Ministarstvo finansija odbijalo kao neosnovane zapisnike ovog inspektora, jer je on utvrđivao postojanje obaveza za plaćanje izlaznog PDV-a i ponovila je da oni to nisu platili, jer je Ministarstvo poništilo te odluke i vratilo postupak na ponavljanje, koji je još u toku i koji nije regulisan.N</span><span class="span1">jen posao je bio da registratore iz knjigovodstvene službe ponese do knjigovođe, to su obično bili izvještaji ulaznih i izlaznih faktura, dešavalo se i da već sačinjenu poresku prijavu ponese iz službe iz Podgorice u poresku upravu, sjeća se da je knjigovođa V R vršila prijave po osnovu doprinosa za lične zarade, odnosno obračun zarada. Njen posao je više bio posao dostavljača između službe zadruge ,,E" do knjigovođe i nazad, a sve zato što je sjedište bilo u B a filijala iste se nalazila u P. U službi u P je radila LJ koja je bila pravnica i koja je pretežno obrađivala ugovore, zatim Ž koja je bila tehničar i koja je obilazila gradilišta i pravila sitaucije, te i R Š, te da su one u P sačinjavale fakture. Učlanjenje zadrugara se vršilo i u P i u B, čak je i ona primila nekolike pristupnice za učlanjenje u B, a koliko zna nije postojalo određeno lice koje je postojalo samo za prijem novih zadrugara. Njoj se nije desilo da je pristupnicu u ime jednog lica podnosilo drugo lice sa ličnom kartom tog lica. U okviru njenog radnog posla bilo je da dokumentaciju iz filijale P donosi i predaje knjigovođi i ponovo vraća. Pri tom nije potpisivala bilo kakvu potvrdu o preuzetoj dokumentaciji odnosno vraćenoj, a to je uradila i po nalogu direktora, sve iz razloga što je to bilo u okviru posla. Sjeća se da je jednom ili dva put Željka koja je bila tehničar iz službe iz P dolazila i svraćala u zadrugu u B, a nakon što se vraćala sa gradilišta koje je obilazila u Ljutoj gdje su zadrugari ,,E" obavljali neke poslove kao podizvođači, a jednom čak i sa nekog gradilišta sa Sv. Stefana. Njoj nikada M LJ kao direktor nije sugerisao ili naložio da bilo što obavlja ili preduzima neke poslove mimo pravila zadruge, niti je tako što naredio ili predložio bilo kome drugome u zadruzi a da je to ona čula.</span>
</p>
<p>&nbsp;</p>
<p>
<span class="span1">Svjedok P Ž je navela </span><span class="span1">da obzirom na njenu struku, zaduženje u zadruzi joj je da izrađuje građevinske situacije, kako privremenih tako i konačnih, te ispunjava naloge za ugradnju materijala, odnosno poslove administrativne prirode, isključivo vezane za izvođenje radova na gradilištima. Kada se postane zadrugar, zadrugari pronađu gradilište na terenu na kojem je potrebno obavljanje izvjesnih radova, te o tome obavještavaju direktora zadruge, koji kontaktira naručioca posla, tj. investitora. Sa njim se dogovara oko izvođenja radova i zaključuje se ugovor. Za svako gradilište na kojem su dosad bili angaživani zadrugari, sastavljen je ugovor. Nakon toga, zadrugari izvrše rad na gradilištu, te direktora zadruge obavještavaju o količini i vrijednosti radova, koji su obavili, te se vrši usaglašavanje te količine između direktora zadruge i investitora i kada se usaglase, pravi se građevinska situacija. Po toj situaciji izrađuje se faktura, a sa istim je zadužena koleginica Š R. Shodno vrijednosti tih obavljenih radova, zadrugari dobijaju nadoknadu u materijalu. Na pitanje suda da li se nekad u praksi desilo da je neki zadrugar prvo dobio materijal, a zatim vrijednost odradio na neko gradilište, odgovorila je da joj nije poznat takav slučaj, a takođe joj nije poznato da li je nekad zadrugar primio materijal pa isti platio </span><span class="span1">zadruzi u gotovom ili putem računa. O</span><span class="span1">na je vršila administrativne poslove u zadruzi. Sačinjavala je građevinske situacije, uglavnom po usmenom nalogu M LJ koji je tada bio direktor zadruge a nekada i na osnovu pisanih naloga koje joj je isti davao, samo je u dva slučaja  izlazila na teren na gradilišta i to na gradilištu koje je bilo u LJ u K i na gradilištu kod ,,T" u P gdje su građene kancelarije za zadrugu ,,E". U ta dva slučaja ona je i vodila građevinske dnevnike koje su joj potpisivali inžinjeri sa gradilišta, a u Ljutoj je bio prisutan i inžinjer investitora pored inžinjera zadruge i oni su joj potpisivali te dnevnike i upravo po osnvou ovih građevinskih dnevnika ona je sačinjavala građevinske situacije koje je nakon toga predavala računovođi ,,E" Radi Š. U ovim građevinskim situacijama se ne navode imena zadrugara niti broj istih. Osim ova dva gradilišta nije išla na gradilišta i kako je to već navela građevinske situacije je sačinjavala po usmenom ili pisanom nalogu M LJ. Nije joj bila dužnost u ovim slučajevima da obiđe gradilišta i da vidi da li je građevinski materijal ugrađen u iste. Nakon što bi predala ove građevinske situacije računovođi R Š, nije učestvovala u izradi faktura koje prate te građevinske situacije, jer je to upravo bio posao Rade Š. Kada se zaposlila u ,,E" njen posao je bio da po nalogu direktora odrađuje građevinske situacije, te da ispunujava naloge za ugradnju materijala, a takođe po nalogu direktora ,,E". Od 2008 godine više ne radi u ,,E" i to od ulaska inspekcije za privredni kriminal u zadrugu i njihove inspekcije. Koliko se sjeća u ovim nalozima za ugradnju bila su navedena imena zadrugara i iznos novca na ime materijala koji oni mogu da preuzmu, a nije imala neku posebnu evidenciju zadrugara, već je upravo po usmenom nalogu direktora, navodila imena zadrugara i te novčane iznose i koliko se sjeća navodila je i broj pod kojim je taj zadrugar evidentiran. Nije imala dodira sa zadrugarima, već je sve informacije o sačinjavanju kako građevinskih situacija tako i naloga za ugradnju dobijala od direktora M LJ. Što se tiče naloga za ugradnju pojasnila je da bi nakon dobijanja fakture o ulazu robe istu odnijela direktoru koji bi joj saopštio nakon toga koliko je koji zadrugar preuzeo tog materijala i ona bi nakon toga sačinila naloge za ugradnju. Kao što je ranije rekla, nakon sačinjavanja kako građevinskih situacija, tako i naloga za ugradnju, iste je dostavljala računovođi Š R, koja je dalje obavljala svoj dio posla.</span>
</p>
<p>
<span class="span1">Okrivljeni M LJ je na iskaz svjedoka naveo da njena obaveza nije bila da izlazi na gradilišta gdje se zadruga ,,E" pojavljivala kao podizvodjač radova, već samo u slučajevima gdje je zadruga bila izvođač radova. U ovim slučajevima gdje je zadruga bila podizvođač radova imali su zaključen ugovor sa izvođačem, u kojem ugovoru je takođe navedeno koji zadrugari i koliki broj istih izvode radove na tom gradilištu. Upravo na osnovu ovako zaključenog ugovora on je i davao usmene naloge P Ž, koliko je koji zadrugar poslova obavio, a na osnovu fakture izvođača radova, koliko je koji zadrugar poslova obavio. Nakon što bi dobio ovakve fakture izvođača radova on bi P Ž saopštavao koliko je koji zadrugar poslova obavio i na osnovu toga je P Ž sačinjavala naloge za ugradnju i građevinske situacije.</span>
</p>
<p>&nbsp;</p>
<p>
<span class="span1">Svjedok Š R je navela da je u kritičnom periodu radila u stambenoj zadruzi ,,E" u poslovnoj jedinici u P a sjedište same zadruge je bilo u B. U tom periodu je direktor zadruge bio M LJ. U ovoj zadruzi je radila negdje do 2008 godine i to administrativne poslove. Dobijenu dokumentaciju putem pošte od strane direktora ili dobavljača je prvo evidentirala, pa zatim slala knjigovođi na obradu, a knjigovođa u tom periodu je bila R V. Radilo se o fakturama dobavljača, građevinskih situacija, raznim izvodima koje bi nakon evidentiranja slala  knjigovođi. Vršila je elektronska plaćanja prema dobavljačima, usklađivala finansijske kartice, stanje dugovanja i potraživanja, a na kraju završnih perioda bi popratili da li ima nekih dugovanja prema dobavljačima i </span><span class="span1">usklađivala sa njima naplatu. Situacije sa terena, nakon što bi istima dodala fakturu koje su bile identične situacijama, predavala knjigovođi na knjiženje, a te fakture bi nekad ona sačinila a nekad njena koleginica Ž. Kada bi ona sačinjavala fakture iste bi sačinjavala na osnovu same situacije. Ne sjeća se sada ko je dostavljao situacije sa terena, a sa područja B, kao ni sa područja P. Fakture je sačinjavala ne po nečijem nalogu, već kako je to bilo predviđeno po zakonu o računovodstvu, a na osnovu ispostavljene situacije. Ona je sačinjavala poreske mjesečne prijave, a koje je sačinjavala na osnovu kompletne dokumentacije koju je prethodno i evidentirala, a uz konsultaciju sa knjigovođom i to iz jedinice u Podgoricu, a i za sjedište u Budvi, jer je sva dokumentacija stizala do njih u Podgorici. Nakon knjiženja, dokumentacija zadruge se čuvala kod knjigovođe, a na kraju godine se sva dokumentacija ponovo prenosila u sjedište zadruge u Budvi, a nekada se dešavalo da za neke godine i u Podgoricu, a sve zbog nedostatka prostora sjedišta zadruge u Budvi. Nije bila prisutna kada je od strane policije dokumentacija privremeno oduzeta iz poslovnice u Podgorici. Završni račun za zadrugu je radila knjigovođa. Nije mogla odgovoriti na pitanje da li je izvršni direktor-ovdje okrivljeni aktivno učestvovao u sačinjavanju završnih računa za zadrugu. Nikada joj nije od strane izvršnog direktora-ovdje okrivljenog bilo sugerisano da neku fakturu ili račun ne prijavi ili slično. Radne naloge za preuzimanje materijala od strane zadrugara izdavala je njena koleginica Ž. Bilo je gotovinskih uplata od strane zadrugara, ali za preuzetu robu, odnosno bila je naznačena svrha uplate. Misli da su ove gotovinske uplate vršene zbog toga što radni nalozi nisu pokrivali iznose za komplet robu koja je trebala biti preuzeta od zadrugara i odnosilo se na razlike između radnih naloga i količine preuzete robe. Fakture su odgovarale situacijama sa terena kao prateća dokumentacija, a situacije sa terena su imale pojedinačne stavke izvršenih obavljenih poslova - vrstu obavljenih poslova, međutim nijesu imale evidentirana imena zadrugara koji su te poslove obavljali. Sjeća se da je bilo gotovinskih uplata, a do ovog saznanja je došla na osnovu izvoda sa stanja računa zadruge ,,E", međutim sada se ne sjeća da je vršila uvid u dokumetnaciju koja je pratila te gotovinske uplate i da su vjerovatno iste vršene na osnovu predračuna za robu. Ona nikad ni jednom zadrugaru nije izdala fakturu za gotovinsku uplatu, a koja bi se sastojala u razlici između obavljenog posla i preuzete robe. Naloge za ugradnju materijala  izdavala  je njena koleginica Ž, a za fakture je bila zadužena ona, s tim što je ona, skoro čitavu 2006. godinu zbog srčanih problema, bila na bolovanju i u tom periodu je zamjenjivala njena koleginica Ž. Ove gotovinske uplate morao je knjigovođa da knjiži i smatra da su ove gotovinske uplate morale da podliježu plaćanju poreza i koliko se sjeća sada, te gotovinske uplate su ulazile u obračunsku masu za svaki mjesec. Što se tiče ovih gotovinskih uplata, vjerovatno je postojao neki predračun u pogledu istih na osnovu kojh je trebala da se vrši uplata za preuzetu robu, ali se ona sada više ne sjeća da li je vršila možda uvid u neki od tih predračuna.</span>
</p>
<p>&nbsp;</p>
<p>
<span class="span1">Svjedok P N je naveo da ne poznaje okrivljenog M LJ i da je sada prvi put čuo za stambenu zadrugu ,,E. Nikada nije bio njen član, niti je imao potrebu za tim. Nema nikakvu privatnu firmu, nije je imao, nije se bavio građenjem, ni za svoj, ni za tuđi račun. Sjeća se jedino da mu je 2006. godine jedan momak, koji je predstavio kao S tražio ličnu kartu nakon kratkog poznanstva. Sada istog ne bi prepoznao a pošto je bio pod alkoholom, nije istog ni pitao, zašto mu treba njegova isprava, već mu je odmah dao a taj Sekula mu je istu vratio. Od tada S nije gledao. Ne bavi se nikakvim privatnim biznisom, a o predmetnom slučaju ne zna ništa. </span>
</p>
<p>&nbsp;</p>
<p>
<span class="span1">Svjedok L A je naveo da </span><span class="span1">prvi put čuje za M LJ i za SZ ,,E. Ta mu imena ne znače ništa, nikada se nije bavio građevinskim radovima, niti je što gradio, niti planirao. Potpuno je zbunjen i ne zna zašto je uopšte pozvan da svjedoči, kada o svemu ne zna ništa. Na pitanje suda da li je nekada potpisivao neku pristupnu izjavu ili eventualno ugovore, račune, otpremnice ili slično odgovorio je da nikada nije tako nešto napravio, ne samo prema ovoj zadruzi, nego uopšte prema bilo kom pravnom licu ili pojedincu. Jedino se sjeća da ga je 2006. godine izvjesni Sekule, na brzinu uhvatio u kafani dok je bio pijan i tražio mu ličnu kartu. Zna da je dao ličnu i da mu je on nju kasnije vratio, ali ne zna ni koliko je ista bila kod S, nekoliko sati ili dana, ne sjeća se. Tada je redovno pio i on je to iskoristio da mu traži ličnu kartu. Dao mu je i moguće da je tada iskorišćena za potrebe te stambene zadruge. Da je bio trijezan, barem bi ga pitao zašto je traži.</span>
</p>
<p>&nbsp;</p>
<p>
<span class="span1">Svjedok S M</span><span class="span1"> je naveo da se učlanio u SZ ,,E sa informacijom da se na taj način može dobiti građevinski materijal 10-15% jeftinije nego na tržištu, te se učlanio mislim 2006. godine. Učlanio se kao fizičko lice a ne kao predstavnik firme ili za njen račun. Ne dugo nakon učlanjenja nabavio je preko zadruge neki građevinski materijal i platio ga zaista jeftinije nego na tržištu. Bilo mu je i ponuđeno da umjesto plaćanja izvrši neke radove, međutim više mu je odgovaralo da plati. Ne može se sjetiti koji je materijal i koje vrijednosti, ali zna da je preko zadruge materijal kupio samo jednom. Nezavisno od ovog SZ ,,Emona'' je za potrebe njegove firme „G“, a na osnovu sklopljenog ugovora izvodila neke građevinske radove tj. molersko farbarske radove na gradilištima u P i njegova firma je te radove platila preko računa na račun zadruge. Fakture su odgovarale odrađenom i tu nije bilo ništa sporno. Prilikom tih radova korišten je materijal zadruge.</span>
</p>
<p>&nbsp;</p>
<p>
<span class="span1">Svjedok Đ P je naveo da je </span><span class="span1">tokom 2005. i 2006. godine vršena rekonstrukcija adekvatno promjeni vlasništva  hotela ,,B i tom prilikom su dobili među ostalim i ponudu za izvođenje radova od strane SZ ,,E. Ponuda im je bila dobra, njima odgovarajuća i nakon toga je sklopljen ugovor, po kom su oni izvodili određene građevinske radove, a oni su im to platili uplatom preko računa. Radilo se o nekoliko ugovora, o nekoliko poslova, koji su korektno obavljeni i to je  plaćeno od njihove strane. Zna da je bilo angažovano puno lica tj. radnika, a on nije znao ni onda, ni sada da li su to zadrugari i na koji način su regulisani odnosi između njih i zadruge. Zna da su korektno radili građevinske radove i oni su upravo zbog toga potpisali nekoliko ugovora i o saradnji sa njima može da kaže sve najbolje. Međutim, njihove unutrašnje odnose ne poznaje. Njegov hotel nikada nije bio u nekom drugom odnosu sa zadrugom, osim kao što je naveo. Zadruga je njima ispostavljala fakture za obavljene poslove, a oni su plaćali preko svog računa na njihov račun.</span><span class="span1"> </span><span class="span1">Uvjek je bila ta procedura, a oni su fakture dostavljali prema stvarno odrađenom poslu i situacijama i tu nikada nisu imali zamjerke, mada su sprovodili kontrolu da li je na gradilištu odrađeno onako kako je fakturisano. Radilo se o zanatskim radovima, tako da nije bilo upotrebe materijala.</span>
</p>
<p>&nbsp;</p>
<p>
<span class="span1">Uvidom u izvod iz kaznene evidencije za okrivljenog UP I P od ..... godine utvrđeno je da M LJ ranije nije osuđivan.</span>
</p>
<p>&nbsp;</p>
<p>
<span class="span1">Svjedok D M je naveo </span><span class="span1">da se 2006. godine, misli po preporuci prijatelja učlanio u SZ ,,E. Misli da je išao u njihove službene prostorije na Z i tamo je potpisao pristupnu izjavu, ali nikada nikakvu korist nije ostvario preko te zadruge. Bilo mu je </span><span class="span1">rečeno da će kao njihov član imati pogodnost, prilikom kupovanja njihovog građevinskog materijala, odnosno mislio je da će jeftinije platiti materijal koji mu je  potreban i radi toga se učlanio. Nikada nije koristio nikakve usluge te zadruge i praktično je zadrugar na papiru. I svoju sestru S je učlanio u zadrugu da bi i ona imala pogodnosti, kakvu je za sebe očekivao. M LJ ne poznaje, ne zna ništa o poslovanju zadruge, ne zna ni ko su ostali zadrugari.</span>
</p>
<p>&nbsp;</p>
<p>
<span class="span1">Svjedok D S je navela da</span><span class="span1"> o ovom slučaju ne zna ništa i nema šta da izjavi. Ne može se tačno sjetiti kada se učlanila u zadrugu, to je uradila jer joj je brat M kazao da je to dobro. Dala mu je ličnu kartu, nigdje se potpisala nije. Nikakve poslove nije obavljala kao zadrugar, niti je od njih dobila neku robu besplatno ili po povoljnim uslovima. Čak nije nikad nešto ni gradila, niti planirala da gradi. Svoj potpis nije stavila ni prilikom učlanjenja u zadrugu, ni prilikom potpisivanja računa, jer nikada ništa nijesa uzela od njih ili preko njih. M LJ ne poznaje, a o slučaju je saznala preko novinskih članaka.</span>
</p>
<p>&nbsp;</p>
<p>
<span class="span1">Svjedok R LJ je navela </span><span class="span1">da je u SZ ,,E zaposlena od septembra 2004. godine i kao diplomirani pravnik radi na poslovima prijave i odjave radnika, te za dobijanje rješenja za dobijanje odobrenja za rad kancelarija zadruga, te za zaključivanje ugovora između E i drugih lica i prikupljanja i vođenje tenderske dokumentacije. Na pitanje suda, što se tiče učlanjenja u Zadrugu, izjavila je da svaki zadrugar pojedinačno potpiše pristupnu izjavu, ali radi praktičnosti, obično jedan zadrugar donese dokumentaciju od njih nekoliko. Što se tiče ostalih poslova zadruge, vezano za ulazne i izlazne fakture, izjavila je da o tome ne zna ništa, jer to nije njen posao. Isključivo se bavi samo onim što je navela. Na pitanje suda po kom pravnom aktu se vrši učlanjenje zadrugara, odgovarila je po zakonu o zadrugama iz 1996. godine. Zakon je još na snazi, nije mijenjan i njim nije ograničen broj zadrugara koji hoće da se učlane. Zadrugari se u zadrugu učlanjuju kako bi na taj način mogli da dobiju materijal koji neće platiti po povoljnijim uslovima, već će isti odraditi za račun zadruge. To se isplati zadruzi a takođe i zadrugarima, upravo zbog toga što ne moraju da plate dobijeni materijal.</span>
</p>
<p>&nbsp;</p>
<p>
<span class="span1">Svjedok R J je navela da je </span><span class="span1">nju u ,,E učlanio, tačnije kazao joj za sve pogodnosti suprug njene sestre, P Z, zbog toga što je namjeravala da renovira porodičnu kuću, a on joj je kazao da učlanjenjem može dobiti materijal povoljnije, pa je to htjela da iskoristi. Stavila je svoj potpis na pristupnoj izjavi, a onda je Z sve te papire odnio gdje je trebalo. Z je kao član porodice upravljao gradnjom i on je nabavljao materijal, tako da da se ona samo formalno pojavila kao zadrugar. Poznato joj je da je materijal nabavljao, ali ne zna preko koga i ne zna da li ga je platio u gotovini novcem ili odrađivanjem nekog posla u vrijednosti materijala. O tome ne zna ništa, a okrivljenog M LJ nikad nije vidjela i ne zna ko je.</span>
</p>
<p>&nbsp;</p>
<p>
<span class="span1">Svjedok P Z je naveo </span><span class="span1">da je suvlasnik DOO Gremond, koja se bavi izvođenjem završnih građevinskih radova. I u prethodnom periodu je sarađivao sa SZ ,,E, pa je čuo da ukoliko se učlani, moći će da nabavi materijal jeftinije ili će platiti odrađivanjem. Zbog toga se učlanio i misli da je neko iz njegove firme njegovu pristupnu izjavu odnio u ,,E, a nakon toga je, ne može se tačno sjetiti kada, nekoliko puta preko zadruge nabavio materijal koji mu je bio potreban i isti je uredno platio odmah po isporuci. Platio je licu koje mu je dovezlo taj materijal i nakon toga je isti </span><span class="span1">ugradio. Zbog proteka vremena ne može se sjetiti koliko je u pitanju bilo materijala i kolika je cijena, ali zna da ništa nije odradio, već je sve platio u gotovini.</span>
</p>
<p>&nbsp;</p>
<p>
<span class="span1">Svjedoka M LJ je navela  </span><span class="span1">da nikada nije imala potrebe za građevinskim materijalom, niti je isti ikada kupovala. Šokirana je obavještenjem od suda da je navodno kupila cementa u vrijednosti više hiljada eura, kao i ostalog materijala za potrebe građana, što joj je sada pokazano iz spisa predmeta, tj. dokumentacije. Ne poznaje okrivljenog M LJ, niti su joj poznate firme „E, ,,G K i ,,P“. Radi u Ministarstvu zdravlja, ima skromna primanja i ne bavi se nikakvim poslom u kom bi joj bilo u interesu da se učlani u SZ ,,E. Ne zna ko je iskoristio njene podatke za neki nezakonit posao i tvrdi da nigdje nikome ništa nije potpisala. Nikada se nije učlanila ni i u kakvu zadrugu, niti organizaciju, a pogotovo ne u ,,E. Svoj potpis nigdje nije stavila. Njen potpis nije na pristupnoj izjavi, a ona se inače uvjek potpisuje ćirilicom, kao što je to na ličnoj karti, čija je fotokopija priključena spisima.</span>
</p>
<p>&nbsp;</p>
<p>
<span class="span1">Iz zapisnika poreske uprave broj 03/14-51624/06 od 09.06.2006 godine utvrđeno je da je poreski inspektor O M izvršio inspekcijski nadzor kod stambene zadruge ,,E u prisustvu ovlašćenog zastupnika zadruge M LJ, te je konstatovao da je za period od 01.05.-31.12.2005 godine subjekat nadzora shodno odredbama člana 35 stav 2 Zakona o porezu na dodatu vrijednost (Službeni list RCG broj 65/01 i 76/05) nadležnom organu Poreske uprave RCG-Područnoj jedinici Budva podnio mjesečne prijave za obračun PDV-a i to do petnaestog dana narednog mjeseca po isteku poreskog perioda. Inspekcijskim nadzorom obračuna i uplate PDV-a za period od 01.05. do 31.12.2005 godine, a uvidom u knjiženja na klasu konta 2210-kupci u zemlji, konta 6610-prihod od prodaje proizvoda i usluga, konto 61101-prihod od prodaje povezanim pravnim licima, knjigu ulaznih i kjnigu izlaznih računa, utvrđeno je da je subjekt nadzora za navedeni period ostvario realizaciju u iznosu od 2.645.525,6, šro znači da je manje iskazana realizacija u iznosu od 225.088,13 eura, a samim tim i izlazni PDV za iznos od 32.705,30 eura (realizacija je utvrđena kroz uvid u knjigu izlaznih računa, uvida u privremene i konačne situacije). U postupku inspekcijskog nadzora izvršen je poseban uvid u knjiženja na klasu konta 2610-račun domaća valuta-rezidencijalna banka, utvrđeno je da je od strane članova zadruge u maju mjesecu 2005. godine izvršena direktna uplata novca na žiro račun subjekta nadzora u iznosu od 152.038,72 eura, dok je u junu mjesecu izvršena uplata  za iznos od 15.000,00 eura, koje uplate se odnose na izvršene radove sa ugrađenim materijalom svojim članovima zadruge od strane nadzorisanog subjekta, a za iste nisu izdate izlazne fakture, niti je uplaćeni iznos iskazan kao ostvarena realizacija. S obzirom da subjekat nadzora za izvršene uplate u mjesecu maju i junu 2005 godine u ukupnom iznosu od 167.538,72 eura nije izvršio obračun izlaznog PDV-a, istom se shodno članu 76 stav 2 Pravilnika o primjeni zakona o porezu na dodatu vrijednost (Službeni list RCG broj 65/02, 59/04 i 79/05) na primljene avanse u bruto iznosu od 167.538,72 eura, primjenom preračunate stope iz člana 56 Pravilnika od 14,53, obračunat PDV u iznosu od 24.343,37. Inspekcijskim nadzorom provjere obračuna ulaznog PDV-a, utvrđeno je (uvidom u knjiženja na klasu konta 2821-ulazni PDV i uvidom u knjigu ulaznih računa) da je subjekt nadzora za decembar mjesec 2005 godine, u mjesečnoj prijavi za obračun PDV-a, iskazao manje ulazni PDV za iznos od 1.992,62 eura. Kroz mjesečnu PDV prijavu za decembar mjesec iskazan PDV u iznosu od 59.794,11 eura, dok je nadzorom utvrđeno da isti iznosi 61.786,73 eura. U postupku inspekcijskog nadzora obračuna i uplate poreza na dodatu vrijednost u 2006 godini, obuhvaćen je period nadzora od 01.01.2006 godine do zaključno sa </span><span class="span1">30.04.2006 godine. Inspekcijskim nadzorom obračuna i uplate PDV-a, a uvidom u pruženu knjigovodstvenu dokumentaciju i poslovnu evidenciju, knjiženja na klasu konta 2821-ulazni PDV, kao i uvozne carinske deklaracije, utvrđeno je da subjekt nadzora nije tačno iskazao ulazni PDV. Nadzorom je utvrđeno da ulazni PDV za nadzorisani period iznosi 242.536,59 eura (po mjesecima: januar 34.499,07 eura, februar-62.545,83 eura, mart-56.072,94 eura, april 89.418,75 eura), što znači da je više iskazani ulazni PDV za iznos od 13.343,29 eura. Na osnovu podataka utvrđenih inspekcijskim nadzorom, subjekat nadzora je za nadzorisani period od 01.01.2006 godine do i zaključno sa 30.04.2006 godine u obavezi da po osnovu PDV-a uplati iznos od 10.191 eura. U postupku inspekcijskog nadzora izvršen je poseban uvid u radne naloge o izvršenim radovima i ugrađenom materijalu članovima zadruge (zadrugarima) bez naknade, te je utvrđeno da je po tom osnovu za nadzorisani period u 2005 godini (od 01.05. do 31.12.2005 godine) a po specifikaciji koja predstavlja sastavni dio ovoga zapisnika, zadrugarima ugrađen materijal u iznosu od 2.625.144,32 eura na ugrađeni materijal (po radnim nalozima) od strane nadzorisanog subjekta. Nije obračunat izlazni PDV. S obzirom da nadzorisani subjekat nije iskazao  izlazni PDV, a da je koristio pri nabavci proizvoda ulazni PDV (uvidom u knjigu ulaznih računa), istom je u postupku nadzora a shodno odredbama Zakona o PDV, na iznos od 2.625.144,32 eura (vrijednost usluga i materijala zadrugarima) primjenom preračunate stope PDV-a od 14,53 %, obračunat je izlazni PDV u iznosu od 381.433,45 eura. Subjekat nadzora je u nadzorisanom periodu u 2006. godini (01.01.-30.04.2006 godine) svojim zadrugarima za izvršeni rad umjesto novčane naknade, a po radni nalozima, izvršio ugradnju građevinskog materijala u iznosu od 1.636.988,04 eura. S obzirom da je isti za izvršene nabavke građevinskog materijala koristio ulazni PDV kao odbitnu stavku, istom je shodno odredbama člana 5 i 6 Zakona o PDV-u, obračunat izlazni PDV u iznosu od 237.854,36 eura. Konačno, inspektor je zaključio da stanje duga po osnovu PDV-a na dan 01.05.2005 godine tj. od zaključenja zadnjeg inspekcijskog nadzora iznosi 25.560,00 eura. Inspekcijskim nadzorom obračuna i uplate PDV-a za nadzorisani period 01.05.-31.12.2005 godine, a prema podnešenim mjesečnim prijavama za obračun PDV-a, subjekat nadzora je iskazao PDV kredit u iznosu od 40.901,41 euro. Inspekcijskim nadzorom izvršena je korekcija izlaznog PDV-a za iznos od 438.482,12 eura tj. stvorena je obaveza za iznos od 397.580,71 euro. Subjekat nadzora za nadzorisani period 01.01.2006 godine do i zaključno sa 30.04.2006 godine po PDV prijavama iskazao PDV kredit u iznosu od 3.154,35 eura. Inspekcijskim nadzorom izvršena je korekcija PDV-a za iznos od 251.197,68 eura tj. za period nadzora stvorena je obaveza po osnovu PDV-a za iznos od 248.043,30 eura. Ukupna obaveza nadzorisanog subjekta za period nadzora 01.05.2005 godine do i zaključno sa 30.04.2006 godine iznosi 671.184,10 eura. Prema analitičkoj kartici poreskog obveznika SZ ,,Emona'' na dan 15.05.2006 godine iskazan je PDV kredit u iznosu od 18.799,16 eura. </span>
</p>
<p>&nbsp;</p>
<p>
<span class="span1">Uvidom u rješenje Ministarstva finansija broj 04-796/1-2006 od 24.08.2006 godine uvrđeno je da je poništeno rješenje Poreske uprave-Područne jedinice B-F za inspekcijski nadzor broj 03/14-5/624/06/1 od 30.06.2006 godine i predmet vraćen prvostepenom organu na ponovni postupak. </span>
</p>
<p>&nbsp;</p>
<p>
<span class="span1">Uvidom u rješenje Ministarstva finansija broj 04-1040/1-2006 od 16.11.2007 godine utvrđeno je da je poništeno rješenje Poreske uprave-Područne jedinice Budva-Filijale za inspekcijski nadzor broj 03/14-5/624/06/1/4713 od 06.09.2006 godine i predmet vraćen prvostepenom organu na ponovni postupak. </span>
</p>
<p>&nbsp;</p>
<p>
<span class="span1">Uvidom u rješenje Ministarstva finansija broj 04-272/1-2007 od 10.05.2007 godine utvrđeno je da je poništeno rješenje Poreske uprave-Područne jedinice Budva-Filijale za inspekcijski nadzor broj 03/14-5/624/06/2 od 03.01.2007 godine i predmet vraćen prvostepenom organu na ponovni postupak. </span>
</p>
<p>&nbsp;</p>
<p>
<span class="span1">Uvidom u pravosnažno rješenje Ministarstva finansija broj 04-48971-2008 od 05.09.2008 godine utvrđeno je da je odbijena kao neosnovana žalba stambene zadruge ,,Emona'' izjavljena protiv rješenja Poreske uprave-Područne jedinice Budva broj 03/14-5/624/06/3 od 23.01.2008 godine.</span>
</p>
<p>&nbsp;</p>
<p>
<span class="span1">Uvidom u zapisnik o izvršenoj inspekcijskoj kontroli poreske uprave broj 03/14-5-809/2005-1 od 01.06.2005 godine utvrđeno je da je poreski inspektor O M izvršio inspekcijski nadzor kod stambene zadruge ,,EmoEna'' u prisustvu ovlašćenog zastupnika zadruge M LJ, radi kontrole primjene Zakona o porezu na dodatu vrijednost (Službeni list RCG broj 65/01 i 21/03) sa stanovišta obračuna i naplate poreza na dodatu vrijednost za period od 01.01.2004 do 30.04.2005 godine. Uvidom u finansijsku dokumentaciju poreskog obveznika-SZ ,,Emona'' utvrđeno je da je obveznik u 2004. godini ostvario prihod od 1.956.294,05 eura. Na ostvareni prihod u 2004. godini od 1.956.294,05 eura obveznik je bio dužan da obračuna izlazni PDV po stopi od 17 % u iznosu od 332.569,98 eura shodno članu 24 Zakona o PDV-u. Obveznik je u 2004 godini ostvario promet od 2.288.864,03 eura, iskazao je promet od 2.027.856,22 eura tj. ukupno je manje iskazao promet 261.007,81 euro. Na iznos manje iskazanog prometa od 261.007,81 euro obavezan je da obračuna izlazni PDV po preračunatoj stopi PDV-a od 14,53 % u iznosu od 37.924,43 eura. Obveznik je obavezan da odmah sačini izmjenjenu mjesečnu prijavu za obračun PDV-a za decembar 2004 godine u kojoj će iskazati: izmjenjeni oporezovani promet 17 % - 501.063,23 eura, izmjenjeni ukupni izlazni PDV- 72.804,48 eura, ulazni PDV- 49.886,48 eura i obavezu za PDV 22.918,00 eura, i istu dostavi Poreskoj upravi RCG-Područna jedinica Budva. Dalje, poreski inspektor je utvrdio da je obveznik PDV-a SZ ,,Emona'' za period od 01.01.-30.04.2005 godine kroz mjesečne prijave za obračun poreza na dodatu vrijednost koje je dostavljao Poreskoj upravi-Područnoj jedinici Budva, iskazao promet od 1.264.064,63 eura. Uvidom u finansijsku dokumentaciju poreskog obveznika utvrđeno je da je isti u periodu od 01.01. do 30.04.1005 godine ostvario prihod od 1.168.969,74 eura, na koji je bio obavezan da obračuna izlazni PDV po stopi od 17 % u iznosu od 198.724,85 eura. S obzirom da je obveznik u periodu od 01.01. do 30.04.2005 godine ostvario promet od 1.367.694,59 eura, a iskazao promet od 1.264.064,69 eura, znači da je manje iskazao promet za 103.624,91 euro. Na iznos manje iskazanog oporezivog prometa od 103.629,91 euro obavezan je da obračuna izlazni PDV po preračunatoj stopi PDV od 14,53 % u iznosu od 15.056,26 eura. Obveznik PDV-a je obavezan da odmah sačini izmjenjenu mjesečnu prijavu za obračun PDV-a za april 2005 godine u kojoj će iskazati: izmjenjeni oporezivi promet 17%-362.033,55 eura, izmjenjeni ukupni izlazni PDV- 52.603,47 eura, ulazni PDV 57.584,63 eura i PDV kredit 4.979,19 eura i istu dostavi Poreskoj upravi RCG-Područna jedinica B. </span>
</p>
<p>&nbsp;</p>
<p>
<span class="span1">Uvidom u rješenje Poreske uprave broj 03/14-5/624/06/1 od 30.06.2006. godine utvrđeno je da je poreskom obvezniku SZ ,,E iz Budve, ulica Topliški put bb, PIB 02290839 utvrđena poreska obaveza po osnovu poreza na dodatu vrijednost u iznosu od 671.184,10 eura. </span>
</p>
<p>&nbsp;</p>
<p>
<span class="span1">Uvidom u rješenje Poreske uprave 03/14-5-/624/06/2 od 03.01.2007 godine utvrđeno je da je Poreska uprava RCG-Područna jedinica B, u ponovnom postupku inspekcijskog nadzora i uplate javnih prihoda kod SZ ,,E na osnovu člana 6, 52, 53 i 54 a u vezi sa članom 91 Zakona o poreskoj administraciji ( Službeni list RCG broj 65/01, 80/04 i 29/05) donio rješenje kojim je utvrđena poreskom obvezniku stambenoj zadruzi ,,E poreska obaveza po osnovu poreza na dodatu vrijednost za period nadzora 01.05.2005. godine do i zaključno sa 30.04.2006 godine u iznosu od 671.184,10 eura i to: 1.) PDV u iznosu od 25.560,06 eura-utvrđena obaveza po zapisniku o zadnjem inspekcijskom nadzoru broj 03/14-5-809/2005-1 od 01.06.2005 godine kojim je obuhvaćen period nadzora zaključno sa 30.04.2005 godine; 2.) PDV u iznosu od 32.705,30 eura dobijen primjenom preračunate poreske stope PDV od 14,53 % na poresku osnovicu od 225.088,13 eura- manje iskazani prihod za period 01.05.-31.12.2005 godine; 3.) PDV u iznosu od 24.343,37 eura dobijen primjenom preračunate stope PDV-a od 14,53 % na poresku osnovicu od 167.548,72 eura-uplaćeni avansi u maju i junu mjesecu 2005. godine; 4.) PDV u iznosu od 381.433,45 eura-dobijen primjenom preračunate poreske stope PDV-a od 14 % na poresku osnovicu od 2.625.144,32 eura-upotreba proizvoda u neposlovne svrhe u 2005. godini; 5.) PDV u iznosu od 10.191,94 eura - razlika između ulaznog i izlaznog PDV za period nadzora 01.01.-30.04.2006 godine, ulazni PDV 252.725,53 eura minus izlazni PDV 242.533,39 eura; 6.) PDV u iznosu od 237.854,36 eura dobijen primjenom preračunate poreske stope PDV od 14,53 % na poresku osnovicu od 1.636.988,04 eura-upotreba proizvoda u neposlovne svrhe u 2006 godini.</span>
</p>
<p>&nbsp;</p>
<p>
<span class="span1">Uvidom u zapisnik direkcije javnih prihoda broj 03/16-05-2-18/04-1 od 28.10.2004 godine utvrđeno je da je poreski inspektor izvršio inspekcijsku kontrolu kod stambene zadruge ,,E, u prisustvu ovlašćene računovođe V R, te da je predmet nadzora bilo poslovanje tokom 2003. i 2004. godine.</span>
</p>
<p>&nbsp;</p>
<p>
<span class="span1">Uvidom u finansijsku dokumentaciju zadruge ,,E" koja se nalazi u registratorima utvrđena je sadržina finansijske dokumentacije predmetne zadruge.</span>
</p>
<p>&nbsp;</p>
<p>
<span class="span1">Iz nalaza i mišljenja vještaka ekonomsko-finansijske struke B B od 22.06.2009 godine utvrđeno je da je stambena zadruga dužna platiti porez na dodatu vrijednost po osnovu naloga za ugradnju koja glase na pravna lica i bjanko naloge. Za 2005 i 2006 godinu PDV utvrđen na prethodno navedeno iznosi 33.974,08 eura. Nije plaćen PDV na isporuke i usluge vršene raznim investitorima za 2005 i 2006 godinu u iznosu od 18.979,76 eura. Slažu se iznosima na računima dobavljača sa iznosima iz naloga za ugradnju. Vještak nije utvrdio da je bilo plaćanja po osnovu naloga na ugradnju i rada zadrugara. Ukoliko ,,E ne dostavi dokaze o uplati poreza na dobit pravnih lica obaveza po osnovu poreza na dobit iznosila bi 834,65 eura. Pored prethodno navedenih poreza za plaćanje ukoliko okrivljeni ne dokažu, odnosno ako se tokom daljnjeg sudskog postupka dokaže da su nalozi za ugradnju fiktivni odnosno da ne glase na legalne zadrugare, obaveza po osnovu PDV-a bi se uvećala za 1.056.976,04 eura. </span>
</p>
<p>&nbsp;</p>
<p>
<span class="span1">Vještak ekonomsko-finansijske struke B B je u svom iskazu naveo u svemu kod nalaza i mišljenja od 22.06.2009 godine. Vršio je uvid u radne naloge koji su bili prikačeni uz svaku fakturu dobavljača. Iz naloga u koje je vršio uvid isključivao je naloge koji su glasili na pravna lica i naloge koji su bili blanko, odnosno nije se moglo </span><span class="span1">utvrditi na koja se lica odnosi. To je radio zato što je imao u vidu odredbu tadašnjeg zakona o zadrugama, zakona o stambenim odnosima i Pravila saveza stambenih zadruga Crne Gore, po kojima su članovi zadruga fizička lica i to tom osnovu je isključivao radne naloge koji su glasili na pravna lica i utvrdio je da u 2005. i 2006. godini taj iznos radnih naloga iznosi 233.820,25 eura, na to je obračunao PDV jer je smatrao da je to oporezivi prihod, na to je obračunao porez PDV po stopi od 14,53, te porez na ovako obračunate radne naloge iznosi 33.974,08 eura. Vještak je objasnio da je 172.000 eura koje je pomenuo na osmoj strani nalaza smatrao kao povećanje osnivačkog uloga, na koji se ne obračunava PDV, a do kojeg je podatka došao na osnovu uvida u izvode i šifre plaćanja. Što se tiče radnih naloga on je dao matematičku obradu podataka iz istih i obračunao PDV, a što je prikazao u svom nalazu. Radne naloge mora pratiti određena dokumentacija kao što su otpremnice i fakture ili zbirne otpremnice. Međutim, ukoliko radne naloge ne prati ova dodatna dokumentacija koju je naprijed naveo, može se na terenu procjenama utvrditi da li je ta roba i ugrađena. </span>
</p>
<p>&nbsp;</p>
<p>
<span class="span1">Uvidom u zapisnik o izvršnoj inspekcijskoj kontroli stambene zadruge ,,Emona" od 01.06.2005 godine utvrđeno je da je poreski inspektor izvršio kontrolu kod stambene zadruge ,,E, u prisustvu ovlašćenog predstavnika M LJ, te je konstatovao da je obveznik PDV-a stambena zadruga ,,E za period od 01.01.-30.04.2005 godine ostvarila prihod od 1.168.969,74 eura i na koji je bio obavezan da obračuna izlazni PDV po stopi od 17 % u iznosu od 198.724,85 eura. Obveznik je u periodu od 01.01.-30.04.2005 godine ostvario promet od 1.367,694,59 eura, a iskazao promet od 1.264.064,69 eura, što znači da je iskazao promet manji za 103.624,91 euro. Na iznos manje iskazanog oporezivog prometa od 103.629,91 euro, obavezan je da obračuna izlazni PDV po preračunatoj stopi PDV-a od 14,53 % u iznosu od 15.056,26 eura. Obveznik PDV je obavezan da odmah sačini izmjenjenu mjesečnu prijavu za obračun PDV-a i istu dostavi Poreskoj upravi RCG-Područna jedinica Budva. </span>
</p>
<p>&nbsp;</p>
<p>
<span class="span1">Predlog branioca okrivljenog da se izvrši novo finansijsko vještačenje u kojem bi se prikazala dobit koju je zadruga ostvarila i iznos obračunatog PDV-a, sud nije prihvatio, obzirom da je mišljenja da je provedenim vještačenjima tokom postupka predmetna krivično pravna stvar u dovoljnoj mjeri razjašnjena, te da bi provođenje novog vještačenja vodilo odugovlačenju postupka.</span>
</p>
<p>&nbsp;</p>
<p>
<span class="span1">Nije bilo drugih prigovora na izvedene dokaze, niti drugih predloga za dopunu dokaznog postupka.</span>
</p>
<p>&nbsp;</p>
<p>
<span class="span1">Cijeneci sve provedene dokaze pojedinačno i u uzajamnoj povezanosti shodno članu 370 stav 3 Zkp-a, a u odnosu na odbranu okrivljenog, sud je utvrdio činjenično stanje navedeno u izreci presude.</span>
</p>
<p>&nbsp;</p>
<p>
<span class="span1">Činjenično stanje sud je utvrdio na osnovu ocjene odbrane okrivljenog M LJ, nalaza i mišljenja vještaka ekonomsko-finansijske struke R M, N M i P M od 06.12.2011 godine, dopunskih nalaza i mišljenja istih vještaka od 15.03.2013 godine i 05.12.2013 godine, iskaza vještaka M P, te ostalih provedenih dokaza.</span>
</p>
<p>&nbsp;</p>
<p>
<span class="span1">Prije svega, ono što se postavilo kao sporno, a imajući u vidu navode završne riječi branioca okrivljenog jeste okolnost da li je okrivljeni M LJ u predmetnom periodu bio izvršni direktor stambene zadruge ,,Emona'', ili nije.</span>
</p>
<p>&nbsp;</p>
<p>
<span class="span1">Naime, za razliku od navoda završne riječi branioca okrivljenog, da je okrivljeni bio ovlašćeno lice za zastupanje stambene zadruge ,,E, ali ne i izvršni direktor, jer je isti imenovan za vršioca dužnosti izvršnog direktora 15.11.2002 godine na period od najduže godinu dana, tako da po mišljenju branioca okrivljeni jedino može odgovarati za nezakonitost rada stambene zadruge u tom periodu, a ne i u periodu obuhvaćenom optužnicom, jer to što nadležni organi stambene zadruge nisu u skladu sa statutom imenovali izvršnog direktora ne može se pripisati odgovornosti okrivljenog, sud je mišljenja da iako se u odgovornost okrivljenog ne može pripisati činjenica da skupština stambene zadruge ,,E nije istog imenovala za izvršnog direktora nakon 15.11.2003 godine (godinu dana nakon imenovanja za vršioca dužnosti), u odgovornost okrivljenog se svakako može pripisati činjenica da je nakon isteka perioda za koji je imenovan za vršioca dužnosti direktora (15.11.2002 godine do 15.11.2003 godine) nastavio da obavlja funkciju izvršnog direktora ( što je sud utvrdio uvidom u spise predmeta Privrednog suda u P za zadrugu ,,E) jer je isti, između ostalog, u svojstvu direktora dana 18.03.2008 godine podnio CRPS-u zahtjev za izdavanje potvrde da stambena zadruga ,,E nije obavezna produžavati svoju registraciju svake godine, pa je za sud očigledno da je isti nastavio da obavlja funkciju direktora zadruge i nakon 15.11.2003 godine, </span><span class="span1">je je uvidom u kompletnu dokumentaciju utvrđeno da je upravo on lice koje je preudzimalo sve radnje, vezano za registraciju svih promjena u predmetnoj zadruzi, te potpisivao drugu poslovnu dokumentaciju, a</span><span class="span1"> okolnost da okrivljenog skupština zadruge nije po proceduri predviđenoj zadružnim pravilima izabrala na tu funkciju, istoga ne oslobađa od odgovornosti za preduzete radnje, a sud je mišljenja da navedenu okolnost okrivljeni ne može koristiti na način što će biti izvršni direktor u situacijama kada mu to odgovara, a da se u situaciji kada se postavi pitanje krivice poziva na odredbu zadružnih pravila kojima je predviđeno da lice koje je postavljeno za vršioca dužnosti izvršnog direktora to svojstvo može imati najduže godinu dana, ovo stoga što je nesumljivo da je okrivljeni tu funkciju obavljao i u predmetnom periodu, pa je navode branioca sud cijenio kao usmjerene na izbjegavanje krivice okrivljenog M LJ i kao takve ih nije prihvatio. </span>
</p>
<p>&nbsp;</p>
<p>
<span class="span1">Dalje, iz iskaza vještaka P M utvrđeno je da je do razlike u mjesečno iskazivanom manjem obračunu PDV-a došlo iz razloga što u mjesečnim prijavama nisu bile obuhvaćene sve fakture, a što znači da poreske prijave nisu pravilno sačinjavane, čime je okrivljeni M LJ postupao protivno članu 26 stav 2 Zakona o poreskoj administraciji, kojim je propisano da je poreski obveznik dužan da tačno obračuna porez i podnese poresku prijavu poreskom organu u roku i na način utvrđen poreskim propisima, a takođe je okrivljeni postupao i protivno članu 26 stav 4 istoga zakona, kojim je propisano da je poreski obveznik dužan da vodi poslovne knjige i evidencije na propisan način i čuva ih u skladu sa zakonom, jer isti (kako to proizilazi iz iskaza vještaka P M) nije tokom 2005. i 2006. godine fakturisao isporučenu robu u ukupnom iznosu od 8.097.114,92 eura odnosno (kako to proizilazi iz nalaza i mišljenja vještaka ekonomsko finansijske struke R M, N M i P M od 06.12.2011 godine) nije vodio pismenu evidenciju da su zadrugari od SZ ,,E iz B naplatili svoj rad, ni u novcu ni u robi, jer nema pismenih dokaza da su zadrugari bili angažovani od strane SZ ,,E iz B na poslovima koje je zadruga izvodila i fakturisala </span><span class="span1">svojim kupcima, niti dokaza da su preuzeli nefakturisani materijal i namještaj, niti pismenih dokaza da im je zadruga vršila bilo kakve isplate u novcu. </span>
</p>
<p>&nbsp;</p>
<p>
<span class="span1"></span><span class="span1">Takođe, iz iskaza vještaka ekonomsko finansijske struke M P utvrđeno je da nije u skladu sa propisima vršeno zaduženje zadrugara pojedinačno, bilo fakturom, bilo otpremnicom, jer radni nalozi ne predstavljaju finansijske dokumente na osnovu kojih se vrši zaduženje i razduženje robom, jer radni nalog mora da prati prijem robe, sa potpisom lica koje je preuzelo robu i potpisom lica koje je izdalo robu, da bi se poslije realizacije radnog naloga, od strane nadzornog organa ovjerilo da je ta roba ugrađena na određeni objekat i na osnovu toga sačinila situacija i faktura kupcu kome je usluga učinjena, čime je okrivljeni M LJ postupao protivno članu 4 stav 8 Zakona o PDV-u (kojim je propisano da se pod prometom proizvoda smatra i razmjena proizvoda) odnosno protivno članu 31 stav 1 ( kojim je propisano da je poreski obveznik dužan da za izvršeni promet proizvoda, odnosno usluga izda račun ili drugi dokument koji služi kao račun ) i stavu 4 istoga zakona (kojim je propisano da je u slučaju razmjene proizvoda odnosno usluga, svaki učesnik u razmjeni dužan da izda račun). </span>
</p>
<p>&nbsp;</p>
<p>
<span class="span1">Konačno, iz dopunskog nalaza i mišljenja vještaka ekonomsko-finansijske struke R M, N M i P M od 05.12.2013 godine, te iskaza vještaka ekonomske struke Milenka Popovića utvrđeno je da prihodi zadruge nisu iskazani u iznosu od 8.097.114,92 eura, a koji prihodi se odnose na nefakturisanu robu i prihode od fizičkih lica, čime je okrivljeni M LJ postupio protivno članu 7 Zakona o porezu na dobit pravnih lica (kojim je propisano da osnovicu poreza na dobit predstavlja oporeziva dobit poreskog obveznika) i članu 8 istog zakona ( kojim je propisano da se za utvrđivanje oporezive dobiti priznaju prihodi u iznosima utvrđenim bilanskom uspjeha, u skladu sa zakonom kojim se uređuje računovodstvo, izuzev prihoda za koji je ovim zakonom propisan drukčiji način utvrđivanja), jer kako je to naveo vještak M P u svom iskazu, da je robu isporučenu od strane zadruge pratila faktura, u istoj bi bio zaračunat PDV, koji zadruzi predstavlja izlazni PDV, a koji ulazi u kompletan obračun poreske obaveze, pa da je to stvarno napravljeno u knjgovodstvu, ulazni i izlazni PDV bi se potirali, ali s obzirom da nije vršeno fakturisanje, to nije ni iskazan izlazni PDV i zbog toga se to smatra utajom PDV-a. </span>
</p>
<p>&nbsp;</p>
<p>
<span class="span1">Naime, vještaci ekonomsko finansijske struke R M, N M i P M su zaključili da je stambena zadruga ,,E tokom 2005. i 2006. godine bila u obavezi da na ime manje obračunatog i neobračunatog PDV-a za prodatu robu i naplaćene prihode obračuna i u poreskim prijavama iskaže PDV u ukupnom iznosu od 1.176.503,88 eura i da na osnovu ostvarenih prihoda koje nije iskazala za 2005. i 2006. godinu, na ime prodate robe i primljenih uplata, na osnovicu u iznosu od 6.920.611,04 eura obračuna porez na dobit od 9 % u iznosu od 622.854,99 eura, te je zbog neobračunatog, neiskazanog i neplaćenog PDV-a i poreza na dobit nanijela štetu budžetu Crne Gore u ukupnom iznosu od 1.799.358,87 eura.</span>
</p>
<p>&nbsp;</p>
<p>
<span class="span1">Sud je u potpunosti prihvatio sadržinu nalaza i mišljenja vještaka ekonomsko-finansijske struke R M, N M i P M od 06.12.2011 godine, te dopunskih nalaza od 14.03.2013 godine i 05.12.2013 godine, kao i iskaz vještaka M P, jer ista nije osporena na dokumentovan način ( jer predmetna zadruga nije posjedovala dokumentaciju odnosno nije imala pismenih dokaza da su zadrugari od SZ " E " iz B naplatili svoj rad, ni u novcu ni u robi, niti ima pismenih dokaza da su zadrugari bili </span><span class="span1">angažovani od strane SZ " E" na poslovima koje je zadruga izvodila i fakturisala svojim kupcima, niti dokaza da su preuzeli nefakturisani materijal i namještaj, niti pismenih dokaza da je zadruga vršila bilo kakve isplate u novcu), pa je sud mišljena da je predmetni nalaz i mišljenje dat na osnovu pravila struke. </span>
</p>
<p>&nbsp;</p>
<p>
<span class="span1">Dakle, ono što se postavilo kao sporno, imajući u vidu odbranu okrivljenog, jeste okolnost da li je stambena zadruga ,,E bila dužna da plati PDV za robu prodatu fizičkim licima odnosno okolnost da li se navedena fizička lica-kupci robe mogu smatrati članovima zadruge ili ne. </span>
</p>
<p>&nbsp;</p>
<p>
<span class="span1">S tim u vezi, prigovor okrivljenog M LJ na nalaz i mišljenje vještaka ekonomsko finansijske struke R M, N M i P M, da se u registar ne evidentiraju svi zadrugari, već samo osnovači tj. njih 32, sud nije prihvatio jer je isti obezvrijeđen iskazom vještaka M P, koji je naveo da je zadrugar samo ono lice koje je upisano u registar osnivača kao zadrugar, a upoređivanjem upisanih zadrugara stambene zadruge ,,E u registar, sa spiskom zadrugara po pristupnim izjavama, nisu pronašli na tom spisku (spisku po pristupnim izjavama) ni jednog osnivača zadruge koji je prilikom registracije upisan kao osnivač, a čiji iskaz je sud prihvatio, pa je očigledno da  fizička lica kojima je zadruga u toku 2005. i 2006. godine isporučila razni material i robu nisu njeni zadrugari, te da je okrivljeni M LJ lažno prikazao da je kupljena roba razduživana članovima zadruge, a sve kako bi izbjegao da prikaže i plati PDV i porez na dobit na ostvarene prihode na ime prodate robe i primljene uplate.</span>
</p>
<p>
<span class="span1"></span>
</p>
<p>
<span class="span1">Takođe, a sa tim u vezi, navod odbrane okrivljenog M LJ da ne zna da li se PDV trebao obračunavati prilikom predaje građevinskog materijala ,,zadrugarima’’, a po osnovu pruženih usluga, jer je to posao knjigovođe odnosno knjigovođa je sačinjavao dokumentaciju vezanu za predaju materijala zadrugarima, sud nije prihvatio jer su ovakvi navodi obezvrijeđeni iskazom svjedoka V R (koja je vodila knjigovodstvo zadruge ,,E), a koja je navela da je od službe zadruge dobijala izlazne i ulazne izvode koji su već bili obrađeni odnosno sa obračunatim PDV-om, te da stoga ona nije vršila obračun PDV-a na te uplate, pa je sud ovakvu odbranu okrivljenog cijenio kao usmjerenu na izbjegavanje sopstvene krivice. S tim u vezi, sud nije prihvatio ni navode završne riječi branioca okrivljenog, </span><span class="span1">da je sve knjigovodstvene poslove pa i poslove koji se odnose na sačinjavanje poreskih prijava obavljao ovlašćeni knjigovodja kao stručno lice, a ne okrivljenii niti je to bio njegov domen posla kao lica ovlašćenog za zastupanje, jer po mišljenju suda pojedinačna odgovornost izvršnog direktora-ovlašćenog lica za zastupanje stambene zadruge postoji upravo da bi se shodno principu individualne odgovornosti, koji je opšte prihvaćen u krivičnom pravu, indivudualizirala odgovornost i time izbjegla mogućnost pozivanja na ,,kolektivnu odgovornost'' svih zaposlenih u zadruzi a između ostalog i računovođe. </span>
</p>
<p>&nbsp;</p>
<p>
<span class="span1">Imajući u vidu iskaze svjedoka P N i L A koji su naveli da nikad nisu čuli za stambenu zadrugu ,,E, niti su bili njeni članovi, ali da se sjećaju da im je izvjesni Sekula, iz njima nepoznatih razloga, tokom 2006. godine uzimao lične karte i vraćao ih, odnosno iskaze svjedoka D M i D S da se jesu učlanili u zadrugu ali da nisu koristili njene usluge, kao i iskaz svjedoka M LJ da se nikad nije učlanila u ,,E, te da je šokirana obavještenjem suda da je navodno kupila cement u vrijednosti od više hiljada eura, a čije iskaze je sud prihvatio jer na strani svedoka nije našao nijedan motiv da lažnim svedočenjem otežaju krivično pravni položaj okrivljenog M LJ, koga </span><span class="span1">po sopstvenim izjavama i ne poznaju, a imajući u vidu da se navedeni svedoci pobrojani u nalazu vještaka kao ,,zadrugari'' po pristupnim izjavama, te kada se njihove izjave dovedu u vezu sa iskazom svjedoka P Ž (koja je u zadruzi obavljala administrativne poslove), koja je navela da je građevinske situacije (po kojima se izrađuje faktura) sačinjavala po usmenom ili pismenom nalogu okrivljenog M LJ, te da nije izlazila na teren (osim u dva slučaja), a da je takođe po nalogu okrivljenog ispunjavala i naloge za ugradnju materijala u kojima je navodila imena zadrugara i iznos novca na ime materijala koji oni mogu na preuzmu, pri čemu nije imala evidenciju zadrugara, već je po usmenom nalogu direktora-ovdje okrivljenog navodila imena zadrugara i te iznose, a da sa tim ,,zadrugarima'' nije imala dodira, već je sve informacije o sačinjavanju kako građevinskih situacija, tako i naloga za ugradnju dobijala od okrivljenog, za sud je očigledno da je okrivljeni M LJ fiktivno prikazivao veći broj lica kao članove zadruge, preko kojih je investitorima fakturisao izvedene građevinske radove koji su obavljali fiktivni zadrugari kao usluge, pri čemu okrivljeni u fakturama investitorima ( zadrugarima) nije prikazivao isporučeni građevinski materijal, a koji materijal su investitori direktno preuzimali sa stovarišta građevinskog materijala i plaćali ,,E kao usluge kroz fakture o izvršenim uslugama građenja bez obračuna PDV-a. S tim u vezi, navod odbrane okrivljenog M LJ da ne zna kako je P Ž sačinjavala građevinske situacije odnosno kako je kontrolisala obavljeni posao, ali da je to svakako bilo u opisu njenog radnog mjesta, sud nije prihvatio, jer je svjedok P Ž na jasan i uvjerljiv način objasnila da je sve naloge za sačinjavanje građevinskih situacija (po kojima se izrađuje faktura) i naloga za ugradnju dobijala od okrivljenog, te je sud ovakvu odbranu okrivljenog cijenio kao neistinitu i smišljenu na izbjegavanje sopstvene krivice. </span>
</p>
<p>
<span class="span1">Pri takvom stanju stvari a kako su vještaci ekonomsko finansijske struke R M, N M i P M u dopunskom nalazu i mišljenju od 05.12.2013 godine, a nakon naloga suda i kompletne obrade sve dokumentacije ove stambene zadruge naveli da nema pismenih dokaza da su zadrugari od SZ " E " iz B naplatili svoj rad, ni u novcu ni u robi, jer nema pismenih dokaza da su zadrugari bili angažovani od strane SZ " Emona" na poslovima koje je zadruga izvodila i fakturisala svojim kupcima, niti dokaza da su preuzeli nefakturisani materijal i namještaj, niti pismenih dokaza da je zadruga vršila bilo kakve isplate u novcu, to se nijesu mogli ni  prihvatiti navodi odbrane, da se u dokumentaciji nalaze nalozi za ugradnju, po kojima je roba isporučivana zadrugarima. Ovo prije svega kada se uzme u obzir da su vještaci bili decidni u tvrdnji da " nalog za ugradnju " predstavlja interni dokument, koji po sadržini nije radni nalog, jer nema elemente koji su karakteristični za radne naloge, odnosno ne sadrže precizan naziv i količinu materijala, nema potpisa lica koje je nalog izdao, nema naziva gradilišta, nema izdatnicu o izdatom materijalu, niti nazive objekata u kojima se materijal ugradio, kao i lica koja su zadužena da po radnom nalogu izvrše ugradnju preuzetog materijala, kao ni potpisa lica koje je odobrilo izdati radni nalog, kao ni potpis lica koje je razdužilo materijal ili robu po izdatim radnim nalogom. Dakle vještaci su mišljenja " da nalog za ugradnju" koji je prilagan uz ulazne fakture, za nabavljeni materijal i nabavljenu robu nije dokument koji odgovara dokumentu "radni nalog", niti se ispisani "nalozi za ugradnju" sa stanovišta struke i medjunarodnih računovodstvenih standarda i zakonskih propisa, mogu smatrati vjerodostojnim pomoćnim ili internim ispravama iz razloga što ne sadrže bitne elemente koje vjerodostojna isprava mora da sadrži. Sud je prihvatio i prednje navode vještaka finansijske struke jer po definiciji vjerodostojna računovodstvena isprava je dokument iz kojeg se nedvosmisleno može utvrditi nastanak odredjene poslovne promjene ili  transakcije, kao što su ulazna faktura, izlazna faktura, izvod banke, otpremnica, </span><span class="span1">carinska deklaracija i drugo, a što nije slučaj sa "nalogom za ugradnju". Sud je smatrao da je nalaz i mišljenje, kao i dopunski nalaz i mišljenje vještaka finansijske struke R M, N M i P M, te iskaz vještaka M P sa glavnog pretresa,  dati na osnovu pravila struke, koji vještaci su i odbranili na argumentovan način, pri tom tabelarno prikazujući čitavo poslovanje predmetne zadruge za 2005 i 2006 godinu, pa je isti nalaz i mišljenje, te dopunu i iskaz vještaka M P i prihvatio.  </span>
</p>
<p>&nbsp;</p>
<p>
<span class="span1">Krivično djelo utaje poreza i doprinosa iz člana 264 stav 4 u vezi stava 1 Krivičnog zakonika, čini ono lice koje, između ostalog, u namjeri da on ili neko drugo fizičko ili pravno lice potpuno ili djelimično izbjegne plaćanje poreza, u slučaju obavezne prijave ne prijavi zakonito stečene prihode odnosno predmete ili druge činjenice koje su od uticaja na utvrđivanje ovakvih obaveza ili na drugi način prikriva podatke koji se odnose na utvrđivanje navedenih obaveza, dok djelo iz stave 4 ovog člana postoji ako iznos iz stava 1 ovog člana čije se plaćanje izbjegava prelazi iznos od sto hiljada eura. Dakle, imajući u vidu naprijed citiranu zakonsku odredbu, te utvrđeno činjenično stanje, sud je utvrdio da</span><span class="span1"> su se u radnjama okrivljenog M LJ ostvarili svi bitni elementi krivičnog djela utaja poreza i doprinosa iz člana 264 stav 4 u vezi stava 1 KZ, pa ga je oglasio krivim za isto.</span>
</p>
<p>&nbsp;</p>
<p>
<span class="span1">Okrivljeni M LJ je postupao sa direktnim umišljajem, </span><span class="span1">jer je </span><span class="span1">bio svjestan da neprijavljivanjem zakonito stečenog prihoda nadležnom poreskom organu i prikrivanjem podataka koje se odnose na utvrđivanje poreske obaveze, vrši utaju poreza u većem iznosu, a što je i htio, u namjeri da za predmetnu stambenu zadrugu izbjegne plaćanje istog.</span>
</p>
<p>&nbsp;</p>
<p>
<span class="span1">Sud nije prihvatio nalaz i mišljenje vještaka ekonomsko-finansijske struke B B od …… godine, u kojem je navedeni vještak dao matematičku obradu podataka iz radnih naloga, za koje je sud (kako to proizilazi iz iskaza vještaka M P) utvrdio da nisu finansijski dokumenti, već dokumenti internog karaktera, prema kojima se ne može vršiti razduženje robe, niti knjiženje. </span><span class="span1">Upravo imajući u vidu prednje to sud nije prihvatio ni navode iskaza vještaka finansijske struke B B, koji je naveo da ukoliko radne naloge ne prati određena dokumentacija, da se procjenom na terenu može utvrditi da li je ta roba i ugrađena, jer je na osnovu nalaza i mišljenja vještaka finansijske struke R M, N M i P M utvrđeno da predmetna stambena zadruga nema pismenih dokaza da su zadrugari od SZ " E " iz B naplatili svoj rad, ni u novcu ni u robi, niti ima pismenih dokaza da su zadrugari bili angažovani od strane SZ "E" na poslovima koje je zadruga izvodila i fakturisala svojim kupcima, niti dokaza da su preuzeli nefakturisani materijal i namještaj, niti pismenih dokaza da je zadruga vršila bilo kakve isplate u novcu, pa je sud mišljenja da u nedostatku predmetne dokumentacije se ne može utvrditi na kojem bi se terenu vršila procjena da li je roba ugrađivana.</span>
</p>
<p>
<span class="span1">Takođe su nije prihvatio ni navode vještaka finansijske struke B B koji je u svom nalazu uplatu iznosa od …. eura smatrao kao povećanje osnivačkog uloga na koji se ne obračunava PDV, koje mišljenje vještaka sud nije prihvatio, obzirom da je iz iskaza vještaka P M utvrđeno da  uplata od …. eura, koja se odnosi na navodni osnivački ulog, nije upisana kao osnivački ulog stambene zadruge ,,E, niti je u tom momentu postojala odgovarajuća odluka o povećanju osnivačkog uloga, zbog čega je zadruga bila u obavezi da na navedeni iznos obračuna i plati PDV, a čiji iskaz je sud prihvatio.</span>
</p>
<p>&nbsp;</p>
<p>
<span class="span1">Prilikom odluke o vrsti i visini krivične sankcije koju okrivljenom treba izreći sud je pošao od toga da je za predmetno krivično djelo u Krivičnom zakoniku propisana kazna zatvora u trajanju od jedne do osam godina i novčana kazna. U smislu člana 42 Kz sud je na strani okrivljenog kao olakšavajuće okolnosti cijenio da je isti porodičan čovjek, otac jednog djeteta, te činjenicu da isti ranije nije osuđivan, koje okolnosti je istovremeno cijenio kao naročito olakšavajuće, dok otežavajućih okolnosti na njegovoj strani nije našao, pa je </span><span class="span1">okrivljenom izrekao uslovnu osudu na način što mu je utvrdio kaznu zatvora u trajanju od 10 (deset) mjeseci i istovremeno odredio da se kazna neće izvršiti ukoliko okrivljeni za vrijeme od tri godine od dana pravosnažnosti presude ne učini novo krivično djelo. Sud je mišljenja da će se ovakvom krivičnom sankcijom u okviru opšte svrhe krivičnih sankcija iz člana 4 stav 2 Kz postići posebna svrha izricanja uslovne osude propisana u članu 52 Krivičnog zakonika, te da će s obzirom na ličnost okrivljenog, upozorenjem uz prijetnju kaznom dovoljno uticati na istog da ubuduće ne vrši ovakva ili slična krivična djela</span><span class="span1">, te da zbog toga nije nužno primjeniti efektivnu kaznu zatvora. Ukoliko uslovna osuda bude opozvana, okrivljenom će se u kaznu zatvora uračunati vrijeme provedeno u pritvoru po rješenju sudije za istragu ovog suda Ki. br. 177/08 od 31.07.2008 godine i to od 30.07.2008 godine do 30.08.2008 godine. </span><span class="span1">Sud je okrivljenog osudio i na novčanu kaznu u iznosu od 3.000,00 (tri hiljade) eura koju će ookrivljeni platiti u roku od tri mjeseca od dana pravosnažnosti presude, a koja će se u slučaju da se ne plati u navedenom roku zamjeniti kaznom zatvora, tako što će se za svakih 25,00 eura novčane kazne odrediti jedan dan kazne zatvora.</span><span class="span1"> Sud smatra da je izrečena novčana kazna adekvatna težini učinjenog krivičnog djela, stepenu krivice okrivljenog i okolnostima pod kojima je krivično djelo učinjeno. </span>
</p>
<p>&nbsp;</p>
<p>
<span class="span1">Na osnovu naprijed navedenih krivično-pravnih odredbi, te odredbi člana </span><span class="span1">3, 5, 8, 13, 15, 36, 39, 42, 45, 46, 52, 53 i 54 Krivičnog zakonika CG i člana 368 i 374 Zkp-a, sud je odlučio kao u izreci presude.</span>
</p>
<p>
<span class="span1">Kako je okrivljeni oglašen krivim obavezan je </span><span class="span1">da na ime sudskog paušala uplatiti iznos od 55,00 eura, kao i na ime troškova krivičnog postupka iznos od  20.918,80 eura, koji troškovi se odnose na troškove vještačenja po vještacima ekonomsko-finansijske struke, u roku od tri mjeseca od dana pravosnažnosti presude</span>
</p>
<p>&nbsp;</p>
<p>
<span class="span1">Novčanu kaznu, troškove krivičnog postupka i sudski paušal okrivljeni će platiti u datom roku na žiro račun broj 832-16-52 u korist budžeta Crne Gore </span><span class="span1">i dokaz o uplati dostaviti ovom sudu </span><span class="span1">s pozivom na poslovni broj K. 108/12/12.</span>
</p>
<p>&nbsp;</p>
<p>
<span class="span1">Shodno članu 239 Zakonika o krivičnom postupku, sud je oštećenu Poresku upravu Crne Gore, radi ostvarivanja imovinsko pravnog zahtjeva uputio na parnični postupak, ovo sa razloga što je u toku postupka utvrđeno da je svojim radnjama bliže opisanim u izreci okrivljeni za stambenu zadrugu "E" iz Budve izbjegao plaćanje PDV-a i poreza na dobit na prodatu robu i naplaćene prihode, pa je sud mišljenja da Poreska uprava CG u parničnom postupku treba potraživati isplatu poreskih obaveza od predmetne stambene zadruge.</span>
</p>
<p>&nbsp;</p>
<p>
<span class="span1">Na naprijed navedenim razlozima sud je zasnovao svoju odluku. </span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U KOTORU</span>
</p>
<p style="text-align:center;">
<span class="span1">Dana, 23.05.2014 godine</span>
</p>
<p>&nbsp;</p>
<p>
<span class="span1">Zapisničar,</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">Sudija,</span>
</p>
<p>
<span class="span1">      Ana Marija Petković</span><span class="span1"></span><span class="span1"></span><span class="span1"></span><span class="span1"></span><span class="span1">             Momirka Marović</span>
</p>
<p>&nbsp;</p>
<p>
<span class="span1">PRAVNA POUKA: Protiv ove presude dozvoljena je žalba u roku od 15 dana od dana prijema iste, Višem sudu u Podgorici, a preko ovog suda.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
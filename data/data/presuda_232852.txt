<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.1236111in 0.68541664in 0.49930555in 1.0in;}
.s1{font-weight:bold;}
.s2{font-weight:bold;text-decoration:underline;}
.p1{text-align:justify;hyphenate:auto;font-family:Times New Roman;font-size:14pt;}
.p2{text-align:center;hyphenate:auto;font-family:Times New Roman;font-size:14pt;}
.p3{text-align:justify;hyphenate:auto;font-family:Times New Roman;font-size:12pt;}
</style>
<meta content="ivan.adamovic" name="author">
</head>
<body class="b1 b2">
<p class="p1">
<span class="s1">OSNOVNI SUD U BIJELOM POLJU</span>
</p>
<p class="p1">
<span class="s1">	</span><span class="s2">K. br. 128/10</span>
</p>
<p class="p1"></p>
<p class="p2">
<span class="s1">U IME NARODA</span>
</p>
<p class="p1"></p>
<p class="p1">
<span>	Osnovni sud u Bijelom Polju, kao prvostepeni krivični sud, sudija Ivan Adamović, kao sudija pojedinac, uz učešće zapisničara Amre Suljević, u krivičnom predmetu protiv okrivljenog L.M.a, iz O., opština Bijelo Polje,   zbog krivičnog djela šumska krađa iz čl. 324 st. 2 u vezi st. 1 Krivičnog zakonika, po optužnom predlogu Osnovnog državnog tužilaštva u Bijelom Polju, Kt. br. 67/10 od 01. 02. 2010. godine,  nakon održanog usmenog, glavnog i javnog pretresa, u prisustvu okrivljenog L.M.a, a u odsustvu ODT-a u B.Polju i  predstavnika oštećene U.ZA. Š. - P., dana 26. 03. 2010. godine, donio je i javno objavio </span>
</p>
<p class="p1"></p>
<p class="p2">
<span class="s1">P R E S U D U</span>
</p>
<p class="p1"></p>
<p class="p1">
<span>	Okrivlujeni </span><span class="s1">L.M., </span><span>od oca V., majke S., rođene C., rođen .... godine u Bijelom Polju, sa prebivalištem u mjestu O. - opština Bijelo Polje, zemljoradnik, drž. CG, oženjen, završio OŠ, lošeg imovnog stanja, neosuđivan,  </span>
</p>
<p class="p1"></p>
<p class="p1"></p>
<p class="p2">
<span class="s1">K r i v    j e</span>
</p>
<p class="p1"></p>
<p class="p1">
<span>	-što je:</span>
</p>
<p class="p1">
<span>	-dana 04. 11. 2009. godine, u mjestu O. - J.a, opština Bijelo Polje, u državnoj šumi GJ T. - G., radi krađe, oborio 49 bukovih i 13 jovovih i brezovih stabala, ukupne drvne mase 5,84 m2, i time oštećenoj U.i za Š. P.  pričinio štetu, </span>
</p>
<p class="p1"></p>
<p class="p1">
<span>	-čime je izvršio krivično djelo šumska krađa iz čl. 324 st. 2 u vezi st. 1 Krivičnog zakonika,</span>
</p>
<p class="p1"></p>
<p class="p1">
<span>	-pa mu sud, primjenom citiranog zakonskog propisa, te čl. 2, 4, 5, 13, 15, 32, 36, 39 st. 1, 42, 52, 53 i 54 Krivičnog zakonika, i čl. 199, 212 i 364 ZKP-a CG,</span>
</p>
<p class="p1">
<span> </span><span class="s1">i z r i č e</span>
</p>
<p class="p1"></p>
<p class="p2">
<span class="s1">USLOVNU OSUDU</span>
</p>
<p class="p1"></p>
<p class="p1">
<span>	Kojom mu utvrđuje kaznu zatvora od 3 (tri) mjeseca, kao glavnu krivičnu sankciju,  i istovremeno određuje da se kazna neće izvršiti ukoliko u roku od dvije godine ne izvrši  novo krivično djelo, i istog</span>
</p>
<p class="p1"></p>
<p class="p2"></p>
<p class="p2">
<span class="s1">O S U Đ U J E</span>
</p>
<p class="p1"></p>
<p class="p1">
<span>	Na novčanu kaznu u iznosu od 200,00 € (dvestaeura),  kao sporednu kaznu, koju kaznu je dužan da plati ovom sudu u roku od 3 (tri) mjeseca, po pravosnažnosti presude, a ako osuđeni ne plati novčanu kaznu u određenom roku, sud će novčanu kaznu zamijeniti kaznom zatvora tako što će za svakih započetih 25,00 eura novčane kazne odrediti jedan dan zatvora, a ako osuđeni plati samo dio novčane kazne sud će ostatak kazne srazmjerno zamijeniti kaznom zatvora, pa ako osuđeni isplate ostatak novčane kazne izvršenje kazne zatvora će se obustaviti.</span>
</p>
<p class="p1"></p>
<p class="p1">
<span>	Okrivljeni se obavezuje da na ime paušala plati ovom sudu iznos od 40,00 €, koji iznos će uplatiti na Depozit novčanih kazni, troškova postupka i paušala ovog suda, na žiro račun broj: 530-4149-79, u roku od 15 dana, po pravosnažnosti presude, pod prijetnjom prinudnog izvršenja.</span>
</p>
<p class="p1"></p>
<p class="p1">
<span>	Oštećena U.a za Š. P., radi ostvarivanja imovinsko-pravnog zahtjeva, upućuje se na parnični postupak. </span>
</p>
<p class="p1"></p>
<p class="p1"></p>
<p class="p2">
<span class="s1">O b r a z l o ž e nj e</span>
</p>
<p class="p1"></p>
<p class="p1">
<span>	Optužnim predlogom Osnovnog državnog tužilaštva u Bijelom Polju, Kt. br. 67/10 od 01. 02. 2010. godine,  okrivljenom L.M.u, iz O., opština Bijelo Polje, stavljeno je na teret izvršenje krivičnog djela šumska krađa iz čl. 324 st. 2 u vezi st. 1 Krivičnog zakonika. </span>
</p>
<p class="p1"></p>
<p class="p1">
<span>	Glavni pretres je održan u prisustvu okrivljenog, a u odsustvu, uredno pozvanih, ODT u B.Polju i predstavnika oštećene "U.ZA. Š." P.. </span>
</p>
<p class="p1"></p>
<p class="p1">
<span>	 Okrivljeni je u svojoj odbrani, u bitnom, istakao da je tačno da je u državnoj šumi zv. "J.a" motornom testerom osjekao određeni broj stabala, a da za ista nije imao potrebna odobrenja, te da je predmetnu sječu izvršio radi obezbeđivanja drva za ogrijev sebi i svojoj porodici, dalje je dodao da je prilikom sječe birao stabla najlošijeg kvaliteta, te da prema njegovoj procjeni tom sječom je oborio stabala u kubikaži od oko 2,5 m3. </span>
</p>
<p class="p1">
<span> </span>
</p>
<p class="p1">
<span>	U završnoj riječi je izjavio da se  osjeća krivim, te da je svjesno počinio djelo koje mu je stavljeno na teret obzirom da je znao da sječu vrši bez potrebnih odobrenja i u državnoj šumi. Što se tiče kubikaže posječenih stabala, okrivljeni je smatrao da je posjekao manje nego što mu je stavljeno na teret, ali je dozvolio mogućnost da je do razlike u kubikaži došlo usled toga što mu nije poznata metologija kojom se vrši obračun kubikaže posječenih stabala, te da u istu ulazi cjelokupna drvna masa posječenih stabala a ne samo onaj dio koji je odvezao sa mjesta sječe.</span>
</p>
<p class="p1"></p>
<p class="p1">
<span>	Radi utvrđivanja odlučnih činjenica i krivice okrivljenog, sud je u dokaznom postupku, na glavnom pretresu, izveo dokaze: saslušao u svojstvu svjedoka R.LJ. i M.N.; pročitao odštetni zahtjev i obračun pričinjene štete škr. br. 55/09 od 10. 11. 2009. godine; pročitao zapisnik o izvršenom kontrolnom pregledu U.ZA. Š. br. 750 od 09. 11. 2009. godine; te izvršio uvid u izvod iz kaznene evidencije na ime okrivljenog L.M.a.</span>
</p>
<p class="p1"></p>
<p class="p1">
<span>	Cijeneći odbranu okrivljenog i dokaze pojedinačno i u međusobnoj svezi, shodno čl. 360 ZKP-a CG, sud je utvrdio činjenično stanje i na osnovu tako utvrđenog činjeničnog stanja zaključio da je okrivljeni izvršio krivično djelo stavljeno mu na teret i da je za isto kriv.</span>
</p>
<p class="p1"></p>
<p class="p1">
<span>	Okrivljeni je priznao da je u državnoj šumi zv. "Javorovina" oborio stabla, a da za obaranje istih nije imao potrebna odobrenja, te da je predmetnu sječu počinio sa ciljem da sebi i svojoj porodici obezbijedi drva za ogrijev. Ovakvu odbranu okrivljenog sud je cijenio kao potpuno i jasno priznanje krivičnog djela stavljenog mu na teret, a koje je potvrđeno i drugim izvedenim dokazima.   Naime, sud je cijenio i prihvatio iskaz svjedoka R.LJ., iz koga je utvrdio da je ovaj svjedok zajedno sa okrivljenim vršio prevoz posječenih stabala od mjesta sječe do kuće okrivljenog L.M.a, te da je prilikom prevoza tih drva na lice mjesta došao lugar M.N.a, kojom prilikom su njih dvojica pošli do mjesta sječe radi utvrđivanja broja posječenih stabala, te vršenja premjera panjeva od posječenih stabala. Iskazom ovog svjedoka takođe su potvrđeni navodi okrivljenog da je prevoz predmetnih drva izvršen motokultivatorima L.M.a i R.LJ. u dva navrata. Sud je cijenio, i u potpunosti prihvatio, iskaz svjedoka M.N.e kojim je takođe potvrđeno priznanje okrivljenog da je u selu O. okrivljeni L.M. izvršio sječu stabala u državnoj šumi, a da za ista nije imao potrebna odobrenja, te da drva nijesu bila doznačena. Svjedok je, obzirom da je lugar na predmetnom terenu, izvršio premjer panjeva posječenih stabala zajedno sa okrivljnim i tom prilikom utvrdio da je okrivljeni L. posjekao ukupno 62 stabla, i da je drva tjerao svojoj kući radi ogrijeva. </span>
</p>
<p class="p1">
<span> </span>
</p>
<p class="p1">
<span>	Cijeneći zapisnik o izvršenom kontrolnom pregledu br. 750 od 09. 11. 2009. godine,  sud je utvrdio da je bespravnom sječom u mjestu zv. "J.a" posječeno 62 stabla,  ukupne drvne mase 5,84 m3, dok iz odštetnog zahtjeva - obračuna pričinjene štete U.ZA. Š. P. PJ Bijelo Polje, škr. br. 55/09 od 10. 11. 2009. godine,    proizilazi da je okrivljeni oštećenoj U.i za Š. P. pričinio štetu u visini od 300,60 €, na koju visinu je okrivljeni prigovorio.  </span>
</p>
<p class="p1"></p>
<p class="p1">
<span>	Postupajući na opisani način, obarajući stabla u državnoj šumi, bez odobrenja i doznake za isto, a u namjeri pribavljanja protivpravne imovinske koristi, okrivljeni je svojom radnjom ostvario elemente krivičnog djela šumska krađa iz čl. 324 st. 2 u vezi st. 1 Krivičnog zakonika, obzirom da se radi o količini od preko 5 m3. Krivično djelo okrivljeni je izvršio sa direktnim umišljajem, jer je bio svjestan da stabla obara u državnoj šumi i da ne posjeduje odgovarajuće odobrenje, niti doznaku za obaranje istih, pa kako nije imao potrebna odobrenja a ipak je izvršio obaranje krivično djelo je htio i izvršio s direktnim umišljajem. </span>
</p>
<p class="p1"></p>
<p class="p1">
<span>	Odlučujući u pogledu vrste i visine krivične sankcije, sud je cijenio sve okolnosti iz čl. 42 Krivičnog zakonika, pa je na strani okrivljenog od olakšavajućih okolnosti našao: da se radi o porodičnoj osobi, licu koje do sada nije osuđivano,  što ukazuje da nije sklon vršenju krivičnih djela, pa u nedostatku otežavajućih okolnosti, sud je mišljenja da olakšavajuće okolnosti na strani okrivljenog predstavljaju osnov za izricanje uslovne osude, kao krivične sankcije, i istom utvrdio kaznu zatvora od 3 mjeseca, kao glavnu kaznu, pri tom cijeneći da bi pristupanje izvršenju kazne suviše represivno djelovalo na okrivljenog, nego da će i samo upozorenje, uz prijetnju kaznom, dovoljno uticati na istog da u buduće ne vrši ova i slična krivična djela i na taj način se ostvariti svrha uslovne osude predviđena u čl. 52 Krivičnog zakonika, te je okrivljenom ostavio duži rok provjeravanja - od dvije godine. Sud je okrivljenom uz glavnu kaznu izrekao i novčanu kaznu u iznosu od 200,00eura, obzirom da su za krivično djelo šumska krađa iz čl. 324 st. 2 u vezi st. 1 Krivičnog zakonika  propisane kazna zatvora i novčana kazna.</span>
</p>
<p class="p1"></p>
<p class="p1">
<span>	Shodno čl. 199 ZKP-a CG odlučeno je u pogledu paušala, i okrivljeni obavezan da sudu plati na ime paušala iznos od 40,00 eura, pri čemu je vodio računa o složenosti i trajanju krivičnog postupka te i imovinskim prilikama okrivljenog.  </span>
</p>
<p class="p1"></p>
<p class="p1">
<span>	Shodno čl. 212 ZKP-a CG oštećena U.a za Š. CG - P. - PJ Bijelo Polje, radi ostvarivanja imovinsko-pravnog zahtjeva, upućena je na parnični postupak.</span>
</p>
<p class="p1"></p>
<p class="p1">
<span>	Sa iznijetog, shodno čl. 364 ZKP-a CG, odlučeno je kao u izreci presude.</span>
</p>
<p class="p2"></p>
<p class="p2">
<span class="s1">OSNOVNI SUD U BIJELOM POLJU</span>
</p>
<p class="p2">
<span class="s1">dana 26. 03.  2010. godine</span>
</p>
<p class="p1"></p>
<p class="p1">
<span class="s1">ZAPISNIČAR,								S U D I J A,</span>
</p>
<p class="p1">
<span class="s1"> Amra Suljević  s.r.              						Ivan Adamović s.r.</span>
</p>
<p class="p1"></p>
<p class="p1"></p>
<p class="p3"></p>


</body>
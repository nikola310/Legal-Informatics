<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span></span><span class="span1">K.br.104/16</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">OSNOVNI SUD U PODGORICI, kao prvostepeni krivični, po sudiji Larisi Mijušković - Stamatović, uz učešće Dragane Galić, kao zapisničara, u krivičnom postupku protiv okrivljenog A. V., iz P., zbog krivičnog djela teška djela protiv bezbjednosti javnog saobraćaja iz člana 348 st. 3 u vezi čl. 339 st. 3 u vezi st. 1 Krivičnog zakonika Crne Gore, odlučujući po optužnom predlogu ODT-a Podgorica Kt.br.33/16 od 18.02.2016. godine, kojeg je na glavnom pretresu zastupala Radovanović Anđa, savjetnik na radu kod ODT-a Podgorica, nakon glavnog i javnog pretresa održanog dana 23.11.2016.  godine u prisustvu stranaka, donio je, a dana 25.11.2016. godine i javno objavio,</span>
</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1">Okrivljeni:</span>
</p>
<p>&nbsp;</p>
<p>
<span class="span1">A. V., od oca I. i majke B., rodjene Ž., rodjen xxx. godine u V, R S, sa prebivalištem u P., Ul. M bb, državljanin Republike Srbije, završio srednju elektro školu, zaposlen kod notarke Tanje Čepić, neoženjen, bez djece, lošeg imovnog stanja, ranije neosudjivan, </span>
</p>
<p>&nbsp;</p>
<p style="text-align:center;">
<span class="span1">K R I V   J E</span>
</p>
<p>
<span class="span1"></span>
</p>
<p>
<span class="span1">Zato što je:</span>
</p>
<p>&nbsp;</p>
<p>
<span class="span1">Dana xx.02.20xx. godine, oko xx.00 časova, u P., u B. S P C, nepridržavajući se saobraćajnog propisa iz čl. 97 st. 1 Zakona o bezbjednosti saobraćaja na putevima, tako ugrozio saobraćaj da je doveo u opasnost život i tijelo ljudi, usljed čega je kod drugog nastupila teška tjelesna povreda, iako je bio svjestan da svojom radnjom može učiniti djelo i njegove zabranjenosti, ali je olako držao da do toga neće doći, na način što, upravljajući putničkim vozilom marke "Renault megane" registarskih oznaka PG ... na pješačkom prelazu regulisanom svjetlosnim saobraćajnim znakovima, na kojem mu je datim znakom bio dozvoljen prolaz, iako je bio dužan, nije propustio pješaka - oštećenu R. A. koja je već stupila na pješački prelaz, već je udario prednjim dijelom vozila, usljed čega je zadobila tešku tjelesnu povredu u vidu preloma gonjeg okrajka lijeve ramenjače,  </span>
</p>
<p>&nbsp;</p>
<p>
<span class="span1">- čime je učinio krivično djelo teška djela protiv bezbjednosti javnog saobraćaja iz čl. 348 st. 3 u vezi čl. 339 st. 3 u vezi st. 1 Krivičnog zakonika Crne Gore,</span>
</p>
<p>&nbsp;</p>
<p>
<span class="span1">- pa mu Sud, primjenom citiranog zakonskog propisa, te članova 3, 4, 5, 13, 16, 32, 36, 42, 52, 53 i 54 Krivičnog zakonika Crne Gore, te čl. 226, 227, 229 i 374 Zakonika o krivičnom postupku i z r i č e,</span>
</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">Kojom mu utvrdjuje kaznu zatvora u trajanju od 2 (dva) mjeseca i  istovremeno odredjuje da se utvrdjena kazna neće izvršiti ako okrivljeni u roku od 1 (jedne) godine po pravnosnažnosti presude ne izvrši novo krivično djelo.</span>
</p>
<p>
<span class="span1">Obavezuje se okrivljeni da na ime troškova krivičnog postupka uplati na račun budžetskih sredstava Crne Gore iznos od 143,00 € (stotinučetrdesettrieura ), kao i iznos od 50,00 € (pedeseteura) na ime sudskog paušala, sve prednje u roku od 15 dana po pravnosnažnosti presude pod prijetnjom prinudne naplate. </span>
</p>
<p>&nbsp;</p>
<p style="text-align:center;">
<span class="span1">O b r a z l o ž  e n j e </span>
</p>
<p>&nbsp;</p>
<p>
<span class="span1">Optužnim predlogom ODT-a Podgorica Kt.br.33/16 od 18.02.2016.  godine, kojeg je na glavnom pretresu zastupala Radovanović Anđa, savjetnik na radu kod ODT Podgorica, okrivljenom A. V. stavljeno je na teret da je izvršio krivično djelo teška djela protiv bezbijednosti javnog saobraćaja iz čl. 348 st. 3 u vezi čl. 339 st. 3 u vezi st. 1 Krivičnog zakonika Crne Gore, činjenično bliže opisanog izrekom ove presude. </span>
</p>
<p>&nbsp;</p>
<p>
<span class="span1">Zastupnik optužbe je do kraja glavnog pretresa u cjelosti ostala pri podnijetom optužnom predlogu, i u završnoj riječi navela da imajući u vidu da iz provedenih dokaza nesporno proizilazi da je okrivljeni A. V. izvršio krivično djelo koje mu se stavlja na teret, predlaže da sud istog oglasi krivim i osudi u skladu sa zakonom. </span>
</p>
<p>&nbsp;</p>
<p>
<span class="span1">Okrivljeni A. V. je u navodima odbrane iz prethodnog postupka pred ODT-om Podgorica naveo da je predmetnog dana negdje oko xx,00 časova upravljao svojim vozilom marke "Renault megan", reg. oznaka PG ... te da se kretao Ulicom I. V iz pravca B R u pravcu B S P C. Dolaskom na raskrsnicu sa B S P C, imao je namjeru da skrene udesno i kako je za njegov smjer kretanja bilo upaljeno zeleno svjetlo, malom brzinom je započeo skretanje udesno. Pojasnio je da je u isto vrijeme bilo upaljeno i zeleno svijetlo za pješake na bulevaru. On nije primijetio pješaka koji je prelazio na pješačkom prelazu, i koji je već prešao pola pješačkog prelaza, zbog toga što mu je bilo zamagljeno vjetrobransko staklo. Naglasio je da je usljed toga došlo do blagog kontakta prednjeg lijevog dijela njegovog vozila i lijeve noge tog pješaka, pa je od tog udara  pješak pao, a on je odmah izašao, pomogao gospodji koja je bila pješak, uveo je u svoje vozilo i odveo u Urgentni centar. Dodao je je ubrzo došla policija kojoj je dao izjavu. </span>
</p>
<p>
<span class="span1">Na glavnom pretresu okrivljeni je u navodima odbrane istakao da je predmetnom prilikom negdje oko xx,00 časova zajedno sa dvojicom kolega upravljao vozilom "Renault megan" reg. oznaka PG..., i kretao se iz pravca Ulice I V u pravcu B S P C. Kako je na semaforu za skretanje desno gdje je on htio ići, bilo upaljeno zeleno svijetlo, odnosno zelena strelica, on je, po njemu, nekom laganom brzinom nastavio da vrši tu radnju. Kako mu je bila zamagljena desna strana vjetrobranskog stakla, on pješaka koja je prelazila na pješačkom prelazu sa njegove desne na lijevu stranu kolovoza, nije vidio do trenutka dok nije bila ispred njega, odnosno do trenutka dok je nije udario. Tada je odmah zaustavio vozilo, i pored insistiranja te gospodje da je sve u redu, i da idu, ipak su je prebacili u Urgentni blok gdje su joj izvršene odredjene analize. Pojasnio je da se poslije nezgode preko supruga te gospodje interesovao za njeno zdravstveno stanje, da je predmetnog jutra vrijeme bilo suvo, da nije padala kiša, ali da je bilo nekako oblačno i vidljivost nije bila baš najbolja. Dodao je da ime položeno za "B" kategoriju. </span>
</p>
<p>&nbsp;</p>
<p>
<span class="span1">Okrivljeni je u završnoj riječi ostao pri navodima odbrane kojima nije imao ništa dodati. </span>
</p>
<p>&nbsp;</p>
<p>
<span class="span1">Sud je u dokaznom postupku: na saglastan predlog stranaka pročitao iskaz svjedoka - oštećene iz prethodnog postupka pred ODT-om Podgorica na zapisniku o saslušanju svjedoka Ktr.br. 452/15 od 11.11.2015. godine, pročitao zapisnik o uvidjaju UP CB Podgorica br. 163/2015 od 14.02.2015. godine, pročitao medicinsku dokumentaciju na ime oštećene R. A. pročitao nalaz i mišljenje sudskog vještaka saobraćajne struke Č. G. Ktr.br. 965/15 od 11.01.2016. godine, pročitao nalaz i mišljenje sudskog vještaka medicinske struke dr R. N. Ktr.br. 452/15 od 08.12.2015. godine, pročitao izvod iz registra kaznenih evidencija na ime okrivljenog izdat od MUP-a Republike Srbije pod brojem 1884/16 od 01.03.2016. godine.</span>
</p>
<p>&nbsp;</p>
<p>
<span class="span1">Cijeneći provedeni dokazni postupak, te ispitujući i vrednujući sve činjenice, kako one koje terete okrivljenog, tako i one koje mu idu u korist, Ovaj sud zaključuje da su se u radnjama okrivljenog stekli svi subjektivni i objektivni elementi bića krivičnog djela koje mu se činjeničnim navodima optuženja stavlja na teret, sa kojih razloga je sud ocijenio da će se mjerom upozorenja za okrivljenog, ostvariti svrha propisivanja i izricanja uslovne osude iz čl. 52 Krivičnog zakonika Crne Gore, a u okviru opšte svrhe propisivanja i izricanja krivičlnih sankcija iz čl. 4 st. 2 Krivičnog zakonika Crne Gore. </span>
</p>
<p>&nbsp;</p>
<p>
<span class="span1">Svjedok - oštećena R. A. je u prethodnom postupku pred ODT-om Podgorica posvjedočila da je predmetnog dana oko 06,30 časova ujutru izašla iz autobusa na autobuskom stajalištu koje se nalazi na B. S. P. C. ispred poslovnice pošte, i uputila se prema zgradi Ministarstva unutrašnjih poslova, koja se nalazi preko puta ugostiteljskog objekta "M", gdje radi. Pojasnila je da je kada je došla na pješački prelaz koji se nalazi ispred ugostiteljskog objekta "M", sačekala da se na semaforu upali zeleno svijetlo, pa je, kada se to dogodilo pogledala lijevo i desno, vidjela da nema vozila, i započela je kretanje preko pješačkog prelaza. U jednom trenutku kada je bila na polovini pješačkog prelaza, bliže razdjelnom ostrvu koje odvaja kolovozne trake na tom bulevaru, naišlo je putničko vozilo marke "Renault megan" koje se nije zaustavilo, već ju je prednjim lijevim dijelom udarilo u lijevu stranu njenog tijela. Od tog udara je pala na kolovoz, i tada je osjetila da je povrijedila lijevo rame. Navela je da je iz tog vozila nakon udesa izašao A. V. koji je upravljao vozilom, te da su sa njim u vozilu bila još dva njoj nepoznata muška lica, koja su je povela u Urgentni centar gdje su joj konstatovane teške tjelesne povrede. Odgovarajući na pitanja tužioca oštećena je pojasnila da obzirom da se u isto vrijeme pali zeleno svijetlo na semaforu za pješake gdje je ona prelazila i na semaforu u Ul. I. V. za skretanje desno u B S P C za vozila, pretpostavlja da to vozilo nije bilo na semaforima u trenutku kada se za njegov pravac upalilo zeleno svijetlo, već je isto, bilo dalje od navedenog semafora, i pokušavalo je da "ugrabi" da prodje na zeleno svijetlo, imajući u vidu da to vozilo nije ni kočilo, već se zaustavilo nakon što je nju udarilo na pješačkom prelazu. </span>
</p>
<p>
<span class="span1">Nije se pridružila krivičlnom gonjenju protiv okrivljenog, i nije postavila imovinsko-pravni zahtjev. </span>
</p>
<p>&nbsp;</p>
<p>
<span class="span1">Iz  zapisnika o uvidjaju UP CB Podgorica br. 163/2015 od 14.02.2015. godine, proizilazi da je isti sačinjen povodom saobraćajne nezgode koja se dana xx.02.20xx. godine oko xx,00 časova dogodila u B S P C, u Podgorici, i u kojoj su učestvovali A. V. kao vozač vozila marke "Renault megan" reg. oznaka PG ..., i R. A.kao pješak. Dalje proizilazi da je lice mjesta saobraćajne nezgode obilježeni pješački prelaz na B S P C naspram "E b" i kafea "M". Policijski službenici izlaskom na lice mjesta saobraćajne nezgode nijesu zatekli učesnike u istoj, jer je vozač p.m.v. "Reno" PG ... </span><span class="span1">A. V. prebacio povrijedjenog pješaka u UB KC CG. Na licu mjesta zatečeni su tragovi jogurta, koji je nosila pješak R. a koji su bili najviše skoncentrisani u drugom dijelu pješačkog prelaza na 4,10 metara, od šahte koja se nalazi na sredini pješačkih prelaza, izmedju dvije kolovozne trake, dok je kesa sa hranom i jogurtom nadjena bačena pored kolovoza. Nadalje proizilazi da je pješak R. A.zadobila tešku tjelesnu povredu - frakturu lijevog ramena, kao i da je ista od strane doktora A. i U. upućena na kućno liječenje. </span>
</p>
<p>&nbsp;</p>
<p>
<span class="span1">Iz nalaza i mišljenja sudskog vještaka saobraćajne struke Č. G. Ktr.br. 965/15 od 11.01.2016. godine, proizilazi da je isti sačinjen povodom saobraćajne nezgode koja se dana xx.02.20xx godine oko xx,00 časova dogodila u B S P C, u P, i u kojoj su učestvovali A. V. kao vozač vozila marke "Renault megan" reg. oznaka PG ..., i R. A.kao pješak. Nadalje proizilazi da je predmetna saobraćajna nezgoda nastupila kao posledica propusta i nedovoljne pažnje od strane vozača vozila "Renault", koji nije propustio pješaka da predje ulicu kada je za smjer kretanja pješaka na semaforu bio zeleni signal, odnosno dozvoljen prelazak preko kolovoza. Vozač vozila "Renault" je morao voziti svoje vozilo sa većom pažnjom prilikom nailaska na pješački prelaz, i bio je u obavezi da svoje vozilo zaustavi ispred tako označenog prelaza i propusti pješake koji se kreću ili stupaju na isti. Dalje proizilazi da vozač vozila "Renault" nije sa dužnom pažnjom pratio saobraćajnu situaciju ispred svog vozila, a imao je sve tehničke uslove za to, usljed čega je propustio da zaustavi svoje vozilo do mjesta kontakta. Pravovremenim reagovanjem vozača vozila "Renault" na kočioni sistem u trenutku stupanja pješaka na kolovoznu traku smjera kretanja vozila "Renault", vozač vozila "Renault" bi zaustavio vozilo ispred mjesta kontakta sa pješakom i nezgoda bi bila izbjegnuta. Konačno proizilazi da je pješak prelazio kolovoz na obilježenom pješačkom prelazu od desne prema lijevoj ivici kolovoza, posmatrano za smjer kretanja vozila "Renault". Pješak nije očekivao da vozač vozila "Renault" neće zaustaviti svoje vozilo i propustiti ga da predje preko pješačkog prelaza, jer ima prvenstvo u prolazu, pa iz tog razloga, vještak na strani pješaka ne nalazi niti propusta, niti doprinosa za nastanak predmetne saobraćajne nezgode. </span>
</p>
<p>&nbsp;</p>
<p>
<span class="span1">Iz nalaza i mišljenja sudskog vještaka medicinske struke dr R. N Ktr.br. 452/15 od 08.12.2015. godine, sa medicinskom dokumentacijom na ime oštećene R. A. proizilazi da je oštećena R. A.u predmetnoj saobraćajnoj nezgodi zadobila povredu u vidu preloma gornjeg okrajka lijeve ramenjače,  koja povreda je poosledica indirektnog dejstva tupine mehaničke sile, i ista je mogla nastati usled pada i udara o tvrdu i neravnu podlogu, pa se zadobijena povreda u vrijeme nanošenja kvalifikuje kao teška tjelesna povreda. </span>
</p>
<p>&nbsp;</p>
<p>
<span class="span1">Iz izvoda iz registra kaznenih evidencija na ime okrivljenog izdatog od MUP-a R. S pod brojem 1884/16 od 01.03.2016. godine, proizilazi da okrivljeni A. V. ranije nije osudjivan. </span>
</p>
<p>&nbsp;</p>
<p>
<span class="span1">Član 97 stav 1 Zakona o bezbjednosti saobraćaja na putevima (ZOBS), propisuje da je ako je saobraćaj na pješačkom prelazu regulisan svjetlosnim saobraćajnim znakovima, ili znacima ovlašćenog policijskog službenika, vozač je dužan da vozilo zaustavi ispred pješačkog prelaza kad mu je datim znakom zabranjen prolaz, a ako mu je na takvom prelazu datim znakom dozvoljen prolaz, vozač je dužan da propusti pješaka koji je već stupio na pješački prelaz. </span>
</p>
<p>
<span class="span1">Tokom postupka je nedvosmisleno utvrdjeno da se okrivljeni A. V. nije pridržavao naprijed citiranog saobraćajnog propisa, već je dana xx.02.20xx. godine, oko xx.00 časova, u P, u B S P C, tako ugrozio saobraćaj da je doveo u opasnost život i tijelo ljudi, usljed čega je kod drugog nastupila teška tjelesna povreda, na način što, upravljajući putničkim vozilom marke "Renault megane" registarskih oznaka PG ... na pješačkom prelazu regulisanom svjetlosnim saobraćajnim znakovima, na kojem mu je datim znakom bio dozvoljen prolaz, iako je bio dužan, nije propustio pješaka - oštećenu R. A. koja je već stupila na pješački prelaz, već je udario prednjim dijelom vozila, usljed čega je zadobila tešku tjelesnu povredu u vidu preloma gonjeg okrajka lijeve ramenjače.</span>
</p>
<p>&nbsp;</p>
<p>
<span class="span1">Okrivljeni A. V. nije sporio da je predmetnog dana dolaskom na raskrsnicu sa B S P C imao namjeru da skrene udesno, pa kada je za njegov smjer kretanja bilo upaljeno zeleno svijetlo, malom brzinom je započeo skretanje udesno. Takodje nije sporio da je u isto vrijeme bilo upaljeno i zeleno svijetlo za pješake na bulevaru, ali da on nije primijetio pješaka koji je prelazio na pješačkom prelazu, sa razloga što mu je bilo zamagljeno vjetrobransko staklo, usljed čega je došlo do blagog kontakta prednjeg dijela njegovog vozila i lijeve noge tog pješaka. Ovakve navode odbrane okrivljenog kroz prizmu odlučnih čilnjnica i mjerodavnih okolnosti pod kojima se odnosna saobraćajna nezgoda odvijala, potvrdjuje i iskaz svjedoka - oštećene R. A., čiji iskaz sud cijeni istinitim, objektivnim i sa stanovišta odlučnih činjenica vjerodostojnim, a koja je u prethodnom postupku pred ODT-om Podgorica posvjedočila da se dolaskom na pješački prelaz vozilo marke "Renault" nije zaustavilo, već ju je udarilo prednjim lijevim dijelom u lijevu stranu njenog tijela, usled čega je ona pala na kolovoz i tada je osjetila da je povrijedila liijevo rame. Za sud je u utvrdjivanju svih relevantnih činjenica predmetne saobraćajne nezgode kredibilan i prihvatljiv zapisnik o uvidjaju UP CB Podgorica, budući da se iz istog utvrdjuju kako akteri odnosne saobraćajne nezgode, tako i bliži izgled kolovoza i lica mjesta predmetne nezgode, karakteristike kolovoza, te materijalni tragovi zatečeni na licu mjesta, nastali kao rezultat preduzimanja radnje okrivljenog. Da pravna ocjena radnji okrivljenog iz merituma ove presude slijedi činjeničnom utvrdjenju sa glavnog pretresa, nedvosmisleno se zaključuje i kroz formu nalaza i mišljenja sudskog vještaka saobraćajne struke, koji nalaz sud cijeni objektivnim, stručnim i zasnovanim na pravilima saobraćajne struke i vještine, a iz kojeg nepobitno proizilazi da je predmetna saobraćajna nezgoda nastupila kao posledica propusta i nedovoljne pažnje od strane vozača vozila "Renault" (dakle, upravo okrivljenog A. V.), koji nije propustio pješaka kada je za smjer njegovog kretanja na semaforu bio zeleni signal, a što je bio u obavezi, i zašta je imao sve tehičke uslove za to, jer pravovremenim reagovanjem vozača vozila "Renault" u trenutku stupanja pješaka na kolovoz, nezgoda bi bila izbjegnuta. Da je oštećena R. A. u odnosnoj saobraćajnoj nezgodi zadobila tešku tjelesnu povredu u vidu preloma gornjeg okrajka lijeve ramenjače, koja povreda je posledica indirektnog dejstva tupine mehaničke sile i ista je mogla nastati usled pada i udara o tvrdu i neravnu podlogu, zaključuje se iz medicinske dokumentaicje izdate na ime oštećene, te nalaza i mišljenja vještaka medicinske struke, koji sud ocjenjuje stručnim, objektivnim i zasnovanim na pravilima medicinske struke i nauke. </span>
</p>
<p>&nbsp;</p>
<p>
<span class="span1">Rezimirajući činjenične i pravne aspekte predmetne krivično-pravne stvari, Ovaj sud zaključuje da su se u radnjama okrivljenog A. V. stekli svi subjektivni i objektivni elementi bića krivičnog djela teško djelo protiv bezbjednosti javnog saobraćaja iz čl. </span><span class="span1">348 st. 3 u vezi čl. 339 st. 3 u vezi st. 1 Krivičnog zakonika Crne Gore, pa je okrivljeni na subjektivnom planu, i u odnosu na osnovno djelo koje se sastoji u nepridržavanju odredbe čl. 97 st. 1 Zakona o bezbjednosti saobraćaja na putevima, i u odnosu na posledicu manifestovanu u zadobijanju teške tjelesne povrede kod oštećene R. A., postupao sa svjesnim nehatom kao oblikom krivice, budući da je bio svjestan da nepridržavanjem naprijed citiranog saobraćajnog propisa može ugroziti javni saobraćaj, i kod oštećene R. A. može nastupiti teška tjelesna povreda, ali je olako držao da do toga neće doći.  </span>
</p>
<p>&nbsp;</p>
<p>
<span class="span1">Prilikom odlučivanja o vrsti i visini krivične sankcije Sud je cijenio sve okolnosti iz čl. 42 Krivičnog zakonika Crne Gore, koje su od uticaja da kazna bude veća ili manja, pa je u odsustvu otežavajućih okolnosti, od olakšavajućih okolnosti na strani okrivljenog cijenio njegove imovinske prilike, odnosno okolnost da je isti lošeg imovnog stanja, stav oštećene koja se nije pridružila krivičnom gonjenju i nije postavila imovinsko-pravni zahtjev, a posebno njegovu raniju neosudjivanost utvrdjenu uvidom u izvod iz registra kaznenih evidencija, koja ukazuje da se radi o licu koje nije sklono vršenju krivičnih djela, pa je imajući u vidu uz navedeno i stepen krivice okrivljenog, </span><span class="span1">Sud stanovišta  da radi krivično pravne zaštite prema okrivljenom nije nužno primijeniti kaznu, već da će se samim upozorenjem uz prijetnju kaznom kao u izreci presude i rokom provjeravanja od 1 ( jedne ) godine na okrivljenog u dovoljnoj mjeri uticati da ubuduće ne vrši krivična djela, čime će u potpunosti biti ostvarena svrha izricanja uslovne osude iz čl. 52 Krivičnog zakonika Crne Gore, a u okviru opšte svrhe izricanja krivičnih sankcija iz čl. 4 st. 2 Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Kako je Sud okrivljenog oglasio krivim to je istog obavezao na plaćanje troškova krivičnog postupka u iznosu od 143,00 eura i to iznos od 82,50 eura na ime izrade nalaza i mišljenja vještaka saobraćajne struke, iznos od 60,50 eura na ime izrade nalaza i mišljenja vještaka medicinske struke, dok je iznos od 50,00 eura na ime sudskog paušala, odmjeren shodno složenosti i trajanju postupka i imovinskim prilikama okrivljenog, a sve shodno čl. 226, 227 i 229 Zakonika o krivičnom postupku.</span>
</p>
<p>&nbsp;</p>
<p>
<span class="span1">Na osnovu izloženog, a shodno čl. 374 Zakonika o krivičnom postupku,  odlučeno je kao u izreci presude.</span>
</p>
<p style="text-align:center;">
<span class="span1">OSNOVNI SUD U PODGORICI</span>
</p>
<p style="text-align:center;">
<span class="span1">Dana 25.11.2016. godine</span>
</p>
<p>
<span class="span1">    ZAPISNIČAR</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">S U D I J A</span>
</p>
<p>
<span class="span1">Dragana Galić</span><span class="span1"></span><span class="span1"></span><span class="span1"></span><span class="span1">                 Larisa Mijušković Stamatović</span>
</p>
<p>&nbsp;</p>
<li>
<span class="span2">DN-a</span>
</li>
<li>
<span class="span2">Primjerak presude dostaviti:</span>
</li>
<li>
<span class="span2">- ODT-u Podgorica</span>
</li>
<li>
<span class="span2">- Okrivljenom</span>
</li>
<li>
<span class="span2">     S u d i j a, </span>
</li>
<li>
<span class="span2">___________________</span>
</li>
<li>
<span class="span2">Postupljeno dana______________</span>
</li>
<li>
<span class="span2">Namještenik__________________</span>
</li>
</div>
</div>


</body>
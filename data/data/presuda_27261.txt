<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.375in 0.82708335in;}
.s1{font-weight:bold;}
.s2{font-weight:bold;font-style:italic;}
.s3{font-style:italic;}
.s4{font-family:Arial;}
.s5{font-family:Arial;font-weight:bold;}
.p1{text-align:end;hyphenate:auto;keep-with-next.within-page:always;font-family:Times New Roman;font-size:12pt;}
.p2{text-align:start;hyphenate:auto;font-family:Times New Roman;font-size:12pt;}
.p3{text-align:center;hyphenate:auto;font-family:Times New Roman;font-size:12pt;}
.p4{text-align:center;hyphenate:auto;keep-with-next.within-page:always;font-family:Times New Roman;font-size:14pt;}
.p5{text-align:justify;hyphenate:auto;font-family:Times New Roman;font-size:12pt;}
.p6{text-align:center;hyphenate:auto;font-family:Times New Roman;font-size:14pt;}
.p7{text-align:center;hyphenate:auto;keep-with-next.within-page:always;font-family:Times New Roman;font-size:12pt;}
.p8{text-indent:0.5in;text-align:justify;hyphenate:auto;font-family:Times New Roman;font-size:12pt;}
.p9{text-indent:0.5in;text-align:center;hyphenate:auto;font-family:Times New Roman;font-size:14pt;}
.p10{text-indent:0.5in;text-align:center;hyphenate:auto;font-family:Times New Roman;font-size:12pt;}
.p11{text-align:justify;hyphenate:auto;keep-with-next.within-page:always;font-family:Times New Roman;font-size:12pt;}
.p12{margin-left:0.25in;text-align:start;hyphenate:auto;font-family:Times New Roman;font-size:12pt;}
</style>
<meta content="milovan.jovkovic" name="author">
</head>
<body class="b1 b2">
<p class="p1">
<span class="s1">K.26/12</span>
</p>
<p class="p2"></p>
<p class="p2">
<span>	</span>
</p>
<p class="p3"></p>
<p class="p2"></p>
<p class="p2"></p>
<p class="p2"></p>
<p class="p4">
<span class="s2">U IME CRNE GORE</span>
</p>
<p class="p2"></p>
<p class="p2"></p>
<p class="p5">
<span>	</span><span class="s1">OSNOVNI SUD U ŽABLJAKU</span><span>, kao nadležni prvostepeni krivični sud po sudiji Jovković Milovanu, kao sudiji pojedincu, uz sudelovanje Kaljević Nadje kao zapisničara, u krivičnom predmetu   protiv okrivljenog D.P. iz Ž. ul. ... bb, či je branilac adv.S.Ž.iz Ž., zbog krivičnog djela ugrožavanja sigurnosti iz čl.168 stav  1 Krivičnog zakonika Crne Gore, koji se vodi po optužnom predlogu ODT iz Pljevalja Kt.br.156/12 od 26.06.2012 godine, nakon završenog usmenog, javnog i glavnog pretresa održanog dana 05.09.2012 godine u prisustvu  uredno pozvanih  ODT Pljevlja Djurović Veljka, okrivljenog D.P., njegovog branioca adv. S.Ž.,  te oštećene K.T., donio je i javno objavio dana 10.09.2012 godine,              </span>
</p>
<p class="p5"></p>
<p class="p4">
<span class="s1">P R E S U D U </span>
</p>
<p class="p3"></p>
<p class="p5">
<span>	Okrivljeni </span><span class="s1">D.P. sa JMBG ... </span><span>od oca R. i majke M. rodjene K., rodjen ...  godine u B., Nj. Opština Ž., sa prebivalištem u  Ž. ul. ... bb,  vojni penzioner sa 500,00€ mjesečnog primanja, državljanin CG, pismen, završio vojnu akademiju, oženjen, otac dvoje punoljetne djece,  srednjeg imovnog stanja, ranije neosudjivan, protiv koga se ne vodi postupak za drugo krivično djelo.</span>
</p>
<p class="p5">
<span> </span>
</p>
<p class="p6">
<span class="s2">Kriv je</span>
</p>
<p class="p7">
<span class="s1"> </span>
</p>
<p class="p8">
<span class="s2">Što je,</span><span class="s3"> </span>
</p>
<p class="p8"></p>
<p class="p5">
<span>	 Dana  11.06.2012 godine oko 10,30h u mjestu Studenca- Opština Žabljak ugrozio sigurnost oštećenoj K.T., prijetnjom da će napasti n a život i tijelo oštećene, na način što je držeći u ruci kramp, pošao put oštećene upućujući joj riječi prijetnje "jebem ti majku, sve ću vas pobiti i utrijeti, šta meni može policija, samo ti prijavljuj".</span>
</p>
<p class="p5">
<span>	- čime je izvršio krivično djelo ugrožavanja sigurnosti iz čl.168 stav  1 Krivičnog zakonika Crne Gore  (KZCG)</span>
</p>
<p class="p5">
<span>	 -pa mu sud primjenom gore navedene krivično pravne odredbe, te odredbi čl.4,5,13,15,32,36,42,52,53 i 54  Krivičnog zakonika Crne Gore (KZCG), te čl.226 i 374 Zakona o krivičnom postupku Crne Gore  (ZKP-a ), izriče  </span>
</p>
<p class="p5"></p>
<p class="p5">
<span>	 	</span><span class="s1">USLOVNU OSUDU</span>
</p>
<p class="p3">
<span class="s1"> </span>
</p>
<p class="p5">
<span>	Kojom mu utvrdjuje kaznu zatvora u trajanju od 30 (trideset) dana, te se istovremeno odredjuje da se ista neće izvršiti ukoliko okrivljeni za vrijeme od 1 (jedne) godine od pravosnažnosti presude ne učini novo krivično djelo.</span>
</p>
<p class="p5">
<span>	Troškova krivičnog postupka nije bilo, a okrivljeni je dužan da plati sudski paušal u iznosu od 55.00 € u roku od 15 dana od dana pravosnažnosti presude.</span>
</p>
<p class="p5"></p>
<p class="p5"></p>
<p class="p9">
<span class="s2">O b r a z l o ž e nj e</span>
</p>
<p class="p10"></p>
<p class="p5"></p>
<p class="p8">
<span>ODT iz Pljevalja u optužnom predlogu Kt.br.156/12 od 26.06.2012 godine dajući opis radnje izvršenja pravno je ocijenio da je okrivljeni D.P., izvršio krivično djelo  ugrožavanja sigurnosti iz čl.168 stav 1 Krivičnog zakonika Crne Gore, na način, mjesto i u vrijeme kako je to bliže opisano izrekom presude. </span>
</p>
<p class="p5">
<span>	U završnoj riječi zastupnik ODT iz Pljevalja je izjavio da u cjelosti ostaje pri podnesenom optužnom predlogu protiv okrivljenog D.P. , jer je  dokazano da je okrivljeni izvršnio naznačeno krivično djelo, pa predlaže da ga sud oglasi krivim i kazni po zakonu.</span>
</p>
<p class="p5">
<span>	U završnoj riječi oštećena K.T. je izjavila  da ostaje pri svojoj izjavi,  pridružuje se krivičnom gonjenju protiv okrivljenoga, a naknadno će ispostaviti imovinsko pravni zahtjev u za to posebnom postupku.</span>
</p>
<p class="p5">
<span>	U završnoj riječi branilac okrivljenoga je</span><span class="s4"> </span><span>izjavio da nema nijedan dokaz koji bi upućivao da je okrivljeni izvršio predmetno krivično djelo. Predlaže da se okrivljeni oslobodi optužbe i traži troškove postupka za prisustvo na dva održana i jedam  odloženi glavni pretres po AT-u.</span>
</p>
<p class="p5">
<span>	U svojoj odbrani okrivljeni D.P.  u bitnom je izjavio, da je dana 11.06.2012 godine negdje oko 8:00 h pošao je do potoka koji se nalazi na imanju K., njegovih komšija i to strica ovdje oštećene, a ovo sa razloga, jer je porodica K. napravila nekoliko gomila od kamena i busenja u potoku koji je slabog kapaciteta, a sve u namjeri da voda nebi došla do   lokve na njegovom  imanju. Ova radnja se ponavlja svake godine, a cilj joj je da mu se napakosti. U saobraćanju sa njime, a iz razloga što je bio vojno lice i živio na teritoriji Hrvatske nazivaju ga "Tudjman i ustaša". Toga dana je počeo da čisti kamenje i busenje iz potoka sa krampom kako bi voda mogla da dodje do njegove lokve. Nakon pola sata na putu udaljenom 50-tak metara od mjesta gdje je  radio stalo je auto bijele boje i iz istog je izašla K.T. i počela povišenim tonom da mu se obraća sa riječima "lopove, Tudjmane, zašto kradeš našu vodu, da znaš da ću ti dovesti policiju, te da ćeš imati posla sa policijom". Na ove riječi  odgovorio je mani se posla i okrenuo se i odmah pošao ka kući. Sa njom nije htio da kontaktira na ovu temu, jer su u lošim odnosima i   nije njegov nivo sa ženom da se upušta u neke prijetnje i polemiku</span><span class="s4">. </span><span>Tvrdi da nije izgovorio riječi "jebem ti majku, sve ću vas pobiti i utrijeti" i da razgovor izmedju njega i T. nije niko mogao da čuje.</span>
</p>
<p class="p8">
<span>Sud je posebno cijenio odbranu okrivljenoga, pa istu nije prihvatio sa razloga, jer je usmjerena na izbjegavanje krivično pravne odgovornosti, a obezvrijedjena je izvedenim dokazima tokom postupka. U svojoj odbrani okrivljeni ne priznaje da je učinio krivično djelo koje mu se stavlja na teret, navodeći da riječi navedene u optužnom predlogu nije upotrebio kritične prilike. Ovakva odbrana okrivljenoga za sud je neprihvatljiva, jer je u suprotnosti sa iskazom svjedoka oštećenog,  a protivna je iskazu    svjedoka B.Z. , te sprovedenim pisanim dokazima.  </span>
</p>
<p class="p8">
<span>Sud je radi rasvetljenja činjeničnog stanja izveo sledeće dokaze: saslušao je svjedoka oštećenu K.T., svjedoke, B.Z. i Dž.Lj., pročitao potvrdu Doma zdravlja Pljevlja-Filijala Žabljak od 11.06.2012 , izvršio uvid u fotoelaborat br. 3-44/12 od 11.06.2012 godine i pročitao izvod iz kaznene evidencije za okrivljenog D.P. UP PJ Pljevlja Ispostava Žabljak  34-04 br-245/12-1175/1 od 05.09.2012 godine </span>
</p>
<p class="p8">
<span>Svjedok-oštećena K.T. u bitnom je izjavila, da je dana 11.06.2012 godine oko 10:30 h sa svojim vozilom  krenula iz Studenaca za Žabljak. Na putu ka Žabljaku primijetila je da na njihovoj zemlji gdje se nalazi izvor za piće i dvije lokve za stoku, jedno lice  nešto kopa. Interesovalo je ko je to i što tu radi, pa je zaustavila vozilo i izašla iz njega. Pitala  ga je šta to kopa i tada je vidjela da je to D.P. . Kazala mu je da ne kopa na toj zemlji, da ne uzurpira njihovo imanje, a primijetila je da su iz potoka veće količine kamena prebačene na nihovo imanje i to je bilo vidno. Saopštila je D.P. da će ga prijaviti policiji, pa je ušla u kola i pozvala policiju, nakon što je obavijestila policiju, ponovo je izašla iz vozila i kazala mu da ga je prijavila u policiju i da se ne pomjera sa mjesta. Tada je  P. uzeo kramp u ruke i krenuo u njenom pravcu govoreći joj  ružne riječi kao "jebem ti majku, sve ću vas pobiti i utrijeti, šta meni može policija, samo ti prijavljuj". Bila je udaljena jedno 50m, a pošto se on kretao put nje u strahu da bi mogao da je udari ušla je u svoje vozilo vidno potrešena i krenula put Žabljaka gdje je po prispijeću pošla u policiju, a zatim u Dom zdravlja kako bi se njeno  zdravstveno stanje registrovalo. Napominje da je bila van sebe od straha i  straha za njenu porodicu, a pogotovu za njene mal. brataniće   koji borave preko ljeta na selu kod babe. Nije vrijedjala P. , niti mu je što ružno govorila, samo  ga je molila da ne uzurpira njihovu zemlju. Napominje da je i prošle godine sa dva unuka P. dolazio na vrata njihove kuće  u selu, gdje živi njena majka i tetka i istima prijetio,  da će ih sve pobiti.Navodi da je osjetila strah i ugroženost da će D.P. svoje prijetnje realizovati, pa su joj noge klecale. Bila je u šoku, nezna kako je do Žabljaka došla. Kada je ušla u vozilo ruke su joj drhtale, koljena klecala, a osjetila je zujanje u ušima, bila je prepadnuta, prestravljena, jer je osjetila da bi je on mogao stići i udriti. Pridružuje se krivičnom gonjenju protiv okrivljenog, a imovinskopravni zahtjev će naknadno ispostaviti po okončanju ovog postupka</span><span class="s4">.</span>
</p>
<p class="p5">
<span> 	Sud je cijenio iskaz svjedoka oštećene K.T. , kao vjerodostojan, realno dat, nalazeći da je istinito svjedočila, pa ga  je  u potpunosti prihvatio i  uzeo   za podlogu svoje odluke. Iz izjave svjedoka oštećene sud je  utvrdio da  se okrivljeni D.P. sa krampom u ruci  kretao u pravcu oštećene prijeteći joj sa riječima "jebem ti majku, sve ću vas pobiti i utrijeti, da njemu policija nemože ništa, a ti  samo prijavljuj", koja prijetnja je kod   oštećene prouzrokovala   osjećaj straha, da okrivljeni može protiv nje preduzeti neku radnju, a ovo imajući u vidu da je u ruci držao kramp srestvo podobno za ostvarenje ove prijetnje,  zbog čega je stvar odmah po dolasku u Žabljak prijavila policiji, jer se  osjećala neprijatno i ugroženo kritične prilike. Sud nije imao nijednog razloga da ne pokloni vjeru iskazu oštećene, jer je isti logičan  i ubedljiv, a saglasan je sa    iskazom  svjedoka B.Z., a nije protivan sa sprovedenim pisanim dokazima.  </span>
</p>
<p class="p8">
<span> Svjedok Dž.Lj. u bitnom je izjavila, da živi ljeti na imanju D.P. . Bila je pred svojom kolibom i vidjela da je došla policija, a nije ništa ni čula ni vidjela od spornog dešavanja. P. je vidjela toga dana oko kuće  da nešto radi, a oštećenu tog dana nije uopšte vidjela. Put za Brajkovaču  ide ispod  njene kolibe jedno 100 m, tuda kola prolaze non stop i ona nezna ko prolazi i kuda se kreće.</span>
</p>
<p class="p8">
<span>Sud je cijenio iskaz ovog svjedoka, pa je zaključio da isti nije od uticaja na donošenje drugačije odluke u ovoj krivičnopravnoj stvari, jer svjedok nema neposredna saznanja vezana za predmetni dogadjaj.</span>
</p>
<p class="p8">
<span> Svjedok B.Z. u bitnom je izjavio, da  oštećena K.T. dolazi svaki dan na posao u Dom zdravlja. Toga dana je primijetio da se radi o nekoj situaciji koja je blaže rečeno vanredna. Pitao  je oštećenu o čemu se radi i ona mu je kazala da se radi o konfliktu sa jednim čovjekom na porodičnom imanju. Saznao je da je u pitanju D.P. koga poznaje. Izmjerio je oštećenoj pritisak i vido da je povećan i da joj srce ubrzano radi, imala je crvenilo na licu i bla  je vidno uzbudjena, što je sve upućivalo da se radi o akutnom stresu, pa  joj je na njen zahtjev dao i predmetnu potvrdu. Pojašnjava   da je imao u vidu spoljašnje stanje kako je trenutno bilo kod oštećene i da je te simptome koje je primijetio, a na osnovu razgovora s njom samo  konstatovao. Nikakav psihijatrijski pregled nije vršio, te u potpunosti materijalno i moralno stoji pri sadržaju iz potvrde koju je izdao.</span>
</p>
<p class="p8">
<span>Sud je u cjelosti prihvatio iskaz svjedoka B.Z. , kao u svemu objektivan i ubedljiv. Sud nije imao nijednog razloga za drugačiju ocjenu iskaza ovog svjedoka, jer je saglasan sa iskazom svjedoka oštećene, a nije protivan sprovedenim pisanim dokazima.</span>
</p>
<p class="p8">
<span>  Iz uvida u potvrdu Doma zdravlja Pljevlja-Filijala Žabljak,  proizilazi da se K. T.  javila na pregled dana 11.06.2012 godine Domu zdravlja Pljevlja - Filijala Žabljak, kod izabranog dr.B.Z.,spec., gdje je konstatovana dijagnoza dg..F43.1. </span>
</p>
<p class="p8">
<span>  Fotoelaboratom br. 3-44/12 od 11.06.2012 godine, prikazano je lice mjesta u slici.</span>
</p>
<p class="p8">
<span>Sud je cijenio gore navedene pisane dokaze, pa ih je u potpunosti prihvatio, jer imaju podlogu u utvrdjenom činjeničnom stanju.</span>
</p>
<p class="p8">
<span>  Iz izvoda iz kaznene evidencije za okrivljenog D.P.  UP PJ Pljevlja Ispostava Žabljak 34-04 br-245/12-1175/1 od 05.09.2012 godine, prizilazi da okrivljeni nije evidentiran u KE ove ispostave.</span>
</p>
<p class="p8">
<span>Sud je savjesno cijenio svaki dokaz kako pojedinačno tako i u vezi sa ostalim dokazima,  kao i u odnosu na odbranu okrivljenog, a sve u smislu čl. 370 ZKP-a, pa je  utvrdio činjenično stanje kao u izreci presude.   </span>
</p>
<p class="p5">
<span>	Krivično pravno ocjenjujući ovako utvrdjeno činjenično stanje sud je našao da je okrivljeni  D.P. , izvršio krivično djelo ugrožavanja sigurnosti iz čl.168 stav   1 Krivičnog zakonika Crne Gore, a koje čini svako “ko ugrozi sigurnost nekog lica, prijetnjom da će napasti na život ili tijelo tog lica ili njemu bliskog lica“ pa je okrivljeni D.P. , dana  11.06.2012 godine oko 10,30h u mjestu Studenca- Opština Žabljak ugrozio sigurnost oštećenoj K.T., prijetnjom da će napasti na život i tijelo oštećene, na način što je držeći u ruci kramp, pošao put oštećene upućujući joj riječi prijetnje "jebem ti majku, sve ću vas pobiti i utrijeti, šta meni može policija, samo ti prijavljuj".</span>
</p>
<p class="p5">
<span>	Dakle u konkretnom slučaju riječ je o kvalifikovanoj prijetnji koja se  odnosi na lišavanje života oštećene K.T. ili na povredu njenog tjelesnog integriteta, zbog kojeg  se ona osjetila ugroženom, a koja je imala za posledicu izazivanje osjećaja straha ili nesigurnosti kod  oštećene, pri čemu uopšte nije bitno dali je okrivljeni stvarno  imao namjeru da tu prijetnju i realizuje. Riječi prijetnje"jebem ti majku, sve ću vas pobiti i utrijeti, šta meni može policija, samo ti prijavljuj", koje je okrivljeni izrekao oštećenoj držeći u ruci kramp koji je srestvo podobno za ostvarenje ovih prijetnji, pri čemu je pošao   put oštećene, su po svojoj prirodi takve da su kod oštećene izazvale uopšte osjećaj nesigurnosti odnosno osjećaj straha u datom momentu da će okrivljeni ostvariti svoju prijetnju, pri ovome treba imati u vidu da se u svojstvu oštećene pojavljuje ženska osoba, koja se s obzirom na svoju psihofizičku prirodu da  lakše uplašiti. </span>
</p>
<p class="p5">
<span>	Okrivljeni je u konkretnom slučaju djelovao sa umišljajem, jer je bio svjestan svog djela i htio njegovo izvršenje odnosno bio je svjestan da njegovo navedeno postupanje i preduzeta radnja  koja se ogleda u tome što je sa krampom u ruci pošao ka oštećenoj,  prijeteći joj riječima "jebem ti majku, sve ću vas pobiti i utrijeti, šta meni može policija samo ti prijavljuj", prestavlja radnju djela čije je izvršenje i htio.</span>
</p>
<p class="p8">
<span>Prilikom utvrdjivanja kazne  okrivljenom   sud   je u smislu čl. 42 KZCG  kao olakšavajuće okolnosti na strani okrivljenog cijenio da se radi o čovjeku starom 76 godina, porodičnom,  ocu dvoje punoljetne djece, neosudjivanom. Otežavajućih okolnosti na strani okrivljenog sud nije našao, pa je u konkretnom slučaju okrivljenom izrekao uslovnu osudu utvrdjujući mu kaznu zatvora u trajanju od 30 (trideset) dana za vrijeme provjeravanja od 1 (jedne) godine, smatrajući da u konkretnom slučaju nije bilo nužno okrivljenom izreći  efektivnu kaznu zatvora, već da će se i ovom sankcijom  postići svrha  kaznjavanja, shodno čl.32 KZCG, a u okviru opšte svrhe krivičnih sankcija iz čl.4 KZCG.    </span>
</p>
<p class="p8">
<span>Troškova krivičnog postupka nije bilo, a sud obavezao okrivljenog da  plati sudski  paušal u iznosu od 55,00€ imajući u vidu trjanje, složenost, te imovno stanje okrivljenog shodno članu 226 stav 3 ZKP-a</span>
</p>
<p class="p5">
<span> </span>
</p>
<p class="p8">
<span>Na gore iznijetom sud je zasnovao svoju odluku.</span>
</p>
<p class="p8"></p>
<p class="p5"></p>
<p class="p8">
<span>	</span><span class="s1">OSNOVNI SUD U ŽABLJAKU</span><span>, dana  10.09.2012   godine</span>
</p>
<p class="p8"></p>
<p class="p8"></p>
<p class="p8"></p>
<p class="p11">
<span class="s1">ZAPISNIČAR                                                                                 SUDIJA</span>
</p>
<p class="p5">
<span>Nadja Kaljević.s.r.                                                                    Milovan Jovković.s.r.</span>
</p>
<p class="p5"></p>
<p class="p5"></p>
<p class="p5"></p>
<p class="p12">
<span> </span>
</p>
<p class="p2">
<span>PRAVNA POUKA: Protiv ove presude može se izjaviti žalba u </span>
</p>
<p class="p2">
<span>roku od 8 dana od dana prijema  ovog pismena Višem sudu</span>
</p>
<p class="p2">
<span>Bijelo Polje a preko ovog suda</span><span class="s5"> </span>
</p>
<p class="p2"></p>
<p class="p2"></p>


</body>
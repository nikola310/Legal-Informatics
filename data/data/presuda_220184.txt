<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p>
<span></span>
</p>
<p>&nbsp;</p>
<p>&nbsp;</p>
<p style="text-align:right">
<span class="span1">K. br. 417/16</span>
</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">Osnovni sud u Podgorici, sudija pojedinac Rade Ćetković, uz učešće Edine Kraje, kao zapisničara, u krivičnom postupku protiv okrivljenog D. B. zbog krivičnog djela skidanje i povreda službenog pečata i znaka iz čl. 381 st. 1 Krivičnog zakonika Crne Gore, nakon održanog javnog glavnog pretresa od 10.11.2016 godine, u prisustvu zastupnika optužbe V. M. - savjetnika u Osnovnom državnom tužilaštvu Podgorica i okrivljenog, izrekao je i istog dana objavio, </span>
</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>&nbsp;</p>
<p>
<span class="span1">Okrivljeni: D. B., JMB .............., od oca S. i majke D., rođene V., rođen ... godine u PG, sa prebivalištem u PG - M. bb, državljanin Crne Gore, razumije crnogorski jezik, koji je i njegov jezik, po zanimanju službenik, oženjen, otac dvoje djece, pismen, završio višu školu, lošeg imovnog stanja, ranije neosuđivan, protiv kojeg se ne vodi postupak za drugo krivično djelo.</span>
</p>
<p>&nbsp;</p>
<p style="text-align:center;">
<span class="span1">Kriv je</span>
</p>
<p>&nbsp;</p>
<p>
<span class="span1">Što je:</span>
</p>
<p>
<span class="span1">Dana 10.12.2015. godine, u PG, u selu M., u svojoj kući, svjestan svog djela čije je izvršenje htio, znajući da je njegovo djelo zabranjeno, skinuo službeni pečat koji je ovlašćeno lice stavilo radi osiguranja predmeta, na način što je skinuo elektrodistributivnu plombu br. 2002/5, koju su radnici E. postavili radi osiguranja brojila marke "L." broj 88837774,</span>
</p>
<p>&nbsp;</p>
<p>
<span class="span1">- čime je izvršio krivično djelo skidanje i povreda službenog pečata i znaka iz čl. 381 st. 1 Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Pa mu sud za navedeno krivično djelo primjenom&nbsp; čl. 4 st. 2, čl. 42 st. 1, čl. 52 st. 2, čl. 53 i 54 Krivičnog zakonika Crne Gore i čl. 226, 229 i 374 Zakonika o krivičnom postupku, izriče </span>
</p>
<p>
<span class="span1">&nbsp;</span>
</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">Kojom mu utvrđuje kaznu zatvora u trajanju od 30 (trideset) dana i istovremeno određuje da se ona neće izvršiti, ako okrivljeni u roku od 1 (jedne) godine po pravosnažnosti presude ne učini novo krivično djelo. </span>
</p>
<p>
<span class="span1">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; </span>
</p>
<p>
<span class="span1">Obavezuje se okrivljeni da plati na ime troškova krivičnog postupka iznos od 30,00 €, u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>&nbsp;</p>
<p>
<span class="span1">Optužnim predlogom Osnovnog državnog tužilaštva Podgorica Kt. br. 1329/15 od 30.06.2016. godine okrivljenom D. B. stavljeno je na teret izvršenje  krivičnog djela skidanje i povreda službenog pečata i znaka iz čl. 381 st. 1 Krivičnog zakonika Crne Gore. U završnoj riječi zastupnik optužbe je ostao pri podnijetom optužnom predlogu i predložio sudu da okrivljenog oglasi krivim i osudi po zakonu.</span>
</p>
<p>
<span class="span1">Okrivljeni D. B. u odbrani datoj u predhodnom postupku i na glavnom pretresu saglasno navodi da je tačno da je on skinuo distributivnu plombu, nakon što su mu radnici E. 10. decembra 2015. godine isključili struju zbog duga od oko 3.000,00 eura, koji nije njegov dug, već dug koji je napravilo preduzeće "L." doo koje je kod njega bilo zakupac prostora. Bio je vrlo revoltiran postupkom radnika distribucije, a posebno što mu se nisu javili tom prilikom, s obzirom da živi u istoj kući gdje se nalazi i ovaj prostor koji je bio dat u zakup, a koji se napajao strujom preko ovog brojila na kojem je izvršeno isključenje. Istog dana pokušao je na razne načine da stupi u kontak sa radnicima E. koji su bili na terenu, pa pošto nije uspio, došao je do brojila, skinuo poklopac i plombu, te vratio žice na mjesto gdje treba da stoje. Tako je obezbijedio struju za ovaj prostor, a to je morao da učini jer sada u tom prostoru djelatnost obavlja drugo pravno lice i nije mogao da dozvoli da oni trpe zbog duga za koji nije kriv ni on, ni oni. Na glavnom pretresu je dodao da se ne oseća krivim, jer smatra da su službenici E. neovlašćeno postavili predmetnu plombu na njegovo brojilo, bez njegove saglasnosti. U završnoj riječi okrivljeni je naveo da se ne oseća krivim za krivično djelo koje mu je stavljeno na teret, jer je nezakonito postupanje službenika E. i nezakonito isključenje njegovog brojila sa elektrodistributivne mreže prouzrokovalo da napravi prekršaj skidanjem predmetne plombe.</span>
</p>
<p>
<span class="span1">Sud je u dokaznom postupku pročitao zapisnike E. Crne Gore o kontroli mjernog mjesta broj 33513 od 10.12.2015. godine i broj 33584 od 11.12.2015. godine i izvod iz registra kaznenih evidencija Ministarstva pravde KE 1128/2016 od 18.07.2016. godine. </span>
</p>
<p>
<span class="span1">Iz zapisnika E. Crne Gore o kontroli mjernog mjesta broj 33513 od 10.12.2015. godine, utvrđeno je, da su radnici EP CG D. P. i I. S. navedenog dana kontrolisali brojilo okrivljenog marke „L.“ br. 88837774 i tom prilikom istog na brojilu isključili sa elektrodistributivne mreže po nalogu OJ Snadbijevanje, a brojilo plombirali plombom 2002/5. Prilikom kontrole predstavnik potrošača nije bio prisutan. </span>
</p>
<p>
<span class="span1">Iz zapisnika E. Crne Gore o kontroli mjernog mjesta broj 33584 od 11.12.2015. godine, utvrđeno je, da su radnici EP CG D. P. i I. S. navedenog dana izvršili kontrolu mjernog mjesta koje je registrovano na ime okrivljenog, odnosno njegovo brojilo marke „L.“ br. 88837774 i tom prilikom konstatovali da je potrošač samovoljno priključio mjerno mjesto (brojilo), na način što je skinuo elektrodistributivnu plombu 2002/5 i priključio se na istom. Potrošač je ponovo isključen i plombiran, a mjerno mjesto se nalazi na fasadi objekta dok se priključni stub nalazi na privatnom posjedu. Prilikom kontrole predstavnik potrošača nije bio prisutan.</span>
</p>
<p>
<span class="span1">Nakon savjesne ocene svakog dokaza pojedinačno i u vezi sa ostalim dokazima, dovodeći ih u vezu sa odbranom okrivljenog, sud je nesumnjivo utvrdio da je okrivljeni dana, 10.12.2015. godine, u Podgorici, u selu M. bb, u svojoj kući, skinuo službeni pečat - elektrodistributivnu plombu broj 2002/5, koji je ovlašćeno lice stavilo radi osiguranja predmeta, na način što je skinuo elektrodistributivnu plombu br. 2002/5, koju su radnici E. postavili radi osiguranja brojila marke "Landis" broj 88837774.</span>
</p>
<p>
<span class="span1">Činjenično stanje sud je utvrdio iz zapisnika E. Crne Gore o kontroli mjernog mjesta broj 33513 od 10.12.2015. godine iz kojeg je utvrđeno da su radnici E. tog dana po nalogu OJ Snabdijevanje izvršili isključenje okrivljenog sa distributivne mreže i da su plombirali njegovo brojilo marke „L.“ br. 88837774 plombom br. 2002/5, dok je iz zapisnika broj 33584 </span><span class="span1">od 11.12.2015. godine utvrđeno da su isti radnici sledećeg dana zatekli priključeno navedeno brojilo okrivljenog, koje je on samovoljno priključio, na način što je skinuo elektrodistributivnu plombu 2002/5 i priključio brojilo na mrežu. Sud je prihvatio činjenice konstatovane navedenim zapisnicima, jer je i sam okrivljeni u odbrani potvrdio da je, nakon što su mu kritičnog dana radnici distribucije isključili struju, istog dana pokušao na razne načine da stupi u kontakt sa njima, s obzirom na to da su oni bili na terenu, pa pošto nije uspio, došao je do brojila, skinuo poklopac i plombu, te vratio žice na mjesto gdje treba da stoje, čime se ponovo priključio na mrežu.</span>
</p>
<p>
<span class="span1">Cijeneći subjektivni odnos okrivljenog prema izvršenom krivičnom djelu sud nalazi da je isti postupao sa direktnim umišljajem, odnosno da je bio svjestan da čini zabranjenu djelatnost i da skida službeni pečat koji je ovlašćeno lice stavilo radi osiguranja predmeta, što je i htio, s obzirom da je naveo da je bio izrevoltiran postupkom radnika distribucije koji su mu plombirali brojilo i da je isto sam ponovo prikačio na mrežu, jer nije htio da dozvoli da poslovni prostor koji je iznajmio ostane bez struje čime je napravio prekršaj, iz čega se jasno zaključuje da je bio svjestan zabranjenosti svog djela, pa su se u njegovim radnjama pored objektivnih stekli i subjektivni elementi bića krivičnog djela skidanje i povreda službenog pečata i znaka iz čl. 381 st. 1 Krivičnog zakonika Crne Gore.</span>
</p>
<p>
<span class="span1">Sud je cijenio i odbranu okrivljenog da se ne oseća krivim, jer smatra da su službenici E. neovlašćeno postavili predmetnu plombu na njegovo brojilo, bez njegove saglasnosti, ali je našao da je ovakva odbrana bez uticaja na drukčije presuđenje, jer radnicima distribucije nije neophodna saglasnost potrošača za postavljenje plombi na brojilima, a ovo iz razloga što iste predstavljaju službeni pečat koji ovlašćena lica postavljaju radi osiguranja predmeta, u konkretnom slučaju kako bi se zaštitili od neovlašćene potrošnje, a što je okrivljenom svakako moralo biti poznato, jer je kao i svaki drugi potrošač prilikom podnošenja zahtjeva za priključenje na elektrodistributivnu mrežu imao obavezu da se upozna sa uslovima poslovanja EP CG i da se priključenjem sa njima saglasi. Takođe, ukoliko je okrivljeni smatrao da su službenici E. nezakonito postupali i nezakonito isključili njegovo brojilo sa elektrodistributivne mreže, u tom slučaju je imao mogućnost da reaguje pravnim sredstvima i otkloni sve eventualne nezakonitosti, a ne da samovoljno skine elektrodistributivnu plombu i da kako sam navodi „napravi prekršaj“ skidanjem iste.</span>
</p>
<p>
<span class="span1">Prilikom odluke o krivičnoj sankciji, sud je u smislu čl. 42 st. 1 Krivičnog zakonika Crne Gore, cijenio sve okolnosti koje utiču na izbor krivične sankcije, pa je na strani okrivljenog kao olakšavajuće okolnosti cijenio njegove lične i porodične prilike, odnosno da je lošeg imovnog stanja, oženjen, otac dvoje djece, njegov raniji život i s tim u vezi raniju neosuđivanost, a što je utvrđeno iz izvoda iz registra kaznenih evidencija Ministarstva pravde KE 1128/2016 od 18.07.2016. godine, pa je u odsustvu otežavajućih okolnosti okrivljenom shodno čl. 53 i 54 Krivičnog zakonika Crne Gore izrekao uslovnu osudu, kao u izreci presude, nalazeći da prema okrivljenom nije nužno primjeniti kaznu radi krivično pravne zaštite, jer se može očekivati da će se i sa upozorenjem uz prijetnju kazne zatvora u trajanju od trideset dana i vremenom provjeravanja u periodu od jedne godine, na okrivljenog u dovoljnoj mjeri uticati da ubuduće ne vrši krivična djela, čime će se sa uspjehom ostvariti svrha uslovne osude iz čl. 52 st. 2 Krivičnog zakonika Crne Gore, a u okviru opšte svrhe izricanja i propisivanja krivičnih sankcija u smislu čl. 4 st. 2 Krivičnog zakonika Crne Gore.</span>
</p>
<p>
<span class="span1">Kako je okrivljeni oglašen krivim, sud ga je obavezao da na ime troškova krivičnog postupka plati iznos od 30,00 eura, na ime paušala kao dijela troškova krivičnog postupka, koji iznos je srazmeran trajanju i složenosti krivičnog postupka i imovnim prilikama okrivljenog, a ovo shodno čl. 226 i čl. 229 Zakona o krivičnom postupku.</span>
</p>
<p>
<span class="span1">Iz navedenih razloga, primjenom čl. 374 Zakonika o krivičnom postupku, odlučeno je kao u izreci presude. </span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U PODGORICI</span>
</p>
<p style="text-align:center;">
<span class="span1">Dana, 10.11.2016. godine</span>
</p>
<p>&nbsp;</p>
<p>&nbsp;</p>
<p>
<span class="span1">ZAPISNIČARKA                                                                                    S U D I J A </span>
</p>
<p>
<span class="span1"> Edina Kraja,s.r.                                                                                   Rade Ćetković,s.r.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA:  Protiv ove presude dozvoljena je</span>
</p>
<p>
<span class="span1"></span><span class="span1">               žalba u roku od 8 dana od dana </span>
</p>
<p>
<span class="span1"></span><span class="span1"></span><span class="span1">     prijema prepisa iste, Višem sudu</span>
</p>
<p>
<span class="span1"></span><span class="span1"></span><span class="span1">     u Podgorici, a preko ovog suda.</span>
</p>
<p>&nbsp;</p>
<p>&nbsp;</p>
<p>
<span class="span1"></span><span class="span1"></span><span class="span1"></span><span class="span1">         ZTO. Edina Kraja</span>
</p>
<p>&nbsp;</p>
</div>
</div>


</body>
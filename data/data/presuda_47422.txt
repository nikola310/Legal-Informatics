<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:justify;hyphenate:auto;font-family:Times New Roman;font-size:12pt;}
.p2{text-align:center;hyphenate:auto;font-family:Times New Roman;font-size:12pt;}
.p3{text-align:start;hyphenate:auto;font-family:Times New Roman;font-size:12pt;}
</style>
<meta content="milosav.zekic" name="author">
</head>
<body class="b1 b2">
<p class="p1">
<span>OSNOVNI SUD U ROŽAJAMA</span>
</p>
<p class="p1">
<span>K.br. 239/10</span>
</p>
<p class="p2"></p>
<p class="p2">
<span>U IME NARODA</span>
</p>
<p class="p2"></p>
<p class="p1">
<span>	OSNOVNI SUD U ROŽAJAMA, kao prvostepeni krivični sud i to sudija Zekić Milosav, kao sudija pojedinac, uz učešće zapisničara Dacić Azre, rješavajući po optužnom predlogu Osnovnog državnog tužilaštva iz Rožaja Kt.br. 263/10 od 24.11.2010.g. podnijet protiv optuženog Ljaić Fadila iz Plunaca, Opština Rožaje, zbog krivičnog djela nasilje u porodici ili u porodičnoj zajednici iz čl. 220. st. 1. Krivičnog zakonika, nakon održanog glavnog i javnog pretresa u prisustvu Osnovnog državnog tužioca Kalač Hajrana, oštećene Alić Muradije i optuženog, dana 14.03.2011.g. donio je i javno objavio</span>
</p>
<p class="p1"></p>
<p class="p2">
<span>P R E S U D U</span>
</p>
<p class="p1"></p>
<p class="p1">
<span>	Optuženi LJAIĆ FADIL  JMBG 1001965272038, od oca Šaćira i majke Muške, rodj. Kajević, rodjen 10.01.1965.g. u selu Plunce, Opština Rožaje, gdje i živi, drž. CG, pismen, završio osnovnu školu, nezaposlen, neoženjen, otac 4 djece, od kojih 3 maloljetno, odslužio vojni rok 1984.g. u Korčuli, vodi se pri VE Rožaje, siromašnog imovnog stanja, osudjivan  presudom Opštinskog suda Rožaje K.br. 184/83 od 06.12.1983.g. zbog krivičnog djela iz čl. 143/1 KZ CG na kaznu zatvora u trajanju od 30 dana, presudom Vojnog suda Split K.br. 97/84 od 11.12.1984.g. zbog krivičnog djela iz čl. 43/1 KZ SRH na kaznu zatvora u trajanju od 5 mjeseci i 15 dana, presudom Okružnog suda B.Polje K.br. 71/86 od 14.04.1986.g. na kaznu zatvora u trajanju od 3 mjeseca, presudom Opštinskog suda Rožaje K.br. 213/92 od 10.10.1992.g. zbog krivičnog djela iz čl. 166/1 na novčanu kaznu u iznosu od 20.000 dinara i presudom Osnovnog suda Rožaje K.br. 329/95 od 25.06.1996.g. zbog krivičnog djela iz čl. 152. st. 1. KZ RCG na kaznu zatvora u trajanju od 60 dana,</span>
</p>
<p class="p1"></p>
<p class="p1"></p>
<p class="p2">
<span>K R I V    J E</span>
</p>
<p class="p1"></p>
<p class="p1">
<span>	Što je,</span>
</p>
<p class="p1">
<span>	dana 12.11.2010.g. oko 12 h, u selu Plunce, Opština Rožaje, primjenom grubog nasilja narušio tjelesni i duševni integritet člana svoje porodice-vanbračne supruge Alić Muradije, na način što je stisnutom pesnicom udarao u predjelu glave i tijeka, nanoseći joj tom prilikom lake tjelesne povrede i to: nagnječne povrede sa oteklinom u predjelu vrata sa lijeve strane sa više manjih ogrebotina i to jedna ogrebotina veličine 1x2 cm sa desne strane i jedna ogrebotina sa blagom oteklinom na desnoj nadlaktici veličine 2x2 cm, više lakših oguljotina i to jedna oguljotina u predjelu gornjeg kapka lijevog oka veličine 1x0,5 cm i jedna oguljotina veličine 3x4 cm u istom predjelu,</span>
</p>
<p class="p1">
<span>	-čime je izvršio krivično djelo nasilje u porodici ili u porodičnoj zajednici iz čl. 220. st. 1. Krivičnog zakonika,</span>
</p>
<p class="p1">
<span>	pa mu sud primjenom pomenutog zakonskog propisa i čl. 4, 13, 15, 32, 36, 42, 52, 53, 54. Krivičnog zakonika i čl. 364. Zakonika o krivičnom postupku   i z r i č e</span>
</p>
<p class="p2">
<span>USLOVNU OSUDU</span>
</p>
<p class="p1"></p>
<p class="p1">
<span>	Kojom mu utvrdjuje kaznu zatvora u trajanju od 60 (šezdeset) dana i istovremeno odredjuje da se kazna neće izvršiti ukoliko osudjeni u roku od jedne godine ne izvrši novo krivično djelo.</span>
</p>
<p class="p1">
<span>	Da plati ovome sudu na ime troškova krivičnog postupka iznos od 66,00 eura.</span>
</p>
<p class="p1">
<span>	Da plati ovome sudu na ime paušala iznos od 150,00 eura, sve u roku od 15 dana po pravosnažnosti ove presude.</span>
</p>
<p class="p1">
<span>	Odštetnog zahtjeva nije bilo.</span>
</p>
<p class="p1"></p>
<p class="p1"></p>
<p class="p2">
<span>O b r a z l o ž e nj e</span>
</p>
<p class="p1"></p>
<p class="p1">
<span>	Osnovno državno tužilaštvo iz Rožaja, podnijelo je ovome sudu optužni predlog Kt.br. 263/10 od 24.11.2010.g. protiv optuženog Ljaić Fadila iz Plunaca, Opština Rožaje, zbog krivičnog djela nasilje u porodici ili u porodičnoj zajednici iz čl. 220. st. 1. Krivičnog zakonika  (KZ).</span>
</p>
<p class="p1">
<span>	Na glavnom pretresu ODT Kalač Hajran je precizirao činjenični opis djela kao u dispozitivu ove presude, te je predložio da sud optuženog oglasi krivim zbog krivičnog djela koje mu je optužbom stavljeno na teret i da ga osudi na kaznu po zakonu.</span>
</p>
<p class="p1">
<span>	Oštećena Alić Muradija je u završnoj riječi istakla da se ne pridružuje krivičnom gonjenju ODT-a u odnosu na optuženog, niti postavlja odštetni zahtjev.</span>
</p>
<p class="p1">
<span>	Optuženi je u svojoj odbrani istakao: da sa oštećenom Alić Muradijom živi u porodičnoj kući u selu Plunce, Opština Rožaje u vanbračnoj zajednici i imaju 3 djece koja su maloljetna, a i iz ranijeg braka ima još jedno dijete. Da je dana 12.11.2010.g. odlučio da podje u grad oko 12 časova, a oštećena ga je sprečavala u tome, pa su se medjusobno gurali i vukli za ruke, kojom prilikom se oštećena poklizala i udarila glavom od ivicu kreveta i zadobila povrede. Da je nakon toga pošao u grad, a oštećena je ostala kući, a kada se vratio iz grada došla je policija i oštećenu je povela u stanicu gdje je dala izjavu. Predložio je da ga sud oslobodi od optužbe, jer nije udarao oštećenu stisnutom pesnicom i nije joj nanio povrede udarom pesnice, te nije izvršio djelo za koje je optužen. Sa oštećenom se izmirio i sada u dobrim odnosima. </span>
</p>
<p class="p1">
<span>	Po ovoj krivičnopravnoj stvari, sud je izveo dokaze: saslušao svedoka-oštećenu Alić Muradiju, saslušao vještaka medicinske struke Dr Kalač Hajrana-neuropsihijatra, pročitao izvještaj ljekara za Hitnu medicinku pomoć u Rožajama od 12.11.2010.g. na ime oštećene i izvršio uvid u izvod iz kaznene evidencije na ime optuženog.</span>
</p>
<p class="p1">
<span>	Cijeneći odbranu optuženog i sve izvedene dokaze, kako pojedinačno, tako i u medjusobnoj vezi, na osnovu čl. 360. st. 2. Zakonika o krivičnom postupku (ZKP), sud je nesumnjivo utvrdio činjenično stanje kao u dispozitivu ove presude.</span>
</p>
<p class="p1">
<span>	Utvrdjeno činjenično stanje proizilazi iz dokaza izvedenih u postupku.</span>
</p>
<p class="p1">
<span>	Naime, iz iskaza svedoka-oštećene Alić Muradije dat na pretresu od 24.12.2010.g. utvrdjeno je da je sa optuženim stupila u vanbračnu zajednicu 1992.g. i da živi sa njim i djecom u selu Plunce, Opština Rožaje u porodičnoj kući. Sa optuženim se dobro slagala sve do početka 2010.g. kada je saznala da on ima drugu ženu sa kojom održava intimne odnose, pa je dana 12.11.2010.g. oko 12 časova obavila razgovor sa njim i molila ga da prekine sa preljubama ili će ga morati napustiti. Tom prilikom optuženi ju je udario više puta stisnutim pesnicama u predjelu glave i tijela i nanio joj povrede. Da je nakon toga pozvala sigurnu žensku kuću u Podgoricu, pa su oni pozvali policiju koja je došla na lice mjesta i povela je u Dom zdravlja Rožaje gdje joj je ukazana ljekarska pomoć. Istakla je da se nije svadjala sa optuženim zbog toga što je on htio da ide u grad, već zbog njegove preljube i da se sa istim nije izmirila. </span>
</p>
<p class="p1">
<span>	Iz nalaza i mišljenja vještaka medicinske struke Dr Kalač Hajrana utvrdjeno je da je oštećena Alić Muradija kritičnog dana zadobila nagnječne povrede sa oteklinom u predjelu vrata sa lijeve strane sa više manjih ogrebotina i to jedna ogrebotina veličine 1x2 cm sa desne strane i jedna ogrebotina sa blagom oteklinom na desnoj nadlaktici veličine 2x2 cm, više lakših oguljotina i to jedna oguljotina u predjelu gornjeg kapka lijevog oka veličine 1x0,5 cm i jedna oguljotina veličine 3x4 cm u istom predjelu, koje povrede se pojedinačno i zbirno kvalifikuju kao lake tjelesne povrede i mogle su nastati udarom šake, pesnice, nogom i tome slično. Da je kod oštećene u konkretnom slučaju bio narušen tjelesni integritet u lakšem obliku zbog nanošenja ovih povreda, a došlo je i do narušavanja duševnog integriteta u lakšem obliku.</span>
</p>
<p class="p1">
<span>	Nalaz i mišljenje ovog vještaka, sud je u cjelosti prihvatio kao jasan, objektivan i uvjerljiv, a dovodeći isti u vezu sa iskazom oštećene datim na pretresu od 24.12.2010.g., koji je sud prihvatio kao jasan, ubjedljiv i objektivan, zaista se nedvosmisleno utvrdjuje da je optuženi kritičnog dana primjenjivao grubo nasilje prema oštećenoj, tako što ju je udarao stisnutim pesnicama u predjelu glave i tijela i nanio joj navedene povrede narušavajući time njen tjelesni i duševni integritet, tako da nema sumnje u drugačije činjenično stanje.</span>
</p>
<p class="p1">
<span>	Sud je cijenio iskaz oštećene dat na pretresu od 14.03.2011.g. kada je izmijenila ranije dati iskaz ističući da je optuženi kritičnog dana nije udarao pesnicama i nije joj nanio navedene tjelesne povrede pesnicama, već je iste zadobila prilikom medjusobnog guranja sa njim kojom prilikom mu je branila da ide u grad, a on se otimao, ističući da se sa optuženim izmirila i da je istina ovo što je kazala na ovom pretresu, a ne na ranijem pretresu, ali njen iskaz, u ovom dijelu, sud nije prihvatio, obzirom da je isti neuvjerljiv, neobjektivan i ne nalazi oslonca u njenom ranije datom iskazu i nalazu i mišljenju vještaka medicinske struke, tako da je očigledno da oštećena sa ovakvim iskazom nastoji da pomogne optuženom da izbjegne krivičnopravnu odgovornost ili pak da mu olakša položaj u postuku, nakon što se izmirila sa njim, pa sud njen iskaz u ovom dijelu nije ni mogao prihvatiti.</span>
</p>
<p class="p1">
<span>	Sud je cijenio iskaz optuženog u kojem ističe da kritičnog dana nije udarao pesnicama oštećenu i nije joj nanio povrede već da je oštećena pala na ivicu kreveta nakon što ga je sprečavala da ide u grad i zadobila povrede, ali njegov iskaz nije prihvatio obzirom da je isti neubjedljiv, neobjektivan i ne nalazi oslonca iskazu oštećene datom na pretresu od 24.12.2010.g. i nalazu i mišljenju vještaka medicinske struke, tako da je očigledno da optuženi sa ovakvom odbranom smišljeno i sračunato nastoji da izbjegne krivičnopravnu odgovornost.</span>
</p>
<p class="p1">
<span>	Dakle, u postupku je utvrdjeno da je optuženi dana 12.11.2010.g. oko 12 h, u selu Plunce, Opština Rožaje, primjenom grubog nasilja narušio tjelesni i duševni integritet člana svoje porodice-vanbračne supruge Alić Muradije, na način što je stisnutom pesnicom udarao u predjelu glave i tijeka, nanoseći joj tom prilikom lake tjelesne povrede i to: nagnječne povrede sa oteklinom u predjelu vrata sa lijeve strane sa više manjih ogrebotina i to jedna ogrebotina veličine 1x2 cm sa desne strane i jedna ogrebotina sa blagom oteklinom na desnoj nadlaktici veličine 2x2 cm, više lakših oguljotina i to jedna oguljotina u predjelu gornjeg kapka lijevog oka veličine 1x0,5 cm i jedna oguljotina veličine 3x4 cm u istom predjelu. </span>
</p>
<p class="p1">
<span>	Cijeneći psihički odnos optuženog prema učinjenom krivičnom djelu, sud je našao da je isti bio svestan svog djela tj. svestan da preduzimanjem navedenh radnji i nanošenjem navedenih povreda primjenjuje grubo nasilje prema članu svoje porodice-oštećenoj i da time narušava njen tjelesni i duševni integritet i to je htio, pa je krivično djelo izvršio sa direktnim umišljajem.</span>
</p>
<p class="p1">
<span>	Pravnom analizom utvrdjenog činjeničnog stanja, sud je našao da su u radnjama optuženog sadržani svi bitni elementi krivičnog djela nasilje u porodici ili porodičnoj zajednici iz čl. 220. st. 1. KZ, za koje djelo je sud istog oglasio krivim i izrekao mu uslovnu osudu utvrdjujući mu pritom kaznu zatvora u trajanju od 60 (šezdeset) dana i istovremeno odredio da se kazna neće izvršiti ukoliko isti u roku od jedne godine ne izvrši novo krivično djelo.</span>
</p>
<p class="p1">
<span>	Prilikom odlučivanja o izboru vrste krivične sankcije, sud je imao u vidu težinu izvršenog krivičnog djela, stepen krivice optuženog, stepen nastupele posledice, okolnosti pod kojima je djelo izvršeno, držanje optuženog nakon izvršenog djela, njegov raniji život te protek vremena od ranije osude, cijeneći pritom kao olakšavajuće okolnosti porodične prilike optuženog-otac 4 djece od kojih 3 maloljetno, njegovu nezaposlenost i siromašno imovno stanje, te činjenicu da se oštećena nije pridružila krivičnom gonjenju ODT-a, niti je postavila odštetni zahtjev, pa je sud imajući pritom u vidu svrhu uslovne osude iz čl. 52. KZ u okviru opšte svrhe krivičnih sankcija iz čl. 4. istog zakona našao da je imalo mjesta izricanju ovakve vrste krivične sankcije, ubijedjen da u konkretnom slučaju radi krivičnopravne zaštite prema optuženom nije nužno primijeniti kaznu, te da se može očekivati da će upozorenje uz prijetnju kazne dovoljno uticati na istog da ubuduće ne vrši bilo kakva krivična djela i da će vaspitno djelovati na druge da ne čine ista ili slična djela. </span>
</p>
<p class="p1">
<span>	Na osnovu čl. 202. u vezi čl. 199. st. 2. tač. 1. ZKP, sud je obavezao optuženog da plati ovome sudu na ime troškova krivičnog postupka iznos od 66,00 eura, koji troškovi se odnose na ime troškova za vještačenje.</span>
</p>
<p class="p1">
<span>	Na osnovu čl. 202. u vezi čl. 199. st. 2. tač. 9. i st. 3. ZKP u vezi čl. 25. Uredbe o naknadi troškova u sudskim postupcima, sud je obavezao optuženog da plati ovome sudu na ime paušala iznos od 150,00 eura.</span>
</p>
<p class="p1">
<span>	Odštetnog zahtjeva nije bilo.</span>
</p>
<p class="p1">
<span>	Sa izloženog odlučeno je kao u dispozitivu ove presude.</span>
</p>
<p class="p1"></p>
<p class="p1">
<span>	OSNOVNI SUD U ROŽAJAMA, dana 14.03.2011.g.</span>
</p>
<p class="p1"></p>
<p class="p1"></p>
<p class="p1">
<span>Zapisničar,								S U D I J A,</span>
</p>
<p class="p1">
<span>Dacić Azra s.r.								Zekić Milosav  s.r.</span>
</p>
<p class="p1"></p>
<p class="p1"></p>
<p class="p1">
<span>PRAVNA POUKA: Protiv ove presude može se izjaviti žalba u roku od 8 dana od dana prijema iste i to Višem sudu u Bijelom Polju, a preko ovog suda. </span>
</p>
<p class="p3"></p>


</body>
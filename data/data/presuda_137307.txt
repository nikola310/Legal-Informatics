<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
.span2{;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span></span><span class="span1">K. br. 811/14</span>
</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">OSNOVNI SUD u Podgorici, po sudiji Željki Jovović, uz učešće Danijele Rajković, kao zapisničara, u krivično</span><span class="span1">m postupku protiv okrivljenog P.</span><span class="span1"> M</span><span class="span1">.</span><span class="span1">, zbog krivičnog djela ugrožavanja javnog saobraćaja iz čl. 339 st. 3 u vezi st. 1 Krivičnog zakonika Crne Gore, po optužnom predlogu Osnovnog državnog tužioca u Podgorici Kt. br. 1538/13 od 04. 12. 2014. godine, nakon održanog glavnog i javnog pretresa, u prisustvu zastupnika ODT-a, Milić Siniše i okrivljenog </span><span class="span1">P. M.</span><span class="span1">, donio je 10. 02. 2015. godine i istog dana javno objavio</span>
</p>
<p>&nbsp;</p>
<p style="text-align:center;">
<span class="span1">P R E S U  D U</span>
</p>
<p>&nbsp;</p>
<p>
<span class="span1">Okrivljeni:</span>
</p>
<p>&nbsp;</p>
<p>
<span class="span1">P. M.</span><span class="span1">, JMB </span><span class="span1">xxxxxxxxxxxxxx</span><span class="span1">, od oca Đ</span><span class="span1">.</span><span class="span1"> i majke A</span><span class="span1">.</span><span class="span1">, rođene M</span><span class="span1">.</span><span class="span1">, rođen 03. 12. 19</span><span class="span1">xx</span><span class="span1">. godine u Podgorici, sa prebivalištem u Podgorici, Ulica AVNOJ-a br. </span><span class="span1">xx</span><span class="span1">, državljanin Crne Gore, završio srednju školu, zaposlen, neoženjen, bez djece, srednjeg imovnog stanja, neosuđivan.</span>
</p>
<p>&nbsp;</p>
<p style="text-align:center;">
<span class="span1">Kriv je</span>
</p>
<p>&nbsp;</p>
<p>
<span class="span1">Što je:</span>
</p>
<p>&nbsp;</p>
<p>
<span class="span1">Dana 05. oktobra 2013. godine, oko 15:30 časova, u Ulici 27. Marta, u Podgorici, ne pridržavajući se saobraćajnih propisa iz čl. 10 st. 1 ZOBS-a na putevima, svjestan da ovakvim kršenjem propisa može ugroziti saobraćaj i dovesti u opasnost život i tijelo ljudi, ali je olako držao da do toga neće doći, ugrozio saobraćaj i doveo u opasnost život i tijelo ljudi, na način što je upravljajući vozilom marke “Audi A6”, registarskih oznaka PG CU </span><span class="span1">xxx</span><span class="span1">, a da vozilom nije upravljao na način kojim neće ometati, ugroziti ili povrijediti druge učesnike, te nije preduzeo sve potrebne mjere radi izbjegavanja opasnih situacija nastalih nepropisnim ponašanjem drugih učesnika u saobraćaju, već je krećući se desnom kolovoznom trakom Ulice 27. Marta, u pravcu Ulice Vojvode Ilije Plamenca, udario u zadnji dio parkiranog vozila marke “Seat” registarskih oznaka PG DZ </span><span class="span1">xxx</span><span class="span1">, vlasništvo J</span><span class="span1">.</span><span class="span1"> I</span><span class="span1">.</span><span class="span1">, kojom prilikom je saputnik u vozilu okrivljenog-oštećena P</span><span class="span1">.</span><span class="span1"> J</span><span class="span1">.</span><span class="span1"> zadobila laku tjelesnu povredu u vidu istegnuća vratnog dijela kičmenog stuba i nagnječenja u predjelu glave, grudnog koša i oba butna predjela,</span>
</p>
<p>
<span class="span1">- čime je izvršio krivično djelo ugrožavanje javnog saobraćaja iz čl. 339 st. 3 u vezi st.1 Krivičnog zakonika Crne Gore</span>
</p>
<p>&nbsp;</p>
<p>
<span class="span1">Pa mu sud za navedeno krivično djelo primjenom čl. 4 st. 2, čl. 42 st. 1, čl. 52 st. 2, čl. 53 i 54 Krivičnog zakonika Crne Gore i čl. 226, 229 i 374 Zakonika o krivičnom postupku, izriče </span>
</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">Kojom mu utvrđuje kaznu zatvora u trajanju od 30 (trideset) dana i istovremeno određuje da se ista neće izvršiti, ako okrivljeni u roku od 1 (jedne) godine po pravosnažnosti presude ne izvrši novo djelo.</span>
</p>
<p>
<span class="span1">Obavezuje se okrivljeni da plati na ime troškova krivičnog postupka iznos od 173,00 eura u roku od 15 dana od dana pravosnažnosti presude, pod prijetnjom prinudnog izvršenja.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>
<span class="span1">Optužnim predlogom Osnovnog državnog tužioca u Podgorici Kt. br. 1538/13 od 04. 12. 2014. godine, stavljeno je na teret okrivljenom </span><span class="span1">P. M.</span><span class="span1"> </span><span class="span1">da je izvršio krivično djelo ugrožavanje javnog saobraćaja iz čl. 339 st. 3 u vezi st. 1 Krivičnog zakonika Crne Gore. Zastupnik optužbe Milić Siniša, ostao je pri optužnom predlogu i konačno predložio sudu da okrivljenog oglasi krivim i osudi po zakonu.</span>
</p>
<p>
<span class="span1"> Okrivljeni </span><span class="span1">P. M.</span><span class="span1"> </span><span class="span1">je u svojoj odbrani datoj na glavnom pretresu prihvatio odgovornost za uzrokovanje saobraćajne nezgode zbog koje je optužen. Naveo je da je kritičnog dana upravljao vozilom registarskih oznaka PG CU </span><span class="span1">xx</span><span class="span1">, i kretao se lijevom stranom kolovoza Ulice 27. Marta, od pravca Ulice Radosava Burića u pravcu Ulice Vojvode Ilije Plamenca. U vozilu je bila i njegova sestra P</span><span class="span1">.</span><span class="span1"> J</span><span class="span1">.</span><span class="span1">, koja je sjedjela na mjestu suvozača. U jednom trenutku skrenuo je pogled s kolovoza u lijevo na nekoliko sekundi i kada je vratio pogled na kolovoz primijetio je ispred sebe parkirano vozilo na desnoj strani kolovoza i vidio da će ostvariti kontakt sa tim vozilom, prednjim desnim dijelom svog vozila. Tom prilikom je i ostvario kontakt sa zadnjim dijelom parkiranog vozila, nakon čega se odmah i zaustavio, jer nije upravljao velikom brzinom. U nezgodi je njegova sestra zadobila povredu zbog koje se javila ljekaru. U završnoj riječi je izrazio žaljenje što je došlo do nezgode, u kojoj je njegova sestra zadobila povrede, i da je ovo prvi put da je imao nezgodu.</span>
</p>
<p>
<span class="span1">Sud je u dokaznom postupku saslušao svjedoka oštećenu P</span><span class="span1">.</span><span class="span1"> J</span><span class="span1">.</span><span class="span1">, pročitao medicinsku dokumentaciju na ime oštećene P</span><span class="span1">.</span><span class="span1"> J</span><span class="span1">.</span><span class="span1">, po saglasnom predlogu stranaka pročitao nalaz i mišljenje vještaka medicinske struke od 20. 11. 2014. godine, pročitao zapisnik o uviđaju saobraćajne nezgode broj 1297/2013 od 05. 10. 2013. godine, po saglasnom predlogu stranaka pročitao nalaz i mišljenje vještaka saobraćajne struke od 14. 11. 2014. godine, izvršio uvid u skicu lica mjesta i pročitao izvještaj iz kaznene evidencije na ime okrivljenog </span><span class="span1">P. M.</span><span class="span1"> od 10. 12. 2014. godine.</span>
</p>
<p>
<span class="span1"> Svjedok oštećena P</span><span class="span1">.</span><span class="span1"> J</span><span class="span1">.</span><span class="span1"> je u svom iskazu navela da se kritičnog dana nalazila u vozilu kojim je upravljao njen brat, a sjedjela je na mjestu suvozača. U jednom trenutku je došlo do udesa, nije obratila pažnju na koji način, a u toj nezgodi je zadobila povrede zbog kojih se javila ljekaru. Ne pridružuje se krivičnom gonjenju i ne postavlja imovinsko-pravni zahtjev. U završnoj riječi nije imala ništa da izjavi.</span>
</p>
<p>
<span class="span1">Iz nalaza i mišljenja vještaka medicinske struke, koji je vještak dao na osnovu medicinske dokumentacije izdate na ime oštećene P</span><span class="span1">.</span><span class="span1"> J</span><span class="span1">.</span><span class="span1">, sud je utvrdio da je oštećena u nezgodi zadobila istegnuće (napetost) vratnog dijela kičmenog stuba i najgnječenja u predjelu glave, grudnog koša i oba butna predjela, koje povrede se u vrijeme nanošenja pojedinačno i zbirno kvalifikuju kao laka tjelesna povreda. Nastale su kao posljedica dejstva tupog, teškog i zamahnutog mehaničkog oruđa, na odgovarajuće predjele tijela, moguće i u jednom istom aktu, a u vrijeme djelovanja sile glava i vrat su se pokretali naglo i iznenadno u smjeru naprijed-nazad. </span>
</p>
<p>
<span class="span1">Iz zapisnika o uviđaju Uprave policije PJ Podgorica od 05. 10. 2013. godine, broj 1297/2013 i skice lica mjesta sud je utvrdio da se predmetna saobraćajna nezgoda dogodila oko 15:30 časova u Ulici 27. Marta, tačnije naspram stambene zgrade “Zabjelska Vektra”. Okolina puta je naselje, put sa trotoarom sa jedne strane, ravan, sa preglednom raskrsnicom, suv, dnevni uslovi. Kolovozni zastor Ulice 27 Mart je asfaltni, ravan, neisprekidanom linijom podijeljen na dvije kolovozne trake. Vozilo PG DZ </span><span class="span1">xxx</span><span class="span1"> zatečeno je na desnoj kolovoznoj traci Ulice 27. Marta desnim točkovima vozila na betonskom ivičnjaku, prednjim dijelom vozila okrenuto u pravcu Ulice Vojvode Ilije Plamenca, gledano od pravca Ulice Radosava Burića. Vozilo PG CU 598 zatečeno je na sredini desne kolovozne trake Ulice 27. Marta prednjim desnim dijelom vozila u kontaktu sa lijevom bočnom stranom vozila PG DZ </span><span class="span1">xxx</span><span class="span1"> iskošeno u desno i okrenuto u pravcu Ulice Vojvode Ilije Plamenca, gledano od pravca Ulice Radosava Burića. Od materjalnih tragova zatečeni su tragovi zanošenja vozila PG CU </span><span class="span1">xxx</span><span class="span1">, kao i trag zanošenja oštećenog zadn</span><span class="span1">jeg lijevog točka vozila PG DZ xxx</span><span class="span1">.</span>
</p>
<p>
<span class="span1">Iz nalaza i mišljenja vještaka saobraćajne struke Č</span><span class="span1">.</span><span class="span1"> G</span><span class="span1">.</span><span class="span1"> Kt. br. 1538/13 od 14. 11. 2014. godine proizilazi da je do saobraćajne nezgode došlo u Ulici 27. Marta, u Podgorici, a kontakt </span><span class="span1">je nastupio čeonom regijom “Audia” A6 sa zadnjim dijelom “Seata”. Mjesto kontakta u desnoj kolovoznoj traci smjera kretanja “Audia”, u zoni lokacije početka tragova zanošenja zadnjeg lijevog točka “Seata”. Brzina “Audia” u trenutku i neposredno prije sudara bila je oko 50,89 km/h, dok je vozilo “Seat” bilo zaustavljeno. Da bi se vozač “Audia” A6 zaustavio prije mjesta sudara sa “Seatom”, bilo je potrebno da bude vožen brzinom ne većom od 34,25 km/h. Vještak je objasnio, da je na sudarnu poziciju vozilo “Audi” A6 dospjelo bez intezivnog kočenja i tada je imao brzinu oko 51km/h. Na putanji kretanja “Audia” A6 nijesu ostali tragovi intezivnog kočenja, dakle vozilo “Audi” A6 nije naglo usporavano. Vještak zaključuje da je predmetna saobraćajna nezgoda uzrokovana isključivo propustom vozača “Audia” A6, koji nije sa dužnom pažnjom pratio saobraćajnu situaciju ispred svog vozila, dok na strani vozača “Seata” nema propusta niti doprinosa za nastanak nezgode.</span>
</p>
<p>
<span class="span1">Iz izvještaja Uprave Policije PJ Podgorica iz kaznene evidencije na ime okrivljenog od 10. 12. 2014. godine, utvrđeno je da okrivljeni nije osuđivan.</span>
</p>
<p>
<span class="span1">Ocjenom svih provedenih dokaza, kako pojedinačno, tako i u njihovoj međusobnoj vezi i dovodeći ih u vezi sa odbranom okrivljenog, sud je utvrdio da je okrivljeni </span><span class="span1">P. M.</span><span class="span1"> </span><span class="span1">dana 05. 09. 2013. godine oko 15:30 časova u Ulici 27 Marta, u Podgorici, ne pridržavajući se saobraćajnog propisa iz čl. 10 st. 1 Zakona o bezbijednosti saobraćaja na putevima, ugrozio javni saobraćaj i doveo u opasnost život i tijelo ljudi, na način što upravljajući vozilom marke “Audi” A6 registarskih oznaka PG CU </span><span class="span1">xx</span><span class="span1"> nije upravljao na način kojim neće ometati, ugroziti ili povrijediti druge učesnike, te nije preduzeo sve potrebne mjere radi izbjegavanja opasnih situacija nastalih nepropisnim ponašanjem drugih učesnika u saobraćaju, već je krećući se desnom kolovoznom trakom Ulice 27. Marta, u pravcu Ulice Vojvode Ilije Plamenca, udario u zadnji dio parkiranog vozila marke “Seat” registarskih oznaka PG DZ </span><span class="span1">xxx</span><span class="span1">, vlasništvo J</span><span class="span1">.</span><span class="span1"> I</span><span class="span1">.</span><span class="span1">, usled čega je  oštećena P</span><span class="span1">.</span><span class="span1"> J</span><span class="span1">.</span><span class="span1"> zadobila laku tjelesnu povredu, u vidu istegnuća vratnog dijela kičmenog stuba i nagnječenja u predjelu glave, grudnog koša i oba butna predjela, pri čemu je bio svjestan da ovakvom nepropisnom vožnjom može ugroziti javni saobraćaj, ali je olako držao da do toga neće doći, čime je izvršio krivično djelo ugrožavanje javnog saobraćaja iz čl. 339 st. 3 u vezi st. 1 Krivičnog zakonika Crne Gore.</span>
</p>
<p>
<span class="span1">Naime, analizom zapisnika o uviđaju saobraćajne nezgode, a koji je u potpunosti u skladu sa skicom lica mjesta predmetne nezgode, i iskaz svjedoka oštećene P</span><span class="span1">.</span><span class="span1"> J</span><span class="span1">.</span><span class="span1">, sud je utvrdio da je lice mjesta saobraćajne nezgode Ulica 27. Mart, u mjestu Podgorica, te da su učesnici u saobraćajnoj nezgodi vozilo marke “Audi” A6 registarskih oznaka PG CU </span><span class="span1">xx</span><span class="span1"> kojim je upravljao okrivljeni </span><span class="span1">P. M.</span><span class="span1"> </span><span class="span1">i vozilo marke “Seat” registarskih oznaka PG DZ </span><span class="span1">xxx</span><span class="span1"> kojim je upravljao J</span><span class="span1">.</span><span class="span1"> I</span><span class="span1">.</span><span class="span1">. Cijeneći nalaz vještaka saobraćajne struke kao objektivan i dat u skladu sa pravilima struke sud je na nesumnjiv način utvrdio da je predmetna nezgoda nastupila kao posljedica propusta vozača vozila “Audi” A6, okrivljenog </span><span class="span1">P. M.</span><span class="span1">, koji sa dužnom pažnjom nije pratio saobraćajnu situaciju, čime je izgubio mogućnost izbjegavanja nezgode, i udario u zadnji dio parkiranog vozila marke “Seat”. Da je kritičnom prilikom oštećena P</span><span class="span1">.</span><span class="span1">J</span><span class="span1">.</span><span class="span1"> zadobila lake tjelesne povrede iz izreke presude, sud je utvrdio iz nalaza i mišljenja vještaka medicinske struke, a koji je cijenio kao objektivan i dat u skladu sa pravilima struke.  </span>
</p>
<p>
<span class="span1">Postupajući na navedeni način, okrivljeni se nije pridržavao saobraćajnog propisa iz čl. 10 st. 1 Zakona o bezbijednosti saobraćaja na putevima kojim je propisano da je učesnik u saobraćaju dužan da se ponaša na način kojim neće ometati, ugroziti ili povrijediti druge učesnike, kao i da preduzme sve potrebne mjere radi izbjegavanja opasnih situacija nastalih nepropisnim ponašanjem drugih učesnika u saobraćaju, a koje se odredbe okrivljeni po sopstvenom kazivanju i na osnovu rezultata dokaznog postupka nije pridržavao.</span>
</p>
<p>
<span class="span1">Prilikom izvršenja krivičnog djela okrivljeni je postupao sa svejsnim nehatom, dakle bio je svjestan da svojim nepropisnim postupanjem u saobraćaju, može ugroziti javni saobraćaj i dovesti u opasnost život i tijelo ljudi, ali je postupajući na prethodno opisan način, očigledno olako držao da do toga neće doći ili da će isto moći izbjeći, usljed čega je nehatno laku tjelesnu povredu zadobila P</span><span class="span1">.</span><span class="span1"> J</span><span class="span1">.</span><span class="span1">, čime su se u radnjama okrivljenog, pored objektivnih stekli i svi subjektivni elementi bića krivičnog djela iz čl. 339 st. 3 u vezi st. 1 Krivičnog zakonika Crne Gore. </span>
</p>
<p>
<span class="span1">Sud je prihvatio odustanak zastupnika optužbe za saslušanje svjedoka Jovanović Ivane, a ovo imajući u vidu da je činjenično stanje u dovoljnoj mjeri utvrđeno.</span>
</p>
<p>
<span class="span1">Prilikom izbora vrste i visine krivične sankcije sud je u smislu čl. 42 Krivičnog zakonika Crne Gore cijenio sve okolnosti koje utiču da kazna bude manja ili veća, pa je na strani okrivljenog kao olakšavajuće okolnosti cijenio ranije dobro ponašanje i s tim u vezi neosuđivanost, u što se sud uvjerio čitanjem akta Ministarstva pravde Crne Gore iz kaznene evidencije, držanje poslije izvršenog krivičnog djela i iskreno žaljenje zbog povređivanja oštećene, te s tim u vezi stav oštećene koja se nije pridružila krivičnom gonjenju, dok otežavajućih okolnosti na strani okrivljenog sud nije našao, pa je cijeneći prednje, primjenom čl. 53 i 54 Krivičnog zakonika Crne Gore, okrivljenom izrekao uslovnu osudu kao u izreci presude, nalazeći da će se sa i prijetnjom izvršenja utvrđene kazne zatvora, te provjerom ponašanja okrivljenog u period od jedne godine, na okrivljenog u dovoljnoj mjeri uticati da u ubuduće ne čini nova krivična djela, čime će se sa uspjehom ostvariti svrha uslovne osude iz čl. 52 Krivičnog zakonika Crne Gore u okviru opšte svrhe izricanja krivičnih sankcija u smislu čl. 4  st. 2 Krivičnog zakonika Crne Gore.</span>
</p>
<p>
<span class="span1">Pošto je okrivljeni oglašen krivim, sud ga je obavezao da na ime troškova krivičnog postupka plati iznos od 173,00 eura, od čega se iznos 82,50 eura odnosi na ime naknade sudskom vještaku saobraćajne struke, iznos od 60,50 eura se odnosi na ime naknade sudskom vještaku medicinske struke, a iznos od 30,00 eura na ime paušala kao dijela troškova krivičnog postupka, koji iznos je srazmjeran trajanju i složenosti krivičnog postupka i imovinskim prilikama okrivljenog, a ovo shodno čl. 226 i 229 Zakonika o krivičnom postupku.</span>
</p>
<p>
<span class="span1">Na osnovu izloženog,  u smislu čl. 374 Zakonika o krivičnom postupku, odlučeno je kao u izreci presude.</span>
</p>
<p>&nbsp;</p>
<li style="text-align:center;">
<span class="span2">OSNOVNI SUD U PODGORICI, dana 10. 02. 2015. godine</span>
</li>
<p>&nbsp;</p>
<p>
</p><table border="1" cellpadding="3" cellspacing="0" style="border-collapse: collapse;">
<tbody><tr style="">
<td style="width:2.7in;vertical-align:top">
<div>
<span class="span2">                 ZAPISNIČAR:</span>
</div>
</td><td style="width:3.75in;text-align:center;vertical-align:top">
<div style="text-align:center;">
<span class="span2">S U D I J A:</span>
</div>
</td>
</tr>
<tr style="">
<td style="width:2.7in;text-align:center;vertical-align:top">
<div style="text-align:center;">
<span class="span2">Danijela Rajković</span>
</div>
<p>&nbsp;</p>
</td><td style="width:3.75in;text-align:center;vertical-align:top">
<div style="text-align:center;">
<span class="span2">Željka Jovović</span>
</div>
<p>&nbsp;</p>
</td>
</tr>
</tbody></table>
<p></p>
<p>
<span class="span2">           DN-a: Po primjerak presude dostaviti:</span>
</p>
<p>
<span class="span2">- ODT Podgorica,</span>
</p>
<p>
<span class="span2">- Okrivljenom,  </span>
</p>
<p>
<span class="span2">- A/a.</span>
</p>
<p>
<span class="span2">Postupljeno dana ______________</span>
</p>
<p>
<span class="span2">Radnik suda __________________</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
</p><table border="1" cellpadding="3" cellspacing="0" style="border-collapse: collapse;">
<tbody><tr style="">
<td style="width:2.7in;vertical-align:top">
<div>
<span class="span2">             ZAPISNIČAR:</span>
</div>
</td><td style="width:3.75in;text-align:center;vertical-align:top">
<div style="text-align:center;">
<span class="span2">S U D I J A:</span>
</div>
</td>
</tr>
<tr style="">
<td style="width:2.7in;text-align:center;vertical-align:top">
<div style="text-align:center;">
<span class="span2">Danijela Rajković,s.r.</span>
</div>
<p>&nbsp;</p>
</td><td style="width:3.75in;text-align:center;vertical-align:top">
<div style="text-align:center;">
<span class="span2">Željka Jovović,s.r.</span>
</div>
<p>&nbsp;</p>
</td>
</tr>
<tr style="">
<td style="width:1.95in;vertical-align:top">
<div>
<span class="span2">PRAVNA POUKA:</span>
</div>
</td><td style="width:3.5in;vertical-align:top">
<div>
<span class="span2">Protiv ove presude dozvoljena je žalba u roku od 8 dana od dana prijema pismenog otpravka iste, preko ovog suda Višem sudu u Podgorici. </span>
</div>
<p>&nbsp;</p>
</td>
</tr>
</tbody></table>
<p></p>
<p style="text-align:center;">
<span class="span2">ZTO Danijela Rajković</span>
</p>
<p>&nbsp;</p>
<p>&nbsp;</p>
<li>
<span class="span2">.</span>
</li>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">    </span>
</p>
<p>
<span class="span1">        </span>
</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt}
.span2{color:#000000;font-size:12pt}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p style="text-align:right">
<span></span>
</p>
<p>&nbsp;</p>
<p style="text-align:right">
<span class="span1">K.  br. 615/15</span>
</p>
<p>&nbsp;</p>
<p>&nbsp;</p>
<p>
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">Osnovni sud u Podgorici, sudija pojedinac Rade Ćetković, uz učešće zapisničarke Edine Kraje, u krivičnom postupku protiv okrivljenog D. R., zbog produženog krivičnog djela krađa iz čl. 239 st. 1 u vezi čl. 49 Krivičnog zakonika Crne Gore, nakon javnog glavnog pretresa održanog 27</span><span class="span2">.03.2017. godine</span><span class="span1">, u prisustvu državne tužiteljke S. Š. i okrivljenog, istog dana izrekao je i objavio, </span>
</p>
<p>&nbsp;</p>
<p>&nbsp;</p>
<p>
<span class="span1">P R E S U D U</span>
</p>
<p>&nbsp;</p>
<p>&nbsp;</p>
<p>
<span class="span2">Okrivljeni: D. R.</span><span class="span1">, JMB .............,</span><span class="span2"> od oca M. i majke M., rođene R., rođen .. ..19.. godine u Pg, sa prebivalištem u Dg – ul. V. Đ. bb, državljanin Crne </span><span class="span1">Gore, razumije crnogorski jezik, koji je i njegov jezik, nezaposlen, oženjen, otac jednog djeteta, pismen, završio srednju školu, lošeg imovnog stanja, osuđivan presudama Osnovnog suda u Danilovgradu K. br. 29/01 od 25.12.2001. godine zbog krivičnog djela teška krađa iz čl. 145 st. 1 tač. 1 KZ RCG (uslovna osuda), Višeg suda u Podgorici K. br. 78/06 od 23.06.2006. godine zbog krivičnog djela neovlašćena proizvodnja držanje i stavljanje u promet opojnih droga iz čl. 300 st. 1 KZ (6 mjeseci zatvora), Osnovnog suda u Podgorici K. br. 924/06 od 12.03.2007. godine zbog krivičnog djela prikrivanje iz čl. 256 st.1 KZ RCG (uslovna osuda), Osnovnog suda u Kolašinu K. br. 86/09 od 15.05.2009. godine zbog krivičnog djela krađa iz čl. 239 st.1 Krivičnog zakonika (60 dana zatvora), Osnovnog suda u Danilovgradu K. br. 276/09 od 01.02.2010. godine zbog krivičnog djela krađa iz čl. 239 st. 1 Krivičnog zakonika (6 mjeseci zatvora), Osnovnog suda u Podgorici K. br. 205/10 od 10.12.2010. godine zbog krivičnog djela krađa iz čl. 239 st. 1 Krivičnog zakonika (3 mjeseca zatvora) i Osnovnog suda u Danilovgradu K. br. 21/10 od 19.04.2011. godine zbog produženog krivičnog djela teška krađa iz čl. 240 st. 1 tač. 1 u vezi čl. 49 st. 1 Krivičnog zakonika (1 godina i 1 mjesec zatvora), protiv kojeg se ne vodi postupak za drugo krivično djelo.</span>
</p>
<p>
<span class="span2">&nbsp;</span>
</p>
<p>
<span class="span2">Kriv je</span>
</p>
<p>
<span class="span2">&nbsp;</span>
</p>
<p>
<span class="span2">Što je:</span>
</p>
<p>
<span class="span2">1. Dana 17.07.2015. godine, oko 11,00 časova, u TC "G.", u Podgorici, svjestan svog djela, čije je izvršenje htio i znajući da je njegovo djelo zabranjeno, tuđu pokretnu stvar oduzeo drugom u namjeri da sebi pribavi protivpravnu imovinsku korist u vrijednosti preko 150 eura, na način što je iskoristio nepažnju prodavca oštećene Rakočević Nataše, ušao u štand za prodaju i iz fioke u kojoj je stajao novac oduzeo i prisvojio sav novac u papirnim apoenima koji je pronašao u iznosu od 80 eura, </span>
</p>
<p>&nbsp;</p>
<p>
<span class="span2">2. Dana 19.07.2015. godine, oko 10,00 časova, u TC "G.", u Podgorici, svjestan svog djela, čije je izvršenje htio i znajući da je njegovo djelo zabranjeno, tuđu pokretnu stvar oduzeo drugom u namjeri da sebi pribavi protivpravnu imovinsku korist, na način što je sa stola koji se nalazio u prizemlju oduzeo i prisvojio kutiju za prikupljanje novčanih priloga vlasništvo oštećene NVO "S. ž. k.", u kojoj se nalazio novac u iznosu od 221 eura, </span>
</p>
<p>&nbsp;</p>
<p>
<span class="span2">- čime je </span><span class="span1">izvršio produženo </span><span class="span2">krivično djelo</span><span class="span1"> krađa iz čl. 239 st. 1 u vezi čl. 49 Krivičnog zakonika Crne Gore.</span>
</p>
<p>
<span class="span2">&nbsp;</span>
</p>
<p>
<span class="span2">Pa sud okrivljenog zbog navedenog krivičnog djela primjenom članova 4 st. 2, čl. 32, čl. 36 i čl. 42 st. 1 Krivičnog zakonika Crne Gore i čl. 226, čl. 229, čl. 239 i čl. 374 Zakonika o krivičnom postupku,</span>
</p>
<p>&nbsp;</p>
<p>
<span class="span2">O S U Đ U J E</span>
</p>
<p>&nbsp;</p>
<p>
<span class="span1">Na kaznu zatvora u trajanju od 1 (jedne) godine.</span>
</p>
<p>&nbsp;</p>
<p>
<span class="span1">Na osnovu člana 71 Krivičnog zakonika Crne Gore prema optuženom se izriče</span>
</p>
<p>&nbsp;</p>
<p>
<span class="span1">MJERA BEZBJEDNOSTI</span>
</p>
<p>
<span class="span1">OBAVEZNO LIJEČENJE NARKOMANA</span>
</p>
<p>&nbsp;</p>
<p>
<span class="span1">Koja će se izvršiti u ustanovi za izvršenje kazne - Zavodu za izvršenje krivičnih sankcija, s tim što mu se vrijeme provedeno u ovoj ustanovi uračunava u izrečenu kaznu zatvora. Navedena mjera će trajati dok postoji potreba za liječenjem, ali ne duže od tri godine.</span>
</p>
<p>&nbsp;</p>
<p>
<span class="span1">Obavezuje se okrivljeni da plati na ime troškova krivičnog postupka iznos od 74,00 €, u roku od 15 dana po pravosnažnosti presude, pod prijetnjom izvršenja.</span>
</p>
<p>
<span class="span1">Obavezuje se okrivljeni da oštećenoj N. R. na ime imovinskopravnog zahtjeva isplati iznos od 80,00 €, u roku od 15 dana po pravosnažnosti presude, pod prijetnjom izvršenja. </span>
</p>
<p>&nbsp;</p>
<p>&nbsp;</p>
<p>
<span class="span1">O b r a z l o ž e nj e</span>
</p>
<p>&nbsp;</p>
<p>&nbsp;</p>
<p>
<span class="span1">Optužnim predlogom Osnovnog državnog tužilaštva Podgorica Kt. br. 666/15 od 30.09.2015. godine, okrivljenom D. R. stavljeno je na teret izvršenje produženog krivičnog djela krađa iz čl. 239 st. 1 u vezi čl. 49 Krivičnog zakonika Crne Gore. Državna tužiteljka je na glavnom pretresu izmjenila dispozitiv optužnog predloga na način kako je to predstavljeno u izreci presude, dok je u završnoj riječi ostala pri tako izmjenjenom optužnom predlogu i predložila sudu da okrivljeng oglasi krivim i osudi po zakonu, kao i da mu izrekne odgovarajuću mjeru bjezbjednosti.</span>
</p>
<p>
<span class="span1">Okrivljeni D. R. u odbrani datoj u prethodnom postupku nije sporio izvršenje krivičnog djela koje mu se stavlja na teret, odnosno naveo je da je dana 17.07.2015. godine, oko 11:00 časova došao iz Dg u Pg, a zatim otišao u Tržni centar "G.", gdje je razgledao izložene stvari na tezgama. Dok je prolazio pored štanda na kojem se prodavala rasvjeta primijetio je registar kasu i pored iste novac, kao i da prodavaca nema na štandu. Odmah je ušao u štand i sav novac koji je stajao pored kase, a to je bilo oko 80,00 eura, i to dvije novčanice u apoenima od po 20,00 eura, dok su ostale novčanice bile u apoenima od po 10,00 eura, uzeo, stavio u džep i izašao iz štanda. Dana 19.07.2015. godine, oko 10:00 časova je ponovo došao iz Dg u Pg, pošao u Tržni centra "G." i u dijelu gdje su butici, u prizemlju, dok je razgledao izložene stvari, ispred ulaza u jednu knjižaru, primijetio je staklenu kutiju u kojoj je bilo dosta sitnog novca. To je bila kutija za prikupljanje novčanih priloga, a kasnije je shvatio da su to bili novčani prilozi za "S. ž. k.". Palo mu je na pamet da ukrade ovu kutiju, pa je prišao postolju na kojem je stajala, uhvatio je sa obje ruke, i pošto ista nije bila pričvršćena za postolje skinuo je sa njega i izašao iz tržnog centra. Otišao je iza obližnjih zgrada, gdje je slomio kutiju, a novac pokupio i sortirao u različite kese po apoenima, a zatim ga izbrojao i </span><span class="span1">utvrdio da se u kutiji nalazilo 230,00 eura. Nakon toga je staklenu kutiju bacio u kontejner. Policija mu je oduzela novac i tom prilikom je potpisao potvrdu o njegovom oduzimanju. Na glavnom pretresu je naveo </span><span class="span1">da se zbog problema koje je imao sa drogom u kritičnom periodu ne sjeća svih detalja, ali se dobro sjeća da je izvršio ove radnje koje mu se optužbom stavljaju na teret. Izjašnjavajući u odnosu na radnju pod tačkom 1. izreke presude različito je naveo da je prolazeći pored jednog štanda primjetio da se ispod pulta, na polici koja izgleda kao prostor za smještanje ladice, nalazi novac, ali nije mogao da primjeti koliko novca se tu nalazi. Stao je sa strane štanda, a zatim brzo rukom dohvatio više papirnih novčanica, od kojih su neke bile u apoenima od po 20 eura, i istije stavio u džep i zatim se udaljio od štanda. Kada je odmakao nekih 10-tak metara čuo je da ga jedna ženska osoba zove i da mu govori da stane, ali se nije zaustavljao već je produžio dalje. Kada je izašao ispred G.a prebrojao je novac i vidio da tu ima 70 eura, a koliko mu se čini bile su 3 novčanice od po 20 eura i jedan novačanica od 10 eura. Takođe, nakon što je uzeo ovaj novac primjetio je da je na toj polici ispod štanda ostalo još dosta novca u papirnim apoenima, kao i sigurno jedna puna šaka, oko 50 - 60 eura, metalnog novca. Taj novac nije uzeo, jer je smatrao mu je dovoljno ovo što je uzeo, iako nije znao koliko je novca uzeo. Objašnjavajući razlike u iskazima naveo je da ako je kod tužioca rekao da je bilo 80 eura i da su bile 2 novčanice po 20 eura, a ostale po 10 eura, onda je to vjerovatno tako bilo, a imajući u vidu vrijeme kada je davao iskaz kod tužioca, tada se bolje sjećao tih detalja. Nije mogao da objasni zašto kod tužioca nije naveo da je u pultu ostalo još novčanica u papirnim apoenima, kao i metalni novac. Naveo je i da se liječi od droge od novembra 2015. godine, te da sve što je uradio je bila posledica tog njegovog stanja i potrebe da dođe do novca za drogu. U završnoj riječi je naveo da se kaje zbog učinjenog krivičnog djela i izvinio se svima, a oštećenu je zamolio da mu oprosti što je do ovoga došlo.</span>
</p>
<p>
<span class="span1">Sud je u dokaznom postupku saslušao svjedoka oštećenu N. R. i svjedoka J. H., </span><span class="span1">saslušao sudskog vještaka psihijatra dr Ž. G.,</span><span class="span1"> pročitao zapisnik o uviđaju UP CB Podgorica Ku. br. 532/15, izvršio uvid u fotoelaborat UP CB Podgorica br. 64-28-244-1238/2074 od 19.07.2015. godine, pročitao službenu zabilješku UP CB Podgorica Ku. br. 532/15 od 19.07.2015. godine, pročitao dvije potvrde o privremeno oduzetim predmetima i vraćanju istih UP CB Podgorica Ku. br. 532/15 od 19.07.2015. godine, </span><span class="span1">te</span><span class="span1"> pročitao izvod iz registra kaznenih evidencija Mnistarstva pravde KE 1465/2015 od 15.12.2015.godine.</span>
</p>
<p>
<span class="span1">Svjedok oštećena N. R. je u iskazu datom u prethodnom postupku i na glavnom pretresu saglasno u bitnom navela da radi kao trgovac na štandu koji pripada njenoj porodici, u Tržnom centru "G.", te da se na istom, tokom jula mjeseca 2015. godine dogodila krađa novca. To jutro je bila na poslu i privremeno je napustila štand kako bi otišla do obližnje radnje da kupi doručak, a kada se vratila u štandu je zatekla jednog momka i upravo u tom trenutku je čula zvuk zatvaranja fioke u kojoj drže novac. Tada je shvatila da je taj momak uzeo novac iz kase i prišla mu zamolivši ga da joj vrati novac. On je negirao da je dirao novac. Ovaj momak je tada postao nervozniji i počeo da maše rukama, pa se ona uplašivši se izmakla od njega, nakon čega je isti pošao prema izlazu iz tržnog centra. Tom prilikom je otuđeno 80,00 eura novca. Iz fioke je bio odnijet sav novac u papirnim novčanicama, dok je ostao sitan iznos novca u metalnim apoenima. Novac ne drže u pultu, već u metalnoj ladici koja čini sastavni dio kase, a otvara se na ključ koji se nalazi u njoj, a sama ladica stoji u fioci u pultu na kojem stoji kasa. Ovaj novac joj nije vraćen. Pridružila se krivičnom gonjenu protiv okrivljenog i postavila imovinskopravni zahtjev u iznosu od 80,00 eura.</span>
</p>
<p>
<span class="span1">Svjedok J. H. je u iskazu datom u prethodnom postupku i na glavnom pretresu saglasno u bitnom navela da radi u NVO S. ž. k., te da je dana 19. jula 2015. godine oko 10:30 časova, obavijestila direktorica Mira Saveljić da je ukradena kutija za donacije za sklonište za žrtve nasilja, a radilo se o staklenoj kutiji dimenzija 40 x 40 x 50 cm, koja je bila izložena u Tržnom centru "M. o. M." od marta 2014. godine, koja od tada nije nijednom pražnjena. Nakon poziva direktorice otišla je u policiju i podnijela prijavu, a nakon izvjesnog vremena policija je pozvala, i rekli su joj da su pronašli kutiju i novac. Vratili su joj 221 euro u </span><span class="span1">metalnim apoenima, a kutiju koja je bila polomljena. Po ovlašćenju koje je dobila, nije se pridružila krivičnom gonjenju protiv okrivljenog i nije postavila imovinskopravni zahtjev.</span>
</p>
<p>
<span class="span1">Iz zapisnika o uviđaju UP CB Podgorica Ku. br. 532/15, proizilazi da je uviđaj vršen dana 19.07.2015. godine povodom pronalaska staklene kutije koja potiče iz krivičnog djela krađe, u ul. B. B. bb. Bliže lice mjesta je metalni kontejner, u kojem je zatečena staklena kutija, nalik na kasu, dimenzija 30 x 30 x 40 cm, i ista je djelimično oštećena u vidu loma staklene površine sa prednje strane. Sa prednje strane staklene kutije nalazi se latinični natpis sa tekstom "Bez nasilja, molim!" ispred kojeg se nalaze br. tel. +382 ... ... ... i +382 ... ... ..., a ispod kojih se nalazi latininični natpis "No violence, please!". Na asfaltnoj podlozi, neposredno ispred metalnog kontejnera, na udaljenosti od oko 1 m, pronađene su dvije metalne novčanice od po 20 centi i jedna metalna novčanica u iznosu od 10 centi. Pregledom lica mjesta nisu pronađeni tragovi koji bi ukazivali na mogućeg učinioca krivičnog djela. Lice mjesta je fotografisano.</span>
</p>
<p>
<span class="span1">U fotoelaboratu UP CB Podgorica br. 64-28-244-1238/2074 od 19.07.2015. godine je na sedam fotografija prikazan izgled lica mjesta, kutije i pronađenog kovanog novca prilikom vršenja uviđaja. </span>
</p>
<p>
<span class="span1">Iz službene zabilješke UP CB Podgorica Ku. br. 532/15 od 19.07.2015. godine proizilazi da je navedenog dana, u 14:30 časova, na K. prilikom kontrole vozila Reno klio crne boje reg. oznaka PG .. ...u društvu još dva lica zatečen i okrivljeni D. R., a u vozilu je bila i kesa sa metalnim novcem za koju je okrivljeni izjavio da je njegova. Od istog je oduzet novac uz izdatu potvrdu o privremeno oduzetim predmetima. </span>
</p>
<p>
<span class="span1">Iz potvrde o privremeno oduzetim predmetima UP CB Podgorica Ku. br. 532/15 od 19.07.2015. godine</span><span class="span2">, sud je utvrdio da je dana 19.07.2015. godine od okrivljenog oduzet metalni novac u sledećim apoenima: 272 komada novčanica od 5 centi, 359 komada novčanica od po 10 centi, 275 komada novčanica od po 20 centi, 96 komada novčanica od po 50 centi, 56 komada novčanica od po 1 euro, 6 komada novčanica od po 2 eura i nož - britva na rasklapanje sa fotrolom. </span>
</p>
<p>
<span class="span1">Iz potvrde o vraćanju privremeno oduzetih predmeta UP CB Podgorica Ku. br. 532/15 od 19.07.2015. godine, sud je utvrdio da je J. H., kao odgovornom licu u S. ž. K., vraćen novac u vrijednosti od 221,00 euro i to u sledećim apoenima </span><span class="span2">272 komada novčanica od po 5 centi, 360 komada novčanica od po 10 centi, 277 komada novčanica od po 20 centi, 96 komada novčanica od po 50 centi, 56 komada novčanica od po 1 euro, 6 komada novčanica od po 2 eura, te staklena kutija sa natpisom "Bez nasilja molim!" S. ž. k..</span>
</p>
<p>
<span class="span1">Vještak psihijatar dr Ž. G., je na glavnom pretresu dao nalaz i mišljenje, a na osnovu podataka iz spisa predmeta, medicinske dokumentacije i neposrednog psihijatrijskog pregleda okrivljenog. </span><span class="span1">Iz nalaza i mišljenja proizilazi da je okrivljeni D. R. osoba </span><span class="span1">prosječnih intelektualnih kapaciteta, da ne pokazuje simptome i znake trajne duševne bolesti ili druge teže duševne poremećenosti, te da se primarno radi o osobi koja je zavisnik o heroinu na nivou toksikomanske zavisnosti, što u prevodu znači kontinuirana upotreba narokotika. Ovaj nivo toksikomanske zavisnosti odlikuje se psihičkom i fizičkom zavisnošću, kontinuiranom upotrebom, povišenom tolerancijom na droge, kao i povremenim apstinencijalnim krizama, a što je sve potvrđeno u priloženoj medicinskoj dokumentaciji. U vrijeme kritičnih događaja okrivljeni je bio u stanju zavisnosti o herionu. Nema podataka koji bi ukazivali da je okrivljeni u vrijeme kritičnih događaja bio u stanju manifestnih simptoma apstinencijalne krize, ali se ne mogu isključiti početni simptomi apstinencijalne krize. Imajući u vidu prethodno navedeno, vještak je mišljenja da su sposobnosti okrivljenog da shvati značaj svog djela i mogućnost da upravlja svojim postupcima bile smanjene, ali ne bitno. Vještak je mišljenja da postoji ozbiljna društvena opasnost, ukoliko se okrivljeni ne bi liječio u budućnosti, od vršenja sličnih i težih krivična djela, pa kako bi se ta opasnost otklonila predložio je sudu da izrekne mjeru obaveznog liječenja od zavisnosti o heroinu u odgovarajućoj zdravstvenoj ustanovi. Ista se može provesti u nadležnom domu zdravlja ambulantno, a može se sprovesti i u penalnim uslovima uz nadzor, praćenje i kontrolu psihijatra ZIKS-a.</span>
</p>
<p>
<span class="span1">Nakon savjesne ocjene svakog dokaza pojedinačno i svih dokaza zajedno dovodeći ih u vezu sa odbranom okrivljenog, sud je na nesumnjiv način utvrdio da je okrivljeni D. R. </span><span class="span2">izvršio krivično djelo za koje je optužen, i to u vrijeme, mjestu i na način kako je to opisano u izreci presude.</span>
</p>
<p>
<span class="span2">Činjenično stanje iz tačke 1. izreke presude sud je utvrdio iz iskaza svjedoka oštećene N. R., koja je navela da je kritičnog jutra privremeno napustila štand kako bi otišla do obližnje radnje da kupi doručak, te da je kada se vratila u štandu zatekla okrivljenog, pa je čuvši u tom trenutku zvuk zatvaranja fioke u kojoj drže novac, shvatila da je okrivljeni uzeo novac iz iste, pa mu je prišla i zamolila ga da joj vrati novac, ali je isti negirao da je dirao novac, nakon čega je pošao prema izlazu iz tržnog centra, a tom prilikom je iz fioke odnio sav novac u papirnim novčanicama, u iznosu od 80,00 eura, dok je ostalo nešto sitnog novca u metalnim apoenima. Sud je u potpunosti prihvatio iskaz svjedoka oštećene Nataše Rakočević kao istinit, imajući u vidu da se svjedok u svim fazama postupka jasno i precizno, na istovjetan način izjašnjavala o svim odlučnim činjenicama. Pored toga, njen iskaz je potvrđen i odbranom okrivljenog koji nije sporio da je dana 17.07.2015. godine oko 11:00 časova bio u t</span><span class="span1">ržnom centru "G.", i da je na jednom štandu na kojem se prodavala rasvjeta primijetio registar kasu i da prodavaca nema na štandu, pa je ušao u štand i uzeo sav novac u iznosu od 80,00 eura, stavio u džep i izašao iz štanda</span><span class="span2">, dok ga je jedna djevojka dozivala da stane. </span>
</p>
<p>
<span class="span2">Činjenično stanje iz tačke 2. izreke presude je utvrđeno iz iskaza svjedoka J. H. koja je navela da je dana 19.07.2015. godine oko 10:30 časova, obaviještena da je ukradena staklena kutija za donacije za sklonište za žrtve nasilja, koja je dimenzija 40 x 40 x 50 cm, i koja je bila izložena u tržnom centru "M. o. M.", u kojoj se nalazio novac, a da su joj novac u iznosu od 221,00 € i ta staklena kutija vraćeni od strane policije</span><span class="span2">. Iskaz svjedoka Jovane Hajduković sud je prihvatio kao istinit, imajući u vidu da isti nije doveden u sumnju nijednim provedenim dokazom, već je u potpunosti potvrđen materijalnim dokazima, odnosno službenom zabilješkom UP CB Podgorica Ku. br. 532/15 od 19.07.2015. godine, </span><span class="span2">zapisnikom</span><span class="span2"> o uviđaju UP CB Podgorica Ku. br. 532/15, pratećom fotodokumentacijom i sa dvije </span><span class="span2">potvrde CB Podgorica o privremeno oduzetim i vraćenim predmetima, iz kojih dokaza je utvrđeno da je predmetna staklena kutija pronađena polomljena u kontejneru</span><span class="span1"> u ul. B. B. bb, a da je nakon toga kod okrivljenog pronađena kesa sa metalnim novcem u iznosu od 221,00 €, koji je od njega privremeno oduzet, a zatim vraćen svjedoku J. H. Takođe, iskaz svjedoka J. H. je potvrđen odbranom okrivljenog, koji je priznao da je dana 19.07.2015. godine oko 10:00 časova </span><span class="span1">u tržnom centru "G.", u prizemlju, ispred ulaza u jednu knjižaru, primijetio staklenu kutiju u kojoj je bilo dosta sitnog novca, a to su bili novčani prilozi za "S. ž. k.", pa je prišao postolju na kojem je stajala i skinuo je sa njega i izašao iz tržnog centra, a potom je iza obližnjih zgrada slomio kutiju, a novac pokupio i sortirao u različite kese, nakon čega je staklenu kutiju bacio u kontejner, da bi mu kasnije policija oduzela novac i tom prilikom izdala potvrdu o privremenom oduzimanju.</span>
</p>
<p>
<span class="span1">Imajući u vidu nesumnjivo utvrđeno činjenično stanje, odnosno da je okrivljeni D. R. naprijed opisanim radnjama izvršio dva istovrsna krivična djela u vremenskoj povezanosti, i to u periodu od dva dana, te da je to učinio na jedinstvenom prostoru, s obzirom da su obje radnje preduzete u tržnom centru "G.", na teritoriji opštine Pg, oduzimajući istovrsne predmete djela - novac, sa jedinstvenim umišljajem usmjerenim na pribavljanje protivpravne imovinske koristi, to radnje koje je preduzeo okrivljeni predstavljaju jednu cjelinu i ulaze u zakonsku konstrukciju produženog krivičnog djela u smislu čl. 49 st. 1 Krivičnog zakonika Crne Gore.</span>
</p>
<p>
<span class="span1">Cijeneći subjektivni odnos okrivljenog prema izvršenom krivičnom djelu, sud je imao u vidu nalaz i mišljenje vještaka psihijatra dr Ž. G., a koji je sud u potpunosti prihvatio ocijenivši ga kao jasan, objektivan, logičan i u svemu dat shodno pravilima medicinske struke, u kojem je navedeno da su sposobnosti okrivljenog da shvati značaj svog djela i upravlja svojim postupcima u vrijeme kritičnog događaja bile smanjene, ali ne bitno, na osnovu čega je sud </span><span class="span1">zaključio da uračunljivost okrivljenog, iako je bila smanjena, nije bila isključena, te da samim tim nije bila isključena ni njegova vinost, koja se u konkretnom slučaju manifestuje kao direktni umišljaj</span><span class="span1">, odnosno sud nalazi da je okrivljeni bio svjestan da čini zabranjenu djelatnost, i da oduzima tuđe pokretne stvari u namjeri da njihovim prisvajanjem sebi pribavi protivpravnu imovinsku korist, što je i htio, pa su se u njegovim radnjama </span><span class="span1">pored objektivnih stekli i subjektivni elementi bića produženog krivičnog djela krađa iz čl. 239 st. 1 u vezi čl. 49 Krivičnog zakonika Crne Gore. Sud je pritom posebno cijenio i činjenicu da je okrivljeni prilikom preduzimanja radnje iz tačke 1. izreke presude oduzeo i prisvojio novac u iznosu od 80,00 eura, ali cijeneći njegovu odbranu da je u kritičnoj prilici primjetio novac, ali da nije znao koliko se novca tu nalazi, te iskaz svjedoka oštećene N. R. da je okrivljeni tom prilikom oduzeo sav papirni novac koji se nalazio u kasi, sud nalazi da je okrivljeni takvim postupanjem ispoljio jasnu namjeru da pribavi protivpravnu imovinsku korist u iznosu preko 150,00 eura, jer je ušao u štand sa namjerom da iskoristi odsustvo prodavca i iz kase oduzme sav novac koji pronađe, a da je objektivno mogao očekivati da se tu nađe veći iznos.  </span>
</p>
<p>
<span class="span1">Sud je cijenio i navode odbrane okrivljenog date u prethodnom postupku u kojima je naveo da je novac koji je uzeo iz štanda stajao pored kase, te da tom prilikom nije otvarao registar kasu, međutim, sud nije prihvatio ovakve navode odbrane, jer su isti osporeni iskazom svjedoka oštećene N. R. koja je navela da je kritičnog dana kada se vratila u štand, </span><span class="span1">u istom zatekla okrivljenog, čuvši u tom trenutku zvuk zatvaranja fioke u kojoj drže novac od pazara, a isti se nalazio u metalnoj ladici koja čini sastavni dio kase i koja se otvara ključem koji se nalazi u njoj, a sama ladica stoji u fioci u pultu na kojem stoji kasa.</span>
</p>
<p>
<span class="span1">Navode odbrane okrivljenog date na glavnom pretresu, da je kritičnom prilikom iz štanda uzeo novac u iznosu od </span><span class="span1">70,00 eura, pri čemu su 3 novčanice bile od po 20,00 eura i jedna od 10,00 eura, te da je na polici ispod štanda ostalo još dosta novca u papirnim apoenima, kao i sigurno jedna puna šaka, oko 50 - 60 eura, metalnog novca, ali da isti nije uzeo, jer je smatrao da mu je dovoljno ovo što je uzeo, sud nije prihvatio jer su isti pored toga što su neubjedljivi i nelogični, kontradiktorni s odbranom datom u prethodnom postupku u kojoj okrivljeni nije sporio da je iz </span><span class="span1">štanda uzeo sav novac, da je to bilo oko 80,00 eura, i to dvije novčanice u apoenima od po 20,00 eura, te da su ostale novčanice bile u apoenima od po 10,00 eura</span><span class="span1">, a pored toga su opovrgnuti i iskazom oštećene R. koja je jasno navela da je kritičnom prilikom otuđeno 80,00 eura, te da je bio odnijet sav novac u papirnim novčanicama, dok je ostao samo sitan iznos novca u metalnim apoenima. Odbrana okrivljenog da je smatrao da mu je dovoljno onoliko novca koliko je uzeo, a da pritom kako je sam naveo ne zna koliko je novca uzeo, je lišena bilo kakvog logičkog smisla. </span><span class="span2">Ovakvi navodi odbrane okrivljenog su po nalaženju suda očigledno sračunato dati u cilju ublažavanja krivice.</span>
</p>
<p>
<span class="span1">Prilikom odmeravanja kazne, a imajući u vidu svrhu kažnjavanja, sud je u smislu čl. 42 st. 1 Krivičnog zakonika Crne Gore, cijenio sve okolnosti koje su od uticaja da kazna bude manja ili veća, vodeći pritom računa o svrsi kažnjavanja, pa je na strani okrivljenog kao olakšavajuće okolnosti cijenio njegove lične i porodične prilike, odnosno da je nezaposlen, lošeg imovnog stanja, oženjen i otac jednog maloljetnog djeteta koje ima težih zdravstvenih problema, </span><span class="span1">dok je od otežavajućih okolnosti na strani okrivljenog cijenio njegov </span><span class="span1">raniji život, odnosno višestruku osuđivanost zbog krivičnih djela navedenih u izreci presude, koja je utvrđena iz izvoda iz registra kaznenih evidencija Ministarstva pravde KE 1465/2015 od 15.12.2015. godine. Cijeneći navedene okolnosti, sud je, shodno čl. 36 Krivičnog zakonika Crne Gore, okrivljenog osudio na kaznu zatvora u trajanju od jedne godine, nalazeći da je ista neophodna i srazmjerna težini izvršenog krivičnog djela i ličnosti okrivljenog kao učinioca, koji je već ranije osuđivan zbog istovrsnih krivičnih djela, i na koga ranije osude na kazne zatvora nisu uticale da ponovo ne čini krivična djela. Stoga sud procjenjuje da će se jedino sa ovako odmjerenom kaznom zatvora na okrivljenog u dovoljnoj mjeri uticati da ubuduće ne čini krivična djela, kao i uticati na druge da ne čine krivična djela, čime će se sa uspjehom ostvariti ciljevi kako specijalne, tako i generalne prevencije, a time i svrha </span><span class="span1">kažnjavanja iz čl. 32 Krivičnog zakonika Crne Gore u okviru opšte svrhe propisivanja i izricanja krivičnih sankcija iz čl. 4 st. 2 Krivičnog zakonika Crne Gore.</span>
</p>
<p>
<span class="span1">Na osnovu čl. 71 Krivičnog zakonika Crne Gore, sud je okrivljenom izrekao mjeru bezbjednosti obavezno liječenje narkomana, a ovo imajući u vidu nalaz i mišljenje vještaka psihijatra dr Ž. G., iz kog je sud utvrdio da je okrivljeni osoba koja se smatra zavisnikom </span><span class="span1">o heroinu na nivou toksikomanske zavisnosti, te da zbog toga</span><span class="span1"> postoji ozbiljna društvena opasnost da bi okrivljeni mogao u budućnosti vršiti slična i teža krivična djela, ukoliko se ne bi podvrgao liječenju. Navedena mjera </span><span class="span1">će se izvršiti u ustanovi za izvršenje kazne - Zavodu za izvršenje krivičnih sankcija, s tim što mu se vrijeme provedeno u ovoj ustanovi uračunava u izrečenu kaznu zatvora. Navedena mjera će trajati dok postoji potreba za liječenjem, ali ne duže od tri godine.</span>
</p>
<p>
<span class="span1">S obzirom na to da je okrivljeni oglašen krivim sud ga je, shodno čl. 226 i čl. 229 Zakonika o krivičnom postupku, obavezao da na ime troškova krivičnog postupka plati iznos od 74,00 eura, od čega se iznos od 44,00 € odnosi na ime nagrade vještaku psihijatru, a</span><span class="span1"> iznos od 30,00 € na ime paušala kao dijela troškova krivičnog postupka, </span><span class="span1">koji je odmjeren srazmjerno trajanju i složenosti postupka i imovnom stanju okrivljenog.</span>
</p>
<p>
<span class="span2">Sud je, shodno čl. 239 st. 2 Zakonika o krivičnom postupku, obavezao okrivljenog da oštećenoj </span><span class="span1">N. R.</span><span class="span2">, na ime imovinskopravnog zahtjeva isplati iznos od 80,00 €.</span>
</p>
<p>
<span class="span1">Na osnovu navedenog, a shodno čl. 374 Zakonika o krivičnom postupku, odlučeno je kao u izreci presude. </span>
</p>
<p>&nbsp;</p>
<p>
<span class="span1">OSNOVNI SUD U PODGORICI</span>
</p>
<p>
<span class="span1">Dana 27.03.2017. godine</span>
</p>
<p>&nbsp;</p>
<p>&nbsp;</p>
<p>
<span class="span1">ZAPISNIČARKA</span><span class="span1"></span><span class="span1"></span><span class="span1"></span><span class="span1"></span><span class="span1">                           S U D I J A</span>
</p>
<p>
<span class="span1"> Edina Kraja,s.r.  </span><span class="span1"></span><span class="span1"></span><span class="span1"></span><span class="span1">                                Rade Ćetković,s.r.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">   PRAVNA POUKA: Protiv ove presude dozvoljena je</span>
</p>
<p>
<span class="span1"></span><span class="span1"></span><span class="span1"></span><span class="span1">         žalba u roku od 8 dana od dana </span>
</p>
<p>
<span class="span1"></span><span class="span1"></span><span class="span1"></span><span class="span1">         prijema prepisa iste, Višem sudu</span>
</p>
<p>
<span class="span1"></span><span class="span1">                             u Podgorici, a preko ovog suda.</span>
</p>
<p>&nbsp;</p>
<p>&nbsp;</p>
<p>
<span class="span1">ZTO. Edina Kraja</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span2">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; </span>
</p>
<p>&nbsp;</p>
<p>&nbsp;</p>
</div>
</div>


</body>
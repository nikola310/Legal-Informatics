<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.9840278in 0.9840278in 0.9840278in 0.9840278in;}
.p1{text-align:center;hyphenate:auto;font-family:Arial;font-size:12pt;}
.p2{text-align:justify;hyphenate:auto;font-family:Arial;font-size:12pt;}
.p3{text-align:start;hyphenate:auto;font-family:Arial;font-size:12pt;}
.p4{text-indent:0.49166667in;text-align:justify;hyphenate:auto;font-family:Arial;font-size:12pt;}
.p5{text-align:justify;hyphenate:auto;font-family:Times New Roman;font-size:12pt;}
.p6{text-indent:0.49166667in;margin-left:1.9666667in;text-align:start;hyphenate:auto;font-family:Arial;font-size:12pt;}
.p7{margin-left:1.475in;text-align:start;hyphenate:auto;font-family:Arial;font-size:12pt;}
.p8{text-align:start;hyphenate:auto;font-family:Times New Roman;font-size:12pt;}
.s1{font-family:Times New Roman;}
.s2{font-family:Times New Roman;font-size:14pt;}
</style>
<meta content="vesna.kovacevic" name="author">
</head>
<body class="b1 b2">
<p class="p1">
<span>                               </span>
<!--Image link to '0.jpg' can be here--><span>                    K.br. 193/13</span>
</p>
<p class="p1"></p>
<p class="p1"></p>
<p class="p1"></p>
<p class="p1">
<span>U    I M E    CRNE GORE </span>
</p>
<p class="p1"></p>
<p class="p1"></p>
<p class="p2">
<span>OSNOVNI SUD U NIKŠIĆU, kao prvostepeni krivični, sudija Vesne Kovačević, uz sudjelovanje N.ić Rade, kao zapisničara, u krivičnom predmetu protiv optuženog B. M.a, zbog krivičnog djela teško djelo protiv bezbjednosti javnog saobraćaja iz čl.348 st.1. u vezi čl.339 st.1. Krivičnog Zakonika, po optužnici ODT-a u Nikšiću, Kt.br. 846/12 od 29.03.2013. godine nakon dovršenog glavnog i javnog pretresa održanog dana 28.05.2013.god. u prisustvu zamjenika ODT-a Mićunović Vjere i optuženog B. M.a istog dana donio je a dana 30.05.2013.god. javno objavio</span>
</p>
<p class="p2"></p>
<p class="p2"></p>
<p class="p1">
<span>P R E S U D U</span>
</p>
<p class="p3"></p>
<p class="p2">
<span> 	 </span>
</p>
<p class="p2">
<span>Optuženi: B. M.o, jmbg xxxxxx, od oca S  i majke C , rođene K , rođen xxxxx.godine u Nikšiću, sa prebivalištem u mjestu rođenja – ulica xxxxxx, državljanin Crne Gore, pismen, neoženjen, nezaposlen, završio osnovnu školu, lošeg imovnog stanja, ranije neosuđivan, </span>
</p>
<p class="p4"></p>
<p class="p2"></p>
<p class="p1">
<span>K r i v   j e</span>
</p>
<p class="p2"></p>
<p class="p3">
<span>Što je: </span>
</p>
<p class="p2"></p>
<p class="p2">
<span>Dana 25.08.2012.godine na magistralnom putu Plužine – Nikšić u mjestu Presjeka, ne pridržavajući se saobraćajnih propisa upravljao putničkim motornim vozilom M.e »Mercedes« reg.br. xxxxx pod dejstvom alkohola pri koncenetraciji od najmanje 1,99 promila apsolutnog alkohola u krvi i time tako ugrozio saobraćaj da je doveo u opasnost život i tijelo B. N.e, A. R.e i B. J.e, na način što je krećući se od Plužina prema Nikšiću vozilom zahvatio prostor lijeve saobraćajne trake namijenjene za kretanje vozila iz suprotnog smjera, usled čega je vozeći ovako protivno odredbi čl.200 i čl. 27 st.1 Zakona o bezbjednosti saobraćaja na putevima, iako je bio svjestan da može učiniti djelo pa je na to pristao, izazvao sudar sa putničkim motornim vozilom M.e "Mercedes 120/200D" reg.br. xxxxx kojim se iz pravca Nikšića prema Plužinama kretao B. N.a, kojom prilikom su B. N.a i saputnici u njegovom vozilu A. R.a i B. J.a zadobili povrede i to: B. N.a zadobio tešku tjelesnu povredu u vidu preloma četvrte kosti doručja lijeve šake i nagnječenja poglavine sa razdernom ranom u predjelu čela a A. R.a zadobio tešku tjelesnu povredu u vidu preloma lijeve lopatice, preloma petog vratnog pršljenja, nagnječenja poglavine i tijela i razderne rane u predjelu čela dok je B. J.a zadobila laku tjelesnu povredu u vidu nagnječenja poglavine i razderne rane u predjelu gornjeg kapka lijevog oka, </span>
</p>
<p class="p2"></p>
<p class="p2">
<span>- čime je izvršio krivično djelo teško djelo protiv bezbjednosti javnog saobraćaja iz čl. 348 st.1 u vezi čl. 339 st. 1 Krivičnog zakonika Crne Gore	</span>
</p>
<p class="p2">
<span> 		</span>
</p>
<p class="p2">
<span>-pa sud optuženom za navedeno krivično djelo primjenom čl.4 st.2, čl.42 st.1, 45 tač.3 i 46 st.1.tač.4. čl.52, 53 i 54 Krivičnog zakonika i čl.226, čl.229 st.1 i 374 Zakonika o krivičnom postupku, i z r i č e</span>
</p>
<p class="p2"></p>
<p class="p3">
<span>                                             USLOVNU OSUDU</span>
</p>
<p class="p2"></p>
<p class="p2">
<span>Sa kojom mu utvrdjuje kaznu zatvora u trajanju od 6 (šest) mjeseci i ujedno odredjuje da se ova kazna neće izvršiti ukoliko optuženi u roku od dvije godine po pravosnažnosti presude  ne učini novo krivično djelo.</span>
</p>
<p class="p2"></p>
<p class="p2">
<span>OBAVEZUJE SE optuženi da na ime troškova kriv.postupka plati iznos od 216,00 (dvijestotinešesnajest) eura u roku od 15 dana, po pravnosnažnosti presude pod prijetnjom prinudnog izvršenja, a na žiro račun ovog suda br. 832-152-32.</span>
</p>
<p class="p5"></p>
<p class="p2">
<span>Na osnovu člana 74 Krivičnog Zakonika  optuženom se izriče Mjera Bezbjednosti-Zabrana upravljanja motornim vozilom B kategorije za period od tri mjeseca počev od pravosnažnosti presude.</span>
</p>
<p class="p2"></p>
<p class="p2"></p>
<p class="p1">
<span>O b r a z l o ž e n j e</span>
</p>
<p class="p1"></p>
<p class="p1"></p>
<p class="p2">
<span>Optužnicom ODT-a u Nikšiću, Kt.br.846/12 stavljeno je na teret optuženom B. M.u izvršenje krivičnog djela teško djelo protiv bezbjednosti javnog saobraćaja iz čl.348 st.1 u vezi čl.339 st.1 Krivičnog zakonika, pa je zamjenik ODT-a Mićunović Vjera, na glavnom pretresu ostala pri podnijetom optužnom aku predlažući sudu u završnoj riječi da optuženog za počinjeno krivično djelo oglasi krivim i osudi po zakonu, kao i da mu se izrekne mjera bezbjednosti zabrane upravljanja motornim vozilom.</span>
</p>
<p class="p2"></p>
<p class="p2">
<span>Optuženi B. M.o je u navodima svoje odbrane istakao je da se dana 25.08.2012. godine kretao magistralnim putem iz pravca Plužina prema Nikšiću putničkim motornim vozilom M.e »Mercedes« reg.br.xxxxx koje je vlasništvo njegovog oca, da je tog dana popio tako da se ne sijeća kako je došlo do ove saobraćajne nezgode, jedino čega se sjeća je da je nakon nezgode kada je izašao iz auta vidio da se sudario sa vozilom M.e »Mercedes« u kom vozilu su osim vozača za koga je kasnije sazano da se zove N.a B. bila još tri saputnika i to supruga N.ina, B. J.a, njegov brat M  i A  R . Vidio je da je povrijeđena J.a jer joj je išla krv iz glave ali da je bila svjesna, pa su je odmah zatim kao i N  i R  prevezli u bolnicu u Plužine. Naveo je da je noć prije te nezgode bio je u jednom društvu, da je konzumirao alkoholi i da je prenoćio u Plužinama kod jednog prijatelja a tog jutra kada se dogodila nezgoda u Plužinama je popio pet do šest piva »Besk« od 0,25 l u periodu od oko sat i po vremena pa kada je zadnje pivo popio pošao je za Nikšić.Takođe napominje da se interesovao za zdravlje N.e, J.e kao i R.e i da je sa njima kontaktirao preko telefona dok su njegovi roditelji išli u posjetu kod njih. U završnoj riječi je istakao da mu je žao što je došlo do predmetne saobraćajne nezgode i da se iskreno kaje.</span>
</p>
<p class="p2"></p>
<p class="p2">
<span>U dokaznom postupku sud je na saglasan predlog stranaka pročitao iskaz oštećenih-svjedoka B. N.e, B. J.e i A. R.e i svjedoka B. M.e, nalaz i mišljenje vještaka neuropsihijatra dr.  N  Z  o koncentraciji alkohola u krvi kod optuženog B. Branka, nalaz i mišljenje vještaka med.struke</span><span class="s1"> </span><span>dr. B  V </span><span class="s1"> </span><span>o vrsti i prirodi povreda za oštećene B. N.e, B. J.a i A. R.e od 30.01.2013. god., nalaz i mišljenja vještaka saob.struke</span><span class="s2"> </span><span>ing. Šljivančanin Milana od februara mjeseca 2013. godine,  pročitao zapisnik o uvidjaju  Uprave policije Ispostava Plužine br.26/12-1/46, od 31.08.2012. god. i izvršio uvid u skicu lica mjesta predmetne saobraćajne nezgode, izvještaj KBC Podgorica – Odjeljenje za sudsku medicinu br. Uz 1098 od 05.09.2012.godine, o analizi alkohola u krvi optuženog i izvod iz kaznene evidencije na ime optuženog</span>
</p>
<p class="p2"></p>
<p class="p2">
<span>Cijeneći navode optužbe i odbrane, te provedene dokaze kako pojedinačno tako i u njihovoj međusobnoj vezi, sud nalazi da je optuženi počinio krivično djelo stavljeno mu na teret, na način, vrijeme i mjesto kako je to bliže predstavljeno izrekom ove presude, pa ga je oglasio krivim i krivično pravno odgovornim, a ovo iz sledjećih razloga:</span>
</p>
<p class="p4"></p>
<p class="p2">
<span>Oštećeni - svjedoci B. N.a, B. J.a i A. R.a su u svojim iskazima saglasno istakli da su se dana 25.08.2012. godine oko 10,00 časova putničkim motornim vozilom M.e "Mercedes 124" reg.br.xxxxx kojim vozilom je upravljao B. N.a kretali magistralnim putem od Nikšića prema Plužinama, da je na mjestu suvozača bila N.ina supruga, B. J.a a na sjedištu iza J.e sjedio je njegov brat M.a, dok je na sjedištu iza N.e sjedio A. R.a. Međutim, kada su došli u mjestu tzv.Presjeka tačnije na dionicu puta koja se zove "Ilina kosa" a nakon što su izašli iz jedne nepregledne desne krivine primijetili su na desnoj strani kolovoza kojom su se kretali jedno putničko motorno vozilo M.e "Mercedes". U momentu kada su primijetili to vozilo na njihovoj saobraćajnoj traci od navedenog vozila bili su na udaljenosti oko nekih 10 metara, pa kako se to vozilo nije vraćalo na svoju saobraćajnu traku došlo je do dirtektnog sudara između njihovog vozila i vozila M.e "Mercedes" kojom prilikom su B. N.a, B. J.a i A. R.a zadobili povrede dok B. M.a i vozač vozila M.e "Mercedes" B. M.o nijsu bili povrijeđeni. Na kraju se nijesu pridružili krivičnom gonjenju protiv optuženog B. M.a.</span>
</p>
<p class="p2"></p>
<p class="p2">
<span>Svjedok B. M.a je u svom iskazu u bitnom naveo da se ne sijeća koji je datum bio ali da se tog dana izjutra oko 10,00 časova sa bratom N.om i snahom J.om vraćao sa nekog saučešća, da je vozilom M.e "Mercedes" upravljao njegov brat N.a, da je na mjestu suvozača bila J.a a na sjedištu iza J.e sjedio je on, dok je na sjedištu iza N.e sjedio A. R.a kojeg su usput primili u njihovo vozilo. Naveo je da su se kretali magistralnim putem Nikšić - Plužine pa kada su prošli Goransko a nakon izlaska iz jedne nepregledne desne krivine primijetio je na njihovoj saobraćajnoj traci vozilo M.e "Mercedes" koje se kretalo po njegovoj procjeni velikom brzinom. Naveo je kada je vidio to vozilo na njihovoj saobraćajnoj traci da je bilo na udaljenosti najviše 15 metara od vozila u kom se on nalazio i da se sve dešavalo u trenu tako da njegov brat nije uspio da odreaguje a nije ni mogao tako da je došlo do direktnog sudara između vozila kojim je upravljao njegov brat i vozila "Mercedes" koje je prešlo na njihovu saobraćajnu traku. Naveo je da tom prilikom nije zadobio povrede a vidio je da su povrijeđeni njegov brat N.a, njegova snaha J.a kao i A. R.a i da su isi prebačeni u bolnicu u Plužine a kasnije i u Nikšić gdje im je ukazana medicinska pomoć.</span>
</p>
<p class="p2"></p>
<p class="p2">
<span>Zapisnikom o uviđaju je konstatovano a skicom lica mjesta predstavljeno, da se predmetna saobraćajna  nezgoda dogodila u mjestu Presjeka, na drugom kilometru od Plužina prema Nikšiću, da je dnevna vidljivost dobra, asfaltna podloga bez udarnih rupa i oštećenja, asfalt srednje rabljen, da je širina magistralnog puta iznosi 7.10 m, dok se uz desnu i lijevu kolovoznu traku pruža  betonska rigola širine 0.40 m, da je put sa lijeve strane gledano iz pravca Plužina ograničen vertikalnom stijenom, dok je sa desne strane ograničen metalnom bankinom i da su kolovozne trake razdvojene neisprekidanom središnjom linijom, da je na tom dijelu puta prisutan uzdužni nagib-uspon 7 stepeni, gledano iz pravca Plužina prema Nikšiću dok se na mjestu nezgode put pruža u vidu oštre desne krivine, gledano iz pravca Plužina. Vozila učesnika u ovoj nezgodi zatečena su bočno okrenuta u odnosu na svoj pravac kretanja ( pod uglom od 90, odnosno 45 stepeni ). Vozilo "Mercedes" xxxxx kretalo se iz pravca Plužina prema Nikšiću, dok se vozilo "Mercedes" xxxxx kretalo iz pravca Nikšić prema Plužinama. </span>
</p>
<p class="p4"></p>
<p class="p2">
<span>Iz zaključka nalaza i mišljenja vještaka saobraćajne struke ing. Šl  M  proizilazi da je do ove nezgode došlo usled propusta u vožnji vozača putničkog motornog vozila M.e "Mercedes" reg.oznake NK BF 379 jer isti nije održavao bezbjedni smjer kretanja vozila, desnom stranom kolovoza na bezbjednoj distanci od desne ivice puta u smjeru kretanja, a time ni bezbjedni razmak između vozila kojim je upravljao i putničkog vozila M.e "Mercedes" reg.oznake xxxxx, koje se kretalo iz suprotnog smjera kretanja, već je vozilom kojim je upravljao zahvatio prostor lijeve kolovozne trake u smjeru kretanja i to u trenutku kada se vozilo M.e "Mercedes" reg.oznake NK BH 101 nalazilo na kritičnoj prostornoj udaljenosti, što je dovelo do čeonog sudara vozila  na prostoru lijeve kolovozne trake smjera kretanja, a u zoni središnje razdjelne linije, kojom prilikom je vozač vozila M.e "Mercedes" reg.oznake xxxxx i njegov saputnik A. R.a, zadobili teške tjelesne povrede, dok je B. J.a, koja se nalazila takođe kao saputnik u ovom vozilu, zadobila laku tjelesnu povredu. Polazeći od činjenice da je vozač putničkog motornog vozila M.e "Mercedes" reg.oznake NK BF 379 u fazi mimoilaženja zahvatio prostor lijeve kolovozne trake u smjeru kretanja, reakcija vozača vozila M.e "Mercedes" xxxxx, nije bila adekvatna, jer nije zadržao bezbjedan smjer kretanja vozila uz desnu ivicu kolovoza, već je sa vozilom skrenuo u lijevu. Ovaj propust u vožnji predstavlja faktor povećanju nastalih posljedica u ovoj nezgodi u odnosu na posljedice koje bi ipak nastale da se sa vozilom kretao pravilno desnom stranom kolovoza u smjeru kretanja. </span>
</p>
<p class="p2"></p>
<p class="p2">
<span>Iz nalaza i mišljenja vještaka medicinske struke dr. Bulatović Veselina, utvrđeno je da su kritičnom prilikom A. R.a, B. J.a i B  N.a zadobili teške i lake tjelesne povrede i to: B. N.a zadobio je tešku tjelesnu povredu u vidu preloma četvrte kosti doručja lijeve šake i nagnječenja poglavine sa razdernom ranom u predjelu čela, A. R.a zadobio je tešku tjelesnu povredu u vidu preloma lijeve lopatice, preloma petog vratnog pršljenja, nagnječenja poglavine i tijela i razderne rane u predjelu čela i B. J.a zadobila je laku tjelesnu povredu u vidu nagnječenja poglavine i razderne rane u predjelu gornjeg kapka lijevog oka. </span>
</p>
<p class="p2"></p>
<p class="p2">
<span>Iz izvještaja Kliničkog Centra Crne Gore - Odjeljenja za sudsku medicinu br. Uz 1098 od 05.09.2012.godine proizilazi da je konstatovano da je kod optuženog koncentracija apsolutnog alkohola u krvi iznosila 1,48  promila nakon 234 min. poslije saobraćajne nezgode i da se isti nalazio u  pripitom stanju.</span>
</p>
<p class="p4"></p>
<p class="p2">
<span>Iz nalaza i mišljenja vještaka medicinske struke dr. Nikčević Zorice, proizilazi da je kod optuženog koncentracija apsolutnog alkohola u krvi iznosila u vrijeme nastanka saobraćajne nezgode najmanje 1,99 promila a najviše 2,06 promila alkohola i da se isti nalazio u  fazi srednjeg pijanstva.</span>
</p>
<p class="p2"></p>
<p class="p2">
<span> Cijeneći prednje dokaze pojedinačno i u njihovoj međusobnoj vezi, sud je na nesumnjiv način utvrdio da je optuženi dana 25.08.2012.godine na magistralnom putu Plužine – Nikšić u mjestu Presjeka, ne pridržavajući se saobraćajnih propisa upravljao putničkim motornim vozilom M.e »Mercedes« reg.br. NK BF 379 pod dejstvom alkohola pri koncenetraciji od najmanje 1,99 promila apsolutnog alkohola u krvi i time tako ugrozio saobraćaj da je doveo u opasnost život i tijelo B. N.e, A. R.e i B. J.e, na način što je krećući se od Plužina prema Nikšiću vozilom zahvatio prostor lijeve saobraćajne trake namijenjene za kretanje vozila iz suprotnog smjera, usled čega je vozeći ovako protivno odredbi čl.200 i čl. 27 st.1 Zakona o bezbjednosti saobraćaja na putevima, iako je biuo svjestan da može učiniti djelo pa je na to pristao, izazvao sudar sa putničkim motornim vozilom M.e »Mercedes 120/200D« reg.br. NK BH 101 kojim se iz pravca Nikšića prema Plužinama kretao B. N.a, kojom prilikom su B. N.a i saputnici u njegovom vozilu A. R.a i B. J.a zadobili povrede i to: B. N.a zadobio tešku tjelesnu povredu u vidu preloma četvrte kosti doručja lijeve šake i nagnječenja poglavine sa razdernom ranom u predjelu čela a A. R.a zadobio tešku tjelesnu povredu u vidu preloma lijeve lopatice, preloma petog vratnog pršljenja, nagnječenja poglavine i tijela i razderne rane u predjelu čela dok je B. J.a zadobila laku tjelesnu povredu u vidu nagnječenja poglavine i razderne rane u predjelu gornjeg kapka lijevog oka, kojim radnjama je ostvario sva bitna obilježja krivičnog djela teško djelo protiv bezbjednosti javnog saobraćaja iz čl. 348.st.1. u vezi čl. 339.st.1. Krivičnog zakonika.</span>
</p>
<p class="p4"></p>
<p class="p2">
<span>Činjenično stanje iz izreke presude utvrđeno je provedenim dokazima. Uviđajnom dokumentacijim, nalazom i mišljenjem vještaka saobraćajne struke, te iskazom oštećenih B. N.e, B. J.e i A. R.e i svjedoka B. M.e, kao i navodima odbrane od strane optuženog, nesumnjivo je utvrđeno da se optuženi B. M.o kritičnom prilikom nije pridržavao odredbi čl. 200 i čl.27 st.1 Zakona o bezbjednosti saobraćaja na putevima, shodno kojim odredbama optuženi nije smio da upravlja vozilom pod dejstvom alkohola u saobraćaju na putu, niti da počne da upravlja vozilom ako je pod dejstvom alkohola, te da je dužan da vozilo u kretanju drži što bliže desnoj ivici kolovoza i na tolikoj udaljenosti od nje da s obzirom na brzinu kretanja vozila, uslove saobraćaja, stanje i karakteristike puta, ne ugrožava druge učesnike u saobraćaju i ne izlaže sebe opasnosti. Postupajući na način opisan izrekom presude optuženi je postupao suprotno navedenim odredbama ZOOBS-a i upravljao pod dejstvom alkohola i nije zadržao bezbjedan smjer kretanja vozila, desnom stranom kolovoza na bezbjednoj distanci od desne ivice puta u smjeru kretanja, već je vozilom kojim je upravljao zahvatio prostor lijeve saobraćajne trake namijenjene za kretanje vozila iz suprotnog smjera. Imajući u vidu navedeno kao i nalaz i mišljenje vještaka da je do ove nezgode došlo usled propusta u vožnji od strane iptuženog jer isti nije održavao bezbjedni smjer kretanja vozila, desnom stranom kolovoza na bezbjednoj distanci od desne ivice puta u smjeru kretanja, a time ni bezbjedni razmak između vozila kojim je upravljao i putničkog vozila kojim je upravljao oštećeni koji se kretao iz suprotnog smjer, već je vozilom kojim je upravljao zahvatio prostor lijeve kolovozne trake u smjeru kretanja i to u trenutku kada se oštećeni sa svojim vozilom nalazilo na kritičnoj prostornoj udaljenosti, što je dovelo do čeonog sudara vozila na prostoru lijeve kolovozne trake smjera kretanja optuženog, koji nalaz je potvrdio kako odbranu optuženog tako i iskaze oštećenenih i svjedoka  sud je mišljenja da je osnovni uzrok za nastalu sobraćajnu nezgodu propust na strani optuženog koji je u uzročnoposledičnoj vezi sa nastalom posledicom jer optuženi izazvao istu ne poštujući prednje saobraćajne propise.</span>
</p>
<p class="p2"></p>
<p class="p2">
<span>Povrede koje su konkretnom prilikom zadobili oštećeni sud je utvrdio iz objektivnog i stručnog nalaza i mišljenja vještaka medicinske struke dr. Bulatović Veselina a na koji nalaz stranke nijesu imale primjedbi.</span>
</p>
<p class="p4"></p>
<p class="p2">
<span>Naime, optuženi je kritičnom prilikom upuštajući se u vožnju pod dejstvom alkohola bio svjestan da može ugroziti javni saobraćaj i dovesti u opasnost život i tijelo ljudi na šta je i pristao tako da se na subjektivnom planu stanje svijesti optuženog manifestuje u eventualnom umišljaju na koji način je rasvijetljena subjektivna veza sa bićem osnovnog krivičnog djela, a u konkretnom slučaju je nastupila kvalifikatorna okolnost za postojanje predmetnog krivičnog djela - teške i lake tjelesne povrede kod oštećenih a za koju posledicu je optuženi očigledno olako držao da neće nastupiti ili da će je moći izbjeći u čemu se iscrpljuje njegov svjesni nehat.</span>
</p>
<p class="p2"></p>
<p class="p2">
<span>Sud je cijenio i činjenicu da je oštećeni svojim nepropisnim postupanjem u saobraćaju u momentu nastanka saobraćajne nezgode obzirom da njegova reakcija nije bila adekvatna, jer nije zadržao bezbjedan smjer kretanja vozila uz desnu ivicu kolovoza, već je sa vozilom skrenuo u lijevu a što predstavlja faktor povećanju nastalih posljedica u ovoj nezgodi u odnosu na posljedice koje bi ipak nastale da se sa vozilom kretao pravilno desnom stranom kolovoza u smjeru kretanja, doprinio nastanku saobraćajne nezgode ali prednja činjenica je bez uticaja na krivicu optuženog čije je nepropisno postupanje u saobraćaju  u direktno uzročnoj vezi sa nastalom posledicom, a sud je nepropisno postupanje oštećenog cijenio prilikom odmjeravanja kazne optuženog.</span>
</p>
<p class="p2"></p>
<p class="p2">
<span>Na osnovu čl. 74. KZ, optuženom je izrečena mjera bezbjednosti zabrana upravljanja motornim vozilima «B» kategorije u trajanju do 3 mjeseca, a ovo iz razloga što je optuženi kritičnom prilikom upravljao vozilom «B» kategorije, pri tom cijeneći okolnosti pod kojima se desila saobraćajna nezboda kao i činjenicu da je optuženi upravljao vozilom pod dejstvom alkohola pri koncentraciji od 1,99 promila apsulutnog alkohola u krvi.</span>
</p>
<p class="p2"></p>
<p class="p2">
<span>Prilikom odmjeravanja kazne sud je otpuženom u smislu čl.42. KZ, kao olakšavajuće okolnosti cijenio njegovu nezaposlenost, loše imovno stanje, činjenicu da se oštećeni nijesu pridružili krivičnom gonjenju, raniju neosuđivanost a što se sud uvjerio uvidom u izvod iz kaznene evidencije na ime optuženog, dok otežavajućih okolnosti na strani optuženog sud nije našao, pa mu je cijeneći prednje olakšavajuće okolnosti kao naročite predhodno primjenom 45. st.1.tč 3 i čl.46.st.1 tč.4 KZ ublažio kaznu ispod najmanje koja ja zakonom propisana za predmetno krivično djelo a zatim mu je primjenom čl.53 i 54 KZ izrečena uslovna osuda s ti što mu je utvrdjena kazna zatvora u trajanju od 6 mjeseca smatrajući da će se i sa prijetnjom izvršenja utvrdjene kazne zatvora, te provjerom ponašanja optuženog u periodu od 2 godine  u dovoljnoj mjeri uticati da ubuduće ne vrši krivično djelo, čime će se sa uspjehom ostvariti svrha uslovne osude iz čl.52 KZ, a u okviru opšte svrhe izricanja krivičnih sankcija u smislu čl.4 st.2. KZ.</span>
</p>
<p class="p2">
<span> </span>
</p>
<p class="p2">
<span>Pošto je optuženi oglašen krivim sud ga je obavezao da na ime troškova kriv. postupka plati iznos od 216,00 eura od čega iznos od 40,00 eura na ime paušala kao dijela troškova kriv. postupka a iznos od po  44,00 eura na ime naknade vještaku medicinske struke dr. Bulatović Veselinu i Zorici dr Nikčević, a  iznos od 88,00 eura na ime naknade vještaku saob.struke ing. Šljivančanin Milanu a koji iznos troškova kriv. postupka je srazmjeran trajanju i složenosti kriv. postupka i imovnim prilikama okrivljenog a ovo shodno čl.226 u vezi čl.229 ZKP-a   i Uredbe o naknadi troškova u sudskim postupcima.</span>
</p>
<p class="p2"></p>
<p class="p2">
<span>Sa svega izloženog a primjenom čl. 374. ZKP-a, odlučeno je kao u izreci.</span>
</p>
<p class="p2"></p>
<p class="p1">
<span>OSNOVNI SUD U NIKŠIĆU, dana 30.05.2013.g.</span>
</p>
<p class="p1"></p>
<p class="p3">
<span>  Zapisničar,                                                             			 S U D I J A</span>
</p>
<p class="p3">
<span>Rada N.ić,s.r.							Vesna Kovačević,s.r.</span>
</p>
<p class="p3"></p>
<p class="p3">
<span>				Za tačnost otpravka tvrdi i ovjarava</span>
</p>
<p class="p6">
<span>službenik suda</span>
</p>
<p class="p3"></p>
<p class="p3"></p>
<p class="p3">
<span>PRAVNA POUKA: Protiv ove odluke nezadovoljna stranka ima pravo žalbe</span>
</p>
<p class="p7">
<span>u roku od 15 dana, od dana prijema iste preko ovog</span>
</p>
<p class="p3">
<span>			suda Višem sudu Podgorica.</span>
</p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p8"></p>


</body>
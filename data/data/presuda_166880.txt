<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:end;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{text-indent:0.083333336in;margin-left:2.4166667in;text-align:justify;hyphenate:auto;font-family:Arial;font-size:12pt;}
.p5{text-indent:0.5833333in;text-align:justify;hyphenate:auto;font-family:Arial;font-size:12pt;}
.p6{text-align:center;hyphenate:auto;keep-with-next.within-page:always;font-family:Arial;font-size:12pt;}
.p7{text-align:start;hyphenate:auto;font-family:Arial;font-size:12pt;}
.p8{text-indent:-0.25in;margin-left:0.75in;text-align:start;hyphenate:auto;font-family:Arial;font-size:12pt;}
.p9{text-align:justify;hyphenate:auto;font-family:Times New Roman;font-size:12pt;}
.p10{margin-left:0.5in;text-align:start;hyphenate:auto;font-family:Arial;font-size:12pt;}
.p11{text-indent:0.5in;text-align:justify;hyphenate:auto;font-family:Arial;font-size:12pt;}
.p12{margin-left:0.5in;text-align:justify;hyphenate:auto;font-family:Arial;font-size:12pt;}
.p13{margin-left:2.0in;text-align:justify;hyphenate:auto;font-family:Arial;font-size:12pt;}
.p14{text-indent:0.5in;text-align:center;hyphenate:auto;font-family:Arial;font-size:12pt;}
.p15{text-align:start;hyphenate:auto;font-family:Times New Roman;font-size:12pt;}
.s1{display: inline-block; text-indent: 0; min-width: 0.4861111in;}
.s2{font-family:Arial;}
</style>
<meta content="dragan.mrdak" name="author">
</head>
<body class="b1 b2">
<p class="p1">
<span>K. br.  267/12</span>
</p>
<p class="p2">
<!--Image link to '0.jpg' can be here-->
</p>
<p class="p3"></p>
<p class="p2">
<span>U IME CRNE GORE</span>
</p>
<p class="p3"></p>
<p class="p3">
<span>	 </span>
</p>
<p class="p3">
<span>	Osnovni sud u Bijelom Polju, prvostepeni krivični sud, sudija pojedinac Dragan Mrdak, uz učešće namještenika suda Koviljke Lješnjak, zapisničara, u krivičnom predmetu protiv okrivljenog T.E.a zv. Ć., zbog krivičnog izazivanje opšte opasnosti iz čl. 327. st.1. Krivičnog zakonika, u sticaju sa krivičnim djelom nedozvoljeno držanje oružja i eksplozivnih materija iz čl. 403. st.1. Krivičnog zakonika, i zbog krivičnog djela nedozvoljeno držanje oružja i eksplozivnih materija iz čl. 403. st. 1. Krivičnog zakonika, odlučujući po optužnom predlogu Osnovnog državnog tužilaštva u B. Polju, KT.br.243/12 od 31. 06.2012 godine, nakon održanog usmenog glavnog i javnog pretresa, u prisustvu zamjenika ODT-a u Bijelom Polju Smolović Slavenka, okrivljenog T.E.a zv. Ć.,njegovog branioca po službenoj dužnosti A.B.L., oštećenog B.M.a, a u odsustvu oštećenog D.A.a, dana 23. 08. 2012. godine, donio je i javno objavio:</span>
</p>
<p class="p3"></p>
<p class="p3"></p>
<p class="p4">
<span>P R E S U D U</span>
</p>
<p class="p4"></p>
<p class="p5">
<span>Okrivljeni T.E. zv. Ć., JMBG ..., od oca S. i majke M., rođene H., rođen ... godine u Bijelom Polju, gdje i živi, naselje N., nezaposlen, neoženjen, pismen, završio srednju školu,  osuđivan i to: presudom Osnovnog suda u Bijejelom Polju K. br. 580/06 od 23.03.2007 godine zbog krivičnog djela iz čl. 151 st.1 i čl. 152.  st.2. KZ RCG, 7 (sedam) mjeseci zatvora uslovno za 2 (dvije) godine; presudom Osnovnog suda u Bijelom Polju, K. br.683/08 od 15. 09. 2009 godine, zbog krivičnog djela iz čl. 168 st.1. KZCG i krivičnog djela iz čl. 403 st.1. KZCG, na 45 dana zatvora.</span>
</p>
<p class="p5"></p>
<p class="p3">
<span>	</span>
</p>
<p class="p6">
<span>K r i v   j e</span>
</p>
<p class="p7"></p>
<p class="p8">
<span class="s1">-​&nbsp;</span><span>Što je:</span>
</p>
<p class="p7"></p>
<p class="p9">
<span>	</span><span class="s2">Dana 22.07.2012 godine, oko 14,30 h, u ul. Voja Lješnjaka u Bijelom Polju, na potezu između objekta stare samoposluge i JZU D.V.D.B.'', opšte opasnom radnjom, upotrebom opšte opasnog sredstva - pištolja, izazvao opasnost za život i tijelo oštećenih D.A.a i B.M.a, na način što je iz PMV marke '' Audi A-4'' reg.br. KO-AE 849, kojim je upravljao iz pravca Grada, nakon što je pretekao PMV marke '' BMW'' reg. oznaka BP AS 766 kojim je upravljao oštećeni D.  A., sa kojim se na mjesto suvozača nalazio B.M., po povratku na desnu stranu kolovoza, kroz otvoren prozor na lijevim vratima svoga vozila, dok se nalazio u pokretu  u pravcu vozila u kome su se nalazili oštećeni, ispalio tri metka iz pištolja marke ''Zastava'' cal.6,35 mm fabričkog broja T 748236, , koji je protivno čl. 10a Zakona o oružju (''Sl.list RCG'', br. 49/04; SL.list CG.br.49/08; br. 73/10; br. 20/11 i br. 40/11), neovlašćeno držao i nosio na javnom mjestu,</span>
</p>
<p class="p10"></p>
<p class="p11">
<span>  - čime je izvršio krivično djelo izazivanje opšte opasnosti iz čl.327 st.1. Krivičnog zakonika,</span>
</p>
<p class="p11"></p>
<p class="p11">
<span>U nepoznatom periodu do dana 23.07.2012 godine, protivno čl.10a Zakona o oružju (''Sl.list RCG'', br. 49/04; SL.list CG.br.49/08; br. 73/10; br. 20/11 i br. 40/11), neovlašćeno držao u svojoj kući u mjestu Sutivan, opština Bijelo Polje, vatreno oružje - pištolj marke ''Zastava'' cal.6,35 mm fabričkog broja T 748236,</span>
</p>
<p class="p12"></p>
<p class="p7">
<span>	- čime je izvršio krivično djelo nedozvoljeno držanje oružja i eksplozivnih materija iz čl. 403. st.1. Krivičnog zakonika.</span>
</p>
<p class="p11"></p>
<p class="p11">
<span>- za koja mu sud primjenom citiranih zakonskih propisa  te čl.2, 4, 5, 13, 15, 32, 36, 42, 51 i 75 Krivičnog zakonika i čl.226, 229,239 i 374 Zakonika o krivičnom postupku  u t v r đ u j e  i to:</span>
</p>
<p class="p3"></p>
<p class="p11">
<span>- za krivično djelo izazivanje opšte opasnosti iz čl. 327. st.1. Krivičnog zakonika, kaznu zatvora od  6 (šest) mjeseci   </span>
</p>
<p class="p3"></p>
<p class="p11">
<span>- za krivično djelo nedozvoljeno držanje oružja i eksplozivnih materija iz čl. 403. st.1. Krivičnog zakonika, kaznu zatvora od  3 (tri) mjeseca;</span>
</p>
<p class="p3"></p>
<p class="p11">
<span>- pa primjenom i ćl. 48.  Krivičnog zakonika  istog</span>
</p>
<p class="p3"></p>
<p class="p13">
<span>O S U Đ U J E</span>
</p>
<p class="p13"></p>
<p class="p11">
<span>Na jedinstvenu kaznu zatvora od  7 (sedam) mjeseci u koju mu se ima uračunati vrijeme provedeno u pritvoru od 23.07.2012. godine do 23.08.2012. godine.</span>
</p>
<p class="p3"></p>
<p class="p11">
<span>Okrivljeni se obavezuje da  ovom sudu na ime paušala plati iznos od  30,00 eura, a na ime ostalih troškova krivičnog postupka iznos od 900,00 €, koje iznose će uplatiti u korist žiro računa ovog suda broj 832 - 151 - 35  u roku od 15 dana od dana pravosnažnosti presude pod prijetnjom prinudnog izvršenja, s tim što će dokaz o izvršenoj uplati dostaviti krivičnoj pisarnici ovog suda.</span>
</p>
<p class="p11"></p>
<p class="p11">
<span>Od okrivljenog T.E.a shodno čl.75 st.1.Krivičnog zakonika,trajno se oduzima vatreno oružje - pištolj marke ''Zastava'' cal.6,35 mm fabričkog broja T 748236 kao predmet izvršenja krivičnog djela.</span>
</p>
<p class="p11"></p>
<p class="p3">
<span>	Oštećeni D.A. se radi ostvarivanja imovinsko pravnog zahtjeva upućuje na parnični postupak.</span>
</p>
<p class="p3"></p>
<p class="p2">
<span>O b r a z l o ž e nj e</span>
</p>
<p class="p3"></p>
<p class="p3">
<span>	Optužnim predlogom ODT iz Bijelog Polja Kt.br.243/12 od 31.06.2012 godine optužen je T.E. zv. Ć. iz Bijelog Polja zbog:  krivičnog djela izazivanje opšte opasnosti iz čl.327 st.1  Krivičnog zakonika u sticaju sa  krivičnim djelom nedozvoljeno držanje  oružja i eksplozivnih materijala iz čl.403 st.1. Krivičnog zakonika i zbog krivičnog djela nedozvoljeno držanje  oružja i eksplozivnih materijala iz čl.403 st.1. Krivičnog zakonika.</span>
</p>
<p class="p3"></p>
<p class="p11">
<span>Glavni pretres je održan i zaključen u prisustvu zamjenika ODT-a u Bijelom Polju Smolović Slavenka, okrivljenog T.E.a, branioca okrivljenog po službenoj dužnosti A.L.B.i oštećenog B.M.a, a u odsustvu oštećenog D.A.a.</span>
</p>
<p class="p11"></p>
<p class="p11">
<span>Prije davanja završne riječi zamjenik ODT-a iz Bijelog Polja je izmijenio činjenični opis i pravnu kvalifikaciju pod stavom jedan dispozitiva optužnog predloga, tako što u desetom redu iza riječi: '' iz pištolja'' umjesto ''nepoznate marke i fabričkog broja'' sada glasi: '' iz pištolja marke ''Zastava'' kalibar 6,35 mm fabričkog broja T 748236'' i u istom redu iza riječi: '' fabričkog broja'' umjesto riječi ''koje'' sada glasi ''koji je'' a iz pravne kvalifikacije pod tačkom jedan dispozitiva optužnog predloga izostavio je '' u sticaju sa krivičnim djelom nedozvoljeno držanje oružja i eksplozivnih materija iz čl. 403. st.1. Krivičnog zakonika. Činjenični opis i pravna kvalifikacija krivičnog djela pod stavom dva dispozitiva optužnog predloga ostali su neizmijenjeni.</span>
</p>
<p class="p11"></p>
<p class="p11">
<span>Zamjenik ODT-a u završnoj riječi ostao je pri izmijenjenom optužnom predlogom jer je izvedenim dokazima dokazano da je okrivljeni izvršio krivična djela koja su mu stavljena na teret. Predložio je da sud okrivljenom izrekne mjeru bezbjednosti iz čl.75. st.1. KZ, oduzimanje predmeta - pištolja marke i fabričkog broja, bliže navedeno u optužnom predlogu i da okrivljenog oglasi krivim i osudi na kaznu zatvora. </span>
</p>
<p class="p11"></p>
<p class="p11">
<span>U toku postupka oštećeni D.A., pridružio se krivičnom gonjenju protiv okrivljenog i prema istom postavio imovinsko pravni zahtjev, dok se oštećeni B.M. nije pridružio krivičnom gonjenju niti je postavio imovinsko pravni zahtjev. </span>
</p>
<p class="p11"></p>
<p class="p11">
<span>Okrivljeni T.E. u svojoj odbrani datoj u toku istražnog postupka pred zamjenicom ODT-a iz Bijelog Polja branio se da D.A.a poznaje nekoliko godina, nijesu se družili a nekad su igrali fudbal. Prije dvije godine D. je imao svađu sa D., tu je i on slučajno prisustvovao i D. je mišljenja da je i on učestvovao u toj svađi a kasnije i tuči koja se tada dogodila. Nakon toga je D. prestao sa njim da komunicira. Oko 20 jula 2012 godine, se sretao u gradu sa D.om koji ga je čudno gledao, a nešto mu je i dobacivao iz vozila, mada on ne zna koje riječi. 22.07.2012 godine, bio je u kafiću ''Kapitol'', vlasništvo H.N.a sa kojim često sjedi u tom kafiću i druži se i tog dana se njima pridružio B.S.zv. K.. Dok su sjedjeli često je vozilom pored kafića prolazio D.A. i gledao u njegovom pravcu, mislio je da ga isti gleda zbog prethodne svađe. H. i B. nijesu ništa komentarisali o D.ovoj vožnji. Pošto se D. prethodnih dana prema njemu čudno ponašao, on je tog dana prilikom polaska iz kuće ponio pištolj CZ kalibra 6,25 mm, za koji nije imao dozvolu. Majka mu je bolesna pa je oko 14,00 časova, zamolio B.a da mu posudi svoje vozilo ''Audi'' koje je bilo parkirano ispred kafića da bi  pošao do Nedakusa i ponio majci lijekove. B.evim vozilom pošao je ulicom Živka Žižića, a potom se lijevo uključio u ul. Voja Lješnjaka,i dolaskom pred kafić ''Kaza'' primijetio je D.a koji se polako kretao sa svojim vozilom i često kočio, te ga je on pretekao. Nakon preticanja na retrovizoru je primijetio da je D. nastavio vožnju za njim, primakao se na nekih 30 cm, istovremeno mu blicajući i svirajući iz vozila što je on shvatio kao poziv da zaustavi vozilo. Pošto je u D.evom vozilu vidio još jedno lice koje nije poznavao izvadio je pištolj, repertirao ga i kroz otvoren prozor iz pištolja koji mu je bio u ruci, ispalio dva metka uvis, iz razloga što ga je bilo strah od njih dvojice. Da je D. bio sam, stao bi i pitao ga '' šta hoće od njega''. Nakon što je ispalio metke, dodao je gas i vozilom se udaljio u pravcu Nedakusa i to do sela Trumbarine, gdje je boravio do 23.07.2012 godine, oko 14,00 časova, kada se prijavio policiji. Kritični događaj se dešavao na potezu puta od  bivše samoposluge ''Bjelasice'' koja se nalazi s desne strane gledano iz pravca grada pa do dječjeg vrtića D.B.'' na kom mjestu je ispalio projektile. Na glavnom pretresu dodao je da je kritičnog događaja pucao iz pištolja ali ne u pravcu vozila u kom su bili oštećeni, već uvis, te se u tom dijelu osjeća krivim. Kritičnog događaja ispred ''Kapitola'' se sreo sa svojom  sestrom N.om, stali su minut dva, ona je zatim otišla a pošto ona živi u Ćukovcu, po njoj nije mogao da pošalje tablete za majku. Dok je podizao tablete u Apoteci, B. ga je zvao da piju kafu, to je prihvatio i odlučio da od istog traži vozilo da bi odnio tablete. U ''Kapitolu'' je sjedio nekih 45 minuta do momenta kada je B. vozilom pošao za Nedakuse da majci odnese tablete. Nakon što preda tablete namjeravao je da se vrati do ''Kapitola'' i da dalje sjedi. Nije pucao ka vozilu u kom su bili oštećeni, već uvis i to lijevom rukom kroz otvoreni prozor, ruka je bila ispružena uvis pod uglom od 90  stepeni, vozilo je bilo u pokretu, desnom rukom je držao upravljač i smatra da se kretao brzinom oko 40 km/h. Glavu nije izbacivao kroz otvoreni prozor, i glavom niti pak tijelom nije bio okrenut ka vozilu u kom su bili oštećeni, već je normalno sjedio na svom vozačkom sjedištu.</span>
</p>
<p class="p11"></p>
<p class="p11">
<span>U završnoj riječi branilac okrivljenog je istakao da je okrivljeni u toku postupka objasnio šta se dešavalo predmetnom prilikom, odnosno da je bio izazvan neprimjerenim ponašanjem oštećenog D.a, od kojeg je trpio provokacije duži vremenski period iz razloga što se okrivljeni pojavljuje kao svjedok u predmetu koji se vodi kod ovog suda protiv D.A.a. Okrivljeni jeste izvršio odredjene radnje za koje se očigledno kaje, ali iste nije preduzeo s umišljajem, da nanese tjelesne povrede oštećenim ili pak trećim licima, već u cilju zaštite svog tjelesnog integriteta koji je kritičnog događaja mogao biti ugrožen od strane oštećenih. Tražio je da sud okrivljenog oslobodi od krivice. </span>
</p>
<p class="p11"></p>
<p class="p11">
<span>U završnoj riječi okrivljeni je usvojio završnu riječ svog branioca i dodao da mu je žao i da se kaje što se ovako desilo, on nije imao namjeru nikog da povrijedi, a ovako se ponašao iz straha. </span>
</p>
<p class="p11"></p>
<p class="p11">
<span>Radi utvrdjivanja odlučnih činjenica i krivice okrivljenog sud je u dokaznom postupku na glavnom pretresu izveo dokaze saslušao u svojstvu svjedoka oštećenog - B.M.a i svjedoke B. S.a, H.N.a, pročitao iskaz oštećenog - svjedoka D.A.a sa zapisnika o saslušanju oštećenog pred zamjenicom ODT-a iz Bijelog Polja Kt.br. 126/12 od  22.07.2012 godine, pročitao zapisnik o uviđaju ODT-a iz Bijelog Polja od 22.07.2012 godine, pročitao potvrdu o privremenom oduzimanju predmeta UP PJ Bijelo Polje od 10.07.2012 godine, izvršio uvid u fotodokumentaciju UP PJ Bijelo Polje br.266 od 22.07.2012, godine, sa skicom lica mjesta, pročitao izvještaj o balističkom vještačenju br. 3130/12 forezničkog centra Danilovgrad, i izvršio uvid u izvod iz KE za okrivljenog. Drugih predloga za dopunu dokaznog postupka nije bilo.</span>
</p>
<p class="p11"></p>
<p class="p11">
<span>Cijeneći odbranu okrivljenog i dokaze pojedinačno i u medjusobnoj vezi shodno čl.370 ZKP-a, sud je utvrdio činjenično stanje na osnovu tako utvrdjenog činjeničnog stanja zaključio da je okrivljeni izvršena krivična djela stavljena mu na teret izmijenjenim optužnim predlogom i da je za ista krivična djela kriv.</span>
</p>
<p class="p11"></p>
<p class="p11">
<span>Sud je odbranu okrivljenog u djelu odbrane koja se odnosi na  krivično djelo nedozvoljeno držanje oružja i eksplozivnih materija iz čl. 403. st.1. KZ, cijenio kao jasno potpuno i nedvosmisleno, priznanje izvršenja ovog krivičnog djela i krivice za isto jer je  okrivljeni T.E. priznao da je posjedovao  predmetni pištolj, bliže opisan u izreci presude bez dozvole odnosno odgovarajuće isprave o oružju, da je kritičnog dana pištolj sa sobom ponio u grad, da je iz pištolja na kritičnom mjestu ispalio dva projektila i da je taj pištolj dana 23.07.2012 godine, predao namještenicima UP PJ Bijelo Polje, koje priznanje okrivljenog je u potpunosti potvrđeno svim izvedenim dokazima.</span>
</p>
<p class="p11"></p>
<p class="p11">
<span> Iz priznanja okrivljenog potvrđenog svim izvedenim dokazima, sud je utvrdio činjenično stanje da je okrivljeni: u nepoznatom periodu do dana 23.07.2012 godine, protivno čl.10a Zakona o oružju (''Sl.list RCG'', br. 49/04; SL.list CG.br.49/08; br. 73/10; br. 20/11 i br. 40/11), neovlašćeno držao u svojoj kući u mjestu Sutivan, opština Bijelo Polje, vatreno oružje - pištolj marke ''Zastava'' cal.6,35 mm fabričkog broja T 748236.</span>
</p>
<p class="p3"></p>
<p class="p3">
<span>	Članom 10 a stav 2 Zakona o oružju (Sl. List RCG br.49/04; i Sl. List CG br. 49/08; br.73/10; br. 20/11 i br. 40/11) propisano je ''zabranjeno je nabavljanje držanje i nošenje oružja kategorije B bez odgovarajuće isprave o oružju'' a prema članu 10 istog zakona predmetni  pištolj  je''oružje kategorije B''.</span>
</p>
<p class="p3"></p>
<p class="p3">
<span>	 Okrivljeni je ovakvim svojim ponašanjem ostvario sva bitna obilježja krivičnog djela nedozvoljeno držanje oružja i eksplozivnih materija iz čl.403. st.1. Krivičnog zakonika, pri čemu je okrivljeni bio svjesan da je predmetni pištolj oružje, čije je držanje i nošenje bez odgovarajuće isprave o oružju zabranjeno pa je držeći predmetni pištolj bez odgovarajuće isprave o oružju u svojoj kući do dana 23.07.2012 godine, kada ga je predao namještenicima UP PJ Bijelo Polje, kao i noseći isti pištolj dana 22.07.2012 godine, u ulici Voja Lješnjaka u Bijelom Polju, koja ulica je u smislu čl.11  Zakona o oružju (Sl. List RCG br.49/04; i Sl. List CG br. 49/08; br.73/10; br. 20/11 i br. 40/11)  javno mjesto, krivično djelo izvršio s umišljajem i za isto je kriv. </span>
</p>
<p class="p3"></p>
<p class="p11">
<span>Navode iz odbrane okrivljenog da kritične prilike i događaja nije izazvao opasnost po živote i tijela oštećenih D.A.a i B.M.a, time što je ispalio dva pištoljska  uvis i to iz straha, odnosno da nije izvršio krivično djelo  izazivanje opšte opasnosti iz čl. 327 st.1. Krivičnog zakonika, sud je cijenio kao isključivo usmjerene na izbjegavanje sopstvene krivice, te iste nije prihvatio jer su ovi navodi opovrgnuti iskazima svjedoka - oštećenih D.A.a i B.M.a te sadržinom pisanih dokaza.</span>
</p>
<p class="p11"></p>
<p class="p11">
<span>Dakle, okrivljeni u svojoj odbrani nije sporio da je kritičnog događaja ispalio dva pištoljska projektila iz vozila koje je bilo u pokretu i to kroz otvoreni prozor lijevom  rukom u vazduh pod uglom od 90 stepeni u momentu kada se iza vozila kojim je on upravljao kretalo vozilo oštećenog D.a, a branio se da projektile nije ispalio s namjerom da povrijedi oštećene, već iz straha i to u vazduh a ne u pravcu oštećenih odnosno vozila u kojem su isti bili.</span>
</p>
<p class="p11"></p>
<p class="p11">
<span>Međutim svjedok – oštećeni D.A. u svom iskazu pred pred zamjenicom ODT-a, je istakao da je kritičnog dana oko 13,30 h,  pošao od svog stana do kuće B.M.a, koji živi i radi u Kanadi a potom su njih dvojica njegovim vozilom pošli u pravcu grada i parkirali se ispred kafića ''P.''. U lokalu '' T.T.sjedjeli su dvadesetak minuta, a zatim su sjeli u njegovo vozilo, s namjerom da se voze po gradu, da sjede i da pričaju, pošto se nijesu odavno vidjeli. Pošli su Tršovom ulicom, potom oko parka, ulicom Slobode, došli do Benziske pumpe u gradu, okrenuli se i vratili preko mosta, uključili se u ul. Živka Žižića, a zatim lijevo u ul. Voja Lješnjaka. Ulicom  Voja Lješnjaka kretali su se brzinom 30 do 40 km/h, svi prozori na vozilu su bili zatvoreni pošto je bila uključena klima. Ispred zgrade koju radi O., primijetio je vozilo ''Audi'' tamnije sive boje, koje vozilo ga je preteklo i vratilo se na kolovoznu traku kojom se on kretao, i kada je bilo na nekih 10 m, ispred njegovog vozila, vozilo je smanjilo brzinu, a zatim je vozač kroz otvoreni prozor izbacio  glavu i ruku, okrenuo se u pravcu njegovog vozila, to je bio T.E., kojeg je poznavao iz viđenja, u čijoj ruci je bio pištolj koji je bio okrenut u pravcu vozača vozila kojim je on upravljao. Potom je okrivljeni ispalio tri hica, u pravcu šoferšajbne njegovog vozila, a ne iznad, sa strane ili ispod vozila, i čudo je da ga ni jedan od hitaca nije pogodio, pošto on i B. nijesu napravili ni jedann pokret da se sklone da ih ne bi meci pogodili. B. je kasnije rekao '' nijesam uspio ni glavu da sklonim''. Istog momenta je zaustavio svoje vozilo, što od straha, što ne znajući kako dalje da reaguje i kazao B.u da izađe iz vozila, da mu se nešto ne bi desilo. B. ga je poslušao i udaljio se iz vozila. Nakon što je  ispalio hice u njegovom pravcu T. je dogao gas i udaljio se u pravcu pumpe ''Lukoil'', a on je preko telefona, pozvao prijatelja, kazao mu šta se desilo i tražio od njega da pozove policiju. Policija je došla nakon pet do deset minuta i istima je kazao ko je pucao na njega. Ovo se dešavalo na potezu ulice od zgrade Š.a O.a do dječjeg vrtića D.B.'' gdje je on zaustavio svoje vozilo. Od ispaljenih hitaca nije povrijeđen, niti je od hitaca bilo oštećenja na njegovom vozilu. Nije se mogao izjasniti zašto se T. ovako ponašao, pošto se oni nikad nijesu upoznali. Od ovog događaja strašno se uplašio, pošto su njemu i B.u bili ugroženi životi. Iskaz ovog svjedoka, sud je u potpunosti prihvatio, kao jasan, logičan i uvjerljiv, nesračunat na  otežavanje ili pak olakšavanje krivično pravnog položaja okrivljenog, a u bitnom potvrđen navodima iz iskaza svjedoka B.a, te sadržinom pisanih dokaza. </span>
</p>
<p class="p11"></p>
<p class="p11">
<span>Iz iskaza oštećenog B.M.a datog u toku istražnog postupka pred zamjenikom ODT-a u Bijelom Polju, proizilazi da se kritičnog događaja sa D.A.om  čuo preko telefona i dogovorili se  da se nađu u gradu i da se ispričaju, pošto se odavno nijesu vidjeli. D. je vozilom došao do njegovog stana, potom su oni došli do grada, parkirali se pored kafe bara ''P.'', sjeli u lokal ''Tri tačke'', on je tu popio kafu, a D. nije ništa pio pošto je postio. Posle nekih dvadesetak minuta, sjeli su u D.evo vozilo, pošli Tršovom ulicom, potom se uputili u ulicu gdje se nalazi E.a, okružili oko parka, kod Hotela skrenuli u ulicu Slobode, potom otišli preko mosta do Benziske pumpe, gdje su se okrenuli a zatim se uključili u ulicu Živka Žižića iz koje su skrenuli lijevo put Pruške. Vozilo se kretalo 30 do 40 km/h i po dolasku ispred samoposluge koja se nalazi preko puta kuće vlasništvo Obradovića, njih je preteklo vozilo ''Audi'' sive boje, kotorskih registracija, to mu je bilo normalno. Međutim kad se ovo vozilo vratilo na kolovoznu traku ispred njihovog vozila i bilo na udaljenosti od oko pet metara, lice koje je upravljalo vozilom, kroz otvoren prozor vozila je izbacilo ruku u kojoj je bio pištolj i koja je bila okrenuta u pravcu njihovog vozila. To lice je smanjilo brzinu vozila i iz pištolja ispalilo jedan hitac u pravcu njih, a zatim je to lice i glavu i jedan dio tijela izbacilo iz vozila i ponovo iz pištolja ispalilo još dva hica prema njima, a zatim je ovo vozilo ubrzalo i udaljilo se u pravcu pumpe ''Lukoil''. Ovo se dešavalo na potezu puta od samoposluge do Dječjeg vrtića, zatim je na D.evo insistiranje da izađe iz vozila kako mu se ne bi nešto desilo, izašao iz vozila, stao ispred jedne zgrade i čekao da dođe policija. Dok se ovo dešavalo D.u je kazao '' šta je ovo, je li ovo neka šala'', nije pokušao ni da se pomjeri ni da se skloni, a D. mu je rekao '' to su neki idioti izađi iz vozila'' i tada je on shvatio ozbiljnost situacije u kojoj se našao, prepao se jer je vidio da je njemu i A. bio ugrožen život. Lice koje je upravljalo vozilom '' Audi '' nikada nije vidio, a D. ga je vjerovatno poznavao. Na glavnom pretresu ostao je pri svom iskazu iz istražnog postupka dodao je da nije siguran u kom pravcu je bila okrenuta ruka okrivljenog u kojoj je on držao pištolj, pošto je bio pod stresom s tim što i dalje ostaje priča koju je ispričao pred zamjenikom tužioca, mada sada nije siguran i nije se mogao izjasniti da li je ruka sa pištoljem bila okrenuta u nekom drugom pravcu.Kritičnog događaja vidio je prvo ruku okrivljenog koja je bila okrenuta prema njima s tim što ne zna da li je ona bila u vodoravnom, uspravnom ili pak položaju ka asvaltu, a kada je okrivljeni izbacio glavu i dio tijela, njegova glava je bila okrenuta u pravcu vozila u kom su se nalazili on i D.. U odnosu na razlike u kazivanju u toku istražnog postupka i na glavnom pretresu u pogledu činjenice u kom pravcu je bila usmjerena ruka okrivljenog kada je ispaljivao pištoljske projektile, sud je prihvatio kazivanje ovog svjedoka iz istražnog postupka pošto je njegovo sjećanje na kritični događaj bilo svježije.Ostale navode iz iskaza ovog svjedoka, sud je u potpunosti prihvatio, kao jasne, logične i uvjerljive, nesračunate na otežavanje ili pak olakšavanje krivično pravnog položaja okrivljenog, a u bitnom potvrđene navodima iz iskaza svjedoka D.a, te sadržinom pisanih dokaza.</span>
</p>
<p class="p11"></p>
<p class="p11">
<span>Iz iskaza svjedoka H.N.a datog u toku istražnog postupka proizilazi da je on kritičnog dana bio u kafiću ''Kapitol'' gdje je i zaposlen i u koji kafić je oko 11,00 časova, došao T.E. zv.Ć., sjeo za jedan sto sa sestrom, koja je posle pola sata pošla kući. T. mu je drug on je radio, kad je imao vremena sjedao je za sto za kojim se nalazio T., tu su pili piće a nakon nekog vremena pridružio im se za stolom B.S.zv.K., koji se takođe sa njima druži. Razgovarali su i u jednom momentu primijetio je da je vozilom BMV prošao D.A., na koga niko od njih nije obratio pažnju. On je često ustajao i išao do šanka koji duži robom. Oko 14 časova je u lokalu popis, pa se on vratio i vidio B.a samog za stolom i pitao ga ''gdje je E.'' a isti mu je odgovorio ''pošao je do Apoteke, da kupi majci lijekove''. On je pošao do kuće da ruča i posle nekoliko minuta je došla policija i tražila od njega da pođe u prostorije policije i da da izjavu. U policiji je dao izjavu i nije mu poznato da je B. dao vozilo T.u a zna da isti često ostavi ključ u autu, te se oni njegovim vozilom služe kao da je njihovo. Na glavnom pretresu dodao je da je kritičnog dana sa T.om za istim stolom sjedjela njegova sestra N.a koja je posle nekih pola sata otišla. Iskaz ovog svjedoka, sud je u potpunosti prihvatio, mada iz istog nije mogao utvrditi pravno relevantne činjenice, vezane za kritični događaj jer ovaj svjedok nije bio očevidac istog. </span>
</p>
<p class="p11"></p>
<p class="p11">
<span> Iz iskaza svjedoka B. S.a zv. K. datog u toku istražnog postupka proizilazi da je on kritičnog dana oko 13 časova, svojim vozilom Audi sive boje Kotorskih registarskih tablica, došao do restorana '' Centar'' gdje je potom ručao. Nakon ovoga pošao je put kuće i na terasi kafane ''Kapitol'' primijetio je drugove H.N.a i T.E.a, koji su ga pozvali da popije piće, pa se on parkirao preko puta ovog kafića, sjeo za njihv sto, s tim što nije zaključao vozilo. Za stolom su sjedjeli i pili piće i negdje oko 14 časova, T. je od njega tražio vozilo da bi ponio lijekove majci u Nedakuse gdje ista živi. On je ostao u kafiću H. je često odlazio unutar lokala, kako bi radnicima dostavljao robu iz podruma, a oko 15 časova, u lokal je došla policija, tražili od njega da pođe u prostorije policije, pošto je podnijeta prijava da je iz njegovog auta pucano u naselje Pruška. U policiji je dao izjavu da je vozilo dao T.E.u prije sat vremena, kako bi majci ponio lijekove. U prostorijama policije pokušao je preko telefona da pozove T.a, međutim njegov telefon je bio isključen. Nakon što mu je policija predočila da je pucano na vozilo D.A.a sjetio se da je dok su sjedjeli u lokalu ''Kapitol'' prošlo vozilo kojim je upravljao D., to niko od njih nije komentarisao i na to on nije obratio neku pažnju. T.u je dao vozilo isključivo da majci ponese lijekove, očekujući da će on vozilo odmah vratiti i isti nije pominjao da mu je vozilo potrebno u druge svrhe. Na glavnom pretresu dodao je da je dok su oni sjedjeli u kafiću ''Kapitol'' D. više puta prolazio vozilom i gledao u njihovom pravcu. Upozoren na razlike u kazivanju, pred zamjenicom ODT-a i na glavnom pretresu istakao je da je tačna izjava sa glavnog pretresa '' da je kritičnog dana D. više puta prolazio vozilom pored Kapitola i gledao u njihovom pravcu'', a to je pričao i kod tužioca. U ''Kapitolu'' oni  T. su se slučajno našli, mada se u tom lokalu svakodnevno viđaju i sjede, a ne sjeća se da li su se tog dana prije neko što su se našli u ''Kapitolu'' čuli preko telefona. Sa njima za stolom jedno vrijeme je bila i T.ova sestra N.a, koja je otišla nekih pola sata prije nego što je on T.u dao vozilo. U odnosu na razlike u kazivanju, sud je prihvatio navode iz iskaza ovog svjedoka iz istražnog postupka, dok je izmijenio navode sa glavnog pretresa cijenio kao date u cilju olakšavanja krivično pravnog položaja okrivljenog. Ostale navode iz iskaza ovog svjedoka, sud je prihvatio, mada iz istih nije mogao utvrditi pravno relevantne činjenice vezane za kritični događaj, pošto ovaj svjedok nije bio očevidac istog. </span>
</p>
<p class="p11"></p>
<p class="p11">
<span>Iz zapisnika o uviđaju ODT-a iz B. Polja od 22.07.2012 godine, proizilazi da je zamjenik ODT-a Kljajević Katarina, u prisustvu ovlašćenih policijskih službenika dana 22.07.2012 godine, izvršila uviđaj u ul. Voja Lješnjaka u Bijelom Polju i da su prilikom uviđaja na licu mjesta pronađeni jedan projektil - zrno dvije pištoljske čaure 6,35 mm,  kao i PMV marke  BMW reg. oznaka  BP AS 766 na kojem nije bilo ošećenja, lice mjesta je fotografisano i skicirano te fotodokumentacija i skica lica mjesta čine sastavni dio zapisnika. </span>
</p>
<p class="p11"></p>
<p class="p11">
<span>Iz izvještaja o balističkom vještačenju Forezničkog centra Danilovgrad br. 3130/12 utvrđuje se da je Centru na vještačenje dostavljen pištolj ''Zastava'' Cal.6,35 mm, fab.br.T 748236, dva komada čaura sa oznakom proizvođača ''Geco 6,35'' jedan projektil . Dostavljeni pištolj je nepouzdan u funkcionisanju, jer isti nije serijski i fabrički proizvod, već se radi o gasnom pištolju koji je prepravljen u vatreno oružje u koji je umetnuta cijev koja nije ni ožljebljena. Kvalitet materijala pištolja je izuzetno loš za  vatreno oružje, tako da se veoma često dešavaju problemi u funkcionisanju istog.  Mišljenja su da dostavljeni pištolj može ispaljivati pištoljsku municiju kalibra 6,35 mm, ali je nepouzdan u funkcionisanju. Dostavljene sporne čaure su ispaljene iz dostavljenog pištolja. Dostavljeni sporni projektil je mogao biti ispaljen iz dostavljenog pištolja.  Nalaz i mišljenje Centra prihvatio u potpunosti kao realan i objektivan dat na osnovu  upoređivanja na komparativnom mikroskopu spornih sa nespornim projektilima po pravilima struke i nauke a potvrđen ostalim izvedenim dokazima.</span>
</p>
<p class="p11"></p>
<p class="p11">
<span>Iz potvrde o privremeno oduzetim predmetima UP PJ Bijelo Polje od 23.07. 2012 godine, proizilazi da su OPS UP PJ Bijelo Polje od T.E.a dana 23.07.2012 godine, u 14,30 h. privremeno oduzeli pištolj marke '' Zastava'' cal.6,35. mm, fak.br. T 748236 i šanžer pištolja bez metaka.</span>
</p>
<p class="p11"></p>
<p class="p11">
<span>Stoji činjenica da kritičnog događaja od pištoljskih projektila koje je ispalio okrivljeni nije oštećeno vozilo BMV reg. oznaka BP AS 766 u kom su se nalazili oštećeni D. i B., kao i da oštećeni nijesu zadobili povrede. Međutim, imajući u vidu nalaz i mišljenje Forezničkog centra da predmetni pištolj za koji nije sporno da je iz istog okrivljeni kritičnog događaja ispalio pištoljske projektile, nije pouzdan u funkcionisanju pošto se radi o gasnom pištolju koji je prepravljen u vatreno oružje u koji je umetnuta cijev koja nije ni ožljebljena, a kvalitet materijala je izuzetno loš za vatreno oružje pa kod činjenice da je na licu mjesta prilikom uviđaja nađen jedan projektil koji je po mišljenju istog Centra mogao biti ispaljen iz predmetnog pištolja, sud je prihvatio navode iz iskaza oštećenih da je pištoljske projektile okrivljeni ispalio u pravcu vozila u kom su se oni nalazili. U suprotnom da je okrivljeni projektile ispalio kako je to naveo u svojoj odbrani ''uvis pod uglom od 90 stepeni'', kod opštepoznate činjenice da projektil ispaljen iz vatrenog oružja ima putanju kosog hica isti ne bi mogao pasti na kritično mjesto</span>
</p>
<p class="p11"></p>
<p class="p11">
<span>Po ocjeni suda loš kvalitet materijala od kojeg je načinjen predmetni pištolj te činjenice i okolnosti: da je okrivljeni bio u vozilu koje se nalazilo u pokretu u momentu kada je iz pištolja ispaljivao projektile, da je istovremeno upravljao vozilom vožnjom unaprijed dok su mu tijelo i ruka bili protureni kroz staklo na vozačevim vratima i okrenuti unazad, da se vozilo oštećenog kretalo iza vozila okrivljenog u istom pravcu, te je bilo u zaklonu, koji je pravilo vozilo okrivljenog svojim spoljašnjim gabaritima da je okrivljeni prilikom ispaljivanja projektila bio limitiran gabaritima svog vozila (bočnom lijevom stranom) da je i vozilo oštećenog bilo u pokretu doprinijele su da ni jedan od ispaljenih projektila ne pogodi vozilo u kom su bili oštećeni.</span>
</p>
<p class="p11"></p>
<p class="p11">
<span>Sud je ubjeđenja da je meta okrivljenog bilo vozilo oštećenog D.a i lica u vozilu ali kako se radilo o dinamičnom događaju koji se dešavao za vrijeme dok su i vozilo okrivljenog i vozilo oštećenog bili u pokretu tako loša i komplikovana nišanska pozicija okrivljenog spriječila je okrivljenog da ispaljenim projektilima pogodi vozilo oštećenih i same oštećene</span>
</p>
<p class="p11"></p>
<p class="p3">
<span> Prihvatajući iskaze svjedoka D.a i B.a i dovodeći iste u vezu sa uviđajnom dokumentacijom te nalazom i mišljenjem Forezničkog centra, sud je utvrdio činjenično stanje da je okrivljeni T.E. dana 22.07.2012 godine, oko 14,30 h, u ul. Voja Lješnjaka u Bijelom Polju, na potezu između objekta stare samoposluge i JZU D.V.D.B.'', opšte opasnom radnjom, upotrebom opšte opasnog sredstva - pištolja, izazvao opasnost za život i tijelo oštećenih D.A.a i B.M.a, na način što je iz PMV marke '' Audi A-4'' reg.br. KO-AE 849, kojim je upravljao iz pravca Grada, nakon što je pretekao PMV marke '' BMW'' reg. oznaka BP AS 766 kojim je upravljao oštećeni D.  A., sa kojim se na mjesto suvozača nalazio B.M., po povratku na desnu stranu kolovoza, kroz otvoren prozor na lijevim vratima svoga vozila, dok se nalazio u pokretu  u pravcu vozila u kome su se nalazili oštećeni, ispalio tri metka iz pištolja marke ''Zastava'' cal.6,35 mm fabričkog broja T 748236, , koji je protivno čl. 10a Zakona o oružju (''Sl.list RCG'', br. 49/04; SL.list CG.br.49/08; br. 73/10; br. 20/11 i br. 40/11), neovlašćeno držao i nosio na javnom mjestu.</span>
</p>
<p class="p11"></p>
<p class="p11">
<span> Ovakvim svojim ponašanjem - ispaljivanjem projektila u pravcu vozila u kom su bili oštećeni D. i B. u momentu kad su njegovo vozilo i vozilo oštećenih  bila u pokretu u prometnoj gradskoj saobraćajnici, okrivljeni T. je izazvao konkretnu opasnost za život i tijelo oštećenih D.a i B.a  čime je ostvario obilježje bića krivičnog djela  izazivanje ošte opasnosti iz čl. 327 st.1. KZ, pri čemu je okrivljeni bio svjestan da ispaljujući projektile u  pravcu vozila u kom su bili D. i B. može dovesti u opasnot živote i tijelo istih pa je na to pristao čime je  i ovo krivično djelo izvršio sa umišljajem.</span>
</p>
<p class="p11"></p>
<p class="p11">
<span>Prilikom odlučivanja o vrsti i visini kazne sud je cijenio sve okolnosti iz čl.42 KZCG koje se odnose na odmjeravanje kazne pa je na strani okrivljenog T.E.a našao kao olakšavajuće okolnosti da se radi o  mlađoj osobi, da mu se oštećeni B. nije pridružio krivičnom gonjenju,  da se u toku postupka korektno držao, a na strani otežavajućih okolnosti, sud je cijenio njegovu raniju osuđivanost pa  imajući u vidu otežavajuće i olakšavajuće okolnosti sud je okrivljenom utvrdio kaznu zatvora pojedinačno i to: za krivično djelo izazivanje opšte opasnosti iz čl. 327. st.1. KZ, zatvor od šest mjeseci za krivično djelo nedozvoljeno držanje oružja i eksplozivnih materijala iz čl. 403. st.1. KZ, zatvor od 3 (tri) mjeseca, pa je primjenom čl.48 Krivičnog zakonika istog osudio na  jedinstvenu kaznu  zatvora u trajanju od  sedam mjeseci smatrajući da će se istom kaznom postići svrha kažnjavanja predvidjena u čl.32 Krivičnog zakonika.</span>
</p>
<p class="p11"></p>
<p class="p11">
<span>Shodno čl.51 Zakonika o krivičnom postupku sud je okrivljenom u izrečenu kaznu uračunao vrijeme provedeno u pritvoru od  23.07.2012 . godine do 23.08.2012  . godine.</span>
</p>
<p class="p11"></p>
<p class="p11">
<span>U smislu čl. 75 Krivičnog zakonika, od okrivljenog je trajno oduzeto vatreno oružje - piištolj marke ''Zastava'' cal.6,35 mm fabričkog broja T 748236, kao sredstvo izvršenja krivičnog djela. </span>
</p>
<p class="p11"></p>
<p class="p11">
<span>Odluka o paušalu donijeta je shodno odredbi čl. 226 Zkp-a, pri čemuje sud cijenio složenost i trajanje krivičnog postupka, te imovinske prilike okrivljenog.</span>
</p>
<p class="p11"></p>
<p class="p11">
<span>Shodno čl. 229 Zkp-a, okrivljeni je obavezan da plati troškove branioca po službenoj dužnosti A.B.L. po AT-u u ukupnom iznosu od 900,00 €, od čega za razgledanje pregled i kopiranje spisa predmeta 200,00 €, za sastav žalbe na rješenje o zadržavanju iznos od 400,00 €, za prisustvo ispitivanju okrivljenog kod sudije za istragu Osnovnog suda u B. Polju iznos od 200,00 €, za sastav žalbe na rješenje o određivanju pritvora iznos od 400,00 €, za sastav žalbe na rješenje o produženju pritvora iznos od 400,00  € i za pristup na glavni pretres dana 23.08.2012 godine iznos od 200,00 €,  umanjene za 50%.</span>
</p>
<p class="p11">
<span> </span>
</p>
<p class="p11">
<span>Oštećeni D.A. je radi ostvarivanja imovinsko pravnog zahtjeva  u smislu čl. 239 ZKP-a, upućen na parnični postupak, dok imovinsko pravnog zahtjeva od strane oštćenog B.a nije bilo.</span>
</p>
<p class="p11"></p>
<p class="p11">
<span>Sa navedenih razloga odlučeno je kao u izreci presude shodno čl.374 ZKP-a.</span>
</p>
<p class="p11"></p>
<p class="p14">
<span>OSNOVNI SUD U BIJELOM POLJU</span>
</p>
<p class="p14">
<span>Dana  23. 08. 2012. godine.</span>
</p>
<p class="p11"></p>
<p class="p11">
<span> </span>
</p>
<p class="p7"></p>
<p class="p7"></p>
<p class="p3">
<span>ZAPISNIČAR,			 			           S U D I J A  </span>
</p>
<p class="p3">
<span>Koviljka Lješnjak				    		       	Dragan Mrdak </span>
</p>
<p class="p11"></p>
<p class="p7"></p>
<p class="p11"></p>
<p class="p11"></p>
<p class="p11"></p>
<p class="p11"></p>
<p class="p11"></p>
<p class="p11"></p>
<p class="p11"></p>
<p class="p11"></p>
<p class="p11"></p>
<p class="p11"></p>
<p class="p11"></p>
<p class="p11"></p>
<p class="p3"></p>
<p class="p15"></p>
<p class="p15"></p>


</body>
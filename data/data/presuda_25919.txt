<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.5in 0.9in 0.5in 0.9in;}
.p1{text-align:center;hyphenate:auto;font-family:Arial;font-size:12pt;}
.p2{text-align:end;hyphenate:auto;font-family:Arial;font-size:12pt;}
.p3{text-align:start;hyphenate:auto;font-family:Arial;font-size:12pt;}
.p4{text-indent:0.5in;text-align:justify;hyphenate:auto;font-family:Arial;font-size:12pt;}
.p5{text-align:justify;hyphenate:auto;font-family:Arial;font-size:12pt;}
.p6{text-indent:0.5in;text-align:center;hyphenate:auto;font-family:Arial;font-size:12pt;}
.p7{text-indent:0.49166667in;text-align:start;hyphenate:auto;font-family:Arial;font-size:12pt;}
.p8{text-indent:0.49166667in;text-align:justify;hyphenate:auto;font-family:Arial;font-size:12pt;}
.p9{text-indent:0.375in;margin-right:-0.25in;text-align:justify;hyphenate:auto;font-family:Arial;font-size:12pt;}
.p10{text-indent:0.375in;text-align:justify;hyphenate:auto;font-family:Arial;font-size:12pt;}
.p11{text-align:start;hyphenate:auto;font-family:Times New Roman;font-size:12pt;}
.s1{font-style:italic;}
.s2{text-decoration:underline;}
</style>
<meta content="zorica.dabetic" name="author">
</head>
<body class="b1 b2">
<p class="p1"></p>
<p class="p1">
<span> HYPERLINK "http://sr.wikipedia.org/sr-el/%D0%A1%D0%BB%D0%B8%D0%BA%D0%B0:Coat_of_arms_of_Montenegro.svg" </span>
<!--Image link to '0.png' can be here-->
</p>
<p class="p1">
<span>   U IME CRNE GORE!</span>
</p>
<p class="p2">
<span>								Posl.br.K.83/13</span>
</p>
<p class="p3"></p>
<p class="p4">
<span>OSNOVNI SUD U HERCEG NOVOM, po sudiji Leković Branislavu, uz učešće zapisničara Milović Tereze, u krivičnom predmetu protiv okrivljeniog M.S., zbog krivičnog djela teška tjelesna povreda iz čl. 151 st. 1 Krivičnog zakonika, povodom optužnog predloga ODT H.Novi Kt.br.145/2012 od 18.06.2013 godine, nakon održanog javnog glavnog pretresa, dana 19.08.2013 godine, u prisustvu okrivljenog M.S., oštećenog U.P.N. i zamjenika ODT Herceg Novi Samardžić Nikole, donio je i javno objavio sljedeću </span>
</p>
<p class="p5"></p>
<p class="p1">
<span>P R E S U D U</span>
</p>
<p class="p1"></p>
<p class="p5">
<span>	 Okrivljeni M.S., JMBG ..., od oca  B. i majke S., rođene V., rođen ...godine u K., stalno nastanjenog u HN, ul....,  državljanin CG, oženjen, otac jednog maloljetnog djeteta, po zanimanju konobar, nezaposlen, neosuđivan.</span>
</p>
<p class="p5"></p>
<p class="p6">
<span>K r i v     j e</span>
</p>
<p class="p4">
<span>Što je :</span>
</p>
<p class="p5">
<span>	</span>
</p>
<p class="p5">
<span>	Dana 25.jula 2012.godine oko 03:00 časa na ulazu u diskoteku „P.“ u I. teško tjelesno povrijedio oštećenog U.P.N.,na način da ga je nakon kraće prepirke u diskoteci, udario zatvorenom šakom u predjelu nosa i na taj način mu nanio povredu u vidu rane razderine u predjlu nsa,praćene krvnim podlivom ispod desnog oka i prelomom nosnih kostiju sa pomjeranjem koštanih uIomaka,koja predstavlja tešku tjelesnu povredu,pri čemu je bio svjestan djela i htio njegovo izvršenje,</span>
</p>
<p class="p3"></p>
<p class="p7">
<span>-čime je izvršio krivično djelo teška tjelesna povreda iz čl.151 st.1 KZ  </span>
</p>
<p class="p3"></p>
<p class="p8">
<span>pa mu sud, na osnovu čl.151.stav 1 KZ i primjenom čl. 4, 32,36 ,42,52,53,54 KZ te čl.374,229.stav 1 i 239.stav 2. ZKP-a izriče</span>
</p>
<p class="p3"></p>
<p class="p1">
<span>USLOVNU OSUDU</span>
</p>
<p class="p1"></p>
<p class="p5">
<span>Kojom mu utvrđuje kaznu zatvora u trajanju od 6 (šest) mjeseci i istovremeno određuje da se ista neće izvršiti ukoliko okrivljeni u roku od 2 (dvije) godine ne učini novo krivično djelo.</span>
</p>
<p class="p5"></p>
<p class="p8">
<span>Oštećeni U.P.N. se upućuje na parnični postupak radi ostvarivanja imovinskopravnog zahtjeva.</span>
</p>
<p class="p5"></p>
<p class="p8">
<span>Okrivljeni se obavezuje da plati troškove krivičnog postupka u iznosu od 106,50 eura,kao i paušalni iznos od 50,00 eura u korist budžeta Crne Gore na žiro račun 832-158-14 u roku od 15 dana od pravosnažnosti presude.</span>
</p>
<p class="p3"></p>
<p class="p5"></p>
<p class="p1">
<span class="s1">O b r a z l o ž e n j e</span>
</p>
<p class="p5"></p>
<p class="p4">
<span>Osnovni državni tužilac Herceg Novi, podnio je ovom sudu optužni predlog Kt.br.145/2012 od 18.06.2013 godine protiv okrivljenog M.S., zbog krivičnog djela teška tjelesna povreda iz čl. 151.st. 1. KZ,te na glavnom pretresu precizirao činjenični opis djela na način bliže opisan u izreci ove presude i u završnoj riječi ostao pri preciziranom optužnom predlogu i predložio da sud okrivljenog oglasi krivim i osudi po zakonu.</span>
</p>
<p class="p9">
<span>	</span>
</p>
<p class="p5">
<span>	Okrivljeni M.S. je negirao izvršenje krivičnog djela stavljenog mu na teret i svoju krivicu zbog istog, te u svojoj odbrani u bitnom izjavio da se dana 25.07.2012 godine u ranim jutarnjim časovima nalazio u diskoteci "P." zajedno sa svojom suprugom N. , prijateljem B.Z. i njegovom djevojkom , a sa njima je bio i njihov zajednički prijatelj Ž.J..Objasnio je da su sjedali u separeu i nisu  pravili nikakve probleme , a da je pored njih  bilo jedno društvo od preko 20 momaka i djevojaka koji su zauzimali jedan veliki susjedni separe i nekoliko stolova visećih pored njega ,a  koje on nije  poznavao niti je na njih obraćao pažnju. Dodao je da su  isti bili u pijanom stanju ,da su razbijali čaše i flaše zbog čega je obezbjeđenje više puta dolazilo da ih smiri,a  kako ih je bilo dosta, obezbjeđenje je u više navrata izbacivalo po troje ili četvoro mladića pa je u jednom trenutku čitav- separe ostao prazan. Dalje je naveo  da je on sa mjesta na kojem je stajao vidio ulaz u diskoteku gdje su se ovi momci gurali sa obezbjeđenjem dok ih je izbacivalo, ali nije vidio da neko udara šakama u glavu bilo koga od ovih gostiju. Dodao je da  prije nego što su ti momci izbačeni , jedan od njih je sebi od glavu razbio praznu vinsku flašu i krv mu je potekla po čelu i licu pa su ga onda njegovi drugovi iznijeli vani. Istakao je da nikoga te večeri nije udario, niti je uopšte izlazio vani dok je trajala gužva oko izbacivanja a za sve je kasnije saznao od pripadnika obezbjeđenja među kojima je bio i njegov brat M.N.. Pojasnio je da iz viđenja poznaje P.V. jer su nekoliko puta zajedno igrali fudbal , ali da istog kritične večeri nije vidio,niti ga je udario šakom u glavu ili vrat ,te da oštećenog U.N. nije vidio kritičnom prilikom u diskoteci i nikada prije toga ,pa smatra da su ga ovi momci pomiješali sa nekim.</span>
</p>
<p class="p5"></p>
<p class="p5">
<span>	Sud je u postupku proveo dokaze saslušanjem svjedoka oštećenog U.P.N.,  te uz saglasnost stranaka čitanjem iskaza svjedoka G.A., Đ.I. ,P.N. i P.V., uz saglasnost stranaka čitanjem nalaza i mišljenja vještaka sudske medicine R.N.  od 24.04.2013godine,te izvještaja ljekara specijaliste bolnice Meljine br.1548 od 25.07.2012godine sa nalazima specijaliste rengenologa i otorinolaringologa i uput za bolničko liječenje jedinice za HMP br.5146 , te vršenjem uvida u izvještaj iz kaznene evidencije za okrivljenog.</span>
</p>
<p class="p5">
<span>	</span>
</p>
<p class="p5">
<span>	Analizirajući provedene dokaze, te dovodeći ih u vezu jedne sa drugima i sa odbranom okrivljenog, sud je utvrdio činjenično stanje kao u izreci presude, te našao da je okrivljeni izvršio krivično djelo koje mu se stavlja na teret.</span>
</p>
<p class="p5"></p>
<p class="p5">
<span>	Oštećeni u svojstvu svjedoka U.P.N. u bitnom je izjavio da je kritične večeri oko 00,30 časova   došao u „P“ sa svojim drugovima G.A., DŽ.I., P.N., P.V.m, P.N.1,a da su do njih u separeu sjedili okrivljeni M.S. i njegovo društvo, a ukupno ih je bilo troje do četvoro. Dalje je naveo da je u jednom trenutku jedan njegov drug ispio viski i stavio čašu na sto gdje su sjedili M.S. i njegovo društvo, a stavio je tako da je čaša bila na samoj ivici stola, a neko iz društva M.S. je uzeo tu čašu i sa njom lupio od stol, tako da je  izgledalo da mu je baš smetalo što su tu stavili  čašu. Istakao je da on na to nije  reagovao, a  nakon sat vremena ,dok je  stajao pored separea, pored njega je prošao M.S. i zakačio ga ramenom što je bilo provokativno i sigurno nije bilo slučajno,pa je nakon toga prišao okrivljenom M. i obratio se sa rječima "druže nemoj da me guraš, nisam ti ništa uradio",na šta mu je okrivljeni M. rekao „izađi napolje, izađi napolje" pozivajući ga na tuču. Pojasnio je da je u tom trenutku iz njihovog  separea izašao  P.N. i uhvatio ga ze rame i krenuo ga izvoditi iz diskoteke da ga ne bi tukli i u trenutku dok je njega P.N. izvodio iz diskoteke, trojica momaka iz  separea do njihovog gurali su ih sa leđa ,a u jednom trenutku P.N.je u diskoteci pao i primio nekoliko udaraca sa leđa.Istakao je da su zatim počeli i njega da udaraju sa leđa  ,a u trenutku kada se našao ispred P. primio je tri udarca u nos sa lijeve strane. Objasnio je da mu je navedene prve udarce zadao okrivljeni M.S. i da ga je  tukao još jedan momak kojeg je prepoznao P.V., ali da ne zna  ko ga je udario u nos,kojom prilikom mu je   iz nosa počela teći krv,pa je  otrčao stepenicama iznad P. i izašao na glavni put. Objasnio je da  je M.S. crne kratke kose, visine 185 do 190 cm, srednje građe, tamnog  tena,da na ušima ima minđuše i  da je te večeri na sebi imao bijelu košulju ,a oko vrata usku kožnu ogrlicu.Istakao je  da u    trenutku dok je bio iznad P. na putu, došla su i dva tri njegova druga ,a među njima i P.V. i da se pojavio  M.S. i pitao ih  ko ima problem i krenuo prema njemu da ga udara, a onda se između njih ispriječio P.V. raširivši ruke i rekao M.S. da nema nikakvih problema i da nema šta da se tuku, a njemu je govorio da bježi sa tog mjesta,ali u tom trenutku M.S. je udario V. zatvorenom šakom   sa desne strane u predjelu lica i vrata . Dodao je da je  te večeri završio u bolnici Meljine gdje su mu radili operaciju i konstatovali da je imao lom nosa.Naveo je  da dok su  stajali na putu iznad diskoteke P.,  pitao je Vasilija ko je ovaj momak koji ga je udarao i sa kojim je sve to započelo, a on mu je rekao da je to  M.S.. Objasnio je da   obezbeđenje iz diskoteke dok su ih tukli nije reagovalo.konačno je istakao da se ne pridružuje  krivičnom gonjenju protiv okrivljenog,ali da postavlja imovinsko pravni zahtijev.</span>
</p>
<p class="p5"></p>
<p class="p8">
<span>Svjedok G.A. je u bitnom izjavio da je kritične večeri oko 00,30 časova  došao u „P.“ sa svojim drugovima N.U., DŽ..I., P.N., P.V.m, P.N1. i da su  do njih u separeu   sjedili M.S. sa  društvom, a ukupno ih je bilo oko četvoro i da je u  jednom trenutku M.S.  prišao i zakačio U.N. ramenom, a zatim ga je M.S. uhvatio za ruku i  počeo da ga gura prema izlazu pa su svi krenuli prema izlazu da bi vidjeli šta se dešava, s tim što je prije svega P.N. obgrlio U.N. i pokušao da ga izgura kako ne bi bilo problema, ali su oni krenuli za njima i izgurali ih iz diskoteke. Dalje je naveo da po izlasku vidio da M.S. udara oštećenog U.N. u predjelu nosa, s tim što nije siguran koliko ga je puta udario jer je bila gužva, a sve se odigralo u nekolio sekundi,pa se nakon toga njegovo društvo počelo povlačiti iznad diskoteke prema ulici. Dodao je da dok su stajali na ulici iznad P. došao je M.S. sa nekim momcima i krenuo   na U.N., ali se ne sjeća  šta je sve bilo na ulici obzirom da se sve brzo odigralo, ali zna da je N. uzeo taksi i otišao u bolnicu.Pojasnio je da ne može da se sjeti kada su njega udarili, da li ispred diskoteke ili iznad, niti zna gdje,ali je po dolasku kući osjetio da mu je u predjelu desne jagodice oteklina, pa je zatim pošao  u bolnicu , gdje su mu konstatovali naprsnuće desne jagodične kosti. Opisao  je da M.S.  ima crnu kratku kosu, visine oko 180 cm, srednje građe i da je kritične noći na sebi imao bijelu košulju.   </span>
</p>
<p class="p3"></p>
<p class="p8">
<span>Svjedok DŽ.I. je u bitnom izjavio da je kritične večeri oko 00,30 časova sam došao u „P.“ sa svojim drugovima, N.U., G.A., P.N., P.V.m, P.N1. i da su do njih u separeu  sjedali M.S. i njegovo društvo, a ukupno ih je bilo troje do četvoro.Dalje je naveo da u trenutku dok je U.N. stajao pored separea prošao je M.S. i zakačio ga ramenom ,kojom prilikom su nešto pričali i M.S. ga je vukao napolje, iako U.N. nije htio da izađe. Naveo je da u toku noći vidio da je obezbeđenje dolazilo do tog stola i većinu vremena su  stajali do tog separea ,pa su predpostavili da oni imaju neke veze sa obezbeđenjem. Objasnio je da u trenutku dok je M.S. izguravao U.N., P.N1. je obgrlio U.N. i htio da ga izvede iz diskoteke na način da bi ga zaštitio,ali na izlazu iz diskoteke već su počeli da oštećenom U.N. zadaju udarce njih dvojica, trojica među kojima je bio i  M.S., a takođe su udarali i P.N1. sa leđa. Dalje je pojasnio da su i on kao i ostali njegovi drugovi krenuli prema izlazu ,pa su ti momci počeli i njih da udaraju na vratima diskoteke,pa  je i on  tu dobio udarac sa leđa u predjelu oka. Dodao je da je po izlasku iz diskoteke, krenuo da bježi , ali ga je  neko od njih zaustavio i udario zatvorenom pesnicom u predjelu nosa od kojeg udarca je pao na stepenice. Objasnio je da je iznad diskoteke na putu vidio je da je M.S. krenuo prema N. da ga udari, ali se tu umješao i P.V. i rekao mu da to više ne radi , da je dosta bilo,pa je u tom momentu M.S. udario i P.V. negdje u predjelu glave. Istakao je da su poslije toga  završili u bolnicu gdje je njemu konstatovan prelom nosa. Pojasnio je da mu je dan nakon kritičnog događaja P.V. rekao da se taj momak zove M.S. ,a koji je imao  kratku crnu kosu, visine oko 180 cm, malo krupnije građe ,a na sebi je imao bijelu košulju. </span>
</p>
<p class="p3"></p>
<p class="p8">
<span>Svjedok P.V. je u bitnom izjavio da se dana 25.07.2012. godine oko 03,00 časova ujutro  nalazio u diskoteci "P." sa svojim bratom N. i drugovima iz Novog Sada, U.N., G.A. i DŽ.I. ,kao i bratom od strica P.N1.. Objasnio je da je u jednom momentu vidio da nema nikog od njegovih drugova,a čuo je neku buku pa je  izašao ispred diskoteke i vidio  da je Nemanji i lgoru  krvav nos, a okrivleni M.S. kako  prilazi njegovom drugu N. ,pa je on  stao ispred okrivljenog i digao ruke ,pri tom rekavši mu  da ne žele da se tuku,ali ga je M.  udario zatvorenom šakom u predjelu donjeg djela desne strane lica, tj. na sastavu vilice i vrata,pa se   on u tom trenutku povukao, dok je iza njega bio oštećeni N. sa krvavim nosom.Dalje je naveo da on  nije  vidio ko je udario N. i  I., jer kada je izašao sve je bilo završeno, ali je vidio da je M.S. krenuo prema oštećenom U.N. da ga udari i u tom trenutku on je stao između njih dvojice. Dodao je da mu je U.N.   sutradan pričao da kada su on ,A. i I. izašli napolje da je jedna veće grupa momaka krenula prema njima i da ih je udarala.Poznato mu je  da je njegov drug G.A. zadobio povredu jagodčne  kosti i  te noći vidio je da  mu je to mjesto bilo natečeno. Istakao je da u trenutku kada je on stao izmedju okrivljenog M.S. i oštećenog U. ,nalazili su se iznad diskoteke gdje je  autobusko stajalište, odnosno do tog mjesta vode stepenice od diskoteke P., prema hotela "Vojvodina „ i Novosadskom naselju."</span>
</p>
<p class="p3"></p>
<p class="p8">
<span>Svjedok P.N. je u bitnom izjavio da se dana 25.07.2012. godine oko 03,00 časova ujutro, nalazio u diskoteci "P." sa svojim bratom Vasilijem i  drugovima svoga brata iz Novog Sada, U.N., G.A. i DŽ.I..Objasnio je da su u separeu do njih  sjedili   M.S., Ž.I. ili I. i  još jedan momak koji se preziva B. i da su u jednom trenutku ovi momci dok su prolazili  zakačili U.N. i on im je rekao da ne želi da se svađa sa njima, a oni su ga izgurali vani kako bi se   sa njim potukli. Dalje je naveo  da su G.A. i DŽ.I.  krenuli za N. kako bi ga branili, odnosno kako bi spriječili eventualnu tuču a i on je izašao za njima i vidio je da su oštećeni U. i I. imali krvave noseve, a A. se držao za jagodičnu kost. Pojasnio je da se u jednom trenutku okrivljeni zaletio prema oštećenom i htio je da ga udari, ali da je V. je stao između njih, digao ruke i rekao “nećemo momci, pustite ga", a okrivljeni je zatim njegovog brata lijevom rukom,zatvorenom šakom udario u desnu stranu vrata. Dodao je da  nakon što je okrivljeni zatim krenuo prema njemu da ga udari rukom, ali je  onda brat okrivljenog  M. N. rekao da ga ne diraju i tada su krenuli prema Igalu. Objasnio  je da obzirom da je bila gužva nije  vidio ko je koga udario, ali je poslije shvatio da je oštećenog udario Ž.. Naveo  je da je M.S.  te večeri imao bijelu košulju,   B. crnu košulju, a ne može da se sjeti šta je Ž. imao na sebi i da njemu  N.,A. i Igor nisu pričali ko ih je udarao i da  oni te momke ni ne poznaju. </span>
</p>
<p class="p3"></p>
<p class="p10">
<span> Sud je prihvatio iskaz oštećenog U.P.N. i iskaze svjedoka G.A., DŽ.I., P.V. i P.N.  kao vjerodostojane i uvjerljive, jer su isti međusobno saglasni u pogledu odlučnih okolnosti, a osim toga potvrđeni su pismenim dokazima u spisima predmeta - medicinskom dokumentacijom,te nalazom i mišljenjem vještaka sudsko-medicinske struke dr R.N.. Naime,navedeni svjedoci saglasno opisuju nastanak i tok kritičnog događaja i radnje koje je okrivljeni preduzimao tom prilikom. Okolnost da je oštećeni U. naveo da nije vidio ko mu je zadao udarce u predjelu nosa,kao i svjedok P.N. koji je naveo da ne zna ko je koga udarao jer je izašao iz diskoteke kad se sve završilo,upravo ukzauju da su iskazi navedenih svjedoka objektivni i nepristrasni .</span>
</p>
<p class="p5"></p>
<p class="p5">
<span>	Iz izvještaja ljekara specijaliste bolnice Meljine br.1548 od 25.07.2012 godine sa nalazima specijaliste rengenologa i otorinolaringologa i uputa za bolničko liječenje jedinice za HMP br.5146,te iz nalaza i mišljenja vještaka sudske medicine dr. R.N. od 24.04.2013. godine proizilazi da je oštećeni U.P.N. u predmetnom događaju zadobio povredu u vidu razderine u predjelu nosa, praćenu krvnim podlivom ispod desnog oka i prelomom nosnih kostiju sa pomjeranjem koštanih ulomaka. Navedena povreda predstavlja tešku tjelesnu povredu i posledica je dejstva tupine mehaničke sile, i nastala je usled jednokratnog aktivnog dejstva tupog teškog i jako zamahnutog mehaničkog oruđa - udarca, moguće i pesnicom, ili za to nekim drugim pogodnim oruđem.</span>
</p>
<p class="p5">
<span> </span>
</p>
<p class="p5">
<span>	Sud je prihvatio navedeni nalaz i mišljenje vještaka sudske medicine jer je zasnovan na medicinskoj dokumentaciji u spisu, dat je prema pravilima struke i nauke, od strane kompetentnog vještaka, a na isti stranke nisu imale primjedbi.</span>
</p>
<p class="p5"></p>
<p class="p4">
<span>Iz izvještaja iz kaznene evidencije na ime okrivljenog M.S. proizilazi da isti nije osuđivan.</span>
</p>
<p class="p5"></p>
<p class="p4">
<span>Sud nije prihvatio odbranu okrivljenog M.S. jer je ista obezvrijeđena izvedenim dokazima, a naročito iskazom oštećenog i navedenih svjedoka . Naime,svjedok P.V. je naveo da je od ranije poznavao M. S.,što je i sam okrivljeni M. potvrdio rekavši da je sa Pejovićem Vasilijem par puta igrao fudbal,pa je P.V. kritične noći stao između okrivljenog M.S. i oštećenog U.P.N.  ,kako bi odbranio oštećenog Uzelac od daljih napada ,kojom prilikom je  i sam Pejović  zadobio udarac ,što su decidno potvrdili i ostali svjedoci. Svjedok G.A. je naveo da je po izlasku iz diskoteke vidio kako okrivljeni udara oštećenog u predjelu nosa.Svjedok DŽ.I. je istakao da je po izlasku iz diskoteke vidio dva ili tri momka,među kojima i okrivljenog M.a kako udaraju oštećenog U.N. i i P.N1.. Osim toga,nalazom i mišljenjem vještaka sudske medicine dr.R.N. su potvrđeni iskazi oštećenog i navedenih svjedoka u odnosu na mehanizam i način  nastanka povreda kod oštećenog u predjelu nosa,te naglašeno da su povrede kod oštećenog u predjelu nosa nastale jednokratnim djelovanjem tupine mehaničkog oruđa ,a moguće i stisnutom pesnicom. </span>
</p>
<p class="p4">
<span>Osim toga, sud je uvjerenja da je odbrana okrivljenog neubjedljiva i usmjerena na izbjegavanje krivice, posebno u dijelu u kom ističe da kritičnom prilikom nije učestvovao u bilo kakvoj tuči, jer ista nije potvrđena nijednim izvedenim dokazom, a naročito je nelogičan njegov iskaz u dijelu u kom navodi da kritične večeri nije ni izašao iz diskoteke već se cijelo vrijeme nalazio unutra,što je obezvrjeđeno izjavama svjedoka koji su ga jasno prepoznali i opisali kao lice koje je na ulazu u diskoteku „P.“ udarao oštećenog Uzelac .</span>
</p>
<p class="p5"></p>
<p class="p5">
<span>	Polazeći od naprijed analiziranih i provedenih dokaza, sud je nesumnjivo utvrdio da je okrivljeni M.S. dana 25.jula 2012.godine oko 03:00 časa na ulazu u diskoteku „P.““u lgalu,teško tjelesno povrijedio oštećenog U.P.N.,na način da ga je nakon kraće prepirke u diskoteci udario zatvorenom šakom u predjelu nosa i na taj način mu nanio povredu u vidu rane razderine u predjlu nosa,praćene krvnim podlivom ispod desnog oka i prelomom nosnih kostiju sa pomjeranjem koštanih uIomaka.</span>
</p>
<p class="p5"></p>
<p class="p5">
<span>	U naprijed opisanim radnjama okrivljenog, sud je našao sva obilježja krivičnog djela teška tjelesna povreda iz čl. 151.stav 1. KZ, jer je okrivljeni kritičnog dana drugog teško tjelesno povrijedio na naprijed opisani način.</span>
</p>
<p class="p5"></p>
<p class="p5">
<span>	U odnosu na oblik vinosti, sud je utvrdio da je okrivljeni ovo krivično djelo počinio sa direktnim umišljajem, jer je bio svjestan da udaranjem oštećenog na opisani način,istog može teško tjelesno povrijediti, a to je i htio.Dakle bio je svjestan svog djela i htio je njegovo izvršenje.</span>
</p>
<p class="p5">
<span> </span>
</p>
<p class="p5">
<span>	Odlučujući o vrsti i visini krivične sankcije koju okrivljenim treba izreći za počinjena krivična djela, sud je cijenio sve okolnosti iz čl.42 KZ. Shodno navedenom zakonskom propisu sud je okrivljenom M.S. kao olakšavajuće okolnosti cijenio to što je otac jednog maloljetnog djeteta,te raniju neosuđivanost i okolnost da se oštećeni nije pridružio krivičnom gonjenju. Na drugoj strani,sud nije našao otežavajućih okolnosti, pa je okrivljenom utvrdio kaznu zatvora u trajanju od 6 (šest) mjeseci, jer je našao da je ovako utvrđena kazna u skladu sa ličnošću okrivljenog i težinom izvršenog djela. Međutim, kada se ima u vidu ranija neosuđivanost okrivljenog, odnosno ukupnost svih olakšavajućih okolnosti i odsustvo otežavajućih okolnosti, sud je mišljenja da se navedeno djelo može smatrati lakšim, te da nije nužno, s obzirom na ličnost  okrivljenog, prema njemu  primjeniti kaznu, jer se osnovano može očekivati da će i samo upozorenje uz prijetnju kaznom dovoljno uticati na njih da ubuduće ne vrše krivična djela.Zbog toga je sud primjenom članova  52 , 53  i 54. KZ, istovremeno odredio da se utvrđena kazna zatvora u trajanju od 6(šest) mjeseci neće izvršiti ako okrivljeni za vrijeme od 2 (dvije) godine ne izvrši novo krivično djelo, s time što je vrijeme provjeravanja odmjereno u skladu sa visinom utvrđene kazne i ličnosti okrivljenog .</span>
</p>
<p class="p5"></p>
<p class="p5">
<span>	Na osnovu čl. 239 st. 2 ZKP-a, oštećeni U.P.N. je upućen na parnični postupak radi ostvarivanja imovinsko pravnog zahtjeva, jer podaci u ovom postupku nisu pružali osnov ni za djelimično presuđenje, a njihovo pribavljanje bi vodilo odugovlačenju postupka.</span>
</p>
<p class="p5"></p>
<p class="p5">
<span>	Odluka o troškovima krivičnog postupka zasniva se na odredbi čl.229.st.1.ZKP-a,pa je okrivljeni obavezan da plati troškove krivičnog postupka u u ukupnom iznosu od 106,50 eura koji se odnose na troškove provedenog medicinskog vještačenja u iznosu (60,50 eura) i putne troškove oštećenog U.P.N. u iznosu (46,00eura),kao i da plati paušalni iznos od 50,00 eura koji je odmjeren u skladu sa složenosti i dužinom trajanja krivičnog postupka i imovnim stanjem okrivljenog.</span>
</p>
<p class="p5"></p>
<p class="p1">
<span>OSNOVNI SUD U HERCEG NOVOM</span>
</p>
<p class="p1">
<span>Dana 19.08.2013 godine.</span>
</p>
<p class="p5"></p>
<p class="p5">
<span>Zapisničar					                 		        Sudija,</span>
</p>
<p class="p5">
<span>Malović Tereza					                        Branislav Leković</span>
</p>
<p class="p5"></p>
<p class="p5"></p>
<p class="p5"></p>
<p class="p5">
<span class="s2">Pravna pouka:</span>
</p>
<p class="p5">
<span>Protiv ove presude dozvoljena je žalba </span>
</p>
<p class="p5">
<span>u roku od 8 dana od dana prijema, </span>
</p>
<p class="p5">
<span>Višem sudu u Podgorici, a preko ovog</span>
</p>
<p class="p5">
<span>suda. </span>
</p>
<p class="p5"></p>
<p class="p5"></p>
<p class="p5"></p>
<p class="p5">
<span>DNA: </span>
</p>
<p class="p5">
<span>- ODT H.Novi</span>
</p>
<p class="p5">
<span>- okrivljenom</span>
</p>
<p class="p5">
<span>- oštećenom</span>
</p>
<p class="p5">
<span> - U spise</span>
</p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p11"></p>


</body>
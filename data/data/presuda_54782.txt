<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:start;hyphenate:auto;font-family:Times New Roman;font-size:12pt;}
.p2{text-align:end;hyphenate:auto;font-family:Times New Roman;font-size:12pt;}
.p3{text-align:end;hyphenate:auto;font-family:Arial;font-size:12pt;}
.p4{text-align:center;hyphenate:auto;font-family:Arial;font-size:12pt;}
.p5{text-align:justify;hyphenate:auto;font-family:Arial;font-size:12pt;}
.p6{text-align:start;hyphenate:auto;font-family:Arial;font-size:12pt;}
</style>
<meta content="lidija.maros" name="author">
</head>
<body class="b1 b2">
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p2"></p>
<p class="p3"></p>
<p class="p3">
<span>Posl. br. K. 389/11/11</span>
</p>
<p class="p4">
<span>U IME CRNE GORE</span>
</p>
<p class="p4"></p>
<p class="p5">
<span>Osnovni sud u Kotoru kao nadležni prvostepeni krivični sud, po sudiji Danijele Samardžić, uz učešće zapisničara Ane Marije Petković, u krivičnom predmetu protiv optuženog Č D iz K, koga brani adv. N K iz K, zbog krivičnog djela teško djelo protiv bezbijednosti javnog saobraćaja iz čl. 348. stav 1. u vezi sa krivičnim djelom ugrožavanja javnog saobraćaja iz čl. 339. stav 1. Krivičnog zakonika, koji se vodi po optužnici ODT Kotor Kt. br. 29/11 od 23.08.2011.god., nakon održanog glavnog i javnog pretresa dana 23.10.2012.god., u prisustvu zamjenika ODT Kotor Danke Živković, optuženog Č D i njegovog branioca,  donio je i istog dana javno objavio sljedeću </span>
</p>
<p class="p4"></p>
<p class="p4">
<span>P R E S U D U</span>
</p>
<p class="p5"></p>
<p class="p5">
<span>Optuženi Č D od oca Z i majke A rodjene L, rodjen  .god., u K, stalno nastanjen u K, V b.b., državljanin Crne Gore, neoženjen, bez djece, pismen, student, sa završenom SSS, srednjeg imovnog stanja, ranije neosuđivanog, protiv kojeg se ne vodi postupak za drugo krivično djelo </span>
</p>
<p class="p4"></p>
<p class="p4">
<span>K r i v  j e, </span>
</p>
<p class="p5">
<span>Što je</span>
</p>
<p class="p5">
<span>Dana 10.03.2010.god. oko 16,30 časova, na magistralnom putu B – T, u blizini skreta nja ka naselju R, upravljajući putničkim vozilom marke O V reg. oznaka KO  , suprotno odredbama čl. 44. stav 2. i čl. 200. stav 1. Zakona o bezbijednosti saobraćaja na putevima, ugrozio saobraćaj dovodeći u opasnost život saputnika R N iz K, kao i oštećenog S Biz N, na način što je vozilom upravljao u pripitom stanju sa 0,85 promila apsulutnog alkohola u krvi, i što je otpočeo preticanje vozila marke F reg. oznaka   koje se kretalo ispred njegovog i time, obzirom na postojeće okolnosti na putu i saobraćaju – nailazak vozila – autobusa iz suprotnog smjera, ugrozio druge učesnike saobraćaja, usled čega je u lijevoj kolovoznoj traci došlo do kontakta prednjieg dijela vozila marke O V kojim je upravljao okrivljeni, sa prednjim dijelom autobusa marke I reg. oznaka NK    , vlasništvo d.o.o. G N, kojim je iz suprotnog smjera propisno upravljao oštećeni S B, kojom prilikom je oštećeni – saputnik u vozilu okrivljenog, R Nzadobio teške tjelesne povrede u vidu pukotinskog preloma vrata desne lopatične kosti sa krvnim podlivom u predjelu desnog ramena, potres mozga i laku tjelesnu povredu u vidu nagnječenja u desnoj polovini čeonog predjela sa tačkastom ranom u desnoj polovini čeonog predjela, dok je oštećeni S B, vozač autobusa, zadobio laku tjelesnu povredu nagnječenja slabinskog predjela. </span>
</p>
<p class="p5"></p>
<p class="p5">
<span>-čime je učinio krivično djelo teško djelo protiv bezbijednosti javnog saobraćaja iz čl. 348. stav 1. u vezi sa krivičnim djelom ugrožavanja javnog saobraćaja iz čl.339. stav 1. Krivičnog zakonika. </span>
</p>
<p class="p5"></p>
<p class="p5">
<span>Pa ga sud na osnovu naprije navedene krivično pravne odredbe i članova 2, 3, 4, 5, 8, 13,15, 33, 36, 42, 45, 46, 52, 53 i 54. Krivičnog zakonika i čl.  227, 229, 368 i 374. ZKP-a izriče</span>
</p>
<p class="p4">
<span>U S L O V N U   O S U D U </span>
</p>
<p class="p4"></p>
<p class="p5">
<span>Kojom utvrđuje kaznu zatvora u trajanju od 4 (četri) mjeseca i istovremeno određuje da se kazna neće izvršiti ukoliko optuženi za vrijeme od dvije godine od dana pravosnažnosti presude ne učini novo krivično djelo.</span>
</p>
<p class="p5"></p>
<p class="p5">
<span>Dužan je okrivljeni na ime troškova krivičnog postupka uplatiti iznos od 346,50 € i na ime sudskog paušala uplatiti iznos od 50,00 € na žiro račun Osnovnog suda u Kotoru br. 832 – 16 – 52, sve u roku od 15 dana od dana pravosnažnosti presude.</span>
</p>
<p class="p6"></p>
<p class="p4">
<span>O b r a z l o ž e nj e</span>
</p>
<p class="p4"></p>
<p class="p5">
<span>ODT iz Kotora podnio je ovom sudu optužnicu Kt. br. 29/11 od  23.08.2011.god. protiv Č Diz Kotora, zbog krivičnog djela teško djelo protiv bezbjednosti javnog saobraćaja iz čl. 348. stav 1. u vezi sa krivičnim djelom ugrožavanja javnog saobraćaja iz čl. 339. stav 1. Krivičnog zakonika.</span>
</p>
<p class="p5"></p>
<p class="p5">
<span>U svojoj odbrani optuženi je izjavio da je kritične prilike upravljao svojim vozilom krećući se iz pravca B u pravcu K, koje prilike su na mjestu suvozača bili J M i oštećeni R N.. Navodi da se kroz mjesto R kretao brzinom od 70 km/h gdje je u jednom trenutku odlučio da pretekne putničko motorno vozilo koje se nalazilo u koloni ispred njega, te u trenutku kada ga je sustigao i kada su se kretali paralelno naišao je autobus koji se kretao iz pravca K u pravcu B u kom trenutku je pokušao da koči i da se vrati u svoju traku koje prilike mu je vozilo i proklizalo, međutim kako je vozilo koje je imao namjeru da pretekne kočilo, nije imao prostora da se vrati u traku iza njega i istom se maksimalno približio, gdje je i pored toga došlo do kontakta između njegovog vozila  i autobusa. Navodi da je svojim prednjim dijelom udario u prednji lijevi dio autobusa nakon čega je izgubio svijest, a da se osvijestio u bolničkom vozilu, nakon čega je više puta gubio svijest, da je zadobio povrede i to glave i ruke, dok su mu drugovi (saputnici) zadobili lakše povrede, kao i putnici u autobusu. Istakao je i to da je preticanje izvršio na dozvoljenom mjestu, međutim da su uslovi za vožnju bili veoma slabi jer je padala kiša, da je vidljivost bila veoma smanjena, te da su se na putu izvodili radovi, a put od istih blatnjav, a prilikom preticanja nije primjetio autobus i ne zna odakle se stvorio. Istakao je i to da je kritičnog dana prethodno bio na ručku sa svojim prijateljima, koje prilike je popio 1dl vina, te da je mišljenja da to nije moglo da utiče na njegovu sposobnost da upravlja motornim vozilom jer je to njegov svakodnevni ritual da popije čašu vina, poslije ručka.  </span>
</p>
<p class="p5"></p>
<p class="p5">
<span>U dokaznom postupku koji je proveden radi rasvijetljavanja činjeničnog stanja i krivice optuženog sud je proveo sljedeće dokaze: saslušao je svjedoka oštećenog R N, svjedoka K Mu, na saglasnost stranaka pročitan je iskaz svjedoka oštećenog S B sa zapisnika od 09.03.2011.g,   pročitani su: zapisnik sa uviđaja UP PJ Kotor br.72 od 10.03.2010.god., sa skicom lica mjesta, izvještaj o alkoholisanosti KCCG A. br. 351 od 17.03.2010.god., izvršen je uvid u fotodokumentaciju UP PJ Kotor br. 52/10 od 10.03.2010.god., pročiana je potvrda SB Vaso Ćuković – Risan br. 06 – 187 od 12.03.2010.god., izvještaj o dijagnozi SB Vaso Ćuković – Risan br. 06 – 239 od 21.03.2011.god., akt SB Vaso Ćuković – Risan br. 06 – 239 od 21.03.2012.god. sa izvještajem ljekara specijaliste na ime R N a od 10.03.2010.god. sa anamnezom i nalazom tokom bolesti, otpusna lista sa epikrizom mat. br. 473 na ime R N od 11.03.2010.god.,  na saglasnost stranaka pročitani su nalaz i mišljenje vještaka medicinske struke dr K Nposl. br. Ki. 17/11 od 21.04.2011.god. i nalaz i mišljenje vještaka saobraćajne struke dipl. ing. P Č posl. br. Ki. 17/11 od 29.06.2011.god.</span>
</p>
<p class="p5"></p>
<p class="p5">
<span>Oštećeni R N je izjavio da je kritične prilike bio na zadnjem sjedištu O kojim je upravljao optuženi Č D, dok je na prednjem sjedištu sjedao  J, te da je, kada su krenuli iz B u pravcu K, bio jako umoran tako da je odmah u vozilu zaspao pa nije znao šta se i kako dogodilo, a osvijestio se tek u bolnici u E, da bi naknadno o čitavom događaju čuo samo priču, a tako  da se ne može sjetiti događaja. Objasnio je da njegova povreda nije onakava kako je to opisano u optužnom aktu, odnosno da nije prouzrokovala ozbiljne posledice i već sutradan je mogao da radi, pa smatra da nije imao potres mozga i da je ta dijagnoza postavljena samo zato što nije mogao da se izjasni šta se kritične prilike desilo, osim da kada je izašao iz vozila da je bilo blato. Kao oštećeni nije se pridružio krivičnom gonjenju i nije postavljao imovinsko pravni zahtjev.</span>
</p>
<p class="p5"></p>
<p class="p5">
<span>Svjedok-oštećeni S B je izjavio da se kritične prilike kretao iz pravca T u pravcu B, koje prilike su uslovi za vožnju bili loši i padala je kiša, te da je u mjestu R, u njemu lijevoj krivini, pmv marke ’’O V’’ krenulo da pretiče pmv F koje prilike je izgubilo kontrolu, proklizalo je i poprečke se okrenuo, nakon čega je vozač ispravio auto i došlo je do čeonog kontakta. Objasnio je da je pokušao da izbjegne kontakt i pobjegao u desnu stranu puta, nakon čega je izgubio kontrolu nad autobusom, pa je po njegovom mišljenju zbog oštećenja glave upravljača i otkazivanja kočnica, nastavio da se kreće pravolinijski oko 10 – 15 metara i sletio  u kanal i prevrnuo se na desnu bočnu stranu., kojom prilikom je zadobio tjelesne povrede i povredu kičme. Kao oštećeni nije se pridružio krivičnom gonjenju i nije postavljao imovinsko pravni zahtjev.</span>
</p>
<p class="p5"></p>
<p class="p5">
<span>Svjedok K M je na zapisniku od 10.03.2011.god. pred istražnim sudijom ovoga suda izjavila da je kritične prilike sjedala na prvom sjedištu autobusa, iza konduktera i vidjela šta se desilo. Objašnjava da se autobus kretao iz pravca T u pravcu B, da je u mjestu R u blagoj lijevoj krivini pmv O krenulo da pretiče kolonu vozila na čijem začelju je bio pmv marke F, nakon čega se autobus sklonio svoju desnu stranu da bi ga izbjegao, međutim došlo je do kontakta u prednji lijevi točak, posle čega autobus ’’slijeće’’ sa puta i prevrće se na bočnu stranu, a koje prilike je i ona sama zadobila nekoliko većih hematoma, ali se nikome nije obratila za pomoć.  Dodala je  da se autobus prevrnuo u iskopu koji je bio velik, ali da ne zna da li su taj iskop napravile građevinske mašine ili je nastao  na neki drugi način, a da je kritične prilike padala kiša i da je bila magla koja je počela da se ’’spušta’’, međutim, i pored toga, ona je jasno vidjela je pmv ’’O’’. </span>
</p>
<p class="p5"></p>
<p class="p5">
<span>Iz zapisnika sa uviđaja UP PJ Kotor br.72 od 10.03.2010.god. sa skicom lica mjesta, proizilazi da se saobraćajna nezgoda dogodila dana 10.03.2010.godine u 16,30  časova na putu M2 R – B, te da ista predstavlja međusobni sudar vozila u pokretu iz suprotnih smjerova, te da su istoj učestvovali Č D koji je upravljao PMV reg.ozn KO  i S B koji je upravljao PMV reg.ozn.NK kojom prilikom su zadobili povrede S B i saputnik u vozilu reg.ozn KO AF   R N.   Iz skice lica mjestasud je utvrdio položaj vozila nakon saobraćajne nezgode. </span>
</p>
<p class="p5"></p>
<p class="p5">
<span>Iz izvještaja o alkoholisanosti KCCG A. br. 351 od 17.03.2010.god. proizilazi da je optuženom kritičnog dana, analizom krvi, koja je izvršena po metodi ’’Widmark’’, nađeno 0,43 promila (9,335 mmola/l) apsulutnog alkohola, a koja analiza je izvršena cca 3 sata nakon saobraćajne nezgode.</span>
</p>
<p class="p5"></p>
<p class="p5">
<span>Iz fotodokumentacije UP PJ Kotor br. 52/10 od 10.03.2010.god. utvrđen je izgled lice mjesta na kojem se kritičnog dana desila saobraćajna nezgodi, položaj vozila nakon saobraćajne nezgode, oštećenja na istima, kao i da je kritične prilike asvaltni zastor bio mokar, a vidljivost dobra.</span>
</p>
<p class="p5"></p>
<p class="p5">
<span>Iz izvještaja o dijagnozi SB Vaso Ćuković – Risan br. 06 – 239 od 21.03.2011.god. proizilazi da je u istom konstatovano da s obzirom da u arhivi nije postojao duplikat izvještaja ljekara koji je vršio pregled, a u protokolu je postojao evidentiran pregled S B, na osnovu istog je izdat izvještaj o diagnozi, a kao ista je konstatovana ’’nagnječenje slabinske regije’’. </span>
</p>
<p class="p5"></p>
<p class="p5">
<span>Iz potvrde SB Vaso Ćuković – Risan br. 06 – 187 od 12.03.2010.god. proizilazi da je Č D u saobraćajnoj nezgodi zadobio sledeće povrede: potres mozga, nagnječenje čeonog dijela glave, čeone ogrbotine u predijelu lica i nosa, razderotine gornje usne i ogrebotine lijeve ruke, da je oštećeni R N zadobio sledeće povrede: potres mozga, nagnječenje desnog čeonog dijela glave i naprslinu vrata desne lopatice.</span>
</p>
<p class="p5"></p>
<p class="p5">
<span>Iz akta SB Vaso Ćuković – Risan br. 06 – 239 od 21.03.2012.god. sa izvještajem ljekara specijaliste na ime R N od 10.03.2010.god. sa anamnezom i nalazom tokom bolesti proizilazi da je u istoj konstatovano da je od strane JZU Specijalna bolnica za ortopediju, neurohirurgiju i neurologiju ’’Vaso Ćuković’’ – Risan dostavljen predmetni izvještaj uz kojeg je istovremeno dostavljena i fotokopija istorije bolesti, otpusne liste i nalaza pri prijemu za oštećenog R N, kao i potvrda sa dijagnozom za oštećenog S B. Iz fotokopije izvještaja ljekara specijaliste za oštećenog R N proizilazi da je isti kritičnog dana primljen u ovu ustanovu zbog povrede glave i desnog ramena zadobijenih u saobraćajnoj nezgodi, na mjestu suvozača. </span>
</p>
<p class="p5"></p>
<p class="p5">
<span>Iz otpusne liste sa epikrizom mat. br. 473 na ime R N od 11.03.2010.god. proizilazi da je isti opserviran na neuro – hiruškom odjeljenju, te je dana 11.03.2010.god. otpušten bez znakova neuroloških komplikacija, uz savjet da miruje i po potrebi uzima analgetike.</span>
</p>
<p class="p5"></p>
<p class="p5">
<span>Iz nalaza i mišljenja vještaka medicinske struke dr K N posl. br. Ki. 17/11 od 21.04.2011.god., proizilazi da je S B zadobio sledeću povredu nagnječenje slabinskog predjela, te da navedena povreda u vrijeme nanošenja predstavlja laku tjelesnu povredu i da je nastala uslijed udara o tupo – tvrde predmete u unutrašnjosti autobusa u kojem se imenovani nalazio. Nadalje proizilazi da je oštećeni R N zadobio tjelesne povrede i to: nagnječenje u desnoj polovini čeonog predjela sa tačkastom ranom u desnoj polovini čeonog predjela, pukotinasti prelom vrata desne lopatičaste kosti sa krvnim podlivom u predjelu desnog ramena, i potres mozga, te navedene povrede u vrijeme nanošenja, skupa procijenjeno, tešku tjelesnu povredu i iste su nastale uslijed udara u tupo – tvrde predmete u unutrašnjosti putničkog motornog vozila u kojem se imenovani nalazio. Pukotinasti prelom vrata desne lopatične kosti sa krvnim podlivom u predjelu desnog ramena i potres mozga predstavljaju u vrijeme nanošenja, sami za sebe, procijenjeni kao pojedinačno, tako i u svom ukupnom djelovanju, tešku tjelesnu povredu, dok nagnječina u desnoj polovini čeonog predjela sa tačkastom ranom u desnoj polovini tjemenog predjela predstavlja u vrijeme nanošenja sama za sebe, pojedinačno procijenjena, laku tjelesnu povredu. Iz nalaza je takođe utvrđeno da je optuženi Č D u vrijeme  predmetne sapobraćajne nezgode nalazio u pripitom stanju sa koncetracijom apsolutnog alkohola u krvi u iznosu od 0,85‰, apsolutnog alkohola  (što je utvrdio na osnovu analize krvi, koja je izvršena po metodi ’’Widmark’’, nađeno 0,43 promila (9,335 mmola/l) a koja analiza je izvršena u 19,20 časova, dakle  nakon 2 sata i 50 minuta nakon odigravanja predmetne saobraćajne nezgode), te se u takvom stanju pojavljuju prvi znakovi uticaja alkohola, kao što su nekritičnost, promijenjen govor, želja za isticanjem uz precjenjivanjem sopstvenih sposobnosti, smanjenje sposobnosti pamćenja i zapažanja, dolazi do smetnji u pokretima i hodu, oslabljeno je primanje osjećaja, raste sklonost pričljivosti – govorljivosti, te da je osoba razdražljiva. </span>
</p>
<p class="p5"></p>
<p class="p5">
<span>Iz nalaza i mišljenja vještaka saobraćajne struke dipl. ing. P Č posl. br. Ki. 17/11 od 29.06.2011.god., proizilazi da  se neposredno prije nezgode vozač autobusa kretao pravilnom putanjom pokolovozu, dok je putanja kretanja vozila O bila nepravilna kako u odnosu na stanje kolovoza tako i u odnosu na stvorenu saobraćajnu situaciju( nailazak vozila iz suprotnog smera), a koji propust od strane vozača vozila  O je bio u direktnoj uzročnoj vezi sa nastankom nezgode, te da je  je do saobraćajne nezgode došlo usled toga što vozač vozila O, nije upravljao sa svojim vozilom sa dovoljno pažnje usled čega je svojim vozilom prešao na suprotnu kolovoznu traku po kojoj se u tom trenutku već kretalo vozilo autobus usled čega je između ova dva vozila došlo do kontakta.</span>
</p>
<p class="p5"></p>
<p class="p5">
<span>Na osnovu svih izvedenih dokaza, cijeneći ih pojedinačno i u njihovoj uzajamnoj povezanosti, a u odnosu na odbranu optuženog, sud je utvrdio činjenično stanje navedeno u izreci presude. </span>
</p>
<p class="p5"></p>
<p class="p5">
<span>Ovakvo činjenično stanje sud je utvrdio na osnovu svih provedenih dokaza. Naime, iz iskaza oštećenog S Ba sud je utvrdio da se isti kritične prilike kretao iz pravca T u pravcu B, da su uslovi za vožnju bili loši jer je padala kiša, a da je u mjestu R PMV marke O vektra krenulo da pretiče PMV F, i da je tom prilikom vozač vozila O izgubio kontrolu nad svojim vozilom, proklizao je, okrenuo se poprečke, a nakon toga je ispravio svoje vozilo i tada je došlo do kontakta između tog vozila i autobusa kojim je on upravljao, nakon čega se autobus prevrnuo. I svjedok K M koja je sjedala na prvom sjedištu autobusa  je gotovo na isti način opisala šta se desilo kritične prilike. Iskaz oštećenog S B i svjedoka K Msud je u potpunosti prihvatio, obzirom da su isti u potpunosti saglasni sa nalazom i mišljenjen vještaka saobraćajne struke, iz kojeg je sud utvrdio da se neposredno prije nezgode vozač autobusa (ošt. S B) kretao pravilnom putanjom po kolovozu, dok je putanja kretanja vozila O kojim je upravljajo optuženi bila nepravilna kako u odnosu na stanje kolovoza tako i u odnosu na stvorenu saobraćajnu situaciju( nailazak vozila iz suprotnog smera), a koji propust od strane vozača vozila  O je bio u direktnoj uzročnoj vezi sa nastankom nezgode, te da je  je do saobraćajne nezgode došlo usled toga što vozač vozila O, nije upravljao sa svojim vozilom sa dovoljno pažnje usled čega je svojim vozilom prešao na suprotnu kolovoznu traku po kojoj se u tom trenutku već kretalo vozilo autobus usled čega je između ova dva vozila došlo do kontakta, a kojom prilikom su oštećene S Bi R N zadobili tjelesne povrede  i to S B  je zadobio  povredu - nagnječenje slabinskog predjela, koju je vještak medicinske struke okrakterisao kao laku tjelesnu povredu, a isti vještak je u svom nalazu naveo da je  oštećeni R N  zadobio teške tjelesne povrede i to: nagnječenje u desnoj polovini čeonog predjela sa tačkastom ranom u desnoj polovini čeonog predjela, pukotinasti prelom vrata desne lopatičaste kosti sa krvnim podlivom u predjelu desnog ramena, i potres mozga. Nalaze vještaka saobraćajne i medicinske struke sud je u potpunosti prihvatio, obzirom da su isti dati po pravilima struke i u potpunosti su saglasni sa ostalim provedenim dokazima: zapisnikom o uviđaju sa slicom lica mjesta, fotodokumentacijom, te medicinskom dokumentacijom na ime R N  i S B.</span>
</p>
<p class="p5"></p>
<p class="p5">
<span>I sam optuženi u svojoj odbrani nije sporio da je do saobraćajne nezgode došlo na način kako su to u svojim izjavama naveli oštećeni S i svjedok K, navodeći da je krećući se svojim vozilom iz pravca B u pravcu K u jednom trenutku odlučio da pretekne putničko motorno vozilo koje se nalazilo u koloni ispred njega, te da u trenutku kada ga je sustigao i kada su se kretali paralelno iz pravca K naišao je autobus, i on je pokušao da koči i da se vrati u svoju traku, međutim da mu je vozilo proklizalo, a kako je vozilo ispred njega kočilo nije imao prostora da se vrati u svoju traku, pa se tom vozilu maksimalno približio međutim i pored toga došlo je do kontakta između njegovog vozila i autobusa koji je išao iz suprotnog smjera. Takođe je dodao da je preticanje izvršio na dozvoljenom mjestu, međutim da su uslovi za vožnju bili slabi obzirom da je padala kiša, da je put bio blatnjav, jer su se na istom izvodili radovi, te da je vidljivost bila smanjena. Dovodeći u vezu odbranu optuženog, sa iskazima oštećenog S i svjedoka K, te sa nalazom vještaka saobraćajne struke iz kojeg nesporno proizilazi da je do saobraćajne nezgode došlo uslijed toga što optuženi svojim vozilom nije upravljao sa dovoljno pažnje uslijed čega je prešao svojim vozilom na suprotnu kolovoznu traku, a po kojoj se već kretao autobus, uslijed čega je došlo do kontakta između vozila optuženog i autobusa kojim je upravljao S B, čime je otuženi prekršio odredbu čl.44. st.2. Zakona o bezbjednosti saobraćaja na putevima kojom je propisano da vozač ne smije da vrši preticanje i obilaženje kada time, s obzirom na karakteristike puta i postojeće okolnosti na putu i u saobraćaju ugrožava druge učesnike u saobraćaju. </span>
</p>
<p class="p5"></p>
<p class="p5">
<span>Optuženi je prekršio i odredbu čl.200.st1. Zakona o bezbjednosti saobraćaja na putevima koji predviđa da vozač ne smije da upravlja vozilom u saobraćaju na putu, niti da počne da upravlja vozilom ako je pod dejstvom alkohola. Za vrijeme predmetne saobraćajne nezgode optuženi je bio u stanju alkoholisanosti, odnosno u pripitom stanju kako je to utvrđeno iz nalaza vještaka medicinske struke proizilazi da je vještak uzimajući u obzir vrijeme kada je krv izvađena i kada se odigrala saobraćajna nezgoda, tj. činjenicu da je od nezgode proteklo 2 sata i 50 minuta do trenutka vađenja krvi, utvrdio je da je u trenutku same nezgode okrivljeni bio bio u pripitom stanju sa 0,85 ‰ apsolutnog alkohola u krvi. Uticaj ovakve alkoholisanosti optuženog na saobraćajnu nezgodu ogleda se u svijesti optuženog da zabranjena posledica može nastupiti, odnosno da može ugroziti javni saobraćaj, na šta je on i pristao, s obzirom da je isti bio svjestan da u alkoholisanom stanju ne može bezbjedno upravljati motornim vozilom, a ipak se u takvom stanju  uključio u saobraćaj, te je u odnosu na krivično djelo ugrožavanja javnog saobraćaja optuženi postupao sa eventualnim umišljajem, a olako je držao da do teže posledice (teške tjelesne povrede oštećenog R N) neće doći.</span>
</p>
<p class="p5"></p>
<p class="p5">
<span>Iskaz svjedoka R N, saputnika u vozilu optuženog, koji je izjavio da je za vrijeme saobraćajne nezgode spavao, da se ne sjeća ničega, te da povrede koje je zadobio nijesu bile tako teške kako je to navedeno optužnim aktom, te da smatra da nije imao potres mozga, sud nije mogao prihvatiti, obzirom da je isti u potpunosti opovrgnut medicinskom dokumentacijom na ime R N , te nalazom vještaka medicinske struke iz kojeg je sud utvrdio da je svjedok R kritične prilike zadobio teške tjelesne povrede, pa sud smatra da je ovakav iskaz oštećenog R usmjeren na poboljšanje krivičnopravnog položaja optuženog. </span>
</p>
<p class="p5">
<span> </span>
</p>
<p class="p5">
<span>Dakle, u radnjama optuženog nesporno je da su se ostvarila sva bitna obilježja bića krivičnog djela teško djelo protiv bezbjednosti javnog saobraćaja iz člana 348 st.1 u vezi sa krivičnim djelom ugrožavanja javnog saobraćaja iz čl. 339 st.1 Krivičnog zakonika i utvrđena je krivica optuženog Č D za isto.</span>
</p>
<p class="p5">
<span>    </span>
</p>
<p class="p5">
<span>Prilikom odluke o vrsti i visini krivične sankcije sud je cijenio sve okolnosti u smislu čl. 42. KZ, pa je kao olakšavajuće okolnosti  na strani otuženog cijenio njegovu mladost, da isti nije ranije bio osuđivan, te da se niko od oštećenih nije pridružio krivičnom gonjenju, a koje okolnosti je cijenio i kao naročito olakšavajuće oklnosti, dok otežavajućih okolnosti na strani optuženog nije bilo, pa mu je sud utvrdio kaznu zatvora u trajanju od 4 (četri) mjeseca, pri čemu su primijenjene odredbe člana 45. i 46. Krivičnog zakonika o ublažavanju kazne i istovremeno odredio da se kazna neće izvršiti ukoliko optuženi za vrijeme od dvije godine od dana pravosnažnosti presude ne učini novo krivično djelo. Sud je mišljenja da će se na ovaj način dovoljno uticati na optuženog da ne vrši ovakva, kao ni slična krivična djela, a imajući u vidu njegovu ličnost i raniji život, odnosno da će se ostvariti ciljevi specijalne prevencije i svrha iz čl. 52. Krivičnog zakonika u okviru opšte svrhe krivičnih sankcija iz čl.4 KZ.</span>
</p>
<p class="p5"></p>
<p class="p5">
<span>Sud je na osnovu naprijed navedene krivičnopravne odredbe i čl. 2, 3, 4, 5, 8, 13, 15, 33, 36, 42, 45, 46 i 52, 53 i 54. Krivičnog zakonika i čl. 227, 229, 368 i 374. ZKP-a riješio kao u izreci.</span>
</p>
<p class="p5"></p>
<p class="p5">
<span>Sud je obavezao okrivljenog da na ime sudskog paušala ulati iznos od 50,00 €, kao i na ime troškova krivičnog postupka uplati iznos od 346,50 €( na ime vještačenja po vještaku medicinske struke 198,00 eura i na ime vještačenja po vještaku saobraćajne struke iznos od 148,50 eura) sve u roku od 15 dana od dana pravosnažnosti presude na žiro račun Osnovnog suda Kotor br. 832-16-52, i dokaz o uplati dostavi ovom sudu s pozivom na br. K.389/12/12.</span>
</p>
<p class="p5"></p>
<p class="p4">
<span>OSNOVNI SUD U KOTORU</span>
</p>
<p class="p4">
<span>Dana, 23.10.2012.g.</span>
</p>
<p class="p4"></p>
<p class="p5">
<span>Zapisničar						                           S U D I J A</span>
</p>
<p class="p5">
<span>Ana Marija Petković						         Danijela Samardžić </span>
</p>
<p class="p5"></p>
<p class="p5"></p>
<p class="p5">
<span>PRAVNA POUKA: Protiv ove presude dozvoljena je žalba Višem sudu Podgorica, u roku od 15 dana od dana prijema, a preko ovog suda. </span>
</p>
<p class="p5"></p>
<p class="p5">
<span>DNA: ODT, okr., adv., u spise. </span>
</p>
<p class="p1"></p>


</body>
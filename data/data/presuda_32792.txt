<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{margin-left:-0.125in;text-align:end;hyphenate:auto;font-family:Arial;font-size:12pt;}
.p2{margin-left:-0.125in;text-align:justify;hyphenate:auto;font-family:Times New Roman;font-size:10pt;}
.p3{margin-left:-0.125in;text-align:justify;hyphenate:auto;font-family:Arial;font-size:12pt;}
.p4{margin-left:-0.125in;text-align:center;hyphenate:auto;font-family:Arial;font-size:12pt;}
.p5{text-align:justify;hyphenate:auto;font-family:Arial;font-size:12pt;}
.p6{text-indent:0.5in;margin-left:-0.125in;text-align:center;hyphenate:auto;font-family:Arial;font-size:12pt;}
.p7{text-align:start;hyphenate:auto;font-family:Times New Roman;font-size:10pt;}
.s1{font-family:Arial;font-size:12pt;}
</style>
<meta content="ana.bokan" name="author">
</head>
<body class="b1 b2">
<p class="p1">
<span>K br. 32/12</span>
</p>
<p class="p2">
<span class="s1">                                                         </span>
</p>
<p class="p3"></p>
<p class="p3"></p>
<p class="p3">
<span>         </span>
</p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p4">
<span>U IME CRNE GORE</span>
</p>
<p class="p3"></p>
<p class="p3">
<span>OSNOVNI SUD U BARU, kao prvostepeni krivični, sudija Ljiljana Joković, kao sudija pojedinac, sa zapisničarom Amirom Nikičić, u krivičnom predmetu okrivljene O.S., zbog krivičnog djela – ugrožavanje sigurnosti iz čl. 168. st.1. Krivičnog zakonika, po optužnom predlogu Osnovnog državnog tužilaštva u Baru  Kt. br. ..... od 26.01.2012.godine, nakon održanog glavnog, javnog pretresa u prisustvu zastupnika optužbe ZVDT u Baru Višenje Medojević i branioca okrivljene Ž. Š., advokata iz B., a u odsustvu okrivljene O.S., dana 08.04.2013. godine donio je i istog dana  javno objavio</span>
</p>
<p class="p3"></p>
<p class="p3"></p>
<p class="p4">
<span>PRESUDU</span>
</p>
<p class="p3"></p>
<p class="p3">
<span>Okrivljena</span>
</p>
<p class="p3"></p>
<p class="p3">
<span>O.S., JMBG ....., od oca Lj. i majke M. rodjene T., rodjena .... godine u L., stalno nastanjena u B., ..., državljanka Srbije, nezaposlena, razvedena, majka dvoje djece, završila srednju školu, lošeg imovnog stanja, osudjivana presudom Osnovnog suda Bar K br.... od 26.08.2011.godine, zbog krivičnog djela iz čl. 217  st.2. KZ CG, uslovna osuda dva mjeseca na jednu godinu.</span>
</p>
<p class="p3"></p>
<p class="p4">
<span>K r i v a  j e:</span>
</p>
<p class="p3"></p>
<p class="p3">
<span>Što je:</span>
</p>
<p class="p3"></p>
<p class="p3">
<span>Dana 05.02.2011. godine oko 00,25 časova, ul. ..... u Sutomoru, Opština Bar, u porodičnoj kući vlasništvo oštećene R.D., ugrozila sigurnost iste, prijetnjom da će napasti na njen život ili tijelo, na način što joj je uputila riječi: "Sve ću vas ubiti, uništiti, svi ćete me zapamtiti", i kad je prišla do oštećene istu je uhvatila u predjelu grudi, a potom i za vrat govoreći joj: "Platićeš mi za ovo, kurvo Sutomorska, jebo te B.",</span>
</p>
<p class="p3"></p>
<p class="p3">
<span>-čime je izvršila krivično djelo - ugrožavanje sigurnosti iz čl. 168 st. 1. Krivičnog zakonika.</span>
</p>
<p class="p3"></p>
<p class="p3">
<span>Pa joj sud primjenom čl. 4, 32, 36, 42, 52, 53 i 54 Krivičnog zakonika i čl. 369, 370 i 374  ZKP-a, izriče </span>
</p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p4">
<span>USLOVNU OSUDU</span>
</p>
<p class="p3"></p>
<p class="p3">
<span>Kojom joj utvrdjuje kaznu zatvora u trajanju od 4 (četri) mjeseca i istovremeno određuje da se kazna neće izvršiti ukoliko okrivljena u roku od 1 (jedne) godine od pravosnažnosti presude, ne učini novo krivično djelo.</span>
</p>
<p class="p3"></p>
<p class="p3">
<span>Oštećena R.D. se radi ostvarivanja imovinskopravnog zahtjeva upućuje na parnični postupak.</span>
</p>
<p class="p3"></p>
<p class="p3">
<span>Okrivljena je dužna da plati troškove krivičnog postupka u iznosu od 220,00 eura u roku od 15 dana od dana pravosnažnosti presude, pod prijetnjom izvršenja. </span>
</p>
<p class="p5"></p>
<p class="p4">
<span>O b r a z l o ž e n j e</span>
</p>
<p class="p3"></p>
<p class="p3">
<span>Optužnim predlogom Osnovnog državnog tužilaštva u Baru Kt br..... od 26.01.2012. godine, kojeg je zastupnik optužbe precizirao na glavnom pretresu dana 08.04.2013. godine, stavljeno je na teret okrivljenoj izvršenje krivičnog djela bliže opisanog u izreci presude.</span>
</p>
<p class="p3"></p>
<p class="p3">
<span>Glavni pretres je održan u odsustvu uredno pozvane okrivljene O.S., na osnovu čl. 457 ZKP-a, jer se pozivu nije odazvala, a kako je saslušana ocjenjeno je da njeno prisustvo nije nužno. </span>
</p>
<p class="p3"></p>
<p class="p3">
<span>Okrivljena O.S. je u prethodnom postupku izjavila da je kritične prilike, nakon nemilog događaja, kada je prilikom dogovorene predaje djece u skladu sa sudskom odlukom, njen bivši suprug napao i pokušao da ubije njenog oca, zajedno sa pištoljem iz kog je pucao na njenog oca otišao je u nepoznatom pravcu. Bila je u šoku zbog cijele situacije, cijeli slučaj je prijavljen u policiju,a  njen bivši suprug je tražen od strane policajaca. U stanju šoka otišla je do kuće  njene bivše svekrve i zaista se precizno ne može izjasniti, a zbog stanja u kome se nalazila šta je radila i šta je govorila. Smatra da ničim nije ugrozila život i sigurnost R.D., a posebno pored prisutnog policajca, jer kod sebe nije imala nikakvo oružje, samo je bila uporna u traženju R.N. jer je bila ubijeđena da se on nalazi u kući. Sjeća se samo da je izazivala i tražila da  nju ubije tu,a ne pred djecom. Nikada poslije toga nije bila u kontaktu sa svekrvom, tako da smatra da nije izvršila ni jedno od djela koje joj se stavljaju na teret. Na glavnom pretresu dana 12.11.2012.godine je izjavila dana 05.02.2011.godine, odnosno 04.02.2011. godine,  istog dana kada je njen biviš suprug pucao na njenog oca i bio u bjekstvo, nakon tog dogadjaja je tog istog dana oko 23 časa naveče, a ne oko 17,00 časova kako je navedeno u optužnom aktu, zbog dogadjaja koji je prethodio pošla u Sutomoru, do kuće oštećene R.D.. Medjutim, nije ulazila u kuću, ušla je samo u dvorište porodične kuće R.D., i to  najprije  prolazeći niz stepenište sa spoljne strane usled čega je  rukom udarila u staklo od prozora kako bi dala do znanja  onima unutar kuće da dolazi i od tog njenog udarca se staklo polomilo. Nakon toga je ušla na ulazna vrata od kuće, ušla u unutrašnjost kuće i zatekla policajca koji je stajao pored oštećene R.D., jer su oni mislili da puca, jer je prethodno polomila staklo sa spoljne strane. Zaista se ne može sjetiti da li je kada je ušla u kuću oštećene izgovorila riječi „Sve ću vas pobiti, uništiti, svi ćete me zapamtiti“, ali nije tačno da je oštećenu uhvatila u predjelu grudi, a poslije za vrat, niti  je izgovorila riječi „Platićeš mi za ovo kurvo Sutomorska, jebo te B.“, niti zna o kome se radi.  Kritične prilike bio je prisutan i policajac pored oštećene. Ne zna da li je prijetila oštećenoj da će je ubiti ili uništiti,  bila je pod uticajem dogadjaja koji je bio tog dana, jedino što je htjela je bila njena namjera da sazna gdje se nalazi njen bivši suprug R.N..  Nju je policajac nakon toga držao i molio da se smiri, a iza oštećene je stajala još jedna rodjaka ili tetka oštećene i držala je nož u ruci, ali tim nožem nije išla ka njoj, samo je držala u ruci. Kod sebe nije imala nikakvo oružje i ništa.  Policajac je zamolio da se smiri, zatražio je pojačanje i rekao joj je da izadje napolje i to je uradila, sjedjeli su napolje i drugi policajac je stigao da je sprovede do SUP-a. Ne sjeća se  koje je riječi  izgovorila  kritične prilike, samo zna da je bila bijesna. Kritični dogadjaj se desio istog dana kada se desio i dogadjaj sa njenim suprugom, a to je 04.02.2011.godine oko 23 časa. Tog istog dana je bila u policiji, i u bolnici na pregledu. Pitala je policajce jesu li pronašli R.N.,  ali  joj policajci nijesu davali odgovor. </span>
</p>
<p class="p3"></p>
<p class="p3">
<span>U dokaznom postupku provedeni su sledeći dokazi: saslušana je oštećena R.D., svjedoci R. Z. I R.Lj., pročitani su izvod iz KE  RS MUP Direkcija  policije Policijska uprava u Šapcu str. Pov. br. ..... od 20.01.2012.godine  za okrivljenu O. S., nalaz i mišljenje sudskog vještaka neuropsihijatra dr Stanka Milića od 21.12.2012. godine, dopis MUP UP PJ Bar broj DKU ..... od 17.01.2013. godine, dopis Uprave policije PJ Bar broj ..... od 12.03.2013.godine.</span>
</p>
<p class="p3"></p>
<p class="p3">
<span>Svjedok oštećena R.D. je u prethodnom postupku izjavila da se sjeća da je bio 5 februar 2011 godine, da se nalazila u kući u Sutomoru u društvu  zaove R.Lj. i policajca R.Z.. Pomenuti policajac je bio službeno kod nje. Naime, navedenog dana čekala je sina R.N. jer je toga dan trebao da preuzme djecu od njegove bivše supruge. Medjutim, umjesto njega na vratima su se pojavila tri policajca, i iz razgovora sa njima je saznala da je izmedju njenog sina i njegove bišve supruge i njenog oca, odnosno tasta njenog sina, došlo do nesuglasica. Dok su sjedeli za stolom ona i pomenuti policajac i njena zaova, nešto poslije ponoći, počela su da se lome stakla na prozorima i ulaznim vratima od kuće i ona i policajac su skočili jer nisu znali šta se radi. U jednom trenutku, na glavna vrata kuće se pojavila njena bivša snaha O.S., i odmah počela da viče na nju, upućivajući joj riječi: “Sve ću vas ubiti, uništiti, svi će te me zapamtit”, a zatim  je uhvatila rukama za njena ramena. Njena zaova je odmah tu prišla, nekako uspjela da je otrgne od nje, a zatim je gurnula u sobu i zatvorila vrata od sobe. Takodje, je osim riječi prijetnje upućivala i pogrdne riječi, koje ne želi i nema snage da izgovori. Dok se nalazila u sobi, čula je kako udara nogom u zamrzivač, vrata i u druge predmete. Svo vrijeme je policajac pokušavao da smiri S. i u jednom trenutku pošto nije htjela da se smiri uhvatio je za ruku i izbacio pred kuću. Kada je policajac izbacio iz kuće  izašla  je iz sobe i tada je ponovo čula da upućuje pogrdne riječi na njen račun i čula je da je nekog pozvala na telefon i ciničnim glasom rekla „Sve sam polomila, čekam da me uhapse“. Nakon toga došla je policija i S. je zajedno sa njima otišla u stanicu policije. Takodje S. se kritičnog momenta nalazila u pripitom stanju, jer je to osjetila iz njenih usta kada joj se obraćala. Takodje, prilikom udaranja u zamrzivač isti je udubila, što se isto može i sada vidjeti, ali on i dalje radi. Okrivljena je konkretnom prilikom polomila 5-6 stakala na prozorima i jedno na vratima, dimenzija stakala na prozorima su čini joj se 80 m x 60 m, dok dimenzija na vratima je 1m x 1m. Nakon upućenih riječi od strane S. osjetila se ugroženo, jako se prepala, ona i dan danas kada se sjeti toga, osjeća se ugroženo, i upućene prijetnje je shvatila ozbiljno. Sjutradan ujutro se obratila Hitnoj pomoći jer joj je bilo jako loše. Konačno, želi da kaže da ovo S. nije bilo prvi put, da je S. u toku braka sa njenim sinom par puta znala isto da se ophodi prema njoj, tako da je njen zaključak da je ona sklona takvom ponašanju, ali to nije htjela da prijavljuje da ne bi narušila odnose u braku njoj i  njenom sinu. Na glavnom pretresu dana 12.11.2012. godine je izjavila da se dana 04/05 februara 2011 godine,  nakon ponoći i to u 00 časova i 25 minuta, se desio predmetni dogadjaj. Medjutim, 04.02.2011.godine, oko 18 časova kod nje u kući su došla tri četri policajca i  pitali su je gdje je N., rekla je da ne zna gdje je Nikola i da je pošao za djecu, N. je inače njen sin. Tada su joj policajci rekli da je došlo do nesuglasice, da je došlo do pucnjave – tuče i nijesu znali gdje je R.N., pa su došli u kući da ga traže. Tom prilikom kod nje  u kuću su ostavili policajca R.Z., koji je ostao sa njom u kuću. Izmedju 04./05 02.2011. godine kao što je već i navela oko 12,25 časova, nešto poslije ponoći,  u jednom trenutku naišla je okrivljena O.S. koja je staklo dužine 2,5 metra sa spoljne strane razbila, R. je sjedio pored stakla, i njemu su se sva stakla sručila na glavu, O.S. je odmah poslije toga ulećela u kuću, zgrabila je prvo rukom za grudi, a potom za vrat,  zatim je otrgnula, a zaova je odgurnula od O.S.  u sobu jer su se tu odmah nalazila vrata od sobe. Počela je da viče „Kurvo izadji, da ti vidim bijele zube“, prijetila je takodje riječima „Ubiću vas, uništiću vas, zapamtićete  me svi“ govorila joj je „Kurvo, jebe te cijelo Sutomore, jebe te policija“ . Bila je van sebe i ne zna šta je više pričala, te večeri je dolazila i Hitna da joj da inekciju od šoka koji  je preživjela.  Ne može se sjetiti, ali zna da je okrivljena svašta govorila, ko god  je ulazio u kuću ona je govorila svašta. Tada se osjećala ugroženom  za život i danas se osjeća ugroženom, ne zna kada će joj banuti na vrata, misli da je bila pijana te večeri, jer je nadjen alcohol. Okrivljena je polomila pet stakla na prozor i na vrata šest i to je uradila tvrdim predmetom, računajući da je sama u kući.  Nije vidjela predmet ili oružje u ruci okrivljene kada je ušla u kuću.  U trenutku kada je došlo do lomljenja stakala policajac je stajao pored stakla, a stakla su mu se sva sručila na glavu,a ona je sjedjela na udaljenosti od policajca pola metra za kuhinjski sto. Od lupanja na prozor do trenutka kada je okrivljena ušla u kuću to je bilo sekudarno, stakla je odmah izlomila i ušla u kuću.  Zaova oštećene se zove Lj.R. i nalazila se pored šporeta, kuvala je kavu.  Okrivljena i svjedok u trenutku kako je svjedok navela kada je okrivljena uhvatila u predjelu grudi i vratu, nalazile su se u kuhinju koja je širine svega dvaipo metra. Nije ništa progovorila, ništa nije rekla na vrijedjanja okrivljene, bila  je u šoku i nije znala da li joj je sin živ ili mrtav. Sumnjala je da li joj sin živ ili nije, zato što je čekala da joj dovede djecu, a nije bilo ni djece, ni njega, a policija joj je dolazila na vrata. Okrivljena je x puta njemu slomila auto, psovala ga je, i nikada oprostiti okrivljenoj neće jer su pokušali i drogu da mu stave u auto. Njen sin nikad nije nosio pištolj kada je išao za djecu, tog dana se  desilo, a šta se desilo ne zna. Nakon što je okrivljena dovedena u policiji samo je primila inekciju jer ima visok pritisak i više se nije obraćala medicinskom osoblju. Mislila je da će policija da podnese krivičnu prijavu, ali nije, pa je pošla u policiji i podnjela krivičnu prijavu. Prije predmetnog dogadjaja nije dolazila medicinska ekipa kod njih. Nakon tri četri dana njoj je jedan policajac kada je pošla u policiji da se raspita u vezi krivične prijava, a koji se zove R. i  koji je priveo kritične prilike O. S. rekao „Mani se toga D., ona je pijana bila tu noć“, te  ako je pametna da se mane toga. Dogadjaj se dešavao sve na površini od pola metra, u trenutku kada je okrivljena uhvatila u predjelu grudi, policajac je skočio, jer se začudio šta mu pade iza glave, stao je pored nje, a okrivljena je već bila ugrabila, držeći je rukama za rame, i u tom trenutku vidjela je policajca i tada je rekla „Ti imaš obezbjedjenje kurvo jedna“, onda je policajac uhvatio i izbacio je kroz vrata,  a u tom momentu je zaova povukla i odgurnula u sobu i zatvorila vrata. Kad je policajac okrivljenu izbacio napolje, ponovo je ušla u kuću. Kao svjedok oštećena pridružila se krivičnom gonjenju i postavila imovinsko pravni zahtjev.</span>
</p>
<p class="p3"></p>
<p class="p3">
<span>Svjedok R.Z. je u prethodnom postupku izjavio da se dana 05.02.2011. godine nalazio na dužnosti i vršio je obezbjeđenje porodične kuće R.D. koja se nalazi u Sutomoru u ....... Nalazio se u unutrašnjosti kuće , tačnije u prostoriji koja je i kuhinja i dnevni boravak. U prostoriji su sem njega bile i R.D. i R. L.. Sjedio je ispod prozora, kad je odjednom, nekih 15 minuta nakon ponoći začuo lom iza njegovih leđa, tom prilikom je prozorsko staklo bilo razbijeno, odmah je ustao sa stolice i udaljio se od prozora. Nakon par trenutaka osoba za koje je kasnije utvrdio da se zove O.S. je ušla na vrata, i odmah po ulasku je u vidno pijanom stanju počela da psuje. Obraćala se R.D. govoreći joj: "Kurvo, jebalo te pola Sutomora, jebo te B." i još psovki kojih ne može da se sjeti. Dok je psovala S. se kretala prema D., a kad joj je skroz prišla uhvatila ju je u predjelu grudi, a potom za vrat. To je trajalo sve par sekundi, a onda je odmah priskočio fizički razdvajajući njih dvije, udaljavajući D.R. iza sebe, a O.S. je uhvatio za ruke i izvadio je iz kuće u dvorište. Dok je izvodio iz kuće ona je cijelo vrijeme psovala D. i govorila; "Platićeš mi za ovo, kurvo suotmorska, jebo te ovaj, jebo te onaj“. Kad je S. izveo van , nakon par minuta uspio je da je smiri. Rekao joj je da sjedne na stolicu što je i učinila i do dolaska patrole bila je mirna osim što je pokušala da nekog pozove telefonom što joj  nije  dozvolio. O dogođaju je obavijestio službu PJ Bar i zatražio da pošalju patrolu, da preuzme S. O., koja je bila u vidno alkoholisanom stanju, a patrola je došla nak nekih 15- do 20 minuta i to OPS B.R. koji je preuzeo lice - O. S.. Primjetio je da je ovaj događaj veoma uznemirio D. R., koja je u trenutku kad je S. O. ušla u kuću i počela da je psuje i da joj prijeti bila izuzetno I uočljivo preplašena, a kasnije je bila izuzetno potresena i dugo joj je trebalo da se smiri. Na glavnom pretresu dana 12.11.2012. godine je izjavio da se dana 04./05.02.2011. godne   oko 00,25 časova, nalazio u kući oštećene R.D., sjedeći do samog prozora na stolici za sto i tu se nalazi izjedna dnevni boravak sa kuhinjom i sa ulaznih vrata kuće se direktno ulazi u tu prostoriju. U tačno vrijeme koje je naveo iznenada  kako  je sjedio  do samog prozora, obzirom da  se nalazio kod oštećene na obezbjedjenju zbog dogadjaja koji se desio prethodnog dana, iz razloga što se okrivljeni može vratiti kući, iznenada je u tom trenutku začuo prasak, u sekundi je pomislio da nije kakvo vatreno oružje, s obzirom da je gluo doba noći, čim je  začuo prasak odskočio je od stolice i stao na sredinu te prostorije, i tada je znao da je lomljenje stakla, i sve su to sekunde u pitanju. Nakon nepunih 20 sekundi,  ušla je O.S. na  ulazna vrata, i kako je otvorila vrata počela je da psuje i vrijedja govoreći „Dje si kurvo Sutomorska, jebe te cijelo Sutomore, policija, jebo te B., uništiću vas“ i kako je upućivala pogrdne riječi prema R.D. kreće fizički prema oštećenoj, hvatajući je rukama za grudim u tom momentu kako je fizički napala, skočio je i razdvoio  ih fizički, takodje je tada govorila okrivljena oštećenoj „Pokaži da ti vidim bijele zube“, u tom mometnu se u prostoriji nalazila još jedna dotična gospodja misli da se zove Lj., koja se nalazila iza nje i D. na metar od njih. Gospodju O. S. je fizički razdvojio od R.D., gurajući D.u metar iza njega, a O. S. je uhvatio za ruke i zajedno su njih dvoje izašli van kuće, u dvorištu kuće. Ne može se tačno da se sjeti  riječi šta je sve kritične prilike izgovorila okrivljena O.S., ali je svo vrijeme upućivala psovke, vrijedjanja, upućivala je i prijetnje „Uništiću vas, zapamtićete vi mene“ i slično.  Nakon svega je izašao u dvorište i pokušavao je da smiri O. S., izdao je naredjenje da se smiri, i ona je njega poslušala. Sjela je na stolicu ispred kuće, i pokušavala je nekog da zove putem telefona, ali je  vidio da ne zove nikog. Nakon toga više nije ulazila u kući i nije prijetila. O svemu ovome je obavjestio policiju i zatražio  da pošalju patrolu da je povedu u stanicu policije, obzirom da  nije mogao napustiti obezbjedjenje lica mjesta. Nakon 20 minuta došao je kolega R. B.  i D. R. se obratila kolegi R. „Ona je pijana“, a kolega R. je rekao „Ona je čitav dan bila samnom po bolnici, vezano za prethodni dogadjaj“, nakon čega je okrivljenu odveo u stanicu policije. U kući R.D. se nalazio radi naredjenja od strane dežurne službe, u vezi prethodnog dogadjaja koji se desio i da vrši obezbjedjenje lica mjesta u kući R.D., radi njenog sina koji je navodno izvršio krivično djelo i ukoliko bi se vratio u kući bio bi lišen slobode od strane njega. Prethodno  je izdao naredbu “Prekini sa psovkom, prekini sa narušavanje javnog reda i mira”, ali ga okrivljena tog momenta nije poslušala. One su se u tom mementu nalazile odmah iza njega, razlika izmedju njih je bila pola metra, metar, stajao je izmedju okrivljene i D., na razdaljini od pola metra, malo je stajao sa strane i okrivljena je direktno krenula na oštećenu. Misli da medicinska ekipa  nije dolazila u kuću , nakon dogadjaja, jer je ostao do 7 i nešto ujutro. Fizički oštećena nije uhvatila okrivljenu, već je samo pokušavala da joj makne ruke, pokušavajući da se odbrani, ali je izgovarala rijeći „Kako te nije sramota, sve sam ti dala, živjela si ovdje i slično“.</span>
</p>
<p class="p3"></p>
<p class="p3">
<span>Svjedok R. Lj.  je izjavila  da je  kritične večeri  bila u kući, kuvala je kafu, bili su svi u dnevnom boravku, bila  je ona, oštećena R.D. Desa i jedan policajac. U jednom trenutku dok je kuvala kafu odjedanput je kao iz rafala počelo da puca i sva stakla od dnevnog boravka u kojem su oni boravili su se polomila. Policajac koji je bio sa njima u dnevnom boravku je sjedio do prozora i da nije bilo zavjese sva stakla bi ga povredila. Zatim je odmah ušla i okrivljena O.S., počela je da se svadja sa oštećenom D., govorila joj je kurvo i svašta. Uhvatila je u jednom trenutku D. za ramena i htjela je da je udari, u tom trenutku je D. odgurnula i gurnula je u sobu, zatvorila je vrata, a milicioner se rvao sa O. S. kako bi je zaustavio da je ne bi udarila. Oni su se rvali tako što su se rukama gurali, policajac je pokušao S. da savlada da se ne bi svadjala i izbacio je vani, tako što ju je odvukao iz kuće, a za to vrijeme joj je govorio da izadje van. Policajac je izveo S. u dvorište pred vratima, držao je za ruke, ali je S. prije toga  udarala u zamrzavač, i u vrata i vidjelo se da je bila bijesna i na alkohol je mirisala.  Onda je S. policajcu rekla „Pusti me, molim te, pusti me hoću da sjednem„ i to se sve dešavalo u dvorištu pred vratima od kuće, S. je sjela, zatim ponovo ustala, a u medjuvremenu je policajac zvao pomoć i došli su policajci. Okrivljena je u jednom trenutku oštećenu uhvatila u predjelu ramena i u predjelu grudi i pokušala je da je udari, ali je nije udarila, jer  je  odgurnula i odvukla u sobi  i rekla joj je „Kurvo, ubiću vas sve, istrjebiću  vas potpuno i slično“. Okrivljena je iz čista mira napala oštećenu,  ništa nije znala koji je razlog. Došla je u kući oštećene prethodni dan prije ovog dogadjaja. Ne može se sjetiti datuma, ali se sjeća da je to bilo dan prije ovog dogadjaja, a ostala je jedan dan duže, jer je oštećenoj bilo loše, bila je bolesna,  a hitna je dolazila poslije ovog dogadjaja, primala je infuziju, primala je inekcije i zbog toga je  ostala dan duže. Kada je došla u kuću oštećene imala je namjeru da ostane dan,  htjela je i drugi dan da ode, a oštećena je molila da ostane zbog toga je  ostala i noć duže jer je oštećenoj bilo loše. Bilo je prijavljeno da je  R.N. pucao u oca O.S., zbog čega je došao policajac u kuću kod oštećene, jer je mislio da je tu N., u kući. Ništa od alkohola nije pio policajac I oštećena, osim vode i kafu, ustvari nije ni popio kafu jer  je kuvala kafu. U momentu pucanja stakla policajac je sjedio ispod prozora, tu je velika zavjesa bila na prozore, oštećena je bila prema vratima od sobe, sjedjela na stolicu, na udaljenosti od policajaca možda dva metra, ne bi znala tačno da objasni, a ona je bila do šporeta na udaljenosti do prozora možda dva metra, a na udaljenosti od oštećene možda metar, metaripo, nije ni toliko. Oštećena je bila u djelu dnevnog boravka, stim što je kuhinja i dnevni boravak zajedno.  Oštećena nije sjedjela za sto, već je sjedjela na stolicu okrenuta policajcu licem.  Od trenutka lupanja prozora do S.nog ulaska u kuću  je bilo momentalno, taj prasak je bio tako jak, stakla su odjednom popucala i misli da to jedna osoba nije mogla da slomi nego više, koliko je to bilo jako. Nalazila se od S. na udaljenosti metar, metar ipo.  U jednom trenutku  je prišla S. i nalazila se do nje, a to je bilo kada je S. bila u dvorištu kuće, prišla joj je, i tada je osjetila alkohol. Vani je izašla  čisto onako da vidi šta se dešava, jer voli da vidi šta se dešava.  Kritične prilike je razgovarala sa S. ona joj je rekla „Ti se ne boj, ja neču ništa tebi“ i ja sam rekla njoj „Ni ti se ne boj neću ni ja tebi ništa“. </span>
</p>
<p class="p3"></p>
<p class="p3">
<span>Iz izvoda iz KE  RS MUP Direkcija  policije Policijska uprava u Šapcu str. Pov. br. .... od 20.01.2012.godine  za okrivljenu O. S. utvrdjeno je da je imenovana osuđivana presudom Osnovnog suda Bar K br. ..... od 26.08.2011.godine, zbog krivičnog djela iz čl. 217  st.2. KZ CG, uslovna osuda dva mjeseca na jednu godinu.</span>
</p>
<p class="p3"></p>
<p class="p3">
<span>Iz nalaza i mišljenja sudskog vještaka neuropsihijatra dr Stanka Milića od 21.12.2012. godine utvrdjeno je da je okrivljena O.S. osoba prosječnih intelektualnih sposobnosti, ne boluje od trajnog duševnog oboljenja, niti težeg duševnog poremećaja. Pokazuje simptome postraumatskog stresnog poremećaja produženog trajanja sa poremećajem prilagođavanja. Prisutni su i karakteroška svojstva ličnosti sa simptomima visokog stepena napetosti i anksioznosti, emocionalne labilnosti i impulsivnosti sa niskim pragom na frustracije. U vrijeme izvršenja krivičnog djela nalazila se u stanju afekta razdražljivosti i bijesa srednjeg intenziteta.Sposobnost shvatanja značaja djela I upravljanja svojim postupcima okrivljene u vrijeme izvršenja krivičnog djela je je bila bitno smanjena.</span>
</p>
<p class="p3"></p>
<p class="p3">
<span>Iz dopisa MUP UP PJ Bar broj DKU ..... od 17.01.2013. godine proizilazi da  okrivljena O.S. kritične večeri nije alkotestirana, obzirom da se Osnovni državni tužilac u Baru, izjasnio da nema elemenata bića krivičnog djela za koje se goni po službenoj dužnosti.</span>
</p>
<p class="p3"></p>
<p class="p3">
<span>Iz dopisa Uprave policije PJ Bar broj .... od 12.03.2013.godine proizilazi da kritičnog dana nije vršen uviđj na licu mjesta.</span>
</p>
<p class="p3"></p>
<p class="p3">
<span>Sud je donio rješenje da se u dokaznom postupku neće pribavljati medicinska dokumentacija od JZU Doma zdravlja, kod činjenice da je oštećena izjavila da nije išla  u JZU Doma zravlja kako bi joj se ukazivala  ljekarska pomoć , kao i da se neće vršiti  rekonstrukcija dogadjaja,jer je činjenično stanje u dovoljnoj mjeri rasvjetljeno pa bi provođenje ovog dokaza vodilo odugovlačenju krivičnog  postupka a ne bi imalo za rezultat utvrđenje drugačijeg činjeničnog stanja. </span>
</p>
<p class="p3"></p>
<p class="p3">
<span>Ocjenom izvedenih dokaza utvrđeno je da je okrivljena učinila krivično djelo koje joj je stavljeno na teret. Okrivljena u svojoj odbrani ne priznaje izvršenje krivičnog djela,međutim, u toku postupka je u odnosu na odlučne činjenice  mjenjala odbranu. Naime,okrivljena je u prethodnom postupku u bitnom navela da se zbog stanja šoka u kojem se nalazila kada je otišla do kuće svoje bivše svekrve R.D. ne može precizno izjasniti šta je radila i šta je govorila kritičnom prilikom, ali da smatra da ničim nije ugrozila život i sigurnost oštećene, a posebno zbog prisutnog policajca i iz razloga što kod sebe nije imala nikakvo oružje,dok je  na glavnom pretresu  predmetni događaj opisala sa više detalja u bitnom navodeći da je kritičnom prilikom prolazeći niz stepenište sa spoljne strane kuće udarila rukom o staklo prozora kako bi onima koji su se nalazili unutra dala do znanja da dolazi i da se od tog udarca staklo polomilo, nakon čega je ušla na ulazna vrata kuće i ušla u unutrašnjost i zatekla policajca koji je stajao pored oštećene R.D., s tim što se nije mogla sjetiti da li je kada je ušla u kuću izgovorila riječi "Sve ću vas pobiti, uništiti, svi ćete me zapamtiti", ali je negirala da je oštećenu uhvatila u predjelu grudi a poslije za vrat, kao i da je izgovorila riječi "Platićeš mi za ovo kurvo sutomorska, jebo te B.". Okrivljena se takođe nije mogla izjasniti ni da li je prijetila oštećenoj da će je ubiti ili uništiti, pravdajući se da je bila pod uticajem događaja koji je predhodio  tog dana, te da  kod sebe nije imala nikavo oružje. Sud nije prihvatio odrbanu okrivljene obzirom da je ista u toku postupka u odnosu na odlučne činjenice  mijenjala odbranu, a takođe je odbrana okrivljene  i u suprotnosti sa provedenim dokazima, pa je sud istu ocijenio kao neosnovanu i sračunatu na izbjegavanje krivice. </span>
</p>
<p class="p3"></p>
<p class="p3">
<span>U postupku je utvrđeno da je okrivljena dana 05.02.2011. godine oko 00,25 časova, ul. ..... u Sutomoru, Opština Bar, u porodičnoj kući vlasništvo oštećene R.D., ugrozila sigurnost iste, prijetnjom da će napasti na njen život ili tijelo, na način što oštećenoj  uputila riječi: "Sve ću vas ubiti, uništiti, svi ćete me zapamtiti", i kad je prišla do oštećene istu je uhvatila u predjelu grudi, a potom i za vrat govoreći joj: "Platićeš mi za ovo, kurvo Sutomorska, jebo te B.".</span>
</p>
<p class="p3"></p>
<p class="p3">
<span>Navedeno činjenično stanje sud je utvrdio iz iskaza svjedoka oštećene R.D., svjedoka R. Z., kao i iz iskaza svjedoka R. Lj. Svjedok oštećena R.D. je u svom iskazu kako u prethodnom postupku tako i na glavnom pretresu na identičan način opisala tok  predmetnog događaja  u bitnom navodeći da su u jednom momentu dok je u svojoj kući sjedjela sa zaovom R. Lj. i policajcem R.Z. počela da se lome stakla na prozorima i ulaznim vratima od kuće i da se nakon toga na glavnim vratima pojavila okrivljena koja je njena bivša snaha i koja je počela da viče na nju upućujući joj riječi "Sve ću vas ubiti, uništiti, svi ćete me zapamtiti". U prethodnom postupku je navela da joj je okrivljena kritičnom prilikom upućivala osim navedenih riječi i više pogrdnih riječi i riječi prijetnje, dok je na glavnom pretresu navela precizno koje su to riječi ,odnosno decidno je izjavila da joj je okrivljena uputila i riječi "Kurvo, jebe te cijelo Sutomore, jebe te policija", s tim da se nije mogla sjetiti šta je okrivljena još govorila ističući da  joj je svašta govorila. Svjedok R.Z. koji je kritičnom prilikom bio na mjestu događaja je u svom iskazu datom u prethodnom postupku u bitnom potvrdio riječi koje je okrivljena kritičnom prilikom uputila oštećenoj navodeći da je ista počela da psuje kada je ušla u kuću, a da je oštećenoj uputila riječi "Kurvo, jebalo te pola Sutomora, jebo te B." i još psovki kojih se nije mogao sjetiti kao i da je istoj  upućivale razne prijetnje dok je izvodio okrivljenu  iz kuće ,dok je na glavnom pretresu naveo da je okrivljena kako je otvorila vrata počela da psuje i vrijeđa oštećenu upućujući joj riječi "Đe si kurvo sutomorska, jebe te cijelo Sutomore, policija, jebo te B., uništiću vas", dodajući i  da se ne može sjetiti tačnih riječi i sve što je okrivljena kritičnom prilikom izgovorila, ali zna da je ista cijelo vrijeme upućivala psovke, vrijeđanja i prijetnje "Uništiću vas, zapamtićete vi mene" i slično. Na navedeni način svjedok R.Z. je u bitnom potvrdio iskaz oštećene R.D. u pogledu riječi koje joj je okrivljena uputila kritičnom prilikom. Iako iskaz oštećene R.D. i svjedoka R. Z. nijesu u potpunosti identični u pogledu izgovorenih riječi, po nalaženju suda to ne umanjuje njihovu dokaznu snagu niti utiče na njihovu drugačiju ocjenu, obzirom da je prema navodima oba svjedoka okrivljena kritičnom prilikom izgovorila još riječi prijetnji i psovke osim onih koje su oni naveli, te  razlike u njihovim iskazima proizilaze od različite interpretaciije istog događaja i njihovih različitih mogućnosti pamćenja detalja događaja,ovo posebno kod činjenice da su i svjedok oštećena R.D. kao i svjedok R.Z. na saglasan način opisali tok predmetnog događaja, a u konačnom ni sama okrivljena u svojoj odbrani nije decidno negirala da je kritične prilike izgovorila riječi “Sve ću vas pobiti, uništiti, svi ćete me zapamtiti”, pravdajući se da se ne može sjetiti da li je navedene riječi izgovorila.</span>
</p>
<p class="p3"></p>
<p class="p3">
<span>U pogledu fizičkog kontakta koji je kritičnom prilikom ostvaren između okrivljene i oštećene, oštećena nije bila dosljedna u svom kazivanju obzirom da je u prethodnom postupku navela da ju je okrivljena uhvatila rukama za ramena ali da je odmah prišla njena zaova R. Lj., te da je uspjela da je otrgne od nje i da je gurnula u sobu, dok je na glavnom pretresu izjavila da ju je okrivljena uhvatila prvo rukom za grudi a potom za vrat, nakon čega je njena zaova gurnula u sobu. Međutim, oštećena je takođe na glavnom pretresu pojasnila da je u momentu kada ju je okrivljena uhvatila u predjelu grudi policajac stao pored nje,a okrivljena je već bila ugrabila i držeći je rukama za rame u tom trenutku je vidjela policajca, nakon čega ju je policajac uhvatio i izbacio kroz vrata a zaova je odgurnula u sobu i zatvorila vrata. Svjedok R.Z., čijem iskazu je sud poklonio punu  vjeru, je potvrdio iskaz oštećene R.D. dat na glavnom pretresu u pogledu kontakta  okrivljene i oštećene izjavivši da se okrivljena dok je psovala kretala prema oštećenoj i kad je skroz prišla uhvatila ju je za grudi a potom za vrat, što je trajalo par sekundi, nakon čega je on priskočio razdvajajući ih, dok je na glavnom pretresu pojasnio da je okrivljena dok je oštećenoj upućivala pogrdne riječi uhvatila istu za grudi a da je on kako ju je fizički napala skočio i razdvojio ih. Dakle, iako se iskazi svjedoka oštećene R.D. i svjedoka R. Z. dati u prethodnom postupku ne podudaraju u potpunosti u pogledu načina na koji je okrivljena uhvatila oštećenu kritičnom prilikom, po nalaženju suda to nije od uticaja na njihovu drugačiju ocjenu, i upućuje na nedvosmislen zaključak da je fizičkog kontakta bilo i da je isti bio jednostran, tačnije da je okrivljena nakon izgovorenih prijetnji i psovki uhvatila rukama oštećenu, pri čemu su i oštećena R.D. i svjedok R.Z. na glavnom pretresu  pojasnili sa puno više detalja predmetni događaj i u bitnom na identičan način opisali način na koji ju je okrivljena uhvatila, a kojim iskazima je sud u tom dijelu poklonio punu vjeru. Dakle, bez obzira na navedene razlike, cijeneći iskaze svjedoka oštećene R.D. i svjedoka R. Z. u cjelini i u međusobnoj vezi, sud je iste prihvatio kao istinite i u bitnom međusobno saglasne.Sud je saslušao I svjedoka R. Lj. koja je takođe potvrdila da su se kritičnom prilikom prvo polomila sva stakla na dnevnom boravku u kojem su se nalazili osim nje, oštećena i policajac R.Z., te da je odmah u kuću ušla okrivljena i počela da se svađa sa oštećenom, govoreći joj da  je kurva i još niz uvreda ,te da je oštećenu  uhvatila  jednom rukom za ramena i htjela da je udari, ali je ona oštećenu odgurnula i gurnula u sobu i zatvorila  vrata, dok se policajac  rvao sa okrivljenom kako bi je zaustavio. Svjedokinja R. Lj. je isto tako pojasnila da je okrivljena u jednom trenutku uhvatila oštećenu u predjelu ramena i grudi i pokušala je da je udari ali je nije udarila jer ju je ona odgurnula i odvukla u sobu ,te da joj je  okrivljena  uputila riječi "Kurvo, ubiću vas sve, istrjebiću vas potpuno" i slično. Ovakav iskaz svjedoka R. Lj. sud je prihvatio kao istinit obzirom da je ista u bitnom potvrdila da je kritičnom prilikom okrivljena upućivala oštećenoj riječi prijetnje i psovke, kao i da je došlo do fizičkog kontakta među njima, iako svjedokinja nije potvrdila sve izgovorene riječi tačno onako kako su navedene u optužnom predlogu, a što po nalaženju suda predstavlja subjektivan doživljaj događaja samog svjedoka, imajući pritom u vidu da svaki čovjek ima različitu moć zapažanja i da je svjedokinja u svom iskazu navela djelove događaja i riječi koje zapamtila, a što ne znači da okrivljena nije uputila još riječi oštećenoj, a među kojima i inkriminisane riječi navedene u optužnom predlogu,ovo posebno imajući u vidu iskaz svjedoka oštećene R.D. ,kao i svjedoka R. Z.. Dakle, u postpku je nesumnjivo utvrđeno da je okrivljena postupajući na način predstavljen u izreci presude, ostvatila sva bitna obilježja bića krivičnog djela ugrožavanje sigurnosti iz čl. 168. st. 1. Krivičnog zakonika.</span>
</p>
<p class="p3"></p>
<p class="p3">
<span>Krivično djelo ugrožavanje sigurnosti čini ko ugrozi sigurnost nekog lica prijetnjom da će napasti na život ili tijelo toga lica ili njemu bliskih lica. Obilježje krivičnog djela jeste da je oštećeni osjetio ugroženost. Medjutim, prijetnja koja se upućuje mora biti takva da i u subjektivnom i u objektivnom smislu predstavlja ozbiljnu prijetnju, te da se odnosi na ugrožavanje života ili tjelesnog integriteta. Radnje okrivljene, tj. u konkretnom slučaju izgovorene prijetnje "Sve ću vas ubiti, uništiti, svi ćete me zapamtiti" koje su izgovorene  nakon što je okrivljena predhodno  polomila stakla na prozorima i ulaznim vratima kuće oštećene i krenula prema oštećenoj  nakon čega ju je i uhvatila rukama u predjelu grudi a potom i za vrat upućujući joj riječi "Platićeš mi za ovo, kurvo sutomorska, jebo te B.", i u subjektivnom i u objektivnom smislu predstavljaju ozbiljne prijetnje, i kod oštećene su nesumnjivo izazvali osjećaj ugroženosti i strah za svoj život i tijelo, imajući u vidu tok događaja, kao i cjelokupno ponašanje okrivljene, a u sklopu svih okolnosti koje su u svojim iskazima prezentovali oštećena i saslušani svjedoci. Posledica krivičnog djela jeste strah kod oštećenog, koji mora biti takvog inteziteta da se usled njega stvara osjećaj lične nesigurnosti i ugroženosti. Oštećena R.D. je izjavila da se zbog riječi koje joj je izgovorila okrivljena osjećala ugroženo, da se jako prepala da se i danas osjeća ugorženo i da je prijetnje shvatila ozbiljno, jer ne zna kada će joj ista banuti na vrata. Svjedok R.Z. je takođe potvrdio da je oštećena u trenutku kada je okrivljena ušla u kuću i počela da joj prijeti i da je psuje i vrijeđa bila izuzetno i uočljivo preplašena, a da je kasnije bila izuzetno potresena i da joj je dugo trebalo da se smiri, dok je svjedok R. Lj. potvrdila da je oštećenoj nakon događaja bilo loše. Imajući u vidu prethodno navedeno utvrđeno je da je okrivljena O.S., na napred naveden način, ugrozila  sigurnost oštećene R.D., ozbiljnom prijetnjom da će napasti na njen život i tjelo.</span>
</p>
<p class="p3"></p>
<p class="p3">
<span>Okrivljena je krvično djelo izvršila postupajući sa direktnim umišljajem. Uslov za postojanje krivice jeste da na strani učinioca postoji uračunljivost i vinost. Prema nalazu i mišljenju vještaka neuropsihijatra dr Stanka Milića, koji je sud prihvatio ocijenivši ga jasnim, objektivnim i u skladu sa pravilima struke, okrivljena je u vrijeme izvršenja djela bila u stanju bitno smanjene uračunljivosti, nalazeći se u stanju afekta razdražljivosti i bijesa srednjeg inteziteta. Međutim, bitno smanjena uračunljivost nije osnov koji isključuje krivicu, a bitno smanjeno uračunljivo lice je takođe uračunljivo. Imajući u vidu okolnosti izvršenja predmetnog krivičnog djela, iako se okrivljena nalazila u stanju afekta razdražljivosti i bijesa srednjeg inteziteta, sud nije našao da istu treba blaže kazniti, već je ocijenio da je ista bila svjesna svog djela i htjela njegovo izvršenje . Naime, u situacijama u kojima se okrivljena dovela u stanje bitno smanjene uračunljivosti u  pogledu psihičkog odnosa utvrdjuje se kakva je ona bila u vrijeme kada se učinilac krivičnog djela stavljao u privremeno neuračunljivo stanje, u kojem kasnije vrši djelo, a ne u vrijeme preduzimanja radnje izvršenja krivičnog djela.Kada je u pitanju krivica ovakvih učinioca ista se izjednačava sa uračunljivim učiniocima krivičnog djela, i to kako kada su i pitanju učinioci krivičnih djela koji su bili neuračunljivi, tako i kada su bili i stanju bitno smanjene uračunljivosti.  U  čl. 14 st.3. Krivičnog zakonika nije decidno naveden slučaj dovodjenja u stanje bitno smanjene uračunljivosti, medjutim, logičko tumačenje ove zakonske odredbe upućuje na to da se prema takvim učiniocima, treba odnositi kao prema uračunljivim učiniocima krivičnih djela. </span>
</p>
<p class="p3"></p>
<p class="p3">
<span>Odlučujući se za krivičnu sankciju prema okrivljenoj sud je cijenio sve olakšavajuće i otežavajuće okolnosti iz čl. 42 Krivičnog zakonika. Od olakšavajućih okolnosti sud je cijenio lične i porodične prilike okrivljene jer je okrivljena razvedena i majka dvoje djece,njene imovinske prilike jer je lošeg imovnog stanja , dok je od otežavajućih okolnosti cijenjen njen raniji život obzirom da je ista osuđivana. Okrivljena jeste osuđivana, ali je sud imajući u vidu da se ne radi o istorodnom krivičnom djelu, te cijeneći okolnosti pod kojima je djelo izvršeno, ocijenio da prema okrivljenoj nije potrebno izricanje efektivne kazne zatvora, te da će se izricanjem uslovne osude prema okrivljenoj u potpunosti postići svrha izricanja uslovne osude i na taj način dovoljno uticati da u buduće ne vrši krivična djela. </span>
</p>
<p class="p3"></p>
<p class="p3"></p>
<p class="p3">
<span>Sud je cijenio i ostale provedene dokaze, pa je našao da isti nijesu od uticaja na drugačije utvrđenje činjeničnog stanja.</span>
</p>
<p class="p3"></p>
<p class="p3">
<span>Odluka o imovinskopravnom zahtjevu zasniva se na odredbi čl. 239 st. 2 ZKP-a. Naime, oštećena R.D. je postavila imovinskopravni zahtjev koji nije precizirala. Kako činjenice prikupljene u krivičnom postuku ne pružaju pouzdan osnov ni za potpuno ni za djelimično presuđenje, te kako bi njihovo utvrđivanje vodilo znatnom odugovlačenju postupka, to je sud oštećenu R. D. radi ostvarivanja imovinskopravnog zahtjeva uputio na parnični postupak. </span>
</p>
<p class="p5"></p>
<p class="p3">
<span>Odluka o troškovima krivičnog postupka zasniva se na odredbi čl. 229. ZKP-a. Dosuđeni iznos se odnosi na troškove vještačenja neuropsihijatra dr Stanka Milića, u iznosu od 154,00 eura i troškove za rad suda koji su određeni prema trajanju, složenosti krivičnog postupka i imovinskim prilikama okrivljene.</span>
</p>
<p class="p3"></p>
<p class="p3">
<span>Na osnovu izloženog odlučeno je kao u izreci presude.</span>
</p>
<p class="p3"></p>
<p class="p6">
<span>OSNOVNI SUD U BARU</span>
</p>
<p class="p4">
<span>            Dana 08.04.2013. godine.</span>
</p>
<p class="p3"></p>
<p class="p3">
<span> ZAPISNIČAR,				                                                     S U D I J A,</span>
</p>
<p class="p3">
<span> Amira Nikičić 		                                                   	                Ljiljana Joković</span>
</p>
<p class="p3"></p>
<p class="p5"></p>
<p class="p3">
<span>PRAVNA POUKA: Protiv ove presude može se izjaviti žalba</span>
</p>
<p class="p3">
<span>Višem sudu u Podgorici, u roku od 8 dana od dana prijema</span>
</p>
<p class="p3">
<span>pismenog otpravka, preko ovog suda u dva primjerka.</span>
</p>
<p class="p3"></p>
<p class="p3"></p>
<p class="p3">
<span>DNA: </span>
</p>
<p class="p3">
<span>-ODT; </span>
</p>
<p class="p3">
<span>- okrivljenoj; </span>
</p>
<p class="p3">
<span>- braniocu okrivljene adv. Ž. Š.</span>
</p>
<p class="p3">
<span>- oštećenoj nakon pravosnažnosti</span>
</p>
<p class="p3">
<span>- spisi</span>
</p>
<p class="p7"></p>


</body>
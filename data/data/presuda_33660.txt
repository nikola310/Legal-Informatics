<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{margin-right:-0.125in;text-align:center;hyphenate:auto;font-family:Arial;font-size:12pt;}
.p2{margin-right:-0.125in;text-align:end;hyphenate:auto;font-family:Arial;font-size:12pt;}
.p3{margin-right:-0.125in;text-align:justify;hyphenate:auto;font-family:Arial;font-size:12pt;}
.p4{text-indent:0.5in;margin-right:-0.125in;text-align:center;hyphenate:auto;font-family:Arial;font-size:12pt;}
.p5{text-align:justify;hyphenate:auto;font-family:Arial;font-size:12pt;}
.p6{text-align:start;hyphenate:auto;font-family:Times New Roman;font-size:12pt;}
.td1{width:3.0486112in;padding-start:0.048611112in;padding-end:0.048611112in;}
.r1{keep-together:always;}
.t1{table-layout:fixed;border-collapse:collapse;border-spacing:0;}
</style>
<title>K</title>
<meta content="vesna.kovacevic" name="author">
</head>
<body class="b1 b2">
<p class="p1">
<!--Image link to '0.jpg' can be here-->
</p>
<p class="p1"></p>
<p class="p1">
<span>U   I M E   C R N E   G O R E</span>
</p>
<p class="p1"></p>
<p class="p2">
<span>K. br. 6/09</span>
</p>
<p class="p3"></p>
<p class="p3">
<span>OSNOVNI SUD U NIKŠIĆU kao prvostepeni krivični, sudija Babović Dragan uz sudjelovanje Krištof Stanke kao zapisničara, u krivičnom predmetu protiv okrivljenog D T zbog krivičnog djela iz čl. 375 st. 3 u vezi st. 2, 1 i 4 KZ, postupajući po optužnom predlogu ODT-a Nikšić Kt. br. 91/08 od 16. 12. 2008. godine, nakon dovršenog javnog glavnog pretresa dana 17. 01. 2013. godine u prisustvu zamjenika ODT-a Krivokapić Vesne i branioca okrivljenog po službenoj dužnosti Stojanović Dragiše advokata iz Nikšića, a u odsustvu okrivljenog D Ta, donio je i istog dana objavio</span>
</p>
<p class="p3"></p>
<p class="p3"></p>
<p class="p1">
<span>P R E S U D U</span>
</p>
<p class="p1"></p>
<p class="p3">
<span>Okrivljeni:</span>
</p>
<p class="p3">
<span>D T od oca S i majke D rođene G, rođen. godine u Nikšiću, s prebivalištem u Nikšiću – ul. S Š br. 2, nezaposlen, neoženjen, pismen – završio srednju školu, lošeg imovnog stanja, ranije osuđivan presudom Osnovnog suda Nikšić K. 72/01 od 17. 09. 2001. godine zbog krivičnog djela iz čl. 144 st. 1 KZ RCG – 7 mjeseci zatvora, kaznu izdržao; presudom Osnovnog suda Podgorica K. 2000/9535 od 13. 03. 2002. godine zbog krivičnog djela iz čl. 144 st. 1 KZ RCG – 4 mjeseca zatvora, kaznu izdržao; presudom Višeg suda Podgorica K. 381/01 zbog krivičnog djela iz čl. 246/1 KZ SRJ – 4 mjeseca zatvora; presudom Osnovnog suda Nikšić K. 91/02 zbog krivičnog djela iz čl. 144 st. 1 KZ RCG – 7 mjeseci zatvora; presudom Osnovnog suda Nikšić K. 511/04 zbog krivičnog djela iz čl. 240 st. 1 tač. 1 u vezi čl. 20 KZ RCG – 6 mjeseci zatvora, kaznu izdržao; presudom Osnovnog suda Nikšić Kv. 116/05 od 22. 07. 2005. godine zbog krivičnog djela iz čl. 144 st. 1 i čl. 239 st. 1 KZ RCG – 4 mjeseca zatvora, kaznu izdržao; presudom Osnovnog suda Nikšić K. 188/04 od 05. 04. 2005. godine zbog krivičnog djela iz čl. 239 st. 1 KZ RCG – 40 dana zatvora; presudom Višeg suda Podgorica Kž. 455/05 od 13. 10. 2005. godine zbog krivičnog djela iz čl. 240 st. 1 t. 1 u vezi čl. 20 KZ RCG – 1 godina zatvora, kaznu izdržao; sudi mu se u odsustvu,</span>
</p>
<p class="p3"></p>
<p class="p3"></p>
<p class="p1">
<span>K r i v   j e</span>
</p>
<p class="p1"></p>
<p class="p3">
<span>Što je :</span>
</p>
<p class="p3">
<span>U noći 06. 02. 2008. godine oko 01,40 h u Nikšiću, upotrebom sile pokušao da spriječi policajca Uprave policije – Područne jedinice Nikšić S B u vršenju poslova javne bezbjednosti, na način što je nakon zaustavljanja od strane policajca S B i saopštavanja da se isti po naredbi Višeg suda iz Podgorice treba privesti u stanicu policije i da treba sačekati službeno vozilo za privod, okrivljeni je odgurnuo rukom policajca S B nakon čega su obadvojica pali na trotoaru, pa kada je policajac ustao i okrivljenom stavio „ lisicu“ na jednu ruku, okrivljeni je silom odgurnuo imenovanog policajca i dao se u bjekstvo, nakon čega je bio savladan od strane policajaca L D, K V i K M i priveden službenim vozilom u prostorije stanice Uprave policije, kojom prilikom je S B zadobio lake tjelesne povrede u vidu razderne rane u predjelu trećeg prsta dene šake i oguljotinu kože u predjelu  desnog koljena, </span>
</p>
<p class="p3"></p>
<p class="p3">
<span>- čime je učinio krivično djelo sprječavanje službenog lica u vršenju službene radnje iz čl. 375 st. 3 u vezi st. 2, 1 i 4 Krivičnog zakonika, </span>
</p>
<p class="p3"></p>
<p class="p3">
<span>- pa sud okrivljenog za navedeno krivično djelo primjenom čl. 4 st. 2, čl. 32, 36, 42, Krivičnog zakonika i čl.  229 i  374 Zakonika o krivičnom postupku </span>
</p>
<p class="p3"></p>
<p class="p1">
<span>OSUĐUJE</span>
</p>
<p class="p3"></p>
<p class="p3">
<span>Na kaznu zatvora u trajanju od 6 (šest) mjeseci, koju je dužan izdržati nakon pravosnažnosti presude. </span>
</p>
<p class="p3"></p>
<p class="p3">
<span>Dužan je okrivljeni na ime troškova krivičnog postupka uplatiti na žiro račun ovoga suda broj 832-152-32 iznos od 74,00 €, u roku od 15 dana po pravosnažnosti presude pod prijetnjom prinudnog izvršenja. </span>
</p>
<p class="p3"></p>
<p class="p3"></p>
<p class="p4">
<span>O b r a z l o ž e nj e</span>
</p>
<p class="p4"></p>
<p class="p3">
<span>ODT iz Nikšića optužnim predlogom Kt. br. 91/08 od 16. 12. 2008. godine stavio je na teret okrivljenom D Tu  izvršenje krivišnog djela iz čl. 375 st.1 u vezi st.2, 3 i 4 KZ. Zamjenik ODT-a Krivokapić Vesna na glavnom pretresu 17. 01. 2003. godine izmijenila je pravnu kvalifikaciju krivičnog djela stavljenog okrivljenom na teret, tako što je okrivljenom stavljeno na teret izvršenje krivičnog djela iz čl. 375 st. 3 u vezi st. 2, 1 i 4 KZ, pa je ostajući pri izmijenjenom optužnom aktu u završnoj riječi predložila sudu da okrivljenog oglasi krivim i osudi po zakonu.</span>
</p>
<p class="p3"></p>
<p class="p3">
<span>Vanraspravno vijeće ovoga suda, shodno čl. 324 st. 3 ZKP-a, rješenjem Kv. br. 322/12 od 06. 12. 2012. godine odlučilo je da se okrivljenom D T sudi u odsustvu, s obzirom da je ODT svojim aktom Kt. br. 91/08 predložio sudu da se donese rješenje o suđenju okrivljenom D Tu u njegovom odsustvu, jer tokom postupka isti nije bio distižan državnim organima u Crnoj Gori, te da bi se u predmetnoj krivičnopravnoj stvari spriječilo nastupanje zastarjelosti krivičnog gonjenja.</span>
</p>
<p class="p3"></p>
<p class="p3">
<span>Branilac okrivljenog po službenoj dužnosti advokat Stojanović Dragiša u završnoj riječi ukazao je sudu na brojne olakšavajuće okolnosti na strani okrivljenog i zamolio sud da okrivljenog prilikom odmjeravanja kazne što blaže kazni.</span>
</p>
<p class="p3"></p>
<p class="p3">
<span>Okrivljeni D T u odbrani iznijetoj na zapisniku pred istražnim sudijom dana 07. 02. 2008. godine navodi da negira izvršenje krivičnog djela te da se kritične noćni nalazio u Nikšiću u blizini zgrade bolnice i na kiosku je kupovao cigarete. Tom prilikom mu je prišao policajac i pitao ga odakle mu kutija cigareta, vjerovatno misleći da je on tu kutiju ukrao. On je policajcu pokazao rukom trafiku na kojoj je kupio cigarete. Policajac ga je pitao za ime i prezime, a on mu je rekao da nema lične karte i prestavio mu se svojim imenonom. Policajac mu je tada rekao da nema nikakvog problema, a on je krenuo  prema zgradi „ desetka“. Još uvijek nije bio prešao ul. N T kada je primijetio da vozilu „P“ bijele boje staje na bolnički parking. On je tada vidio da iz njega izlazi isti onaj policajac, koji ga je prije zaustavio i čuo je kako mu policajac psuje majku i vidio je da policajac ide prema njemu. Policajac je bio pijan jer je on vidio da se tetura u hodu. Policajac mu je prišao i dokopao ga za ruku zavrnuvši mu je na leđa, a takođe ga je udario šakom u predjelu lica. Tada mu je policajac rekao da je on lice koje traži policija i stavio mu lisicu na onu ruku koju mu je bio stavio na leđa.  Policajac ga je obalio i koljenom se naslonio na njega. Bio mu se primakao tako blizu da je mogao čuti zadah iz njegovih usta. Nije bilo nikoga od prolaznika, a on se istrgao i pobjegao sa zemlje preme zgradi „ d“. On je znao da ni zašto nije kriv, kao i da se s lisicama na jednoj ruci nema kud pobjeći, pa je bio čučnuo i za jednih parkiranih kola i odatle gledao hoće li ko naići kako bi vidio šta se radi i kako bi ga spasao. On je vidio da se B približava jedno policajsko vozilo „Golf“ i ugledavšu to vozilo pretrčao je ulicu i utrčao u krug Bolnice. Stao je pred vratima bilničke kuhinje i tada mu se primakao jedan mladi policajac, a on mu je isptužio ruke, a policajac mu je stavio lisice i na drugu ruku. Onda su mu prišli i policajci iz vozila „Golf“, obalili ga na trotoar ispred Bolnice i udarali su ga. Jedan od njih je bio u različitoj uniformi od ostalih, koji mu je, dok ga je udarao, govorio „narkomančino jedna“. Kad su ga izudarali, ubačili su ga u kola i odvezli u stanicu, a nakon nekoliko sati povezli su ga kod ljekara. Zbog toga što su ga policajci tukli osjećao je bolove u grudnom košu. On nije preskakao ogradu bolnice, jer je kapija bila otvorena, a nije mu poznato ni zbog čega ga je policajac zaustavljao i stavljao mu lisice na ruke. Takođe, on nije udarao ni gurao policajca, nego je samo pobjegao jer se bio prepao za život. </span>
</p>
<p class="p3"></p>
<p class="p3">
<span>Sud je u dokaznom postupku saslušao svjedoke oštećenog S B, K B i L D, na saglasan predlog stranaka pročitao nalaz i mišljenje sudskog vještaka medicinske struke dr B V, te pročitao izvod iz kaznene evidencije za okrivljenog. </span>
</p>
<p class="p3"></p>
<p class="p3">
<span>Svjedok oštećeni S B u svom iskazu datom pred istražnim sudijom i na glavnom pretresu naveo je da je kao ovlašćeno službeno lice UP PJ Nikšić u noći 5/6. 02. 2008. godine bio raspoređen na zadatak pozornika u ul.. Oko 1,30 h poslije ponoći, dok se nalazio pored kioska u toj ulici, primijetio je jedno lice koje mu je poznato od ranije kao osoba koja ima problema sa zakonom, a koje je u rukama nosilo dvije paklice cigareta, a on je to lice preventivno zaustavio i tražio mu ličnu kartu. Pošto to lice nije imalo ličnu kartu, predstavilo mu se kao D T. Njemu je to ime bilo poznato sa spiska lica koja se potražuju, pa je zbog toga pozvao dežurnu službu da bi to provjerio, na što su mu iz dežurne službe odgovorili da to lice potražuje Viši sud u Podgorici. To je on saopštio tome licu i rekao mu da sačeka službeno vozilo policije. Međutim, to lice – D T se počeo agresivno ponašati pružajuću otpor gurajući ga. On je pokušavao da ga zadrži, ali se on gurao, zbog čega je krenuo da mu stavi lisice na ruke. Stavio mu je lisice na jednu ruku, ali je u tom momentu okrivljeni energično reagovao, gurnuo ga je i oba su pali na asfalt. D je tada ustao u počeo da bježu ulicom u pravcu „K“, a on je krenuo za njim, a mobilnim telefonom je pozvao dežurnu službu i o tome ih obavijestio. D je pobjegao do zgrade „D“ pa se ponovo vratio put Bolnice, a onda mu se izgubio iz vida. On je pošao prema Bolnici u pravcu u kom je pretpostavljao da je D pobjegao i tada je vidio da D preskače ogradu Bolnice. Tu su ga dva-tri policajca koji su se tu nalazili savladali i lišili slobode. On je od guranja od strane Da zadobio povrede koljena i dlanova. Pridružio se krivičnom gonjenju protiv optuženog, a nije istakao imovinsko pravni zahtjev.</span>
</p>
<p class="p3"></p>
<p class="p3">
<span>Svjedok K B naveo je da se ne može sjetiti tačnog datuma kritučnog događaja, ali mu je poznato da je bio u noćnoj smjeni kad je dobio naređenje od od dežurne službe da sa kolegama L i K pođe prema Opštoj bolnici Nikšić da bi priveli jedno lice čijega se imena ne može sjetiti, a poznato mu je i da je policajac S B obavijestio dežurnu službu da mu je potrebno vozilo za privođenje nekog lica. Kad su stigli do Bolnice, vidio je da neko lice, za koga je kasnije saznao da se zove D T, trči prema Bolnici i preskače ogradu Bolnice, pa je on izašao iz vozila krenuo za tim licem, a drugi policajci su vozilom ušli u krug bolnice. On je jureći Da preskočio ogradu bolnice, a D se preskačući ogradu spotakao i pao i onda su ga tu oni lišili slobode. D je na jednoj ruci imao lisice. Kasnije je od kolege Strikovića saznao da se D opirao hapšenju i da je pobjegao. </span>
</p>
<p class="p3"></p>
<p class="p3">
<span>Svjedok L D je naveo da je kritične prilike bio dežurni i dobio je obavještenje od dežurne službe da se s kolegama K M i K V uputi prema Bolnici da bi neko lice lišili slobode jer je policajac S B prijavio da ga je to lice napalo kada ga je on htio lišiti slobode. Kasnije je saznao da je riječ o D Tu. Oni su se uputili prema bolnici i primijetili su da jedno lice trči iz pravca ul. ka Bolnici, pa su zaustavili vozilo i policajac K je izašao iz vozila i počeo da trači za tim licem, a on i policajac K su vozilom ušli u krug Bolnice. Zaustavili su vozilo i viđeli su da D T preskače ogradu bolnice, a za njim je ogradu preskočio i policajac K, nakon čega se D spotakao i pao, a onda su mu oni prišli, savladali ga i, pošto su mu na jednoj ruci već bile lisice, uste su mu stavili i na drugu ruku u tako ga lišili slobode. Nije mu poznato da li je D T imao bilo kakvih povreda, a kako je bila noć, on to nije mogao primijetiti. </span>
</p>
<p class="p3"></p>
<p class="p3">
<span>Nalazom i mišljenjem sudskog vještaka medicinske struke dr B V, koji je imao u vidu izvještaj ljekara specijaliste br. od 06. 02. 2008. godine, navedeno je kod S B došlo do povrede lake prirode u vidu razderne rane u predjelu trećeg prsta desne šake i oguljotine kože u predjelu desnog koljena, koje povrede mogu nastati kontaktom povrijeđenih površina tijela s neravnom tvrdom podlogom kao što je asfalt, beton, makadam i slično.</span>
</p>
<p class="p3"></p>
<p class="p3">
<span>Na osnovu izvedenih dokaza sud je na nesumnjiv način utvrdio da je optuženi D T u noći 06. 02. 2008. godine oko 01,40 h u Nikšiću, upotrebom sile pokušao da spriječi policajca Uprave policije – Područne jedinice Nikšić S B u vršenju poslova javne bezbjednosti, na način što je nakon zaustavljanja od strane policajca S B i saopštavanja da se isti po naredbi Višeg suda iz Podgorice treba privesti u stanicu policije i da treba sačekati službeno vozilo za privod, okrivljeni je odgurnuo rukom policajca S B nakon čega su obadvojica pali na trotoaru, pa kada je policajac ustao i okrivljenom stavio „ lisicu“ na jednu ruku, okrivljeni je silom odgurnuo imenovanog policajca i dao se  u bjekstvo, nakon čega je bio savladan od strane policajaca L D, K V i K M i priveden službenim vozilom u prostorije stanice Uprave policije, kojom prilikom je S B zadobio lake tjelesne povrede u vidu razderne rane u predjelu trećeg prsta dene šake i oguljotinu kože u predjelu  desnog koljena, čime je učinio krivično djelo sprječavanje službenog lica u vršenju službene radnje iz čl. 375 st. 3 u vezi st. 2, 1 i 4  KZ. </span>
</p>
<p class="p3"></p>
<p class="p5">
<span>Odbranu okrivljenog sud smatra neistinitom i sračunato datom na izbjegavanje krivičnopravne odgovornosti, a ista je opovrgnuta kazivanjem svjedoka oštećenog S B i svjedoka K B i L D.</span>
</p>
<p class="p5"></p>
<p class="p5">
<span>Jasno je da je okrivljeni D T, nakon što ga je ovlašćeno službeno lice policije pokušalo lišiti slobode, isto gurnuo tako da su obojica pali na asvalt i nakon toga pobjegao. Na prednje navedeno ukazuje jasno i nedvosmisleno iskaz svjedoka oštećenog S B koji je u prethodnom postupku i na glavnom pretresu istovjetno reprodukovao kritični događaj. Naime, iz iskaza  svjedoka oštećenog S B proizilazi da je nakon što je legitimisao okrivljenog Da i istom saopštio da sačeka službeno vozilo policije, jer istog potražuje Viši sud u Podgorici, okrivljeni D T se počeo agresivno ponašati pružajući otpor i gurajući svjedoka oštećenog, nakon čega je oštećeni S B pokušao da zadrži okrivljenog i da mu stavi lisice na ruke, ali je uspio da mu stavi lisice samo na jednu ruku, jer ga je okrivljeni D gurnuo i oba su pali na asvalt, a nakon čega je okrivljeni D T ustao i počeo da bježi ul. prema bolnici, a oštećeni S B je telefonom pozvao dežurnu službu i o tome ih obavijestio. Osim toga, povrede koje je tom prilikom zadobio policajac S B, a koje su konstatovane i nalazom i mišljenjem sudskog vještaka medicinske struke, upućuju na činjenicu da je okrivljeni D T gurnuo službeno lice kojega je legitimisalo i lišavalo slobode i na taj način ga spriječio da izvrši službenu radnju. Svjedoci  K B i L D u svojim iskazima jasno  i saglasno su istakli da su prilikom dolaska službenim vozilom do bolnice primijetili jedno lice da bježi od ulice prema bolnici, nakon čega je K B izašao iz službenog vozila i počeo da trči za tim licem – okrivljenim, pa je okrivljeni bježeći preskočio ogradu bolnice, a svjedok K B takodje, nakon čega se okrivljeni spotakao i pao, kada su ga policajci savladali i lišili slobode. Ovakav slijed dogadjaja naveden iskazima svjedoka jasno ukazuje da je okrivljeni D T spriječio ovlašćeno službeno lice policije da izvrši službenu radnju – poslove javne bezbijednosti.</span>
</p>
<p class="p5"></p>
<p class="p5">
<span>Budući da je okrivljeni D T bio svjestan da u konkretnom slučaju spriječava službeno lice da izvrši službenu radnju – liši ga slobode, što je u konkretnom slučaju i htio, jasno je da je postupao sa direktnim umišljajem.</span>
</p>
<p class="p5"></p>
<p class="p5">
<span>Tvrdnje okrivljenog D Ta da mu je ovlašćenog službeno lice policije psovalo majku, jurilo ga i tuklo, te da su ga nakon lišavanja slobode i drugi policajci tukli i psovali, sud smatra neistinitim i sračunato datim radi izbjegavanja krivice.</span>
</p>
<p class="p5"></p>
<p class="p3">
<span>Sud je donio rješenje da se ne saslušava svjedok K V budući da je zamjenik ODT-a odustala od predloga za izvođenjem toga dokaza, a s obzirom da je činjenično stanje utvrđeno do izvjesnosti. </span>
</p>
<p class="p5"></p>
<p class="p5">
<span>Pri odlučivanju o krivičnoj sankciji, sud je shodno čl. 42 KZ, kao olakšavajuće okolnosti okrivljenom cijenio nezaposlenost, a s tim u vezi i loše imovno stanje, a kao otežavajuću raniju osuđivanost, utvrđenu na osnovu izvoda iz kaznene evidencije za okrivljenog, pa ga je osudio na kaznu zatvora u trajanju od šest mjeseci koju je dužan izdržati nakon pravosnažnosti presude, a kojom će se, po mišljenju suda, postići svrha kažnjavanja iz čl. 32 KZ, a u okviru opšte svrhe propisivanja i izricanja krivičnih sankcija iz čl. 4 st. 2 KZ. </span>
</p>
<p class="p5"></p>
<p class="p5">
<span>Sud je okrivljenog, shodno čl. 226 i 229 ZKP, obavezao na plaćanje troškova krivičnog postupka u iznosu od 74,00 €, a što se odnosi na nagradu sudskom vještaku medicinske struke za urađeni nalaz i mišljenje u iznosu od 44,00 € i sudski paušal u iznosu od 30,00 €, srazmjeran složenosti i trajanju krivičnog postupka. </span>
</p>
<p class="p3"></p>
<p class="p3">
<span>Na osnovu iznijetog, shodno čl. 374 ZKP -a odlučeno je kao u izreci. </span>
</p>
<p class="p3"></p>
<p class="p1">
<span>OSNOVNI SUD U NIKŠIĆU, dana 17. 01. 2013. godine.</span>
</p>
<p class="p3"></p>
<table class="t1">
<tbody>
<tr class="r1">
<td class="td1">
<p class="p1">
<span>Zapisničar,</span>
</p>
<p class="p1">
<span>Krištof Stanka, s.r.</span>
</p>
</td><td class="td1">
<p class="p1">
<span>SUDIJA,</span>
</p>
<p class="p1">
<span>Babović Dragan, s.r.</span>
</p>
</td>
</tr>
</tbody>
</table>
<p class="p3"></p>
<p class="p5">
<span>PRAVNA POUKA: Protiv ove presude nezadovoljna stranka ima pravo žalbe u roku od 8 dana od dana prijema iste preko ovog suda, Višem sudu u Podgorici.</span>
</p>
<p class="p6"></p>


</body>
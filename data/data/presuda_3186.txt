<div style="text-align: right">
	<strong>K. br.&nbsp; 09/1371</strong><br>
	&nbsp;</div>
<div style="text-align: center">
	<strong>U IME NARODA</strong><br>
	&nbsp;</div>
<div style="text-align: center">
	&nbsp;</div>
<div style="text-align: justify">
	<strong>OSNOVNI SUD U PODGORICI</strong>, po sudiji Željki Jovović, kao sudiji pojedincu, uz učešće Danijele Rajković, kao zapisničara, u krivičnom predmetu protiv okrivljenih K. Đ.i M. D., iz Podgorice, zbog krivičnog djela kleveta iz čl. 196 st. 2 Krivičnog zakonika, odlučujući po privatnoj tužbi privatnih tužilaca Z.N.i D. M. iz Bijelog Polja, nakon javnog glavnog pretresa, održanog u prisustvu punomoćnika privatnih tužilaca P.V. i okrivljenih K. Đ. i M. D., dana 23. 12. 2010. godine donio je, a dana 24. 12. 2010. godine javno objavio,</div>
&nbsp;<br>
&nbsp;
<div style="text-align: center">
	<strong>PRESUDU</strong><br>
	&nbsp;</div>
<strong>&nbsp;&nbsp;&nbsp;&nbsp;&nbsp;&nbsp; Okrivljeni</strong><br>
<div style="text-align: justify">
	<strong>&nbsp;&nbsp;&nbsp;&nbsp;&nbsp;&nbsp; K. Đ.</strong>,&nbsp; JMB xxxxxxxxxxx, zv. Đ., od oca V. i majke Z., rođene K., rođen xx. 06. 1952. godine u Podgorica, sa prebivalištem u Podgorici naselje Bijelo Polje Zeta, državljanin Crne Gore, oženjen, otac dvoje punoljetne djece, završio srednju školu, nezaposlen, srednjeg imovnog stanja, neosuđivan<br>
	&nbsp;&nbsp;&nbsp;&nbsp;&nbsp;&nbsp; <strong>M.D., </strong>od oca M. i majke N., rođene D., rođene 28. 08. 1967. godine u Mojkovcu, sa prebivalištem u Podgorici ul. U. br. x, oženjen, otac dvoje maloljetne djece, završio Pravni fakultet, po zanimanju advokat, srednjeg imovnog stanja, neosuđivan.<br>
	&nbsp;&nbsp;&nbsp;&nbsp;&nbsp;&nbsp; Na osnovu čl. 363 st. 1 tač. 1 Zakonika o krivičnom postupku.<br>
	&nbsp;</div>
<div style="text-align: center">
	<strong>OSLOBAĐAJU SE OD OPTUŽBE</strong><br>
	&nbsp;</div>
&nbsp;&nbsp;&nbsp;&nbsp;&nbsp;&nbsp; Da su:<br>
&nbsp;<br>
&nbsp;&nbsp;&nbsp;&nbsp;&nbsp;&nbsp; Za dnevni list "Vijesti" od 12. 10. 2009. godine, na strani 10, u tekstu pod naslovom "Kamataši pozajmili 900.000 a uzeli osam osam miliona eura" uzjavili na štetu privatnih tužilaca Z. N. i D.M., oboje iz Bijelog Polja, sledeće:<br>
&nbsp;<br>
&nbsp;&nbsp;&nbsp;&nbsp;&nbsp;&nbsp; <strong>Okrivljeni K. Đ.</strong>:<br>
&nbsp;&nbsp;&nbsp;&nbsp;&nbsp;&nbsp; - Desilo se da objekat bez jednog eura u prvoj polovini ove godine sa preduzećem "A.M." d.o.o. Podgorica prenijet u vlasništvo fizičkih lica, kako vi kažete M.D. i N.Z. "Šest miliona eura, kolika je tržišna vrijednost ovog objekta lažnom i švercovan dokumentacijom opljačkano je od porodice K. bez znanja osnivača i izvršnog direktora".<br>
&nbsp;&nbsp;&nbsp;&nbsp;&nbsp;&nbsp; - Tačno je da Z. K. kao neovlašćena i nezaposlena u firmi "A. M." potpisivala sve što joj se stavilo na potpis, "jer je vjerujem to radila pod pritiskom, prinudom, ucjenom i prijetnjom".<br>
&nbsp;&nbsp;&nbsp;&nbsp;&nbsp;&nbsp; - On je juče kazao da je njegova supruga bila "pod pritiskom u najtežem obliku".<br>
&nbsp;&nbsp;&nbsp;&nbsp;&nbsp;&nbsp; - Ipak, smatra da je njegova supruga napravila određene propuste, "ali dodaje da je njihova porodica ipak ta koja je opljačkana za nekoliko miliona eura".<br>
&nbsp;<br>
&nbsp;&nbsp;&nbsp;&nbsp;&nbsp;&nbsp; <strong>Okrivljeni M.D.</strong>:<br>
&nbsp;&nbsp;&nbsp;&nbsp;&nbsp;&nbsp; - To su ljudi koji su Z.K. pozajmili mnogo, mnogo manje novca, od&nbsp; stvarne vrijednosti zgrade, a zatim se uknjižili kao vlasnici. Riječ je o klasičnom kamatašenju.
<div style="text-align: justify">
	&nbsp;&nbsp;&nbsp;&nbsp;&nbsp;&nbsp; - Ta zgrada tržišno vrijedi sedam do osam miliona eura, a dali su joj 900.000 eura pozajmice, izjavio je advokat M..<br>
	&nbsp;&nbsp;&nbsp;&nbsp;&nbsp;&nbsp; - Na pitanje novinara "Vijesti" da li su to kamataši koji se pominju u novinama<strong>,</strong> advokat je odgovorio: "Jeste, to su ti. To će biti velika afera" najavio je on.<br>
	&nbsp;&nbsp;&nbsp;&nbsp;&nbsp;&nbsp; čime su iznijeli tvrdnje koje su neistinite, koje škode časti i ugledu privatnih tužilaca,<br>
	&nbsp;&nbsp;&nbsp;&nbsp;&nbsp;&nbsp; - čime bi izvršili krivično djelo kleveta iz čl.&nbsp; 196 st.2 u vezi st. 1 KZ RCG.<br>
	&nbsp;&nbsp;&nbsp;&nbsp;&nbsp;&nbsp;<br>
	&nbsp;&nbsp;&nbsp;&nbsp;&nbsp;&nbsp; &nbsp;Dužni su privatni tužioci da sudu solidarno plate troškove krivičnog postupka u vidu paušalnog iznosa od 30 (trideset) eura, u roku od 15 dana po pravosnažnosti presude, dok će sud o troškovima okrivljenog Klikovac Đorđija odlučiti posebnim rješenjem.<br>
	&nbsp;</div>
<div style="text-align: center">
	&nbsp;</div>
<div style="text-align: center">
	<strong>O b r a z l o ž e nj e</strong><br>
	&nbsp;</div>
&nbsp;
<div style="text-align: justify">
	Punomoćnik privatnih tužilaca, privatnom tužbom od 20. 10. 2009. godine, stavio je na teret okrivljenim K. Đ. i M. D.izvršenje krivičnog djela kleveta iz čl. 196 st. 2 Krivičnog zakonika, pri kojoj privatnoj tužbi je punomoćnik privatnih tužilaca ostao do kraja glavnog pretresa i u završnoj riječi nalazeći da je tokom postupka dokazano da su okrivljeni izvršili krivično djelo kleveta iz čl. 196 st. 2 u vezi st.1 KZRCG, predložio sudu da okrivljene oglasi krivim i osudi po zakonu, te da se presuda u cjelini ili svom izvodu objavi u istom dnevnom listu o trošku osuđenih.<br>
	Okrivljeni K. Đ.u svojoj odbrani tokom postupka navodi da stoji iza svake riječi koja je objavljena u dnevnom listu "Vijesti", te da je tačno da je novinaru R. dan prije objavljivanja u pismenoj formi dao svoje izjašnjenje na način što je otišao lično u redakciju i zamolio novinara da objavi njegov komentar na tekst koji je objavljen u "Vijesti-ma" a u kome je navedeno da je policija podnijela krivičnu prijavu protiv njegove supruge zbog sumnje da je privatne tužioce oštetila za 1,2 miliona eura. Navodi da je apsolutno tačno sve što je navedeno u spornom tekstu i da je, u dopisu koji je dostavio, naveo da se desilo da je objekat bez jednog eura sa preduzeća "A. M." D.O.O. Podgorica prenijet u vlasništvo fizičkih lica, da je naveo inicijale MD i NZ i naveo da je 6 miliona eura, koliko je tržišna vrijednost ovog spornog objekta, lažnom i švercovanom dokumentacijom opljačkano od porodice K., bez znanja osnivača i izvršnog direktora. Dalje navodi da je naveo da je tačno da je njegova supruga kao naovlašćena i nezaposlena u firmi potpisivala sve što joj se stavilo na potpis a vjeruje da je to radila pod pritiskom, prinudom, ucjenom i prijetnjom, pri čemu je mislio upravo na privatne tužioca, koji su na ovaj način prinudili njegovu suprugu na potpisivanje, a na privatne tužioce je mislio i kada je rekao da je 6 miliona eura opljačkano od porodice K. bez znanja osnivača i izvršnog direktora. Navodi da je preduzeće "A.M." vlasništvo njegove porodice, njegova kćerka S. je izvršilac, a izvršni direktor je bio S. K., te da je dopis dana 11. 10. 2009. godine odnio u redakciju "Vijesti" i predao novinaru R. i zamolio ga da objavi ovaj dopis a u protivnom, da mu novinar nije obećao da će ovo objaviti, ne bi ostavio njemu, već bi objavio u drugom dnevnom listu. Protiv privatnih tužilaca je podnio Specijalnom tužiocu u Podgorici krivičnu prijavu, a takođe je podnio i krivičnu prijavu protiv punomoćnika privatnih tužilaca Osnovnom državnom tužiocu zbog krivičnog djela prevara, koje prijave su još uvijek u procesu kod nadleženih tužilaca. Pojasnio je da je iznoseći svoj stav u članku htio da zaštiti sebe, svoju porodicu, kao i&nbsp; svoju imovinu, a to je bila njegova reakcija na tekst objavljen u dnevnom listu "Vijesti" pod naslovom "Prodala tuđu imovinu pa nestala sa 1,2 miliona", da je znao ko su lica MD i NZ i znao je da su to privatni tužioci, s tim što M.D.nije rekao ko su ova lica, a sa istima nikada nije imao bilo kakav kontakt ali je znao o kome se radi po imenu i prezimenu jer je imao njihove Ugovore, koje su oni pravili i potpisivali sa njegovom suprugom, koja je bila neovlašćena jer nije bila zaposlena u preduzeću "A.M." Podgorica. U završnoj riječi je ostao kod svoje odbrane tvrdeći da je istina sve što je rekao, a ono što je rekao je blago rečeno u odnosu na stvarno stanje, odnosno na zločin koji je urađen.<br>
	Okrivljeni M. D.u svojoj odbrani navodi da je K. Đ. njegov prijatelj i vlastodavac koga poznaje duži vremenski period, a isti je radio zgradu kod Katastra u Podgorici u jeku najveće krize, pa ga je kao prijatelj pitao ima li problema u gradnji, jer su mnogi građevinci u tom periodu imali finansijske probleme, i on mu je rekao da zgradu gradi bez ikakvih problema iz realnih izvora. Kada je K. došao kod njega kao advokata saopštio mu je da je saznao iznenađujuću stvar da je njegova zgrada bez njegovog znanja i znanja njegove kćerke koja je izvršni direktor i osnivač firme prevedena i uknjižena na drugo lice, a tom prilikom mu je rekao da postoji sumnja da je u tome učestvovala njegova supruga. Tom prilikom mu je iznio niz predpostavki šta je moglo da se u tom poslu desi, pa je sa dvoje kolega, u skladu sa dokumentacijom koju mu je K. predočio, pokrenuo građanske postupke za poništaj ugovora sa devet lica, koje je sklopila Z. K.. Navodi da je jednog dana neposredno prije ovog saoštenja, koje je K. Đ. ponio u dnevni list "Vijesti", u istom dnevnom listu osvanuo tekst pod naslovom "Prodala tuđu zgradu pa nestala sa 1,2 miliona", a K. Đ. je imao potrebu da odgovori na navode predmetnog teksta pa su tom prilikom skupa, i to on kao advokat, sačinili jedno saopštenje u kojem su vodili računa o svakoj napisanoj riječi, a ukazuje da su u prethodnom tekstu navedena dva lica pod inicijalima MD i NZ, tako da je u tom saopštenju Đ. K. navedeno ukratko da on nije imao nikakvog odnosa ni sa kim od pomenutih lica i potencirao je da su ta lica već navedena pod inicijalima u prethodnom tekstu. Kada je sačinjeno saopštenje, pozvao je novinara vijesti K. R. i rekao mu da će u redakciju "Vijesti" doći Đ. Đ. K.i predati mu saopštenje, odnosno odgovor na njihov tekst koji je prethodno objavljen i da ni jednu jedinu riječi ne dodaje niti komentariše, osim onoga što je navedeno u reagovanju, pa je Đ. K. ponio svoje reagovanje, a nakon toga se on ponovo čuo sa novinarom R. i ponovo potencirao da samo objavi saopštećnje i ništa više, a to mu je bukvalno ponovio pet puta. Navodi da je novinar imao određena saznanja i predpostavke u vezi navedenog događaja i pokušao je da ga uvuče u priču o samom događaju, pa je sa njim neformalno pričao, jer ga poznaje petnaest godina, ali ni jednu konstataciju nije naveo iz onoga što je navedeno u privatnoj tužbi, a novinaru je rekao da će sve informacije kada bude trebalo, u vezi konkretnog događaja, dobiti od njega. Inače vodi računa o svakoj izgovorenoj riječi u medijima, a tako je radio i dok je bio sudija, a analizirajući tekst koji je napisao novinar R. vidi se koliko je on bio površan i kolika je kod njega bila želja da nastupi senzacionalistički. Ukazao je da&nbsp; na početku teksta stoji "U pisanoj izjavi koju je donio u redakciju", a misli se na izjavu koju je ranije naveo, te ukazao na kontradikcije u odnosu na njega i njegovu izjavu što potvrđuje dalji navod u kojem se kaže u izvornom tekstu "i krivičnu prijavu podgoričke policije protiv Z. K. doživljavamo potpuno ispravno", a dalje novinar u istom tekstu, koliko je površno slušao ono što mu se govori navodi, da se sve sazna postaraće se branilac njegove supruge adv. D. M.. Navodi da je prosto nemoguć zaključak novinara da je on branilac Z.K., iz čega se može izvući zaključak da je jedino on oklevetan u tekstu, a ono što je njega kao profesionalca iziritiralo u ovom tekstu, je to da je istina da je ono što je novinar stavio njemu u usta, ispalo bi da je kontradiktoran u odnosu na svog klijenta Đ. K., a koji je rekao da je objekat bez ijednog eura prenijet u vlasništvo fizičkih lica. Konačno je naveo da za dnevni list "Vijesti",&nbsp; odnosno novinaru R., ni formalno ni u razgovoru nije rekao ono što se navodi u spornom tekstu, zbog čega je nakon objavljivanja teksta telefonom kontaktirao novinara koji je autor teksta i pitao ga zašto je objavio ono što nije rekao, pa mu je isti odgovorio da ga je on tako shvatio, a na pitanje da li mu je pet puta ponovio prije objavljivanja teksta da ne objavljuje ništa sem onoga što je Đ. dostavio u pisanoj formi, nije umio ništa da mu odgovori. Ukazuje da sve i da je naveo ove riječi koje su navedene u tekstu, ne bi se radilo o krivičnom djelu kleveta obzirom da su u prethodno objavljenom tekstu navedeni samo inicijali MD i NZ, a on i ne zna o kojim ljudima se radi, već je naveo da je sa kolegama podnio krivičnu prijavu protiv devet lica koji su navodno imali zaključen ugovor o prodaji stanova sa Z. K. za poništaj tih ugovora, tako da se i da je ovo rekao ne bi moglo zaključiti na koga je mislio kada se kaže "To su ljudi koji su Z. K. pozajmili mnogo manje novca od stvarne vrijednosti zgrade, a zatim se uknjižili kao vlasnici", a on ne poznaje Z.K. i nikada u životu je nije vidio tako da ne zna da li joj je neko nešto mogao pozajmljivati ili nije. Naveo je da je nakon objavljivanja teksta išao u redakciju dnevnog lista "Vijesti" i tražio prijem kod urednika L.M., koga tamo nije bilo, a u vezi toga što je novinar objavio nešto što nije rekao, o čemu mogu da posjedoče novinarke M. R.i D. B.. U završnoj riječi je još jednom ukazao da nije izvršio krivično djelo koje mu je stavljeno na teret ostajući kod svoje odbrane date tokom postupka.<br>
	U dokaznom postupku sud je saslušao svjedoke R. M. i B. D., po saglasnom predlogu stranaka pročitao iskaz svjedoka R.K., pročitao tekst objavljen u dnevnom listu "Vijesti" od 12. 10. 2009. godine na strani 10 pod naslovom “K. pozajmili 900.000 a uzeli osam miliona eura” i fotokopiju naslovne strane dnevnog lista "Vijesti" od 10. 10. i 12. 10. 2009. godine, pročitao tekst objavljen u dnevnom listu "Dan" od 10. 10. 2009 pod naslovom “Prećutala da je prodala 17 stanova”, pročitao tekst objavljen u dnevnom listu "Pobjeda" od 10. 10. 2009 pod naslovom “Osumnjičena da je prodala tuđe stanove”, pročitao izvještaje Uprave policije iz kaznene evidencije na ime okrivljenih K. Đ.od 23. 09. 2010. godine i M. D. od 24. 09. 2010. godine i pročitao članak objavljen u dnevnom listu "Vijesti" od 10. 10. 2009. godine pod naslovom "Prodala tuđu zgradu pa nestala sa 1,2 miliona".<br>
	Svjedok R. M.je u svom iskazu navela da joj je iz konkretnog postupka poznato samo da su okrivljeni Đ. K.i M. D. dolazili u redakciju "Vijesti", gdje je ona zaposlena kao novinar, kako bi reagovali na natpise koji su objavljeni u tom listu. Zna da su tada govorili da su nezadovoljni i da su protestovali zbog teksta, a kasnije su stupili u kontakt sa kolegom K.R. i ne zna šta se dalje dešavalo.<br>
	Svjedok B. D. u svom iskazu je navela da joj je poznato da je u njihovim novinama "Vijesti" objavljen tekst o prodaji nekih zgrada ili stanova i zna da su nakon objavljivanja ovog teksta, posle podne, u redakciju "Vijesti" došli okrivljeni K. i M.i tražili da razgovaraju sa urednicima. Bili su nezadovoljni jer nije sve precizno prenešeno što je dato u saopštenju. Navodi da ne zna šta je dato novinaru a nije znala ni sadržaj teksta pa je samo primijetila njihovo nezadovoljstvo a nije znala o čemu se radi.<br>
	Svjedok R.K. u svom iskazu navodi da je novinar u dnevnom listu "Vijesti" i autor spornog teksta pod naslovom "Kamataši pozajmili 900.000, a uzeli 8 miliona eura". Dan prije objavljivanja ovog teksta u istom listu je izašao tekst o supruzi okrivljenog K.Đ., s tim što on nije pisao taj prethodni tekst. Sjeća se da ga je kontaktirao telefonom M. D. i da mu je rekao u tom razgovoru da će da dođe K.Đ. i da donese neko pismeno obavještenje koje bi trebao da objavi, pa mu je K.i donio saopštenje koje je bilo otkucano a on je to saopštenje ostavio redakciji, kao što to inače radi, a nakon toga je objavio ovaj tekst i u tekstu je objavio sve što je pisalo u pismenom saopštenju. Navodi da mu je K.Đ., kada je donio saopštenje, obzirom da nije bio u toku, rekao nešto u smislu da postupak u vezi njegove žene koja je prevarena, vodi M. D. i još neki advokat i da to nije jednostavan slučaj, a obzir da je iz prethodnog teksta o supruzi okrivljenog zaključio da je ista osumnjičena, iz toga je izvukao zaključak da je D. M. branilac K. Z., što mu nije niko izričito rekao. Navodi da je nakon što je K. Đ. donio saopštenje pozvao telefonom M. D., koji mu je rekao da će to biti veliki proces, da to nije jednostavno i zna da je pominjao neko poništenje ugovora. Prilikom razgovora sa M. D., M. mu nije pominjao nikakva imena, pa ni imena privatnih tužilaca, a čak ni on tada nije znao ko su ljudi koji su pominjani po inicijalima MD i NZ, tako da D. nije mogao ni pitati za ove ljude konkretno, niti mu je D.rekao ko se krije iza tih imena. Što se tiče dijela teksta u kojem je navedeno da je D. izjavio "To su ljudi koji su Z.K.pozajmili mnogo manje novca od stvarne vrijednosti zgrade, a zatim se uknjižili kao vlasnici, riječ je o klasičnim kamatašima" objasnio je da su njih dvojica razgovarali u tom smislu ali mu D. ni tada nije pomenuo nikakva imena ni prezimena, a zna da je pominjao i neke krivične prijave, odnosno da je sa slučajem upoznat tužilac, pa je iz njegove priče shvatio da ima više ljudi koji su prevarili Z.K.. Navodi da, kada je M.pitao da li su to kamataši koji se pominju u novinama, nije mislio konkretno na neka lica, pa ni na privatne tužioce već je to rekao uopšteno misleći na bilo koga i ne znajući ko su privatni tužioci, a prilikom razgovora sa M.istom nije izričito rekao da će sadržinu razgovora objaviti u novinama, a istina je da M.D. nije autorizovao ovaj tekst. Istog dana, kada je objavljen tekst, odmah ga je telefonom pozvao M.D.kojem se nije javljao jer pri ruci nije imao telefon, a od Medojevića je bilo i mnogo propuštenih poziva. Tog dana M. ga je u razgovoru pitao zašto je objavio tekst, a takođe mu je i urednik rekao da je M. toga dana dolazio u redakciju i bio uzrujan zbog objavljivanja ovog teksta. Pojasnio je da je K. prvi put vidio kada mu je donio pismeno obavještenje, a M. D. poznaje već duže godina i sa istim je u dosta dobrim odnosima. Kritičnom prilikom je i snimao razgovor i sa sigurnošću tvrdi da M. nikoga nije pominjao imenom i prezimenom, pa je iz njegove priče shvatio da ima više ljudi koji su oštetili Z. K., a kada je M. pitao da li su to kamataši koji se pominju u novinama, imao je u vidu raniji tekst gdje su se pominjali inicijali MD i NZ, ali nije znao ko su lica pod ovim imenima, pošto ne zna istorijat ovog slučaja. Dalje je pojasnio da mu je K. Đ., kada je donio otkucanu izjavu, rekao da objavi isključivo ono što je napisano i tom prilikom je pred njim potpisao izjavu, a da li će se objaviti neko reagovanju u cjelini nije pitanje za novinara, pa ne zna zašto u tekstu nije objavljen i dio zadnje rečenice iz reagovanja "Od vas tražimo da javno objavite neki dokument ili vlasnički list koji potvrđuju pravo svojine, a vi bi ste za uzvrat imali sigurnu nagradu".<br>
	Iz teksta "Kamataši pozajmili 900.000, a uzeli 8 miliona eura" u dnevnom listu "Vijesti" od 12. 10. 2009. godine na strani 10, sud je utvrdio da su djelovi istog sadržani u privatnoj krivičnoj tužbi, te da se osim imena Đ.V. K. zvani Đ., Z. K.i M.D., ne pominju imena drugih lica, već samo inicijali M.D i N.Z, za koje se dalje u tekstu navodi da su to dvojica Bjelopoljaca.<br>
	Iz fotokopije naslovne strane dnevnog lista "Vijesti" od 10. 10. 2009. godine sud je utvrdio da je na naslovnoj strani najavljen tekst na strani 10 "Kamataši pozajmili 900.000, a uzeli 8 miliona eura" uz konstataciju "suprug Z.K., osumnjičene za prevaru od 1,2 miliona eura, najavljuje prijavu Specijalnom tužiocu, a na naslovnoj strani od 12. 10. 2009. godine "Prodala tuđu zgradu i nestala sa 1,2 miliona eura".<br>
	Iz teksta objavljenog u dnevnom listu "Vijesti" od 10. 10. 2009. godine pod naslovom "Prodala tuđu zgradu pa nestala sa 1,2 miliona", sud je utvrdio da su prilikom izvještavanja povodom podnošenja krivične prijave protiv Z. K. zbog sumnje da je dvojicu Bjelopoljaca na prevaru oštetila za milion i dvjesta hiljada eura navedeno da se K. Z. sumnjiči da je kao ovlašćeni predstavnik firme "A. M." krajem prošle godine dvojicu Bjelopoljaca MD i NZ prevarila tako što im je prodala stanove i poslovne prostore koji su već imali vlasnika, te da se u cijelom tekstu za oštećena lica navode inicijali MD i NZ i "prevareni ili oštećeni Bjelopoljci".<br>
	Iz teksta objavljenog u dnevnom listu "Dan" od 10. 10. 2009 pod naslovom “Prećutala da je prodala 17 stanova”, i teksta objavljenog u dnevnom listu "Pobjeda" od 10. 10. 2009 pod naslovom “Osumnjičena da je prodala tuđe stanove”, sud je utvrdio da je kao osumnjičena označena Z.K a oštećeni M.D i N.Z.<br>
	Cijeneći provedene dokaze, kako pojedinačno, tako i u njihovoj vezi i dovedeći ih u vezu sa odbranama okrivljenih, sud nalazi da inkriminacije predstavljene u privatnoj tužbi ne sadrže u sebi bitne elemente krivičnog djela klevete iz čl. 196 st. 2 u vezi st. 1 Krivičnog zakonika, zbog čega je okrivljene na osnovu čl. 363 st.1 tač. 1 Zakonika o krivičnom postupku oslobodio od optužbe, a ovo iz sledećih razloga:<br>
	Tokom postupka, iz odbrane okrivljenih, iskaza svjedoka K. R.i uvidom u članak "Kamataši pozajmili 900.000, a uzeli 8 miliona eura" objavljenog u dnevnom listu "Vijesti" od 12. 10. 2009. godine na strani 10 i naslovne strane dnevnog lista "Vijesti" od 12. 10. 2009. godine sud je utvrdio da je navedenog dana u dnevnom listu "Vijesti" na strani 10 pod naslovom "Kamataši pozajmili 900.000, a uzeli 8 miliona eura" objavljen tekst, čiji su dijelovi prenijeti u privatnoj krivičnoj tužbi, a koji je okrivljeni K. Đ. dostavio novinaru K.R., radi objavljivanja. Takođe, tokom postupka, iz istih dokaza, kao i iz članka objavljenog u dnevnom listu "Vijesti" od 10. 10. 2009. godine pod naslovom "Prodala tuđu zgradu pa nestala sa 1,2 miliona" i naslovne strane dnevnog lista „Vijesti“ od 10.10.2009. godine je utvrđeno da je K.Đ., saopštenje čiji su dijelovi objavljeni dana 12.10.2009. godine u listu „Vijesti“, sačinio sa svojim advokatom okrivljenim M. D., kao reakciju na tekst objavljen pod naslovom &nbsp;"Prodala tuđu zgradu pa nestala sa 1,2 miliona" dana 10.10.2009. godine. Iz članka "Kamataši pozajmili 900.000, a uzeli 8 miliona eura" objavljenog u dnevnom listu "Vijesti" od 12. 10. 2009. godine na strani 10, takođe je utvrđeno da su djelovi istog sadržani u privatnoj krivičnoj tužbi, te da se osim imena Đ.V. K. zvani Đ., Z. K. i M. D., ne pominju imena drugih lica, već samo inicijali M.D i N.Z, za koje se dalje u tekstu navodi da su to dvojica Bjelopoljaca, a što je navedeno i u članku objavljenom u istom listu dana 10. 10. 2009. godine pod naslovom "Prodala tuđu zgradu pa nestala sa 1,2 miliona", kojim je izvještavano povodom podnošenja krivične prijave protiv Z.K. zbog sumnje da je dvojicu Bjelopoljaca M.D i N.Z na prevaru oštetila za milion i dvjesta hiljada eura, te da se u cijelom tekstu za oštećena lica navode inicijali MD i NZ i "prevareni ili oštećeni Bjelopoljci", te iz teksta objavljenog u dnevnom listu "Dan" od 10. 10. 2009 pod naslovom “Prećutala da je prodala 17 stanova” i teksta objavljenog u dnevnom listu "Pobjeda" od 10. 10. 2009 pod naslovom “Osumnjičena da je prodala tuđe stanove”, takođe da se kao oštećeni pominju M.D i N.Z.<br>
	Imajući u vidu sve izloženo, te elemente krivičnog djela koje je okrivljenim stavljeno na teret, uz činjenicu da je inkriminacija ovog krivičnog djela postavljena u tom smjeru da je neistinito činjenično tvrđenje koje se iznosi ili prenosti, (okrivljenim je staljeno na teret da su iznosili neistinite tvrdnje), takve sadržine i značaja da može škoditi časti i ugledu nekog lica, pri čemu se takva izjava pri svemu mora odnositi na određeno lice, sud nalazi&nbsp; da u konkretnom slučaju, iz inkriminisanih radnji koje su stavljene okrivljenim na teret, proizilazi da oni činjenično tvrđenje, bilo ono istinito ili neistinito, nisu iznosili za tačno određeno lice, već je njihova izjava data prema licima M.D i N.Z, pri čemu je navedeno da su to dvojica Bjelopoljaca, iz čega bi se moglo zaključiti da se radi o osobama muškog pola, tako da na osnovu sadržine same izjave okrivljenih ne proizilazi da su iste bile usmjerene objektivno ili subjektivno protiv privatnih tužilaca. Sem toga, izjave koje su objavljene u dnevnom listu „Vijesti“ su tako koncipirane da privatni tužioci, kao ličnosti, nisu ni na koji način opisani, da bi se u sredini u kojoj žive i rade moglo zaključiti da se izjava odnosi baš na privatne tužioce, a posebno kod činjenice da se navodi da su to dvojica Bjelopoljaca, kao ni u tekstovima objavljenim predhodno dana 10.10.2009. godine u dnevnim listovima „Vijesti“, „Dan“ i „Pobjeda“, gdje su, takođe, navedeni samo inicijali oštećenih.<br>
	Sa istih razloga sud nalazi da u radnjama okrivljenih nema ni elementata krivičnog djela uvrede iz čl. 195 Krivičnog zakonika.<br>
	Pored navedenog, sud je imao u vidu i navode odbrane okrivljenog K. Đ. da je znao ko su lica M.D. i N.Z. i znao je da su to privatni tužioci, ali kod utvrđenog činjeničnog stanja, te činjenice da on i pored toga što je znao ko su ta lica, nije to saopštio, pa čak ni novinaru koji je objavio članak, pa navodi odbrane okrivljenog K., po nalaženju suda ne utiče na drugačije presuđenje.<br>
	Sud je cijenio i odbranu okrivljenog M.D. da novinaru R. nije saopštio navode koji su prenijeti u tekstu od 12.10.2009. godine, pa se sud kod činjeničnog utvrđenja i stava suda, nije upuštao ni u ocjenu ovakve njegove odbrane.<br>
	Sud je cijenio i ostale provedene dokaze, iskaze svjedoka R. M. i B.D., te izvode iz kaznene evidencije na ime okrivljenih, pa je našao da su bez uticaja na drugačije presuđenje.<br>
	Sud nije prihvatio predlog punomoćnika privatnih tužilaca da se u dopuni dokaznog postupka pročitaju potvrde o registraciji kod Privrednog suda preduzeća "A. m." od 07. 08. 2008. i 29. 12. 2008. godine, te predlog okrivljenog K.Đ. da se u dopuni dokaznog postupka pročitaju krivične prijave od 06. 11. 2009. godine, 30. 11. 2009. godine, dopuna od 18. 01. 2010. godine, akt okrivljenog upućen Vrhovnom državnom tužiocu od 11. 03. 2010. godine, krivična prijava od 17. 03. 2010. godine, krivična prijava od 18. 03. 2010. godine, akti upućeni Ministarstvu pravde CG, Tužilačkom savjetu, Vrhovnom državnom tužiocu, Višem državnom tužiocu svi od 07. 05. 2010. godine, krivična prijava od 05. 08. 2009. godine, predlog za izdavanje privremene mjere od 06. 10. 2009. godine, krivična prijava protiv K. S.od 02. 06. 2010. godine, dopuna od 18. 01. 2010. godine, žalba od 15. 03. 2010. godine, izjava preduzeća "A. m." od 25. 06. 2009. godine, zapisnik CB Podgorica od 13. 11. 2009 i 24. 04. 2009. godine i oglas o promjeni upisa objavljen u Službenom listu CG 8/09, uvid u Ugovor o kupoprodaji stana zaključen u Podgorici od 19. 11. 2009. godine između "A.m." i K. L., te G. T., da se u svojstvu svjedoka sasluša Z. K., da se izvrši uvid u&nbsp; fotokopije priznanica, da se saslušaju svjedoci K. S., M.R., Đ.M., V.S., firma P.tr., T.G., N. R., Š.D., K.L., B. V., Dr. K.S., K. M. i K.S., da se provede dokaz čitanja Ugovora o kupoprodaji stana zaključeni između "A. M." i K. L., da se pročita izjava Z.K. data na dan 30.12.2008. godine ovjerena kod suda 26.02.2009. godine i izjava ovjerena kod suda dana 30.04.2009. godine, kao i izjava ovjerena kod suda 13.04.2009. godine pod brojem O.br. 11387/9, nalazeći da bi provođenje ovih dokaza za sud bilo irelevantno i vodilo bi samo odugovlačenju postupka, obzirom da je činjenično stanje utvrđeno tokom postupka bilo dovoljno da sud donese svoju odluku.<br>
	&nbsp;&nbsp;&nbsp;&nbsp;&nbsp;&nbsp; Odluka o troškovima krivičnog postupka zasnovana&nbsp; je na odredbi iz čl. 203 st.3 zakonika o krivičnom postupku. Budući da su okrivljeni oslobodjeni od optužbe, to je sud privatne tužioca obavezao da sudu solidarno plate troškove krivičnog postupka u vidu paušalnog iznosa od 30 (trideset) eura, u roku od 15 dana po pravosnažnosti presude, dok će sud o troškovima okrivljenog K.Đ. sud odlučiti posebnim rješenjem.<br>
	&nbsp; &nbsp;&nbsp;&nbsp;&nbsp;&nbsp;Sa svega izloženog, odlučeno je kao u izreci presude.<br>
	&nbsp;</div>
<strong>&nbsp;&nbsp;&nbsp;&nbsp;&nbsp; OSNOVNI SUD U PODGORICI, dana 24. 12. 2010. godine</strong><br>
&nbsp;
<div style="text-align: center">
	<strong>S U D I J A</strong><br>
	<strong>Željka Jovović</strong><br>
	&nbsp;</div>
&nbsp;<br>
&nbsp;<br>
&nbsp;<br>

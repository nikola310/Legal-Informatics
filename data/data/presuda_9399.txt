K.broj 343/08<br>
&nbsp;<br>
&nbsp;<br>
&nbsp;&nbsp; U IME NARODA<br>
&nbsp;<br>
&nbsp;<br>
OSNOVNI SUD U BARU, kao prvostepeni krivični, sudija Aleksandra Leković, kao sudija pojedinac, sa zapisničarom Anom Ćirović, u krivičnom predmetu okrivljenih M.O. i M.B., zbog krivičnog djela uvreda iz čl. 195 st. 1 Krivičnog zakonika CG, po privatnoj tužbi D.M. M. od 10.09.2008. godine, koga zastupa punomoćnik D. L., advokat iz B., nakon održanog glavnog javnog pretresa u prisustvu privatnog tužioca D.M., njegovog punomoćnika adv. L. D., okrivljenih, branioca I okrivljene M. M., adv.iz B., dana 30.06.2009. godine donio je, a dana 03.07.2009.godine javno objavio<br>
&nbsp;<br>
&nbsp;<br>
P R E S U D U<br>
&nbsp;<br>
I<br>
&nbsp;<br>
Optužena&nbsp; M.B. od oca S. i majke M. rodjene M., rodjena u T. ...godine, stalno nastanjena u B., domaćica, udata, majka troje djece, srednjeg imovnog stanja<br>
&nbsp;<br>
Na osnovu čl. 363 st. 1 tač. 3 ZKP-a.<br>
&nbsp;<br>
&nbsp;<br>
OSLOBADJA SE OD OPTUŽBE<br>
Da je :<br>
&nbsp;<br>
Dana ...godine oko 9 časova u prodavnici »L.« u B., zajedno sa M.O. nastavila da vrijeđa privatnog tužioca sa uvredama da je lopov, špijun, fukara, djubre da je šovinista i da mrzi Srbe.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; -čime bi izvršila krivično djelo -&nbsp; kleveta iz čl. 196 st. 1 Krivičnog zakonika CG<br>
&nbsp;<br>
jer jer nije dokazano da je učinila djelo za koje je optužena<br>
&nbsp;<br>
&nbsp;<br>
II<br>
&nbsp;<br>
Prema okrivljenoj M.O., od oca J. i majke V. rodjene P., rodjena ... godine u B., stalno nastanjena u B., udata, majka jednog djeteta, penzioner, srednjeg imovnog stanja<br>
&nbsp;<br>
&nbsp;<br>
Iziče se:<br>
&nbsp;<br>
SUDSKA OPOMENA<br>
&nbsp;<br>
&nbsp;<br>
Zato što&nbsp; je<br>
&nbsp;<br>
&nbsp;Dana ...godine oko 9 časova u prodavnici »L.« u B., neposredno nakon izlaska privatnog tužioca iz iste prodavnice, iz čistog mira izvrijedjala privatnog tužioca sa riječima da je lopov, špijun, fukara, djubre, da je šovinista i da mrzi Srbe.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; -čime je&nbsp; izvršila krivično djelo -&nbsp; uvreda &nbsp;iz čl. 195 st. 1 Krivičnog zakonika CG<br>
&nbsp;<br>
Okrivljena M.O. &nbsp;je dužna&nbsp; da naknadi troškove krivičnog postupka u iznosu od 30,00 eura, u roku od 15 dana od dana pravosnažnosti presude.&nbsp;<br>
&nbsp;<br>
&nbsp;<br>
O b r a z l o ž e n j e<br>
&nbsp;<br>
Privatnom tužbom privatnog tužioca D.M. od 10.09.2008.godine, koja je precizirana na glavnom pretresu dana 30.06.2009.godine, okrivljenima je na teret stavljeno izvršenje krivičnog djela kleveta iz čl. 196.st.1 KZ.<br>
&nbsp;<br>
Okrivljena M.O. je u svojoj odbrani navela da su apsolutno netačni navodi privatne tužbe da je ona D.M. rekla da je „lopov, špijun, fukara, đubre, da je šovinista i da mrzi Srbe“. Tog dana došla je u prodavnicu „L.“. U pitanju su prijepodnevni časovi. Ušla je u radnju, tu su bila dva – tri kupca, tu je bio i D.M.. Htjela je da izadje iz ove prodavnice kada je vidjela D.M., medjutim malo je razmislila i odlučila da ne izlazi. Naime, D.M. zna od ranije i sa njim ne priča otprilike 5 godina. A prije ovoga su se znali samo „dobar dan, dobar dan“ i ništa više. Za kasom je bio vlasnik ove prodavnice T. R., koji je, kada je platio to što je uzeo, izašao. U prodavnici je osim D.M. bio još jedan čovjek koji je odmah platio i izašao, bila je kasirka i dvije cure. D.M.je bio kod kase, u njegovom žargonu je pričao i smijao se sa kasirkom i sa još jednom curom. Navela je da to nije za priču kako su se ponašali. Ova plava radnica je došla da je usluži, a okrivljena joj je rekla „neka ja ću sama,“ i rukom je pokazala u smislu da čeka da odu ovi. Možda je uzela 3-4 artikla i dugo čekala na kasi da plati, medjutim za sve vrijeme je u prodavnici bio smijeh i cirkusijada i neke proste i primitivne šale. Dosadilo joj je da čeka, prišla je na nekih metar, metar ipo od kase, čisto da bi je oni vidjeli. D.M.ju je vidio, i odjednom je, kada ju je prepoznao, pocrvenio i rekao je ovoj kasirki da mu brzo naplati, platio je svoje što je uzeo i otišao. Okrivljena je prišla, bila je ljuta i osjećala se poniženo što je toliko dugo čekala. M. je počela da komentariše kako je ovaj D.M.duhovit, šarmantan, a okrivljena joj je tada rekla, s obzirom da je na radnom mjestu, da treba da obavlja svoje radne obaveze i da se ponaša pristojno, jer takvo ponašanje u prodavnici ne priliči. Okrivljena je dalje navela da ništa D. nije rekla. Kasnije je pozvala i gazdaricu ove prodavnice, kojoj je skrenula pažnju kako se ponašaju njene radnice u prodavnici. Na pitanje punomoćnika privatnog tužioca, okrivljena je navela da se poslije razgovora sa gazdaricom, vratila opet u prodavnicu, tj odškrinula vrata i rekla ovim curama da je zvala gazdaricu i rekla sve što rade. Tada je sa njom bila M.B.. M.B. je ušla u radnju da nešto trguje, a ona ju je čekala ispred. Kada je M.B. bila u prodavnici tada uopšte D.M.nije bio tu. Apsolutno ni ovim radnicama u prodavnici nije rekla ništa za D.M., a pogotovo ne ove riječi koje su navedene u privatnoj tužbi. Na pitanje svog branioca, da li su ove radnice sjutradan radile u prodavnici, okrivljena je navela da sjutradan ove dvije cure nisu više bile u prodavnici i nisu više radile u prodavnici.<br>
&nbsp;<br>
Okrivljena M.B. je u svojoj odbrani navela da je navedenog dana negdje u jutarnjim časovima srela M.O. u blizini prodavnice „L.“ i vidjela je da je bila uzrujana, pitala ju je šta je bilo, a ona joj je odgovorila da je u prodavnici čula razgovor D.M. i da je spominjao i nudio piće radnicama i da je nešto vrijedjao, pominjao neku R. Srbijanku. Okrivljena M., kako je navela, inače ne priča sa D.M., već 40 godina, koliko živi u ovom naselju više ne govori nego što govori sa njim. Uglavnom, zajedno sa O. je pošla do gazdarice ove prodavnice, do dvorišta gdje živi, a to je odmah kod prodavnice „L.“&nbsp; i M.O. je rekla gazdarici kako se ponašaju radnice i D.M.i šta je bilo u prodavnici. Pošto je ova prodavnica odmah do kuće u kojoj živi gazdarica, M.B. je ušla u prodavnicu da trguje, a M.O. je ostala ispred prodavnice. Kada je ušla u prodavnicu D.M.nije bio u prodavnici, niti je ona bilo šta pričala u prodavnici, tako da je apsolutno netačno da je ona vikala da je lopov, fukara, đubre. U prvom navratu, kada je M.O. bila u prodavnici, ona nije bila, tako da ne zna šta se tada dešavalo. Na pitanje punomoćnika privatnog tužioca, okrivljena je navela da ništa nije rekla radnicama za D.M., niti su je radnice šta pitale. Apsolutno ne zna zašto je tužba protiv njega podignuta.<br>
&nbsp;<br>
U dokaznom postupku sud je proveo sledeće dokaze: saslušani su svjedoci D.A., M. J., privatni tužilac D.M. i D. J..<br>
&nbsp;<br>
Svjedok D. A., je u svojoj odbrani navela da je &nbsp;navedenog dana radila u prodavnici „L.“, medjutim konkretno što se tiče ovog dogadjaja ništa ne zna, jer je bila u magacinu. Zaista ništa nije čula, a nikada se pred njom nije desilo da su ovdje okrivljene vrijedjale D.M., i da su mu vikale da je lopov, fukara i slično.<br>
&nbsp;<br>
Svjedok M. J. je u svojoj izjavi navela da je u tom periodu radila u prodavnici „L.“ u Baru. Navedenog dana D.M.je došao u prodavnicu sa bocom rakije i ponudio je rakiju svima njima, a tu su bili ona, D. J. i jedna od ove dvije gospodje koje su okrivljene, ali ne zna tačno koja. D.M.je htio da napravi šalu i to tako što je njima ponudio rakiju, ali nije rekao da je to rakija, već da je voda. Ponudio je njoj ovu flašu, J. i gazdi. Ona i gazda su probali misleći da&nbsp; je stvarno voda. Onda je D.M.rekao kako je uspio da prevari njih-Crnogorce njegove, ali je u šali rekao kako nije uspio da prevari b., jer je J. B.. Tada je ova gospodja, ali zaista ne može da se sjeti koja, rekla svima koji su tu bili kako se ne čudi što mu dozvoljavaju da vrijedja Srbijanke, ali se čudi J. jer je ona Srbijanka. J. je odgovorila nešto u stilu da je ona Srbijanka, i ako ona ne smatra to uvredom, ne vidi razlog zašto bi se ova gospodja našla uvrijedjenom. Onda su obje okrivljene otišle kod gazdarice da se žale. Gazdarica je došla, raspravila se sa njima i rekla da ne želi da se miješa i na tome se sve završilo. Na pitanje suda, svjedok je navela da misli da je okrivljena rekla da je privatni tužilac šovinista i da mrzi Srbe, a za ovo da je lopov, špijun i đubre nije sigurna. Čula je da je bilo nekih uvreda, ali kojih i kakvih nije sigurna. Ne može se sjetiti da su &nbsp;mu vikali da je lopov, fukara, đubre. Na pitanje punomoćnika priv. tužioca, svjedok je navela da drugi put kada su došle ovdje okrivljene kod njih u prodavnicu, rekle su da D.M.mrzi Srbe, D.M.tada nije bio tu, ali njoj nisu rekli da je on lopov, špijun, fukara i ostalo. Zna da je prvi put bila samo jedna gospodja, ali su drugi put došle obje okrivljene u prodavnicu u rekle da D.M.mrzi Srbe. Dalje je pojasnila da je u trenutku kada je D.M.bio u prodavnci i kada je donio ovu rakiju, bila je samo jedna gospodja, kada je on izašao, ova gospođa ih je pitala kako dozvoljavaju da vrijedja Srbijance. Nakon ovog dogadajaja više nije radila jer je otišla na fakultet.<br>
&nbsp;<br>
Privatni tužilac D.M. je u svojoj izjavi naveo da je navedenog dana trgovao u minimarket „L.“ u B.. Sledećeg dana sreo je radnicu D. J. koja mu je doslovno rekla da je gospodja koja je bila poslije njega u prodavnici, rekla sve najgore za njega da je špijun, lopov, fukara itd. J. mu nije rekla tačno ime i prezime gospodje koja je bila iza njega u prodavnici, ali mu je objasnila da je u pitanju crna žena i tada je shvatio da je to M.O.. Kasnije je saznao da je M.O., pošto nije dobila podršku radnica, povela i M.B. kod gazdarice ovog minimarketa, kako bi uticale na svjedoke da mu ne prenesu ono što su izrekle. Poslije toga &nbsp;je on otišao kod gazdarice R. B. i pitao je šta je bilo, a ona mu je samo rekla da su one dvije dolazile kod nje, ali nije htjela da mu kaže šta su tačno rekle, samo mu je rekla da joj je M. rekla kako on nju napada i vrijedja i ništa više nije htjela da mu kaže. Prema tome, on nije bio tada u minimarketu kada je M.O. izgovorila ove riječi za njega, već je ona to uradila pošto je on izašao, a to mu je prenijela D. J.. M.B. tada nije bila u minimarketu,već je M.O. bila sama. M.B. je došla nakon nekih pola sata i ona je rekla tamo da on mrzi Srbe, što je za njega uvreda. Na pitanje svog punomoćnika, privatni tužilac je naveo da je &nbsp;čitav ovaj dogadjaj kod njega izazvao stres, dobio je pritisak, gušenje i poslije dva dana je otišao kod doktora. Na pitanje branioca I okrivljene, privatni tužilac je naveo da se on nije sreo sa M.O. u ovoj prodavnici, jer je ona ušla u prodavnicu vjerovatno poslije njega. Privatni tužilac ju je samo primjetio kada je trgovao. Sa M.O. nije imao nikakvih kontakata niti bilo kakav odnos, čak je sa njenim pokojnim svekrom bio u dobrim odnosima. Sa M. punih 30 godina nije u dobrim odnosima.<br>
&nbsp;<br>
Svjedok D.J. je u svojoj izjavi navela da sjeća se da je bio vikend kada se desio sporni događaj. Gospodju M.O.je tada znala samo kao mušteriju, a nije joj znala ime i prezime. D.M.i M.B. su bile stalne mušterije i njih je dobro znala, a M.O. je samo povremeno vidjala kao mušteriju. Tog dana prva u prodavnicu je ušla M.O., a malo poslije nje i D.. Tada je bila za kasom, a ove druge dvije radnice su bile u magacinu i napolju na sladoledu jer su radile sezonski. Gospodin D.M.je ušao, trgovao. Čitav komšiluk je znao da ove dvije radnice, pošto su samo sezonski radile, da im je to poslednji dan na poslu. D.M.je došao na kasu, rekao joj da otkuca jednu koka –kolu od 2 litra i da hoće da časti pošto ove dvije radnice završavaju posao. D.M.je imao kod sebe malu flašicu od kisele vode „R.“ i rekao joj da voda nije u redu, da je proba i da hoće da je zamijeni. Svjedok mu je tada rekla da će je zamijeniti, ali da neće da proba. Mala J. je rekla da će ona da proba, pomirisala i shvatila je da je rakija, i sve je to bila šala. Tu je trenutno bio gazda, koji je bio ušao i prisustvovao ovoj šali, nasmijao se i nakon toga izašao iz prodavnice. D.M.je platio, poželio sreću ovim radnicama i nakon toga izašao iz minimarketa. Onda je gospodja M.O.izašla izmedju rafova na kasu i počela da im priča, njoj i ovima dvijema radnicama, mala J. je bila sa njom, a A. malo ulazila, malo izlazila iz prodavnice, i rekla zašto se zbijaju šale sa D., zatim da je D.M.fukara, bez morala, lažov, prevarant i čovjek koji mrzi Srbe. J. joj je odgovorila da ona jeste srpkinja, ali da je D.M.ničim nije uvrijedio. M.O. je malo ljutito izašla, a poslije nekih 10-15 minuta, M.O. se vratila sa gospodjom M.B.i sa vrata je M.O. počela da&nbsp; joj prijeti i da priča kako je bila kod njene gazdarice da se žalila na njih kao radnike, da ne treba tu da rade i opet za gospodina D.M. da ima probleme od njega, da ima neka provociranja od njega, da on to radi od kad je došla u Bar. Gospodja M.B.je počela glavom da potvrdjuje tu njenu izjavu, a ona-svjedok ju je pitala „jeste li Vi bili u prodavnici kada je sve ovo bilo“, M.B. je rekla da nije i onda joj je malo ljutito rekla „onda ćutite“. Poslije dva-tri dana srela D.M. i rekla mu šta se desilo tog dana. Pojasnila je da M.B. nije pričala da je D.M.lopov, špijun, fukara i slično, jer ona nije bila tom prilikom u prodavnici, već je kasnije došla i samo je glavom klimala i ništa nije pričala.<br>
&nbsp;<br>
Ocjenom izvedenih dokaza utvrđeno je da je M.O. izvršila krivično djelo uvrede bliže opisane u izreci presude. Okrivljena je u cjelosti negirala da je privatnom tužiocu rekla da je lopov, špijun, fukara, djubre, da je šovinista i da mrzi Srbe, navodeći da to nije rekla za njega ni radnicama koje rade u navedenom minimarketu. Međutim, iz iskaza svjedoka D. J. i M. J., koji su u bitnim detaljima međusobno saglasni, utvrđuje se da je navedenog dana, nakon što je privatni tužilac izašao iz minimarketa, okrivljena M.O. za njega rekla da je šovinista i da mrzi Srbe, te da je fukara, bez morala, lažov, prevarant. Naime, svjedok D. je do detalja opisala kako se odigrao predmetni događaj, navodeći tačno šta je okrivljena M.O.konkretnom prilikom rekla za privatnog tužioca, pojašnjavajući da su M. i D. bile u prodavnici, ali da su s vremena na vrijeme ulazile i izlazile. Svjedok M. J. je bila decidna da je M.O. rekla za D.M. da je šovinista i da mrzi Srbe, te da je čula da su bile još neke uvrede, ali kojih i kakvih nije sigurna. Dovodeći u vezu ova dva iskaza sa iskazom privatnog tužioca koji je naveo da mu je D. J. rekla da je prvookrivljena za njega navela da špijun, lopov, fukara itd, nesporno se utvrđuje da je M.O. izvršila krivično djelo bliže opisano u izreci presude. Sud je u izreci presude precizirao i činjenični opis i pravnu kvalifikaciju, pa je M.O. oglasio krivom za krivično djelo uvreda iz čl. 195 st.1 KZ. Naime, punomoćnik privatnog tužioca je djelo koje je okrivljenima stavljeno na teret kvalifikovao kao krivično djelo klevete. Međutim, sud smatra da su se u radnjama M.O. stekli svi bitni elementi bića krivičnog djela uvrede. Naime, uvredom se smatraju izjave ili ponašanja kojima se omalovažava ili ponižava drugo lice. To su ponašanja kojima se manifestuje omalovažavanje, podcjenjivanje nečijih ličnih i drugih vrijednosti, iznošenje negativnih vrijednosnih sudova o nekome, dok krivično djelo klevete čini onaj ko za drugog iznosi ili pronosi štogod neistinito što može škoditi njegovoj časti ili ugledu. Neistinitost onoga što se iznosi ili pronosi je obilježje krivičnog djela klevete i mora se utvrđivati u svakom konkretnom slučaju. Kvalifikacije koje je iznijela okrivljena M.O. da je D.M.fukara, špijun, lopov i šovinista koji mrzi Srbe, predstavlja iznošenje negativnih vrijednosnih sudova o njemu, odnosno izvršenje krivičnog djela uvrede. Konkretnom prilikom okrivljena M.O. je postupala sa umišljajem odnosno bila je svjesna da je njena izjava uvredljive sadržine i da znači omalovažavanje privatnog tužioca, odnosno bila je svjesna svog djela i htjela njegovo izvršenje.<br>
&nbsp;<br>
Sud je okrivljenoj izrekao sudsku opomenu smatrajući da su u cjelosti ispunjeni uslovi propisani čl. 65 KZ. Iako je utvrdjeno da je okrivljena izvršila djelo koje joj je stavljeno na teret, sud joj ne izriče kaznu, jer smatra da to nije nužno radi krivičnopravne zaštite, te očekuje da će sudska opomena na okrivljenu dovoljno uticati da više ne vrši krivična djela. Sud je imao u vidu i činjenicu da okrivljena da sada nije osuđivana i da majka jednog djeteta.<br>
&nbsp;<br>
Okrivljena M.O. &nbsp;je dužna da naknadi troškove krivičnog postpuka u iznosu od 30,00 eura, koji troškovi su odnose na troškove za rad suda koji su određeni prema trajanju i složbenosti krivičnog postupka i imovinskim prilikama okrivljenog.<br>
&nbsp;<br>
Privatnom tužbom je stavljeno na teret optuženoj M.B. da je zajedno sa &nbsp;M.O. nastavila da vrijeđa privatnog tužioca navodeći da je lopov, špijun, fukara, djubre da je šovinista i da mrzi Srbe. Međutim, iz svih provedenih dokaza na glavnom pretresu i to kako iz odbrane okrivljenih, tako i iz iskaza saslušanih svjedoka proizilazi da M.B. u prvom navratu nije ni bila u minimarketu, već da je došla kasnije, ali da tom prilikom nije rekla apsolutno ništa za D.M.. Ovo se nesporno utvrđuje i iz iskaza M.B. kao i iz iskaza svjedoka D. J.. Kako nije dokazano da je izvršila krivično djelo koje joj stavljeno na teret, to je sud M.B. oslobodio od optužbe<strong>.</strong><br>
&nbsp;<br>
Na osnovu izloženog odlučeno je kao u izreci presude.<br>
&nbsp;<br>
OSNOVNI SUD U BARU<br>
Dana&nbsp; 03.07.2009. godine<br>
&nbsp;&nbsp;&nbsp;&nbsp;&nbsp;&nbsp;<br>
&nbsp;&nbsp;&nbsp;&nbsp;&nbsp; ZAPISNIČAR,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;S U D I J A&nbsp;&nbsp;<br>
&nbsp;&nbsp;&nbsp;&nbsp;&nbsp;&nbsp; Ana Ćirović&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Aleksandra Leković<br>
&nbsp;<br>
&nbsp;<br>
&nbsp;<br>
PRAVNA POUKA:Protiv ovog rješenja&nbsp; može se izajviti žalba Višem sudu u P. u roku od 8 dana od dana prijema pismenog otpravka. Žalba se predaje ovom sudu u dva primjerka.&nbsp;<br>
&nbsp;<br>

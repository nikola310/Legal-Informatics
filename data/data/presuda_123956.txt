<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;}
.s2{color:black;}
.s3{font-weight:bold;color:black;}
.s4{font-family:R;}
.s5{font-family:R;color:black;}
.s6{font-family:Times New Roman;}
.p1{text-align:end;hyphenate:auto;font-family:R;font-size:13pt;}
.p2{text-align:start;hyphenate:auto;font-family:R;font-size:13pt;}
.p3{text-align:center;hyphenate:auto;font-family:R;font-size:13pt;}
.p4{text-indent:0.49166667in;text-align:justify;hyphenate:auto;font-family:R;font-size:13pt;}
.p5{text-align:justify;hyphenate:auto;font-family:R;font-size:13pt;}
.p6{text-indent:0.49166667in;text-align:start;hyphenate:auto;font-family:R;font-size:13pt;}
.p7{text-indent:0.5in;text-align:justify;hyphenate:auto;font-family:Times;font-size:13pt;}
.p8{text-indent:0.5in;text-align:justify;hyphenate:auto;font-family:R;font-size:13pt;}
.p9{text-indent:0.375in;text-align:justify;hyphenate:auto;font-family:Times;font-size:13pt;}
.p10{text-indent:0.375in;text-align:justify;hyphenate:auto;font-family:R;font-size:13pt;}
.p11{text-indent:0.5in;text-align:justify;hyphenate:auto;font-family:Times New Roman;font-size:13pt;}
.p12{text-indent:0.25in;text-align:justify;hyphenate:auto;font-family:R;font-size:13pt;}
.p13{text-indent:0.5in;text-align:start;hyphenate:auto;font-family:Times;font-size:13pt;}
.p14{text-indent:0.5in;margin-left:-0.125in;text-align:center;hyphenate:auto;font-family:Times;font-size:13pt;}
.p15{margin-left:-0.125in;text-align:center;hyphenate:auto;font-family:Times;font-size:13pt;}
.p16{margin-left:-0.125in;text-align:justify;hyphenate:auto;font-family:Times;font-size:13pt;}
.p17{margin-left:-0.125in;text-align:start;hyphenate:auto;font-family:Times;font-size:13pt;}
.p18{text-align:start;hyphenate:auto;font-family:Times;font-size:13pt;}
.p19{text-align:start;hyphenate:auto;font-family:R;font-size:12pt;}
</style>
<meta content=" " name="author">
</head>
<body class="b1 b2">
<p class="p1">
<span class="s1">K.br. 491/09</span>
</p>
<p class="p2"></p>
<p class="p3">
<span class="s1">U  IME  NARODA</span>
</p>
<p class="p3"></p>
<p class="p2"></p>
<p class="p4">
<span class="s1">OSNOVNI SUD U BARU</span><span>, kao prvostepeni krivični, sudija G. Š., kao sudija pojedinac, sa zapisničarom M. M., u krivičnom predmetu okrivljenog </span><span class="s1">L. R.</span><span>, zbog krivičnog djela nasilje u porodici ili porodičnoj zajednici iz čl. 220 st.2 u vezi st 1 Krivičnog zakonika, po optužnom predlogu Osnovnog državnog tužioca u Baru, Kt.br. 193/08 od 04.06.2008. godine, nakon održanog glavnog, javnog pretresa u prisustvu zastupnika optužbe Đ. P., okrivljenog i njegovog branioca R. F., dana 24.06.2010. godine donio je i javno objavio,</span>
</p>
<p class="p4"></p>
<p class="p4"></p>
<p class="p3">
<span class="s1">P R E S U D U </span>
</p>
<p class="p3"></p>
<p class="p3"></p>
<p class="p5">
<span> 	Okrivljeni, </span><span class="s1">L. R.</span><span> od oca S. i majke D. rođene P., rođen ... godine u B., sa prebivalištem u blizini tunela u naselju I. B., Crnogorac, građevinski radnik, završio osnovnu školu, srednjeg imovnog stanja, otac troje maloljetne djece, nezaposlen, neosuđivan, </span>
</p>
<p class="p5"></p>
<p class="p5"></p>
<p class="p3">
<span class="s1">K r i v   j e : </span>
</p>
<p class="p3"></p>
<p class="p2"></p>
<p class="p6">
<span>Što je:</span>
</p>
<p class="p2"></p>
<p class="p4">
<span>Dana 23.04.2008. godine, oko 13,30 časova, u svojoj porodičnoj kući u naselju I. u Baru, primjenom nasilja, ugrozio tjelesni i duševni integritet člana svoje porodice, svoje supruge - oštećene L. Z., na način, što je istoj bez ikakvog razloga i povoda uputio riječi prijetnje »Pobiću vas sve, kao što je uradio A., koji je pobio cijelu porodicu«, zatim je oštećenoj zadao udarac pesnicom u predjelu glave, pljunuo je u lice, zadao više udaraca pesnicom u predjelu lica, gurao je, nakon čega je uzeo drvenu letvu, sredstvo podobno da tijelo teško povrijedi i zdravlje teško naruši u namjeri da udari oštećenu, ali ga je u tome spriječio maloljetni sin H., nanijevši joj pritom lake tjelesne povrede u vidu crvenila kože ličnog dijela glave, krvni podliv kože nadlaktice lijeve ruke i krvni podliv natkoljenice desne noge;</span>
</p>
<p class="p2"></p>
<p class="p6">
<span>- čime je učinio krivično djelo - </span><span class="s1">nasilje u porodici ili u porodičnoj zajednici iz čl. 220 st.2 u vezi st. l Krivičnog zakonika.</span>
</p>
<p class="p2"></p>
<p class="p4">
<span>Pa mu sud primjenom čl, 4, 32, 36, 42, 52. 53 i 54 Krivičnog zakonika i čl. 359, 360 i 364 ZKP-a, i z r i č e</span>
</p>
<p class="p2"></p>
<p class="p3">
<span class="s1">USLOVNU OSUDU</span>
</p>
<p class="p3"></p>
<p class="p3"></p>
<p class="p4">
<span>Kojom mu utvrđuje kaznu zatvora u trajanju od 3 (tri) mjeseca i istovremeno određuje da se kazna neće izvršiti ukoliko okrivljeni u roku od 2 (dvije) godine ne učini novo krivično djelo.</span>
</p>
<p class="p4"></p>
<p class="p4">
<span>Oštećena L. Z. se radi ostvarivanja imovinsko pravnog zahtjeva upućuje na parnični postupak. </span>
</p>
<p class="p4"></p>
<p class="p6">
<span>Okrivljeni je dužan da plati troškove krivičnog postupka u iznosu od 150,00 €, u roku od 15 dana od dana pravosnažnosti, pod prijetnjom izvršenja.</span>
</p>
<p class="p6"></p>
<p class="p3"></p>
<p class="p3">
<span class="s1">O b r a z l o ž e n j e</span>
</p>
<p class="p3"></p>
<p class="p6"></p>
<p class="p4">
<span>Optužnim predlogom Osnovnog državnog tužioca u Baru Kt.br. 193/08 od 04.06.2008. godine stavljeno je na teret okrivljenom izvršenje krivičnog djela bliže opisanog u izreci presude.</span>
</p>
<p class="p6"></p>
<p class="p4">
<span>Okrivljeni je u svojoj odbrani izjavio da je L. Z. njegova supruga sa kojom je 17 godina u braku i imaju troje djece od 14, 9 i 5 godina. Volio je suprugu i radio je gotovo dan i noć da bi imali normalan život..Tačno je da je dana 23.04.2008. godine negdje oko 13,00 časova izbio suprugu. Ne bi to uradio da ona prva nije počela. U naselju I. započeo je gradnju porodične kuće. Taj dan je rekao da neće ići na posao i da će ostati kod kuće da bi malterisao na spratu. Radove je izvodio je. Da bi on mogao da radi zamolio je suprugu da mu na spratu iznese pržinu. Prvo nije htjela govoreći da ima puno posla u kući, a onda je rekla da će to uraditi kad dođe njihov sin iz škole, pa je to prihvatio. U dva tri navrta su donosili pržinu na sprat. Trebalo je vreću cimeta koja je teška 50 kg izbaciti iz vozila. Mislio je da nije ništa strašno ako zamoli suprugu da iznesu vreću. Kao i obično tu se našao komšija C. M., zvani C.ili M. Krenuo je sa jednim neumjesnim komentarom kako ne vidi da je to teško za ženu i da nema smisla da ona to radi, tako da će mu on pomoći. Prihvatio je pomoć i tako su te tri vreće ubacili u kuću. Nakon toga istog tog komšiju je čuo kako on govori Z. kako mu je žena prigovorila kako u kući neće ništa da radi, a da pomaže tuđim ženama. Umjesto da bude bez komentara da nastavi svojim poslom ona je komentarisala za njegove rođake rođake da su to sve govna i da to nije prvi put da oni pričaju svašta za nju i njihovu porodicu. Sve mu to nije bilo pravo, ali je ćutao dok taj komšija nije pošao. Kada su ostali sami Z. je prigovorio šta ona ima da komentariše o njima i rodbini. Ona mu se unijela u facu i kažiprstom mu podigla nos, Kada mu je to uradila priznaje da je pljunuo jer je smatrao da je to neprimjereno supruzi. Ona je počela da histeriše da ga pljuje, uhvatila ga desnom rukom pod bradu. E to više nije mogao da podnese. Ponovo je pljunuo, da li je ona obrisala pljuvačku sa svog lica i prilijepila njemu ne zna jer je bio zaista uzbuđen, ali ga je rukom uhvatila za vilicu. To već nije mogao da istrpi, skinuo je rukavice i desnom rukom je ošamario. Tačno jeda su se dohvatili rukama, i stisnuo je u predjelu slabine. Nije je bacio na pod, i nije ni mogao da prihvati letvu jer su mu obje ruke bile zauzete. U tom momentu je došao sin koji je počeo da viče da se ne svađaju i on je prestao. Prema tome nije tačno je da je on dohvatio letvu u toj svađi. Nakon tog događaja supruga je napustila kuću, napustila je troje djece i otišla je da živi u kući njenih roditelja.. Slao je ljude u tri navrata da je pitaju da se vrati kući, išla su i djeca. ali Z. nije htjela da se vrati kući. Teško mu je, ali se snalazi sa djecom, djeca imaju sve što im treba osim majke. Ne bi Z. prihvatio bez rezerve da se vrati kuci, može ali da normalno živi. U poslednje vrijeme nije htjela da spavaju u istoj sobi, prešla je u drugu sobu i sve ga je to navelo da misli da nije iskrena i sve ga je to povrjeđivalo. Kada se sve to skupi onda čovjek reaguje kako ne treba. Nije nasilnik to su porodične svađe, ali bio je izazvan. Na glavnom pretresu je dodao da </span><span class="s2">je na prethodnom postupku izjavio da je suprugu udario šamarom, otvorenom šakom u predjelu glave, a prethodno ona je njega uhvatila rukom u predjelu brade. Prije nego što ga uhvatila ona ga otvorenom šakom udarila u predjelu brade, a nakon toga ga je stisnula rukom. On tom prilikom nije uzimao nikakvu drvenu letvu ili neko drugo sredstvo. On je ovom prilikom supruzi zadao samo jedan udarac otvorenom šakom u predjelu lica. Taj udarac nije bio jak i ona od istog nije izgubila ravnotežu ili pala. Udarac otvorenom šakom on je supruzi zadao desnom otvorenom šakom. To je bio jedini kontakt između njih i on svoju suprugu nije stezao u predjelu ruku ili drugih djelova tijela, nije je odgurnuo ili prema njoj primenjivao neku drugu silu. On takođe tom prilikom nije upućivao riječi pobiću vas sve kao što je uradio A., koji je pobio cijelu porodicu, a nije upućivao ni druge riječi prijetnje. Brak između njega i L. Z. pravosnažno je razveden presudom ovog suda., a u vrijeme predmetnog događaja su bili u braku.</span>
</p>
<p class="p4"></p>
<p class="p4">
<span>U dokaznom postupku saslušana je svjedok oštećena L. Z. i svjedok L. H. pročitani su : pročitani su izvještaj ljekara specijaliste JZU Doma zdravlja Bar br. 1026 od 23.04.2008. godine, nalaz i mišljenje vještaka medicinske struke dr B. B. od 26.05.2008. godine, izvod iz kaznene evidencije na ime okrivljenog PJ Berane broj </span><span class="s2">br. 1775 od 16.06.2010. godine.</span>
</p>
<p class="p4"></p>
<p class="p4">
<span class="s2">Svjedok oštećena </span><span class="s3">L. Z. </span><span class="s2">je izjavila da je sa okrivljenim </span><span>bila u braku punih 17 godina, u tom braku rođeno je 3 djece najstariji sin H. 14 godina, starija kćerka S. ima 9 godina i najmlađa S. ima 5 godina. Živjeli su do skoro do ovog događaja u zajedničkoj porodičnoj kući koja je u izgradnji. R. nema stalni posao, fizički je radnik u građevinarstvu, a ona nema stalno zaposlenje i stalni izvor prihoda. Odavno u braku nijesu usklađeni odnosi. Nesporazumi su bili česti, a i fizička maltretiranja koja je doživljavala, ali upravo zbog djece prelazili su sve to, upravo do 23.04.2008. godine Toga dana R. nije otišao na posao nego je ostao kod kuće. Namjeravao je da malteriše na spratu jer su samo zidovi, ni otvori nijesu zatvoreni. Tražio je da mu odmah pomogne i na sprat iznesem pržinu. Radila je to i ranije, mora priznati da je to zaista teško, pa je rekla da ona to više ne može, da joj je teško da ne može sama, ali je ipak prihvatila rekavši ne može odmah, doručkovaće, pa će poslije toga pospremiti kuću. Kada se vrati sin iz škole planirala je da njih dvoje prenesu pržinu na sprat. On je otišao da radi. Pošto je pospremila po kući sin se vratio iz škole, a njih dvoje su na sprat nosili pržinu u dva tri navrata. Prije izvjesnog vremena muž je kupio cement, dovezao ga do kuće, ali ga odmah nije izbacio iz kola. Komšija mu je pomogao da taj cement izbaci na sprat. Sad taj isti komšija dolazi i prenosi neke priče šta su pričale komšije i neki rođaci. U smislu kakve komšije imate ili rođake. Sa nekim komšijama nijesu imali baš najbolji odnos, isto se može reći i sa nekim od rodbine i ona je tada revoltirana sa svim što se dešava u toku dana zaista dala jedan komentar koji priznaje nije bio primjeren. Ona je tada zaista prokomentarisala to su neki R.vi rođaci, ta govna neprestano komentarišu i pričaju protiv njih. To je rekla jer ti isti rođaci kada su počeli da rade prijavili su ih inspekciji koja je danonoćno dolazila i zbog toga je bila ljuta. Kada je to prokomentarisala upravo je prolazila pored R., ostavila je taj teret, komšija je poslao sina da kupi pivo i ona je otišla u vrt da posadi spanać. Vrt je naspram sobe koju R. malteriše i mogao je vidjeti. Kada se sin vratio R. je bučno rekao gdje ti je majka. R.v komentar je bio da nosi pržinu i zbog čega sada sadi, a nije tu da nosi materijal. Pošto je sa sadnjom završila popela se do jedne prostorije. Muž joj je prigovorio šta ona ima da komentariše sa rođakom o njegovim rođacima, tražio je da se skoncentriše da uđe u brazdu, uvijek će imati nekih problema. Odgovorila je šta ona ima da se skoncentriše i pitala ga da li je čuo šta je komšija rekao što su o njima pričali. Rekla mu je dosta joj je njegove prijetnje, jer joj je ranije govorio da će je ubiti, pobiti, da će je napraviti invalidom, a on joj je rekao da će ih pobiti kao što je neki A. učinio. Rekla je neka pokopa sve te što je pobio, pa onda slobodno neka ubije i nju, jer joj je dosta svega. On je tada skinuo rukavice sa ruke i snažno je udario u lice, a prije toga pljunuo u lice. Revoltirana time tražila je da je ne pljuje, ona je pljuvačku skinula sa lica i stavila je njemu. Tada je dva tri puta udario u predjelu glave, gurao je da je obori, dohvatio je sa poda jednu letvu i zaista se uplašila da će je tom letvom udariti, iako je pusti pala bih preko jednog betonskog bloka i polomila bi leđa. Zavikala je šta to radiš hoćeš li da mi slomiš kičmu, u međuvremenu je sin doletio i dohvatio oca za ruku da mu istrgne letvu da je tom letvom ne bi udario. Ona se izvukla sišla je dolje riješena da takva maltretiranja koja su i prije bila ne može da trpi. Izašla je iz kuće i otišla kod svojih roditelja koji žive takodje u naselju Š. – I.. Nakon toga se konsultovala sa advokatom koji je savjetovao da se javi ljekaru što je ona i učinila. Isti dan je podnijela i krivičnu prijavu. Djeca su ostala kod oca, teško to podnosi, ali misli da je ovako bolje nego da svaki dan doživljavaju traume. R. je izuzetno ljubomoran čovjek, pomalo je alkohol kriv, ali prvenstveno ljubomora. Komšija koji je došao u kuću kojeg je pomenula mogao bi joj biti otac. Nikad mu nije pružila priliku za ljubomoru, ali je ta ljubomora bila prisutna. Mnogo teže nasilje je doživjela u maju mjesecu 2007. godine kada je suprug izbio bez razloga. Tada je udarao, a poslije toga je dohvatio kabl. Na glavnom pretresu je dodala </span><span class="s2">je na početku fizičkog sukoba odnosno napada suprug pljunuo u predjelu lica, a nakon toga joj zadao udarac pesnicom u predjelu lica. Ona je mu tada rekla da je ne pljuje, skinula je pljuvačku sa svog lica i stavila na njegovo lice i tada je on dva, tri puta udario pesnicom u predjelu glave i gurao je da sa namjerom da je obori, međutim, ona nije pala, a nakon toga je uzeo jednu letvu i ona se prepala da će je njome udariti, a dalji napad spriječio je sin H. koji je uhvatio rukom tu letvu i spriječio bivšeg supruga da je udari. Nije se mogla precizno izjasniti, ali sasvim je moguće da je u toku tog događaja u cilju odbrane svog bivšeg supruga uhvatila rukom za bradu i moguće ga ogrebala, ali kao što je već rekla na te okolnosti se ne može precizno izjasniti. Ona je u ovom događaju zadobila povrede glave i povrede u predjelu nadlaktice lijeve ruke, a tu povredu je zadobila u trenutku kada je njen bivši suprug uhvatio za taj dio ruke i gurao je a ne može se izjasniti u kom trenutku je zadobila povrede u predjelu natkoljenice desne noge. Pridružila se krivičnom gonjenju i postavila imovinsko pravni zahtjev, ali isti nije mogla  da precizira.</span>
</p>
<p class="p5"></p>
<p class="p5">
<span>	Svjedok </span><span class="s1">L. H.</span><span> je izjavio da kao svjedok oslobođen dužnosti svjedočenja ne želi da svjedoči.  </span>
</p>
<p class="p4"></p>
<p class="p4">
<span>Iz izvještaja ljekara specijaliste JZU Doma zdravlja Bar br. 1026 od 23.04.2008. godine, utvrđene su povrede koje je zadobila oštećena.</span>
</p>
<p class="p4"></p>
<p class="p4">
<span>Iz nalaza i mišljenja vještaka medicinske struke dr B.B. od 26.05.2008. godine, utvrđeno je da je oštećena L. Z. zadobila lake tjelesne povrede u vidu krvnog podliva kože nadlaktice lijeve ruke, koja je mogla nastati prilikom hvatanja, stiskanja ili guranja, za nadlakticu lijeve ruke, a mogla je nastati i djelovanjem zamahnute otvorene pesnice i slično i crvenilo kože ličnog dijela glave i natkoljenice desne noge, koje su kao i u prethodnom slučaju nastale djelovanjem mehaničke sile slabog intenziteta djelovanja koja je djelovala na lijevu ruku, u dva navrata na lični dio glave i natkoljenice desne noge dovodeći da proširenosti krvnih sudova kože i nastanka crvenila kože, a navedene povrede mogle su nastati prilikom hvatanja, guranja, stiskanja ili slabije zamahnute pesnice, noge ili slično. Sve su povrede nastale kratko vrijeme jedna za drugom, s tim što se o redosledu njihovog nastajanja ne može govoriti.</span>
</p>
<p class="p4"></p>
<p class="p4">
<span>Iz izvoda iz kaznene evidencije na ime okrivljenog PJ Berane broj </span><span class="s2">br. 1775 od 16.06.2010. godine utvrđeno je da okrivljeni nije osuđivan. </span>
</p>
<p class="p4"></p>
<p class="p4">
<span>Ocjenom izvedenih dokaza utvrđeno je da je okrivljeni učinio krivično djelo koje mu je stavljeno na teret na način predstavljen u dispozitivu. Okrivljeni u svojoj odbrani ne priznaje da je učinio krivično djelo u bitnom navodeći da predmetni događaj posledica ponašanja bivše supruge koja je davala neprimjerene komentare za njegove rođake, da je tačno da je on oštećenu pljunuo i da je ošamario. Nakon toga su se uhvatili rukama i on je stisnuo u predjelu slabine. Ne priznaje da je u predmetnom događaju u ruke uzimao drvenu letvu, jer zbog zauzetosti ruku to nije ni mogao. </span>
</p>
<p class="p4"></p>
<p class="p4">
<span>Činjenično stanje je utvrđeno iz iskaza oštećene L. Z., koja je po ocjeni suda jasno i objektivno predstavila događaj, opisujući radnje koje je okrivljeni preduzimao prema njoj, ali i radnje koje je ona preduzimala. Da je oštećena imala namjeru da događaj predstavi neistinito ne bi opisivala da je u jednom trenutku </span><span class="s2">iznosila uvrede na račun rođaka okrivljenog, da je nakon što je oštećeni pljunuo i udario, </span><span>pljuvačku skinula sa svog lica i stavila na lice okrivljenog, da je </span><span class="s2">moguće da je u toku predmetnog događaja u cilju odbrane bivšeg supruga uhvatila rukom za bradu i moguće ga ogrebala. Iskaz oštećene potvrđuje se i nalazom i mišljenjem vještaka medicinske struke B. B., jer je oštećena u predmetnom događaju pored ostalog zadobila </span><span>krvni podliv kože nadlaktice lijeve ruke, koja povreda je nastala prilikom guranja od strane okrivljenog i crvenilo kože ličnog dijela glave, koje je nastalo zadavanjem udaraca od strane okrivljenog. Kako je već navedeno okrivljeni nije negirao da je oštećenoj zadao udarac šakom u predjelu glave, međutim, u postupku je utvrđeno da je fizički napad okrivljenog bio mnogo jačeg intenziteta. Po ocjeni suda verbalni duel između okrivljenog i oštećene nije bio takve prirode da bi okrivljenom bio opravdanje za stepen nasilja koji je preduzeo prema oštećenoj. Iz iskaza oštećene utvrđeno je i da je okrivljeni kritičnom prilikom na početku sukoba uputio prijetnje kojom prilikom je pominjao lice sa prezimenom A. i da je uzeo drvenu letvu kojom bi udario oštećenu, u čemu ga je spriječio sin H.. </span>
</p>
<p class="p4"></p>
<p class="p7">
<span>Ocijenjeno je da metalna drvena letva predstavlja sredstvo podobno da se tijelo teško povrijedi ili zdravlje teško naruši.</span><span class="s4"> Okrivljeni je krivično djelo izvršio primjenom nasilja, kojom prilikom je ugrozio i tjelesni integritet i duševni integritet člana svoje porodice oštećene supruge L. Z. </span><span>Okrivljeni je krivično djelo izvršio sa direktnim umišljajem svjestan da drvena letva predstavlja sredstvo podobno da se tijelo teško povrijedi ili zdravlje teško naruši.</span>
</p>
<p class="p8"></p>
<p class="p9">
<span>Sud je u izreci presude precizirao optužni predlog, prema utvrđenom činjeničnom stanju u pogledu radni okrivljenog i njihovog redosleda</span><span class="s5">. </span><span>Ocijenjeno je da izreka presude preciznije predstavlja utvrđeno činjenično stanje, da se navedenim preciziranjem ostaje u okviru istog životnog događaja i da se ne narušava identitet optužnog predloga i presude.</span>
</p>
<p class="p4"></p>
<p class="p8">
<span>Odlučujući se za krivičnu sankciju prema okrivljenom sud je cijenio sve olakšavajuće i otežavajuće okolnosti iz čl. 42 Krivičnog zakonika. Od olakšavajućih okolnosti sud je cijenio porodične prilike jer je okrivljeni otac troje maloljetne djece i raniji život jer nije osuđivan. Otežavajućih okolnosti na strani okrivljenog nije bilo. Ocijenjeno je da prema okrivljenom nije potrebno izricanje efektivne kazne zatvora, da će se izricanjem uslovne osude u potpunosti postići svrha izricanja uslovne osude i na taj način dovoljno uticati na okrivljenog da u buduće ne čini krivična djela. </span>
</p>
<p class="p4"></p>
<p class="p10">
<span>     Oštećena L. Z. je na osnovu čl.212 st.2 ZKP-a upućena na parnični postupak, radi ostvarivanja imovinsko pravnog zahtjeva. </span><span class="s6">Oštećena je postavila imovinsko pravni zahtjev u koji nije mogla precizirati. Oštećena sudu nije dostavila ni jedan dokaz na osnovu koga bi se moglo odlučiti o osnovanosti imovinsko pravnog zahtjeva, a kako podaci iz krivičnog postupka nisu pružali osnov ni za potpuno ni za djelimično presuđenje, a njihovo pribavljanje bi vodilo znatnom odugovlačenju postupka, sud je uputio oštećenu da imovinskopravni zahtjev ostvari u parničnom postupku.</span>
</p>
<p class="p11"></p>
<p class="p12">
<span>Odluka o troškovima zasniva se na odredbi čl. 202 ZKP-a a isti su određeni u iznosu od 150,00 €, koji troškovi se odnose na troškove izrade nalaza i mišljenja vještaka medicinske struke u iznosu od 55,00 €, troškove branioca po službenoj dužnosti u prethodnom postupku u iznosu od 30,00 € i troškove rada suda koji su odmjereni prema trajanju i složenosti krivičnog postupka i imovinskim prilikama okrivljenog.</span>
</p>
<p class="p2"></p>
<p class="p13">
<span>Na osnovu izloženog odlučeno je kao u izreci presude.</span>
</p>
<p class="p13"></p>
<p class="p13"></p>
<p class="p14">
<span class="s1">OSNOVNI SUD U BARU</span>
</p>
<p class="p14">
<span class="s1">Dana 24..06.2010. godine</span>
</p>
<p class="p15"></p>
<p class="p15"></p>
<p class="p16"></p>
<p class="p16">
<span class="s1">ZAPISNIČAR,				                                  S U D I  J A</span>
</p>
<p class="p17"></p>
<p class="p17">
<span class="s1">M. M.	                                                                      G. Š.					                 Goran Šćepanović</span>
</p>
<p class="p18"></p>
<p class="p18"></p>
<p class="p18"></p>
<p class="p18"></p>
<p class="p18"></p>
<p class="p18">
<span class="s1">PRAVNA POUKA</span><span>: Protiv ove presude može se izjaviti žalba</span>
</p>
<p class="p18">
<span>Višem sudu u Podgorici u roku od 8 dana od dana prijema</span>
</p>
<p class="p18">
<span>pismenog otpravka, preko ovog suda u dva primjerka.</span>
</p>
<p class="p18"></p>
<p class="p18"></p>
<p class="p18"></p>
<p class="p18"></p>
<p class="p13">
<span class="s1">DNA</span><span>:	  - 1 x ODT</span>
</p>
<p class="p18">
<span>		  - 1 x okrivljenom		  </span>
</p>
<p class="p18">
<span>		  - 1 x braniocu</span>
</p>
<p class="p18">
<span>                        - 1 x oštećenoj L. Z. nakon pravosnažnosti.	 </span>
</p>
<p class="p13">
<span> 	  - u spise</span>
</p>
<p class="p13">
<span> </span>
</p>
<p class="p2"></p>
<p class="p19"></p>


</body>
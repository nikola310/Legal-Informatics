<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.74930555in 0.75in 0.49930555in 1.25in;}
.s1{font-weight:bold;}
.p1{text-align:start;hyphenate:auto;keep-with-next.within-page:always;font-family:Verdana;font-size:11pt;}
.p2{text-indent:0.5in;text-align:justify;hyphenate:auto;keep-with-next.within-page:always;font-family:Verdana;font-size:11pt;}
.p3{text-align:start;hyphenate:auto;font-family:Times New Roman;font-size:12pt;}
.p4{text-align:start;hyphenate:auto;font-family:Verdana;font-size:11pt;}
.p5{text-align:center;hyphenate:auto;keep-with-next.within-page:always;font-family:Verdana;font-size:11pt;}
.p6{text-indent:0.5in;text-align:justify;hyphenate:auto;font-family:Verdana;font-size:11pt;}
.p7{text-align:justify;hyphenate:auto;font-family:Verdana;font-size:11pt;}
.p8{text-align:center;hyphenate:auto;font-family:Verdana;font-size:11pt;}
.p9{text-indent:0.5833333in;text-align:center;hyphenate:auto;font-family:Verdana;font-size:11pt;}
.p10{text-indent:0.5833333in;text-align:justify;hyphenate:auto;font-family:Verdana;font-size:11pt;}
.p11{margin-left:2.0in;text-align:justify;hyphenate:auto;font-family:Verdana;font-size:11pt;}
</style>
<meta content="dragan.mrdak" name="author">
</head>
<body class="b1 b2">
<p class="p1">
<span class="s1">OSNOVNI SUD U BIJELOM POLJU</span>
</p>
<p class="p2">
<span class="s1">K. br. 466/09</span>
</p>
<p class="p3"></p>
<p class="p4"></p>
<p class="p5">
<span class="s1">U IME NARODA</span>
</p>
<p class="p6"></p>
<p class="p6"></p>
<p class="p6"></p>
<p class="p6">
<span>Osnovni sud u Bijelom Polju, kao  prvostepeni krivični sud, sudija  Dragan Mrdak, sudija pojedinac, uz učešće zapisničara Sonje Marković, odlučujući po optužnom predlogu Osnovnog državnog tužilaštva, u B. Polju, KT. br. 937/08 od 17.03.2008. godine, protiv okrivljenog Č.Ž.a, iz Bijelog Polja, zbog krivičnog djela posebni slučajevi falsifikovanje isprave  u vezi sa krivičnim djelom falsifikovanje isprave iz čl. 413 st. 1 tač. 2 u vezi sa čl. 412 st. 1 Krivičnog zakonika Crne Gore, i krivičnog djela falsifikovanje isprave iz čl. 412 st. 1 Krivičnog zakonika CG, nakon održanog usmenog, glavnog i javnog pretresa, u prisustvu branioca po službenoj dužnosti okrivljenog Č.Ž.a, A.K.Č.a, oštećenog P.LK.a, a u odsustvu okrivljenog Č.Ž.a i zastupnika javne optužbe ODT-a iz B. Polja, dana 26.01.2010. godine, donio je i javno objavio,</span>
</p>
<p class="p7"></p>
<p class="p7"></p>
<p class="p8">
<span class="s1">P R E S U D U</span>
</p>
<p class="p9"></p>
<p class="p9"></p>
<p class="p10">
<span>Okrivljeni </span><span class="s1">Č.Ž.O</span><span>, od oca G., majke M., rodjene K., rodjen ..... godine u Pljevljima, sa prebivalištem u ul. V.LJ..., opština Bijelo Polje, Crnogorac, oženjen, otac dvoje maloljetne djece, završio srednju mašinsku školu, vojsku služio 1989. godine u Zadru, nezaposlen, srednjeg imovnog stanja, neosudjivan.</span>
</p>
<p class="p7"></p>
<p class="p7"></p>
<p class="p8">
<span class="s1">K r i v    j e</span>
</p>
<p class="p7"></p>
<p class="p7"></p>
<p class="p6">
<span class="s1">Što je:</span>
</p>
<p class="p10"></p>
<p class="p10">
<span>1. Neutvrdjenog dana u oktobru mjesecu 2007. godine ispred zgrade Fonda penziskog i invalidskog osiguranja – Područne jedinice u B. Polju, obmanuo P.LK.a iz Bijelog Polja, da isti stavi svoj potpis na ispravu – administrativnu zabranu, koja se odnosila na zahtjev nosioca kredita firme – S.-e C.C.'' vlasništvo L.S.a, govoreći mu da su to administrativne zabrane za zahtjev uz kredit R.S.a kojem je pristao da bude žirant, pa je oštećeni P.LK.o stavio svoj potpis smatrajući da potpisuje zabrane za R.S.a, koju ispravu – administrativnu zabranu je upotrijebio uz zahtjev nosioca kredita firme – S.-e C.C.'', kod mikrokreditne organizacije M. ''K.'' – Podgorica kod koje je podigao kredit u iznosu od 5.000,00 €, </span>
</p>
<p class="p10"></p>
<p class="p6">
<span>- čime je</span><span class="s1"> </span><span>izvršio krivično djelo posebni slučajevi falsifikovanja isprave čl. 413 st. 1 tač. 2 Krivičnog zakonika CG u vezi sa krivičnim djelom falsifikovanje isprave iz u vezi sa čl. 412 st. 1 Krivičnog zakonika CG,</span>
</p>
<p class="p10"></p>
<p class="p10">
<span>2. Neutvrdjenog dana, početkom oktobra mjeseca u Bijelom Polju u namjeri da je upotrijebi kao pravu, napravio lažnu ispravu, na način što je u obrasce M.''K.'' – Podgorica administrativne zabrane za žirante, unio neistinite podatke da je  S.A. zaposleni u Upravi policije – Područna jedinica Bijelo Polje, gdje ostvaruju lični dohodak u iznosu od po 295,00 €  i da je saglasan da bude žiranti L.S.u na ime kredita njegove firme – S.-e C.C.'' u iznosu od 5.000,00 €, i istu ovjerio lažnim štambiljem i pečatom Uprave policije – Podgorica pod brojem 18/103/071090/5534 i potpisom ovlašćenog lica iako ista nije zavedena u Upravi policije – Podgorica i ovakvu lažnu ispravu – administrativnu zabranu upotrijebio kao pravu predajući je mikrokreditnoj organizaciji M.''K.'' – Podgorica uz zahtjev za odobrenje kredita na ime S.-e C.C.'' vlasništvo L.S.a, na osnovu koje je i podigao kredit u iznosu od 5.000,00 €, </span>
</p>
<p class="p10"></p>
<p class="p10">
<span>- čime je izvršio krivično djelo falsifikovanje isprave iz čl. 412 st. 1 Krivičnog zakonika CG, </span>
</p>
<p class="p10"></p>
<p class="p6">
<span>- pa mu sud primjenom citiranih zakonskih propisa  te čl. 2, 4, 5, 13, 15, 32, 36, 42, KZCG i čl. 199, 202, 212 i 364 ZKP CG </span><span class="s1">utvrđuje:</span>
</p>
<p class="p7"></p>
<p class="p6">
<span>- za krivično djelo posebni slučajevi falsifikovanja isprave čl. 413 st. 1 tač. 2 Krivičnog zakonika CG u vezi sa krivičnim djelom falsifikovanje isprave iz u vezi sa čl. 412 st. 1 Krivičnog zakonika CG, kaznu zatvora u trajanju od  </span><span class="s1">5 (pet) mjeseci</span><span> </span>
</p>
<p class="p7"></p>
<p class="p6">
<span class="s1">a </span>
</p>
<p class="p7"></p>
<p class="p10">
<span>- za krivično djelo falsifikovanje isprave iz čl. 412 st. 1 Krivičnog zakonika CG, kaznu zatvora u trajanju od  </span><span class="s1">5 (pet) mjeseca</span><span>;</span>
</p>
<p class="p7"></p>
<p class="p6">
<span>- i shodno čl. 48 KZ CG  </span><span class="s1">i s t o g</span>
</p>
<p class="p7"></p>
<p class="p7"></p>
<p class="p8">
<span class="s1">O S U Đ U J E</span>
</p>
<p class="p11"></p>
<p class="p11"></p>
<p class="p6">
<span>Na jedinstvenu kaznu zatvora </span><span class="s1">od  7 (sedam) mjeseci</span><span>.</span>
</p>
<p class="p7"></p>
<p class="p7">
<span>	Okrivljeni se obavezuje da sudu  na ime paušala plati iznos od 30,00 €, kao i da na ime troškova krivičnog postupka plati iznos od 252,00 €, koje iznose će uplatiti na žiro račun br. 530-4149-79 depozita novčanih kazni, paušala i troškova krivičnog postupka u roku od  15 dana od  dana pravnosnažnosti  ove presude.</span>
</p>
<p class="p7"></p>
<p class="p6">
<span>Oštećeni P.LK.o se radi ostvarivanja imovinsko pravnog zahtjeva upućuje na parnični postupak.  </span>
</p>
<p class="p7"></p>
<p class="p7"></p>
<p class="p8">
<span class="s1">O b r a z l o ž e nj e</span>
</p>
<p class="p7"></p>
<p class="p7"></p>
<p class="p6">
<span>Optužnim predlogom ODT iz Bijelog  Polja  Kt. br. 937/2008 od 17.03.2008. godine optužen je Č.Ž.o iz B. Polja, zbog krivičnog djela posebni slučajevi falsifikovanja isprave u vezi sa krivičnim djelom falsifikovanje isprave iz čl. 413 st. 1 tač. 2 u vezi sa čl.  412 st. 1 Krivičnog zakonika CG i krivičnog djela falsifikovanje isprave iz čl. 412 st. 2 u vezi st. 1 KZ CG. </span>
</p>
<p class="p10"></p>
<p class="p10">
<span>Rješenjem ovog suda Kv. br. 229/09 od 29.10.2009. godine, odlučeno je da se okrivljenom Č.Ž.u sudi u odsustvu. </span>
</p>
<p class="p10"></p>
<p class="p10">
<span>Rješenjem ovog suda Kv. br. 446/09 od 29.10.2009. godine za branioca po službenoj dužnosti okrivljenom Č.Ž.u postavljen je A.K.Č.iz Bijelog Polja. </span>
</p>
<p class="p7"></p>
<p class="p10">
<span>Glavni pretres je održan i zaključen dana 26.01.2010. godine u prisustvu branioca po službenoj dužnosti okrivljenog Č.Ž.a, A.K.Č.a i oštećenog P.LK.a, a u odsustvu okrivljenog Č.Ž.a i uredno obaviještenog zastupnika javne optužbe ODT-a iz B. Polja shodno čl. 453 ZKP CG. </span>
</p>
<p class="p10"></p>
<p class="p6">
<span>U završnoj riječi oštećeni P.LK.o se se pridružio krivičnom gonjenju protiv okrivljenog i prema istom istakao imovinsko pravni zahtjev. </span>
</p>
<p class="p10"></p>
<p class="p10">
<span>Okrivljeni Č.Ž.o se u toku istražnog  postupka  branio ćutanjem, tako da je njegova odbrana u ovom predmetu izostala.</span>
</p>
<p class="p10"></p>
<p class="p10">
<span>U završnoj riječi branilac po službenoj dužnosti okrivljenog Č.Ž.a A.K.Č.je izjavio: s obzirom da optuženi nije saslušan, a da su svjedoci više iznosili svoju odbranu, nego govorili istinu, smatra da se osudjujuća presuda ne može zasnivati na tim dokazima, pa traži da ga sud oslobodi od optužbe. No, ukoliko sud optuženog oglasi krivim i osudi, smatra da se sa najblažom kaznom može postići svrha kažnjavanja, jer je očigledno da optuženi sam nije izvršio navedena krivična djela. Troškove odbrane je tražio po AT-u i to na ime razgledanja spisa i na pristup glavnim pretresima.  </span>
</p>
<p class="p10"></p>
<p class="p6">
<span>Radi utvrdjivanja  odlučnih činjenica i donošenja pravilne i zakonike odluke sud je u dokaznom postupku izveo sledeće dokaze: saslušao oštećenog u svojstvu svjedoka P.LK.a, svjedoke S.A.a, L.S.a i R.S.a, izvršio uvid u administrativne zabrane na ime Č.Ž.a, u administrativnu zabranu na ime S.A.a, u administrativnu zabranu na ime P.LK.a, pročitao obavještenje M. 'K.'' iz Podgorice broj 127 od 01.04.2008. godine, u obavještenje M. ''K.'' iz Podgorice broj 122 od 01.04.2008. godine, izvršio uvid u izvod iz kaznene evidencije na ime okrivljenog. Drugih predloga za dopunu dokaznog postupka nije bilo. </span>
</p>
<p class="p7"></p>
<p class="p10">
<span>Odbrana okrivljenog je izostala, te je sud cijeneći dokaze pojedinačno i u međusobnoj vezi  shodno čl. 360 st. 2 ZKP CG utvrdio činjenično stanje i na osnovu istog zaključio da je okrivljeni  Č.Ž.o izvršio krivična djela koja su mu na teret stavljena javnom i da je za ista  kriv  i krivično pravno odgovoran.</span>
</p>
<p class="p10"></p>
<p class="p6">
<span>Činjenično stanje u odnosu na krivično djelo posebni slučajevi falsifikovanja isprave čl. 413 st. 1 tač. 2 Krivičnog zakonika CG u vezi sa krivičnim djelom falsifikovanje isprave iz u vezi sa čl. 412 st. 1 Krivičnog zakonika CG, sud je utvrdio iz iskaza oštećenog P.LK.a, saslušanog u svojstvu svjedoka i svjedoka R.S.a, kao i iz sadržine pisanih dokaza. </span>
</p>
<p class="p10"></p>
<p class="p10">
<span>Iz iskaza oštećenog P.LK.a saslušanog u svojstvu svjedoka utvrdjuje se da je dana 10.04.2008. godine njega pozvao R.S.o iz Lješnice i tražio od njega da mu bude žirant za kredit, a tom prilikom mu je predočio da je potrebno da ovjeri formulare kod FOND-a PIO u B. Polju. Zajedno sa R.S.om i policajcem Č.Ž.om je pošao do FOND-a, gdje je sa Č. pošao u FOND da ovjere formulare. Nakon što je ovjerio formulare za kredit u FOND-u PIO iste je predao Č., sa uvjerenjem da kredit podiže R.S.o i da je njemu žirant. U ubjedjenju da je žirirao R.S.u nalazio se sve do momenta, kada je dobio od M.''K.'' D. iz Podgorice i tom prilikom je saznao da mu je potpis na formularioma zloupotrijebljen, te da su kredit još podigli izvjesni L.S.o iz Pljevalja i F.S.a iz B. Polja, a da on tim licima nije bio žirant, niti im je potpisao formulare. Dodao je da živi sam u jednoj sobi, nakon što mu je izgorela kuća, da mu je primanje po osnovu penzije blokirano na osnovu administrativnih zabrana za te kredite. Istakao da Č.Ž.a predhodno nije poznavao, već samo R.S.a i da se osjeća prevarenim od strane Č.Ž.a i R.S.a, da nema od čega da živi i da prima pomoć od Opštine. Iskaz ovog svjedoka sud je u potpunosti prihvatio kao jasan ologičan i uvjerljiv, nesračunat na otežavanje ili pak olakšavanje krivično pravnog položaja okrivljenog, ničim doveden u sumnju.</span>
</p>
<p class="p10"></p>
<p class="p10">
<span>Iz iskaza svjedoka R.S.a utvrdjuje se da je on u novembru mjesecu 2007. godine zamolio prijatelja P.LK.a da mu bude žirant, jer je imao namjeru da podigne kredit kod M. ''K.''  iz  Pljevalja, a da P. tom prilikom nije kazao na čije ime podiže kredit i u kom iznosu, odnosno da je imao namjeru da podigne kredit na ime sestre. Prilikom ovjeravanja administrativnih zabrana na ime P.LK.a, sa njim je bio prijatelj Č.Ž.o. Medjutim, Č.Ž.o je bez njegovog znanja P.LK.a tom prilikom iskoristio na način što mu je, P.LK.o potpisao administrativnu zabranu, koju je potom Č. sa P. ovjerio u FOND-u PIO, a on nije bio prisutan prilikom potpisivanja ove administrativne zabrane. Za svoj kredit obezbijedio je žiranta K.Đ.a, koji mu je potpisao zabrane i ovjerio ih u FOND-u PIO. Kršikapi je kazao da kredit podiže na svoje ime i nije imao namjeru da obrasce preda Č., a potom je sa Č. pošao za Pljeljva kako bi u M. ''K.'' banku podigao kredit na ime sestre F.S.e, za koji kredit je imao žirante P.LK.a i K.Đ.a te je i podigao kredit u iznosu od 3.000,00 €. Istakao je da nije znao da je Č.Ž.o takodje ovjerio administrativne zabrane bez saglasnosti P.LK.a i da je isti podigao kredit na ime L.S.a iz Pljevalja u iznosu od 5.000,00 € kod M. ''K.'' banke iiz Pljevalja. Navode iz iskaza ovog svjedoka koji se odnose na to da on nije P.LK.u kazao na čije ime će da podigne kredit, sud nije prihvatio i iste je cijenio kao usmjerene na olakšavanje krivično pravnog položaja okrivljenog Č.Ž.a, jer su ovi navodi u suprotnosti sa navodima iz iskaza svjedoka – oštećenog P.LK.a, čiji je iskaz sud u potpunosti prihvatio. Ostale navode iz iskaza ovog svjedoka sud je prihvatio i iste je cijenio kao logične i ubjedljive, nesračunate na otežavanje ili pak olakšavanje krivično pravnog položaja okrivljenog Č.Ž.a. </span>
</p>
<p class="p10"></p>
<p class="p10">
<span>Iz sadržine pisanog dokaza – administrativnih zabrana broj 01-13977 od 16.10.2007. godine utvrdjuje se da je da je u istoj označeno da je P.B.LJ.žirant korisniku kredita S. C.C.'' iz Pljevalja kod M. ''K.'', što potvrdjuje iskaz oštećenog P.LK.a da administrativna zabrana nije glasila na ime R.S.a – lica kome je pristao da bude žirant  i da je ovu administrativnu zabranu potpisao u uvjerenju da istu potpisuje za korisnika kredita R.S.a. </span>
</p>
<p class="p10"></p>
<p class="p10">
<span>Dakle, R.S.o je sa oštećenim P.LK.om koji je pristao da mu bude žirant za njegov kredit došao do zgrade FOND-a PIO u B. Polju, a potom je P.LK.a ostavio sa okrivljenim Č.Ž.om pravdajući se da ima posla i da mora da ide te je potom Č.  sa P. pošao da završi formulare za ovaj kredig u FOND PIO. Pošto je u FOND-u PIO ovjerio formulare, koje mu je predao okrivljeni  Č., P.LK.o je iste formulare vratio Č. s uvjerenjem da kredit podiže R.S.o i da je on žirant R.S.u, što ukazuje na činjenicu da je oštećeni P.LK.o vjerujući prijatelju R.S.u, kao i prijatelja R.S.a, Č.Ž.u, sa kojim ga je R.S.o ostavio ispred FOND-a PIO potpisao administrativnu zabranu bez čitanja sadržine iste, u uvjerenju da administrativnu zabranu potpisuje za korisnika kredita R.S.a  ne znajući da su mu je ista podmetnute od strane Č.Ž.a, odnosno da je potpisao administrativnu zabranu u kojoj je kao korisnik kredita bio označen S. C.C.'' a ne R.S.o.  Oštećeni P.LK.o je istakao da na administrativnu zabranu ne bi stavio potpis da je znao njenu pravu sadržinu, odnosno da je žirant drugom licu, a ne R.S.u. </span>
</p>
<p class="p10"></p>
<p class="p6">
<span>Iz navedenih dokaza sud je utvrdio činjenično stanje da je okrivljeni Č.Ž.o, neutvrdjenog dana u oktobru mjesecu 2007. godine ispred zgrade Fonda penziskog i invalidskog osiguranja – Područne jedinice u B. Polju, obmanuvši P.LK.a iz Bijelog Polja, da isti stavi svoj potpis na ispravu – administrativnu zabranu, koja se odnosila na zahtjev nosioca kredita firme – S.-e C.C.'' vlasništvo L.S.a, govoreći mu da su to administrativne zabrane za zahtjev uz kredit R.S.a kojem je pristao da bude žirant, pa je oštećeni P.LK.o stavio svoj potpis smatrajući da potpisuje zabrane za R.S.a, koju ispravu – administrativnu zabranu je upotrijebio uz zahtjev nosioca kredita firme – S.-e C.C.'', kod mikrokreditne organizacije M. ''K.'' – Podgorica kod koje je podigao kredit u iznosu od 5.000,00 €, podmećući na potpis administrativne zabrane oštećenom P.LK.u, okrivljeni Č.Ž.o je ovakvim svojim ponašanjem ostvario obilježja krivičnog djela posebni slučajevi falsifikovanja isprave čl. 413 st. 1 tač. 2 Krivičnog zakonika CG u vezi sa krivičnim djelom falsifikovanje isprave iz u vezi sa čl. 412 st. 1 Krivičnog zakonika CG, pri čemu je okrivljeni Č.Ž.o bio svjestan da oštećeni administrativne zabrane potpisuje na povjerenje i u uvjerenju da se iste odnose na korisnika kredita R.S.a, te je ovo krivično djelo izvršio sa umišljajem. </span>
</p>
<p class="p6"></p>
<p class="p6">
<span>Činjenično stanje u odnosu na krivično djelo falsifikovanje isprave iz čl. 412 st. 1 Krivičnog zakonika CG koje je okrivljenom Č.Ž.u stavljeno na teret javnom optužbom, sud je utvrdio iz iskaza svjedoka S.A.a i L.S.a te iz sadržine pisanih dokaza. Naime, iz iskaza svjedoka S.A.a se utvrdjuje da je u 2007. godini više puta bio žirant Č.Ž.u i da je tim povodom Č.Ž.o bio u posjedu njegove lične karte. Istakao je da mu ništa nije poznato u vezi kredita od 5.000,00 € koje je podignut kod M.''K.'' iz Podgorice i da na administrativnim zabranama nije njegov potpis, niti je on ispisao svoje ime i prezime, kao ni da administrativnu zabranu za ovaj kredit nije ovjerio kod službenika Uprave policije, Područna jedinica B. Polje, i da ne zna ko je to učinio. Iskaz ovog svjedoka sud je u potpunosti prihvatio kao jasan ologičan i uvjerljiv, nesračunat na otežavanje ili pak olakšavanje krivično pravnog položaja okrivljenog, ničim doveden u sumnju a potvrdjen i iskazima svjedoka R.S.a i L.S.a.</span>
</p>
<p class="p10"></p>
<p class="p10">
<span>Iz iskaza svjedoka L.S.a se utvrdjuje da je do jula mjeseca 2008. godine bio vlasnik Ugostiteljskog objekta C.C.'' iz Pljevalja. U jesen 2007. godine Č.Ž.o ga je u prisustvu R.S.a iz B. Polja zamolio da na ime firme L.S.a podigne kredit  u iznosu od 5.000,00 € kod mikrokreditne organizacije M. ''K.'' iz Podgorice, za potrebe Č.Ž.a, jer na ime fizičkog lica on nije mogao podići kredit veći od 2.000,00 €. L.S.o je pristao da pomogne, a uz predhodni dogovor da će Č.Ž.o obezbijediti obrasce i žirante. Nakon što je Žarko pripremio potrebnu dokumentaciju i obezbijedio žirante, L. je istom predao rješenje o registraciji firme i dokument o poslovanju firme i zajedno sa Č.Ž.om i R.S.o pošao u prestavništvo mikrokreditne organizacije M. ''K.'' koje se nalazilo u Ugostiteljskom objektu ''Plavi Jahač'' u Pljevljima, a gdje je svojeručno podigao Ugovor na podizanje kredita na iznos od 5.000,00 €. Nekoliko dana kasnije pozvao ga je Č. i rekao mu da je novac uplaćen na žiro račun njegovog preduzeća, pa su zajedno njih dvojica pošli u CKB i podigli novac. Istakao je da je on novac u iznosu od 5.000,00 € predao Č., a Č. je svo vrijeme trajanja kredita uredno vraćao rate. Istakao da je žirante za kredit obezbijedio Č., a njemu nije bilo poznato ko su žiranti za navedeni kredit, a ovjerene obrasce i administrativne zabrane mu Č. nije pokazivao, tako da nije mogao doći do saznanja ko su bili žiranti povodom predmetnog kredita. Dodao je da je kritičnog dogadjaja samo letimično pogledao dokumentaciju za taj kredit, svi obrasci koji se odnose na administrativne zabrane i izjave za žirante bili su potpisani i ovjereni, tako da on ništa nije sumnjao oko toga da su žiranti lažni, a takodje je smatrao da će banka, ako ima nešto sumnjivo osporiti isplatu kredita i obavijestiti njega kao vlasnika firme, na koju je kredit glasio, te nije imao potrebe da nešto posebno provjerava dokumentaciju za taj kredit, a takodje je vjerovao Č.Ž.u kojeg je znao od ranije i sa kojim je bio u prijateljskim odnosima. Iskaz ovog svjedoka sud je u potpunosti prihvatio kao jasan ologičan i uvjerljiv, nesračunat na otežavanje ili pak olakšavanje krivično pravnog položaja okrivljenog, ničim doveden u sumnju, a potvrdjen i sadržinom pisanih dokaza. </span>
</p>
<p class="p7"></p>
<p class="p10">
<span>Iz sadržine pisanog dokaza – administrativne zabrane broj 18/103/071090 /5534 utvrdjuje se da je u ovoj administrativnoj zabrani kao žirant za korisnika kredita S. C.C.'' označen S.A.. Prihvatajući potpunosti navode iz iskaza svjedoka S.A.a da on nije potpisao niti ovjerio ovu administrativnu zabranu kod UP PJ B. Polje sud je zaključio da je ista falsifikovana. Iz sadržine pisanog dokaza – administrativne zabrane broj 17/103/071090 /5533 utvrdjuje se da je u ovoj administrativnoj zabrani kao žirant za korisnika kredita S. C.C.'' označen okrivljeni Č.Ž.o. Sud na pouzdan način nije mogao utvrditi da li je ova administrativna zabrana na ime okrivljenog Č.Ž.a falsifikovana, te je iz tog razloga promijenio činjenični opis iz dispozitiva optužnog predloga u odnosu na krivično djelo falsifikovanje isprave iz čl. 412 st. 1 Krivičnog zakonika CG izostavljajući ovu administrativnu zabranu i isto je sadržano u izreci presude. </span>
</p>
<p class="p10"></p>
<p class="p10">
<span>Iz izvedenih dokaza tokom postupka sud je utvrdio drugačije činjenično stanje u odnosu na broj administrativme zabrane u kojoj je kao žirant označen S.A. i isto je sadržano u izreci presude. </span>
</p>
<p class="p10"></p>
<p class="p10">
<span>Prema čl. 412 st. 1 KZCG je predvidjeno da ko napravi lažnu ili izda neistinitu ispravu ili preinači pravu ispravu u namjeri da se takva isprava upotrijebi kao prava ili ko takvu lažnu i neistinitu ispravu upotrijebi kao pravu  ili je nabavi  radi upotrebe  kazniće se zatvorom do tri godine.</span>
</p>
<p class="p6">
<span> Prihvatajući u potpunosti iskaze svjedoka S.A.a i L.S.a i pisani dokaz – administrativnu zabranu na ime S.A.a, sud je utvrdio činjenično stanje da je okrivljeni Č.Ž.o neutvrdjenog dana, početkom oktobra mjeseca u Bijelom Polju u namjeri da je upotrijebi kao pravu, napravio lažnu ispravu, na način što je u obrasce M. ''K.'' – Podgorica administrativne zabrane za žirante, unio neistinite podatke da je  S.A. zaposleni u Upravi policije – Područna jedinica Bijelo Polje, gdje ostvaruju lični dohodak u iznosu od po 295,00 €  i da je saglasan da bude žiranti L.S.u na ime kredita njegove firme – S.-e C.C.'' u iznosu od 5.000,00 €, i istu ovjerio lažnim štambiljem i pečatom Uprave policije – Podgorica pod brojem 18/103/071090/5534 i potpisom ovlašćenog lica iako ista nije zavedena u Upravi policije – Podgorica i ovakvu lažnu ispravu – administrativnu zabranu upotrijebio kao pravu predajući je mikrokreditnoj organizaciji M. ''K.'' – Podgorica uz zahtjev za odobrenje kredita na ime S.-e C.C.'' vlasništvo L.S.a, na osnovu koje je i podigao kredit u iznosu od 5.000,00 €, </span>
</p>
<p class="p7"></p>
<p class="p10">
<span>Postupajući na opisani način okrivljeni je ovakvim svojim ponašanjem ostvario obilježja krivičnog djela falsifikovanje isprave iz čl. 412 st. 1 KZ CG, pri čemu je okrivljeni bio svjestan da je isprava lažna pa upotrijebivši istu krivično djelo izvršio sa direktnim umišljajem.</span>
</p>
<p class="p10"></p>
<p class="p10">
<span>Sud je cijenio i ostale pisane dokaze, ali su bitni po ocjeni suda bez bitnog uticaja za drugačije odlučivanje u ovoj pravnoj stvari. </span>
</p>
<p class="p7"></p>
<p class="p6">
<span>Odlučujući u pogledu vrste i visine krivične sankcije, a cijeneći sve okolnosti iz čl. 42 Krivičnog Zakonika CG, sud je kod okrivljenog Č.Ž.a kao olakšavajuće okolnosti našao da se radi o mladom oženjenom  licu, ocu dvoje maloljetne djece, u obavezi izdržavanja istih, koji do sada nije osuđivan, dok je od otežavajućih okolnosti sud cijenio činjenicu da mu se oštećeni pridružio krivičnom gonjenju pa imajući u vidu otežavajuće i olakšavajuće okolnosti sud je okrivljenom utvrdio kaznu zatvora pojedinačno i to: za krivično djelo posebni slučajevi falsifikovanja isprave čl. 413 st. 1 tač. 2 Krivičnog zakonika CG u vezi sa krivičnim djelom falsifikovanje isprave iz u vezi sa čl. 412 st. 1 Krivičnog zakonika CG, zatvor od  pet mjeseci, a za krivično djelo falsifikovanje isprave iz čl. 412 st. 1 Krivičnog zakonika CG, zatvor od pet mjeseci pa je primjenom odredbi o sticaju u smislu čl. 48 KZ CG i istog osudio na  jedinstvenu kaznu  zatvora u trajanju od  sedam mjeseci smatrajući da će se istom kaznom postići svrha kažnjavanja predvidjena u čl. 32 KZ CG.</span>
</p>
<p class="p6"></p>
<p class="p6">
<span>U smislu čl. 199 st. 2 Zakonika o Krivičnom postupku CG, odlučeno je u pogledu paušala u iznosu od po 30,00 €, pri čemu je sud cijenio složenost i trajanje krivičnog postupka, kao i imovinske prilike okrivljene.</span>
</p>
<p class="p7"></p>
<p class="p7">
<span>	Sud je okrivljenog obavezao da plati troškove krivičnog postupka u ukupnom iznosu od 252,00 € koji troškovi se odnose na troškove branioca po službenoj dužnosti A.K.Č.a iz B. Polja, u iznosu od 240,00 € od četa 60,00 € na ime razmatranja spisa i po 60,00 € za pristup na tri održana glavna pretresa, kao i   12,00 € na ime putnih troškova svjedoka L.S.a a sve shodno čl. 202 ZKP CG.</span>
</p>
<p class="p7"></p>
<p class="p7">
<span>	Shodno čl. 212 ZKP CG oštećeni P.LK.o se radi ostvarivanja imovinsko – pravnog zahtjeva upućuje na parnični postupak. </span>
</p>
<p class="p7"></p>
<p class="p7">
<span>	Iz iznijetih razloga odlučeno je kao u izreci presude, a shodno čl. 364 ZKP CG.</span>
</p>
<p class="p7"></p>
<p class="p7"></p>
<p class="p8">
<span class="s1">OSNOVNI SUD U BIJELOM POLJU</span>
</p>
<p class="p8">
<span class="s1">Dana 26.01.2010. godine</span>
</p>
<p class="p7"></p>
<p class="p7"></p>
<p class="p7">
<span class="s1">ZAPISNIČAR,					                       S U D I J A</span><span>,</span>
</p>
<p class="p7">
<span class="s1">Sonja Marković, s.r.				                    Dragan Mrdak, s.r.</span>
</p>
<p class="p7"></p>
<p class="p7"></p>
<p class="p3"></p>


</body>
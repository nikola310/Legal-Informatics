<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 0.75in 1.0in 1.25in;}
.s1{font-weight:bold;}
.s2{font-weight:bold;color:black;}
.s3{color:black;}
.s4{color:black;font-variant:small-caps;}
.p1{margin-left:-0.125in;text-align:end;hyphenate:auto;font-family:Times New Roman;font-size:13pt;}
.p2{margin-left:-0.125in;text-align:center;hyphenate:auto;font-family:Times New Roman;font-size:12pt;}
.p3{margin-left:-0.125in;text-align:center;hyphenate:auto;font-family:Times New Roman;font-size:13pt;}
.p4{text-align:center;hyphenate:auto;font-family:Times New Roman;font-size:13pt;}
.p5{text-indent:0.5in;text-align:justify;hyphenate:auto;font-family:Times New Roman;font-size:13pt;}
.p6{text-indent:0.375in;text-align:start;hyphenate:auto;font-family:Times New Roman;font-size:13pt;}
.p7{margin-left:2.5in;text-align:start;hyphenate:auto;font-family:Times New Roman;font-size:13pt;}
.p8{text-indent:0.5in;text-align:start;hyphenate:auto;font-family:Times New Roman;font-size:13pt;}
.p9{text-align:center;hyphenate:auto;font-family:Times;font-size:13pt;}
.p10{text-align:start;hyphenate:auto;font-family:Times New Roman;font-size:13pt;}
.p11{text-align:justify;hyphenate:auto;font-family:Times New Roman;font-size:13pt;}
.p12{text-indent:0.5in;margin-left:2.0in;text-align:start;hyphenate:auto;font-family:Times New Roman;font-size:13pt;}
.p13{text-indent:0.5in;margin-top:0.06944445in;margin-bottom:0.06944445in;text-align:justify;hyphenate:auto;font-family:Times New Roman;font-size:13pt;}
.p14{text-indent:0.5in;margin-left:-0.125in;text-align:center;hyphenate:auto;font-family:Times New Roman;font-size:13pt;}
.p15{margin-left:-0.125in;text-align:justify;hyphenate:auto;font-family:Times New Roman;font-size:13pt;}
.p16{margin-left:0.5in;text-align:start;hyphenate:auto;font-family:Times New Roman;font-size:13pt;}
.p17{margin-left:0.25in;text-align:start;hyphenate:auto;font-family:Times New Roman;font-size:13pt;}
.p18{text-align:start;hyphenate:auto;font-family:Times New Roman;font-size:12pt;}
</style>
<title>K</title>
<meta content=" " name="author">
</head>
<body class="b1 b2">
<p class="p1">
<span class="s1">K.br. 31/12</span>
</p>
<p class="p1"></p>
<p class="p2"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p4">
<span class="s1">         U IME CRNE GORE</span>
</p>
<p class="p3"></p>
<p class="p5">
<span class="s1">OSNOVNI SUD U BARU</span><span>, kao prvostepeni krivični, sudija Goran Šćepanović, kao sudija pojedinac, sa zapisničarom Milijanom Minić, u krivičnom predmetu okrivljenog </span><span class="s1">M. S.</span><span>, zbog krivičnog djela zloupotreba službenog položaja iz čl. 416 st.1 Krivičnog zakonika, po optužnom predlogu supsidijarnog tužioca K. M. od 26.01.2012. godine, nakon održanog glavnog javnog pretresa u prisustvu supsidijarnog tužioca i okrivljenog, dana 24.04.2012. godine donio je i javno objavio.</span>
</p>
<p class="p6"></p>
<p class="p6"></p>
<p class="p7">
<span class="s1">      P R E S U D U</span>
</p>
<p class="p5"></p>
<p class="p5"></p>
<p class="p5">
<span>Okrivljeni </span><span class="s2">M. S.</span><span class="s3"> od oca R. i majke M., rođene D., rođen  ... godine u N., sa prebivalištem u V., državljanin Crne Gore, po zanimanju nastavnik, završio VŠS, oženjen, otac 2 punoljetna djeteta, srednjeg imovnog stanja, neosuđivan, </span>
</p>
<p class="p5">
<span> </span>
</p>
<p class="p8">
<span class="s1">Na osnovu čl. 373 tačka 2. ZKP-a </span>
</p>
<p class="p9"></p>
<p class="p9">
<span class="s2">  OSLOBAĐA SE OD OPTUŽBE</span>
</p>
<p class="p10"></p>
<p class="p5">
<span class="s3">Da je : </span>
</p>
<p class="p5"></p>
<p class="p5">
<span class="s3">U periodu od 2008.  godine do 2012. godine okrivljeni zloupotrebljava radno vrijeme često radeći oko pčela u</span><span class="s4"> </span><span class="s3">selu K.., do sela i nazad ga vozi školski kombi, sprječava odlazak u B. na takmičenje iz prve pomoći i zaštite, u Kolektivu svi znaju da sa dva predmeta nagrađuje osobu koju djeca u Školi bude petardama, da je primio tri radnika primljena na određeno vrijeme, da je za predsjednika sindikata oštećeni izabran bez svog prisustva, da su u školskom odboru bila braća, da s eu sedmoj deceniji života oštećeni sa dva časa do norme šalje 10 km, da oštećeni ne može dobiti izborne predmete za VII i VIII razred, da u »prioritetne slučajeve« u</span><span class="s4"> </span><span class="s3">vezi stanova ubraja par – R. koji nemaju crnogorsko državljanstvo, da je iz Škole otuđeno 7 bačvica gorica i da okrivljeni nije ništa uradio po pitanju jubilarnih nagrada i da je za Školu »centriran« samo jedan najveći stan.</span>
</p>
<p class="p11"></p>
<p class="p11">
<span class="s3">	- čime bi učinio krivično djelo - </span><span class="s2">zloupotreba službenog položaja iz čl. 416. st.1. Krivičnog zakonika.</span>
</p>
<p class="p11"></p>
<p class="p5">
<span>Jer nije dokazano da je učinio djelo za koje je optužen.</span>
</p>
<p class="p5"></p>
<p class="p10">
<span>	Troškovi krivičnog postupka padaju na teret budžetskih sredstava suda.</span>
</p>
<p class="p10"></p>
<p class="p12">
<span class="s1">  O b r a z l o ž e n j e</span>
</p>
<p class="p11"></p>
<p class="p5">
<span>Optužnim predlogom supsidijarnog tužioca K. M. od 26.01.2012. godine stavljeno je na teret okrivljenom izvršenje krivičnog djela bliže opisanog u dispozitivu.</span>
</p>
<p class="p5"></p>
<p class="p11">
<span>	Okrivljeni je u svojoj odbrani izjavio da </span><span class="s3">2002. godine do danas obavlja posao direktora Osnovne škole u Đ., a u pitanju je OŠ B .... Trenutno ta škola ima 20 učenika i to u matičnoj školi, a u područnim odjeljenjima 6 i 2 učenika, a ta odjeljenja se nalaze u D.. M. i u L.. Ni jedan zaposleni nastavnik u školi ne živi u Đ. već svi nastavnici dolaze iz drugih mjesta i to iz B., V. P., G. i O.. Za prevoz nastavnika i učenika obezbijeđena su dva kombija i to jedan kombi za nastavnike, a jedan kombi za učenike. Ta vozila su dobijena od Ministarstva prosvjete i jedno od jedne američke humanitarne organizacije. Tačno je da on u V. ima oko 30 košnica, a u vremenu od maja do kraja juna on košnice premjesti u Đ. i to u selo K.. Odlazak kombija  zavisi od toga kada će doći vozovi i obično prvo kombijem kreću nastavnici, a nakon toga učenici i dešava se da on pođe sa nastavničkim kombijem da obiđe svoje pčele, a da nakon toga sačeka učenički kombi i istim pođe na posao. Radno vrijeme škole takođe zavisi od rasporeda vozova tako da kako se ta satnica mijenja, tako se mijenja i početak nastave. Kada nastavnici dođu u školu isti se nigdje ne upisuju tako da ne postoji evidencija u koliko sati neko dođe, a u koliko neko ode sa posla. Kada je u pitanju organizovanje škole prve pomoći misli da se optužni predlog odnosi na 2010. godinu  kada oni nisu uputili učenike na takmičenje prve pomoći u B. iz više razloga. Prvi je taj što takmičenje nije obavezno, drugi je taj što poziv nisu dobili na vrijeme, treći je razlog činjenica da nisu mogli da formiraju ekipu od 6 učenika, i na kraju medicinski radnik koji je bio zaposlen u ambulanti u Virpazaru po imenu I., prestao je da radi, a oni nisu imali sredstava da plaćaju prevoz stručnog lica iz nekog drugog mjesta ili učenike da voze u V. iz Đ.. Kada je u pitanju dio optužnog predloga koji se odnosi na bacanje petarde, taj događaj je vezan za nastavnika ruskog jezika R. T. jer zna da je njeno ime pominjano u kontekstu bacanja petarde od strane jednog učenika, on ne zna što je tu bilo, ali ono što je važno za nju jeste da ona nema punu normu časova i da je njoj omogućeno sa njegovo strane da sa dva predmeta dopunjava normu časovima likovnog i muzičkog obrazovanja što je po zakonu dozvoljeno, a pored toga ona je dodatnu edukaciju za te predmete sticala na odgovarajućim seminarima.  Kada je u pitanju prijem radnika na određeno vrijeme on je samo primio R. R. nastavnika matematike koja je imala hrvatsko državljanstvo, a od strane Zavoda za zapošljavanje dobila je dozvolu da može da radi i on je primio na vrijeme od jedne godine, misli da je to bilo 2010. godine, a u rad na određeno vrijeme primljeni su bili i R. M. i R. R., ali prije nego što je on došao na mjesto direktora. Kada je u pitanju sindikalno organizovanje direktor po zakonu ne može biti član sindikata. Broj članova školskog odbora se mijenjao u odnosu na promjene zakona tako da je nekada to bilo 9, a sada je 5 članova. Prema sadašnjim propisima tri člana školskog odbora bira Ministarstvo prosvjete, jednog člana savjet roditelja, jednog člana nastavničko vijeće, a nekada je po jednog člana birala Skupština opštine i Zavod za školstvo, ali u svakom slučaju on kao direktor nema nikakvog uticaja na izbore članova školskog odbora. Kada je u pitanju angažovanje supsidijarnog tužioca isti je nastavnik hemije i biologije, primljen je u radni odnos na punu normu, ali smanjivanjem broja učenika i odjeljenja on je izgubio punu normu, nastavničko vijeće je donijelo odluku uz njegov pristanak da on do pune norme radi po dva časa u školi u D. M. s obzirom da nije imao do 35 godina radnog staža. Prema zakonu o opštem obrazovanju i vaspitanju izbornu nastavu čini 5 časova sedmično. Obavezna su tri časa stranog jezika i to je jedan izborni predmet, a koji je biti zavisi od izbora učenika i roditelja. Dva časa  se određuju takođe prema izboru roditelja i učenika, a listu izbornih predmeta predlaže nastavničko vijeće ili stručni aktiv, a stručni aktiv čine nastavnici određene grupe predmeta, tako da direktor škole ne odlučuje o tome. On nema nikakve veze sa stambenim pitanjima, još u vrijeme postojanja SRJ od Ministarstva prosvjete dobili su  jednu anketu koju su popunjavali zaposleni. Igrom slučaja u to vrijeme u školi su bili zaposleni R. R. kao učitelj i njegova supruga M. R. koja je predavala maternji jezik. On tom prilikom nije  sačinjavao nikakvu listu već samo jedno obrazloženje koje su potpisali on kao direktor, u ime zaposlenih R. T. i u ime sindikata K. M. Na toj listi prioritetni slučajevi su bili R. R. i K. M.. Tačno je da je jednom prilikom iz jedne prostorije škole koja je bila zaključana neko ukrao 7 bačvica goriva što je on prijavio policiji koja je izvršila uviđaj i koliko mu je poznato izvršilac nije otkriven. Kada su u pitanju jubilarne nagrade zadnjih par godine Ministarstvo prosvjete usled nedostatka sredstava iste nije uplaćivalo, postojalo je pravo škole koje imaju svoje prihode od npr. izdavanja sale i slično tome da jubilarne nagrade isplate iz sopstvenih sredstava, ali kako njihova škola nema svoja sredstva te nagrade nije moguće isplatiti i iz tog razloga iste nisu isplaćene. Sredstva za tu namjeru obezbijeđena su u novembru ili decembru 2011. godine i te nagrade su isplaćene od strane Ministarstva uz posredovanje sindikata. U blizini ovog suda nalazi se zgrada u kojoj se gradi 60 stanova za potrebe prosvjetnih radnika Opštine Bar. Za potrebe škole u Đ. odobren je jedan stan jer u svakoj školi koja ima do 100 učenika i 15 zaposlenih odobrava se samo jedan stan. Nakon sprovedenog konkursa on je dobio taj stan, a odluku je donijela stambena komisija njihove škole na osnovu Pravilnika koji je predložio sindikat prosvjete, a isti je donio školski odbor njihove škole. Član tog školskog odbora je bio K. M. koji je glasao protiv. Isti nije došao na sastanak Školskog odbora kada je Pravilnik usvojen, jer je opstruirao rad školskog odbora. K. je bio aktivan u Školskom odboru dok je postojala mogućnost da škola pored stana dobije i jednu garsonjeru, ali kada je to izostalo isti je počeo da opstruira rad Odbora. Na odluku o raspodjeli stanova saglasnost je dalo Ministarstvo prosvjete.</span>
</p>
<p class="p11"></p>
<p class="p11">
<span class="s3">	U dokaznom postupku saslušan je u svojstvu svjedoka supsidijarni tužilac K. M., pročitani su : zapisnik o izvršenom Inspekcijskom nadzoru Prosvjetne inspekcije 12-282/4 od 6.09.2010. godine, dopis Izvršnog odbora SO Bar br. 203 od 9.05.1990. godine, obrazloženje JU Osnovna škola ... u Đ. u vezi prioritetnih slučajeva za rješavanje stambenog pitanja koje su potpisali direktor M., predsjednik sindikata K. i predstavnik zaposlenih R., izvještaj ljekara specijaliste - Centra za mentalno zdravlje JZU B. br. protokola 30 od 1.02.2011. godine, izvod iz kaznene evidencije na ime okrivljenog UP PJ N. br. 950 od 11.04.2012. godine. </span>
</p>
<p class="p11"></p>
<p class="p5">
<span class="s3">Svjedok supsidijarni tužilac </span><span class="s2">K. M. </span><span class="s3">je izjavio da</span><span class="s2"> </span><span class="s3">je on</span><span class="s2"> </span><span class="s3">je najstariji nastavnik OŠ u Đ. i jedini stipendista te škole. Neke probleme škole on je vidio kao i mnogi drugi nastavnici, ali za razliku od njih koji su to pominjali međusobno on je prvi riješio da na to ukaže javno. Kada je u pitanju odlazak radnika na posao u tu školu koriste se školski autobusi i to jedan za nastavnike, a drugi za učenike. On je jednom prilikom u 11,40 sati, a misli da je to bilo prije 2 godine sreo direktora škole M. na putu prema selu K. koji ga je tada ukorio što je čas završio 10 minuta ranije, a on je njemu tada rekao da postoje i nastava u prirodi i da on poštuje radno vrijeme, a da on u to vrijeme odlazi u selo K. školskim autobusom, koji ga je vozio kao jedinog putnika gdje ostaje do kraja radnog vremena, a nakon toga se vraća za V., a za to vrijeme on radi oko pčela. To više nije ni aktuelno jer je on pčele povukao iz sela K.. Njihova škola jeste mala, ali je znala da osvoji 3 i 4 mjesto na školskom takmičenju svih škola u B., u tri, četiri navrata. Tačno je da nisu dobili poziv za školsko takmičenje 2010. godine, ali i bez obzira na to oni su se spremali za takmičenje, a dešavalo se nemaju dovoljno učenika za takmičenje jer je minimum 6 đaka  i da zbog toga i ne učestvuju na takmičenjima. Što se tiče obuke obuku su sprovodili u V. od strane Đ. J. u Domu zdravlja. On je svim kolegama saopštavao da će troškove prevoza snositi on lično ako dođe do takmičenja. T. R. je njegova koleginica, nastavnik ruskog , osoba je dosta čudnog ponašanja, dešavalo se da na času zaspe i da joj učenici bace petardu i probude je, zna da je bilo pomena i da ima anemiju, ali je smatrao da on kao najstariji nastavnik ima veće pravo da dobije izborne predmete i to dva izborna predmeta od nje i smatra da je bilo pravilno njemu to ponuditi, a ne njoj. On je u krivičnoj prijavi policiji naveo da R. T. za direktora škole prodaje med po B. i smatra da je on htio na taj način da se revanšira. Kada je u pitanju izbor tri radnika na određeno vrijeme ono što je njemu zasmetalo jeste što se radi o tri člana iste porodice koji su došli sa K., koji jesu fini ljudi, ali kada se prime tri člana iste porodice njemu to liči na stvaranje klanova i njemu to smeta. Po njegovim saznanjima R. M. je počela da radi 1965. godine i stekla je uslove za starosnu penziju. Kada je u pitanju izbor Predsjednika sindikata, on nije bio prisutan kada je izabran za predsjednika, a izabrale su ga kolege, članovi sindikata, a što je on i prihvatio, a direktor škole nije član sindikata. Njemu je takođe zasmetala činjenica da su u školskom odboru u jednom trenutku bili braća A. i J. L. i Ć. i J. V.. I to mu je ličilo na stvaranje klanova i ako su se propisi oko nadležnosti za izbor članova mijenjali, a ne zna ko je birao članove školskog odbora. On je pristao da za dva dodatna časa norme putuje u školu D. M., ali ono što ga je zaboljelo kao čovjeka jeste što ga je direktor upućivao da on moli vozača da ga vozi u tu školu, što je on nekada i odbijao pa je znao da ode i pješke. Kada su u pitanju izborni predmeti za 7 i 8 razred on je očekivao da će njemu kao najstarijem biti dodijeljeni ti predmeti, ali ono što je on očekivao i što mu je po iskustvu pripadalo izostalo je zahvaljujući odluci direktora. Prije nekoliko godina škola je dobila anketu za rješavanje stambenih pitanja i direktor, on i T. R. su sačinili jednu informaciju Ministarstvu u kojem je bilo navedeno da je on prioritetan slučaj, ali od dodjele stana nije bilo ništa. Kao prioritetni su bili određeni i bračni par R. da bi se stvorila zabuna i da bi sve to iskoristio direktor i stan dobio, i ako tada niko nije dobio stan. Sedam bačvica goriva koje su ukradene iz škole nalazile su se u jednoj prostoriji koja je bila obezbijeđena vratima koja su bila veoma stara i bilo ih je lako obiti i on je direktoru predlagao da se postave nova, ali on mu je odgovarao da nema novca, ali kada je gorivo ukradeno događaj jeste prijavljen policiji, a nakon toga na prostorije su postavljena metalna vrata sa katancima i pitanje je kako je tada bilo novca, a ranije nije. Kada su u pitanju jubilarne nagrade novac za iste obezbjeđuje Ministarstvo prosvjete i tačno je da nije bilo para za njihovu isplatu, ali neke škole koje su imale novca isplaćivale su nagrade iz svojih sredstava. Sindikat prosvjete uz njegovu aktivnu ulogu obezbijedio je da se ta sredstva odobre i isplaćene su te nagrade. Na kraju, navodi da je u blizini zgrade suda u toku izgradnja jedne zgrade. Dio stanova trebali su da dobiju radnici školstva. Bio je raspisan konkurs i tri direktora i tri člana sindikata su na kraju donijeli odluku o raspodjeli stanova. Bilo je sasvim očekivano da jedna mala škola dobije mali stan, ali njihova škola je dobila najveći stan od 77 m2 koji je dodijeljen direktoru, a on i ako je učestvovao nije ništa dobio. Ta grupa koja je dodjeljivala stanove je donijela i Pravilnik koji je u najmanju ruku nakaradan, a vrijeme će pokazati da je on u pravu. U školi je izvršena kontrola Prosvjetne inspekcije a on je u saznanju da je prosvjetni inspektor školski drug okrivljenog, on sa pravne strane nema primjedbi, ali ima sa ljudske strane, jer prilikom izvršenog nadzora inspektor se nije ravnopravno odnosio prema njemu i prema okrivljenom, odnos prema njemu (supsidijarnom tužiocu ) nije bio  profesionalni odnos, a od 20 pritužbi na rad okrivljenog inspektor nije našao ni jedan propust tako da iz tog razloga prigovara njegovom zapisniku, a na sam zapisnik on je uložio prigovor 30.09.2010. godine. On nikada nije imao psihičkih problema, ali kada je došlo do raspodjele jednog stana u zgradi koja se nalazi u blizini suda on je to doživio kao veliku nepravdu, smatrao je da je najpametnije da se malo izdvoji iz sredine koja je doprinijela njegovom neraspoloženju i iz tog razloga se i obratio ljekaru i ako sve to nije ostalo ni najmanje traga na njemu. On je napisao jedan spisak radnika škole kojim je želio da se obrati Gradonačelniku u cilju pomoći za rješavanje stambenog pitanja i na njegovu žalost taj dopis je potpisao samo jedan zaposleni radnik škole, a ostali su se bojali od direktora i iz tog razloga on nije mogao da takav zahtjev bilo kome podnese. </span>
</p>
<p class="p11"></p>
<p class="p5"></p>
<p class="p5">
<span class="s3">Iz zapisnika o izvršenom Inspekcijskom nadzoru Prosvjetne inspekcije 12-282/4 od 6.09.2010. godine utvrđeno je da je nadzor izvršen nakon obraćanja K. M.</span><span>, kojim ukazuje na zloupotrebe službenog položaja u više navrata i grešaka u radu S. M., direktora škole. U predstavkama takođe navodi da je protiv S. M. kao direktora škole podnio tužbu tužilaštvu Bar i da se u vezi sa Pravilnikom o stambenim odnosima i načina rasporeda stanova i brojeva u barskim školama obratio Sindikatu obrazovanja Bar, aktivu direktora Bar i školskom odboru. Direktor škole je u prisustvu M. K.negirao kao netačne navode iz predstavki koje se odnose na navodnu zloupotrebu službenog položaja i naglasio da se isti nije mogao obraćati Prosvjetnoj inspekciji u ime sindikata škole jer sindikat o tome nije raspravljao.  Takođe je naveo da M. K. ima 33 godine i 4 mjeseca radnog staža, tako da se istom ne može umanjiti norma časova za 2 časa u skladu sa članom 108 Opšteg zakona o obrazovanju i vaspitanju „Sl. list RCG“, br. 64/2002, 31/2005, 49/2007 i 45/2010, kojim je propisano da se nastavniku koji je proveo najmanje 35 godina na neposrednom izvođenju nastave, radno vrijeme na poslovima obrazovanja i vaspitanja može umanjiti za 2 časa nedjeljno, a da mu se zarada obračunava u punom iznosu. M. K. je ostao pri svojim navodima i od direktora škole zahtijevao da mu se daju dva časa likovne kulture umjesto časova muzičkog vaspitanja i da bi u tom slučaju odnosi između njega i direktora u tom dijelu bili izglađeni. Od prosvjetnog inspektora je zahtijevao da to uđe u zapisnik kao i njegova izjava da traži da ga primi dr M.A., koordinator Prosvjetne inspekcije. Direktor škole je izjavio da je podjela predmeta na nastavnike za šk. 2010/2011. godinu obavljena po propisanoj proceduri, da se za sve časove koji su nestručno zastupljeni u školi svake godine raspisuje konkurs i da se isti, ako se na konkurs ne javi nastavnik koji ispunjava propisane uslove, dodjeljuju nastavnicima koji nemaju normu časova. Prosvjetni inspektor je ukazao nadzoru prisutnim licima da se moraju poštovati propisi i kućni red u školi, te da je članom 77 Opšteg zakona o obrazovanju i vaspitanju propisano da ustanovom rukovodi direktor, a članom 82 nadležnost direktora ustanove. U vezi sa sadržajem predstavki M. K., prosvjetni inspektor je uputio istog da je članom 171 Zakona o radu „Sl. list RCG“, broj 49/2008) propisano da nadzor nad primjenom tog zakona i drugih propisa o radu, kolektivnih ugovora, ugovora o radu i drugih ugovora iz istog zakona, kojima se uređuju prava, obaveze i odgovornosti zaposlenih vrši Ministarstvo rada i socijalnog staranja preko inspekcije rada. Prosvjetni inspektor je ukazao M. K. da niko ne spori njegovo pravo da se u cilju zaštite svojih prava obraća nadležnim organima, ali da to ne može da čini u ime sindikata škole, te da kao radnik škole ima obavezu da izvršava radne zadatke poštujući nadležnosti, odnosno ovlašćenja direktora škole.  Na kraju je konstatovano da u okviru nadležnosti te inspekcije nema nepravilnosti u radu direktora škole.  </span>
</p>
<p class="p5"></p>
<p class="p5">
<span>Iz </span><span class="s3">dopisa Izvršnom odboru SO Bar br. 203 od 9.05.1990. godine, utvrđeno je se navedenom organu obratio SIZ obrazovanja u cilju obezbjeđenja da se K. M. obezbijedi objekat za stanovanje.</span>
</p>
<p class="p5"></p>
<p class="p5">
<span class="s3">Iz obrazloženja JU Osnovna škola ... u Đ. u vezi prioritetnih slučajeva za rješavanje stambenog pitanja koje su potpisali direktor M., predsjednik sindikata K. i predstavnik zaposlenih R. utvrđeno je da su prioritetni slučajevi za rješavanje stambenog pitanja u školi K. M., nastavnik biologije i hemije koji 32 godine (čitav radni vijek) radi u toj školi. Imenovani je u jednom saobraćajnom udesu, na radnom mjestu, prije desetak godina teško povrijeđen i stekao je djelimičnu invalidnost. On je bio i stipendista škole i SO Bar i to je jedan od razloga što je odlučio da sačeka dan odlaska u penziju u toj školi. K. želi stan solidarnosti u Baru ili Podgorici, po mogućnosti jednosoban, jer smatra da ga je zaslužio, a isto mišljenje dijeli i Sindikat obrazovanja Bar, koji mu je i dao obećanje o dodjeli stana po završetku  zgrade solidarnosti u Baru. Prioritetan slučaj je V. Ć. koji 26 godina radi kao vozač u školi. R. M., nastavnica je pred penzijom pa smatraju da i ona treba da bude na spisku prioritetnih. Ovim povodom, sekretar škole, M. N. zahtjeva dobijanje u lično vlasništvo dio zemljišta na kom je izgrađen montažni objekat, a koji se nalazi na školskom zemljištu i u kojem živi od 1995 godine (13) godina. Bila  bi neophodna pomoć ministarstva u dotiranju kamate za stan M. S. koji je dobio na otplatu. (isti radnici žele i prijem na interni razgovor kod Ministarstva prosvjete)</span>
</p>
<p class="p5"></p>
<p class="p5">
<span class="s3"> Iz izvještaja ljekara specijaliste - Centra za mentalno zdravlje JZU Bar br. protokola 30 od 1.02.2011. godine utvrđeno je da se supsidijarni tužilac obratio zbog nervoze i nemogućnosti da spava, najviše zbog stana i da je u krizi zbog nepravde koja mu je učinjena. </span>
</p>
<p class="p5"></p>
<p class="p5">
<span class="s3">Iz izvoda iz kaznene evidencije na ime okrivljenog UP PJ N. br. 950 od 11.04.2012. godine utvrđeno je da  okrivljeni inje osuđivan.  </span>
</p>
<p class="p5"></p>
<p class="p11">
<span class="s3">	Ocjenom izvedenih dokaza nije dokazano da je okrivljeni učinio krivično djelo koje mu je stavljeno na teret. </span>
</p>
<p class="p5"></p>
<p class="p5">
<span class="s3">Okrivljeni u svojoj odbrani nije priznao da je učinio krivično djelo.</span>
</p>
<p class="p5"></p>
<p class="p5">
<span class="s3">Optužnim predlogom okrivljenom je stavljeno na teret da zloupotrebljava radno vrijeme često radeći oko pčela u selu K., a do sela i nazad ga vozi školski autobus. Iz saglasnih iskaza oštećenog i supsidijarnog tužioca utvrđeno je da se za prevoz nastavnika i učenika do škole koriste dva kombi vozila, dok je iz odbrane okrivljenog utvrđeno da u školi ne postoji evidencija o poštovanju radnog vremena. Događaj od prije dvije godine koji je opisao supsidijarni tužilac koji je naveo da ga je u 11,40 sati sreo okrivljeni koji ga je ukorio što je čas završio 10 minuta ranije, a kada je okrivljeni po izjavi supsidijarnog tužioca išao u selo K. da radi oko pčela, ne može biti dokaz krivice okrivljenog da zloupotrebljava radno vrijeme, jer ni supsidijarni tužilac tom prilikom nije bio u školi u vrijeme radnog vremena, pa se to ne može cijeniti kao zloupotreba radnog vremena.</span>
</p>
<p class="p5"></p>
<p class="p5">
<span class="s3">Okrivljenom je stavljeno na teret da sprječava odlazak u B. na takmičenje iz prve pomoći i zaštite. Okrivljeni i supsidijarni tužilac su saglasni da ne postoji obaveza škole da učestvuje na takmičenju, a supsidijarni tužilac je izjavio i da se dešavalo da škola nema dovoljno učenika za učestvovanje na takmičenju, što je i okrivljeni naveo kao jedan od razloga neučestvovanja, i da zbog toga i ne učestvuju na takmičenjima. Dakle, i ranijih godina se dešavalo da iz objektivnih razloga škola ne učestvuje na takmičenju iz prve pomoći i zaštite, pa u radnjama okrivljenog nema propusta koji bi predstavljali obilježje krivičnog djela koje mu je stavljeno na teret. </span>
</p>
<p class="p13">
<span class="s3">Okrivljenom je stavljeno na teret da sa dva predmeta nagrađuje osobu koju djeca u školi bude petardama. Okrivljeni je u svojoj odbrani izjavio da R. T. nema punu normu časova i da joj je on kao direktor omogućio da sa dva predmeta dopunjava normu. Supsidijarni tužilac je izjavio da je on smatrao da kao najstariji nastavnik ima veće pravo da dobije dva izborna predmeta od nje i smatra da je bilo pravilno njemu to ponuditi, a ne njoj. Po ocjeni suda iskaz supsidijarnog tužioca se može jedino tumačiti na način da je okrivljeni postupio po zakonu, ali da je po njegovom mišljenju časove koje je dodijelio R. T. trebao dodijeliti supsidijarnom tužiocu, a prema čl. 82 st.1 tč.6 Opšteg zakona o obrazovanju i vaspitanju </span><span>direktor škole vrši izbor nastavnika, stručnih saradnika i drugih zaposlenih u ustanovi i izbor koji je napravio spada u krug ovlašćenja koja je imao po zakonu. </span>
</p>
<p class="p5">
<span class="s3">Okrivljenom je stavljeno na teret da je primio tri radnika na određeno vrijeme. U prethodnom stavu navedeno je da okrivljeni kao direktor škole ima pravo da vrši izbor nastavnika. Okrivljeni je u svojoj odbrani izjavio da on jeste primio na određeno vrijeme R. R., nastavnika matematike koja iako je imala državljanstvo Hrvatske dobila je dozvolu od Zavoda za zapošljavanje da može da radi. Supsidijarni tužilac je kao propust u izboru članova porodice R. naveo jeste što se radi o tri člana iste porodice koji su došli sa K., koji jesu fini ljudi, ali kada se prime tri člana iste porodice njemu to liči na stvaranje klanova i to mu smeta. Ni navedeno postupanje okrivljenog nije u suprotnosti sa zakonom i ne predstavlja obilježje krivičnog djela koje mu je stavljeno na teret..  </span>
</p>
<p class="p5"></p>
<p class="p5">
<span class="s3">Okrivljenom je stavljeno na teret da je za predsjednika sindikata supsidijarni tužilac izabran bez svog prisustva. Okrivljeni je u svojoj odbrani izjavio da direktor po zakonu ne može biti član sindikata, a odbranu okrivljenog potvrdio je i dopunio supsidijarni tužilac koji je izjavio da direktor škole nije član sindikata, da je on za  predsjednika sindikata izabran kada nije bio prisutan od strane kolega, članova sindikata, a što je i prihvatio. Kako okrivljeni nije imao nikakvu ulogu u izboru okrivljenog za predsjednika sindikata navedeni dio optužnog predloga nije dokazan. </span>
</p>
<p class="p5"></p>
<p class="p5">
<span class="s3">Okrivljenom je stavljeno na teret da su u školskom odboru bila braća. Okrivljeni je u svojoj odbrani izjavio da kao direktor nema nikakvog uticaja na izbore članova školskog odbora. Supsidijarni tužilac je izjavio da mu je zasmetalo da su u školskom odboru u jednom trenutku bili braća A. i J. L. i Ć. i J. V., što mu je ličilo na stvaranje klanova, a ne zna ko je birao članove školskog odbora. Prema članu 73 Opšteg zakona o obrazovanju i vaspitanju predstavnike </span><a name="sadrzaj_155"></a><a name="sadrzaj_155"></a><span>zaposlenih u školski odbor bira nastavničko, odnosno stručno vijeće, predstavnike roditelja bira savjet roditelja, predstavnike učenika, odnosno polaznika bira zajednica učenika, odnosno polaznici i glasanje prilikom izbora je tajno. Jedino ovlašćenje direktora propisano je u članu 74 Zakona budući da se </span><a name="result_56"></a><a name="result_56"></a><span>školski odbor konstituiše na prvoj sjednici, koju saziva direktor ustanove. Dakle, po zakonu okrivljeni nema nikakvu ulogu u izboru članova školskog odbora, koji se biraju tajnim glasanjem, iz kojih razloga </span><span class="s3">navedeni dio optužnog predloga nije dokazan</span>
</p>
<p class="p5"></p>
<p class="p5">
<span class="s3">Kada je u pitanju upućivanje supsidijarnog tužioca u školu D. M.i kako bi sa dva časa dopunio normu časova isti je pristao na taj angažman, a to što je naveo da ga je okrivljeni upućivao da moli vozača da ga vozi u tu školu, što je on nekada i odbijao pa je znao da ode i pješke, ne predstavlja obilježje krivičnog djela, kao ni to što supsidijarni tužilac nije dobio izborne predmete za 7 i 8 razred koje je očekivao da će dobiti kao najstariji nastavnik. </span>
</p>
<p class="p5"></p>
<p class="p5">
<span class="s3">Okrivljenom je stavljeno na teret da u »prioritetne slučajeve« u vezi stanova ubraja par R.koji nemaju crnogorsko državljanstvo. Sud je u dokaznom postupku pročitao akt koji su potpisali pored okrivljenog, predstavnika zaposlenih R. T. i supsidijarni tužilac i u tom obrazloženju navedeno je da su prioritetni slučajevi za rješavanje stambenog pitanja u školi K. M., V. Ć. i R. M.. Dakle, navedeno obrazloženje nastalo je uz saglasnost okrivljenog kao direktora, supsidijarnog tužioca kao predsjednika sindikata i R.T., kao predstavnika zaposlenih, pa navod u optužnom predlogu da navedena radnja okrivljenog predstavlja radnju krivičnog djela zloupotreba službenog položaja nije dokazan</span>
</p>
<p class="p11"></p>
<p class="p5">
<span class="s3">Okrivljenom je stavljeno na teret da je iz škole otuđeno 7 bačvica goriva. Supsidijarni tužilac je i sam izjavio da je gorivo bilo zaključano u jednoj prostoriji koja je bila obezbijeđena vratima koja su bila veoma stara i bilo ih je lako obiti i da je događaj jeste prijavljen policiji. Kako je gorivo bilo smješteno u zaključenoj prostoriji i kako je okrivljeni kao direktor događaj prijavio policiji, bez obzira na stav supsidijarnog tužioca da je vrata prostorije u kojoj se nalazilo gorivo bilo lako obiti, u radnjama okrivljenog nisu se stekla obilježja krivičnog djela zloupotreba službenog položaja.  </span>
</p>
<p class="p5"></p>
<p class="p5">
<span class="s3">Kada je u pitanju isplata jubilarnih nagrada i supsidijarni tužilac je izjavio da novac za iste obezbjeđuje Ministarstvo prosvjete, da nije bilo para za njihovu isplatu i da su iste kasnije isplaćene uz aktivnost sindikata. Dakle, okrivljeni ni po zakonu ni u konkretnom slučaju nije imao nikakvu ulogu u neisplaćivanju jubilarnih nagrada, iz kojih razloga navedeni dio optužnog predloga nije dokazan</span>
</p>
<p class="p5"></p>
<p class="p5">
<span class="s3">Na kraju, okrivljenom je stavljeno na teret i da je za školu »centriran« samo jedan najveći stan. Iz odbrane okrivljenog i iskaza supsidijarnog tužioca utvrđeno je da je okrivljenom dodijeljen stan u zgradi koja se gradi za potrebe prosvjetnih radnika Opštine Bar. Okrivljeni je izjavio da je stan njemu dodijeljen nakon sprovedenog konkursa, da je odluku donijela stambena komisija  škole, na osnovu Pravilnika koji je predložio sindikat prosvjete, a da je na odluku o raspodjeli stanova saglasnost dalo Ministarstvo prosvjete. Dakle, okrivljeni nije stan dodijelio sebi, a ako je u dodjeli stana bilo nepravilnosti supsidijarnom tužiocu kao učesniku konkursa stoji na raspolaganju sudska zaštita u odgovarajućem postupku, pa ni dodjela stana okrivljenom ne predstavlja od njegove strane radnju krivičnog djela zloupotreba službenog položaja.   </span>
</p>
<p class="p11"></p>
<p class="p5">
<span>Rad okrivljenog bio je predmet inspekcijskog nadzora, a Prosvjetna inspekcija, koja je izvršila nadzor u školi dana 06.09.2010. godine konstatovala je da u okviru nadležnosti te inspekcije nije bilo nepravilnosti u radu direktora škole. </span>
</p>
<p class="p8"></p>
<p class="p5">
<span>Krivično djelo zloupotreba službenog položaja iz čl. 416 st.1 Krivičnog zakonika čini službeno lice koje protivpravnim iskorišćavanjem svog službenog položaja ili ovlašćenja, prekoračenjem granica svog službenog ovlašćenja ili nevršenjem svoje službene dužnosti pribavi sebi ili drugom korist, drugom nanese štetu ili teže povrijedi prava drugog. U postupku nije dokazano da je okrivljeni učinio krivično djelo iz kojih razloga je </span><span class="s3">donijeta presuda kojom se okrivljeni oslobađa od optužbe na osnovu </span><span>čl. 373. tč. 2 ZKP.</span>
</p>
<p class="p11"></p>
<p class="p5">
<span>Odluka o troškovima krivičnog postupka zasniva se na odredbi čl. 230. st.1 ZKP, zbog čega troškovi krivičnog postupka padaju na teret budžetskih sredstava suda.</span>
</p>
<p class="p5"></p>
<p class="p5">
<span>Na osnovu izloženog odlučeno je kao u izreci presude.</span>
</p>
<p class="p10"></p>
<p class="p10"></p>
<p class="p14">
<span class="s1">OSNOVNI SUD U BARU</span>
</p>
<p class="p14">
<span class="s1">Dana 24.04.2012. godine</span>
</p>
<p class="p14"></p>
<p class="p14"></p>
<p class="p10">
<span class="s1">ZAPISNIČAR,					                      		S U D I J A                  </span>
</p>
<p class="p15">
<span class="s1">  Milijana Minić				                           	    Goran Šćepanović</span>
</p>
<p class="p15">
<span> </span>
</p>
<p class="p15"></p>
<p class="p15"></p>
<p class="p15">
<span class="s1">PRAVNA POUKA</span><span>:Protiv ove presude može se </span>
</p>
<p class="p15">
<span>izjaviti žalba Višem sudu u Podgorici u roku od</span>
</p>
<p class="p15">
<span>8 dana od dana prijema pismenog otpravka.</span>
</p>
<p class="p15">
<span>Žalba se predaje ovom sudu u dva primjerka.</span>
</p>
<p class="p16"></p>
<p class="p10"></p>
<p class="p10">
<span class="s1">DNA</span><span>:- 1 x supsidijarnom tužiocu</span>
</p>
<p class="p17">
<span>    - 1 x okrivljenom</span>
</p>
<p class="p10">
<span>         -  u spise</span>
</p>
<p class="p18"></p>
<p class="p18"></p>


</body>
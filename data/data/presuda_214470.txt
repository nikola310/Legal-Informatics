<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;text-decoration:underline}
.span2{;font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span class="span1">K. br. 160/16</span>
</p>
<p style="text-align:center;">
<span></span>
</p>
<p>&nbsp;</p>
<p>&nbsp;</p>
<p style="text-align:center;">
<span>U IME CRNE GORE</span>
</p>
<p>&nbsp;</p>
<p>&nbsp;</p>
<p>
<span class="span2"></span><span>OSNOVNI SUD U BIJELOM POLJU, sudija pojedinac Ivan Adamović, uz učešće samostalnog referenta zapisničara Draginje Bošković, rješavajući po optužnom predlogu Osnovnog državnog tužilaštva u Bijelom Polju, Kt. br. 229/16 od 12. 09. 2016. godine, podnijetom protiv okrivljenog </span><span>M.</span><span>a </span><span>Đ.</span><span>a iz Bijelog Polja, zbog krivičnog djela krađa iz čl. 239 st. 1 Krivičnog zakonika Crne Gore, nakon održanog glavnog i javnog pretresa, u prisustvu savjetnice u Osnovnom državnom tužilaštvu u Bijelom Polju Bisere Hajdarpašić, okrivljenog </span><span>M.</span><span>a </span><span>Đ.</span><span>a, njegovog branioca </span><span>A.V.Č.</span><span> i oštećenog </span><span>S.</span><span>a </span><span>B.</span><span>a, dana 18. 11. 2016. godine,  donio je i objavio,</span>
</p>
<p>&nbsp;</p>
<p>&nbsp;</p>
<p style="text-align:center;">
<span>P R E S U D U</span>
</p>
<p>&nbsp;</p>
<p>&nbsp;</p>
<p>
<span>Okrivljeni </span><span>M.</span><span>O </span><span>Đ.</span><span>, JMBG-</span><span>...</span><span>, od oca V</span><span>.</span><span> i majke M</span><span>.</span><span>, rođene T</span><span>.</span><span>, rođen </span><span>.</span><span> </span><span>.</span><span> godine u Bijelom Polju, sa prebivalištem u mjestu </span><span>K.V.</span><span>, opština Bijelo Polje, državljanin Crne Gore, završio SSS, lošeg imovnog stanja, osuđivan presudama: Višeg suda u Bijelom Polju, K. br. 25/97 od 30. 09. 1997. godine, zbog KD iz čl. 168 st. 1 i osuđen na kaznu zatvora od 9 mjeseci; K. br. 34/98 od 30. 12. 1998. godine, zbog KD iz čl. 168 st. 1 i osuđen na kaznu zatvora od 2 godine i 6 mjeseci; Osnovnog suda u Bijelom Polju, K. br. 385/98 od 30. 06. 1999. godine, zbog KD iz čl. 145 st. 1/3 i osuđen na kaznu zatvora od 8 mjeseci; K. br. 430/99 od 22. 02. 2000. godine, zbog KD iz čl. 149 st. 1 i osuđen na kaznu zatvora od 4 mjeseca; K. br. 155/2000 od 03. 05. 2000. godine, zbog KD iz čl. 144 st. 1 i osuđen na kaznu zatvora od 4 mjeseca; Višeg suda u Bijelom Polju, K. br. 55/99 od 18. 12. 1999. godine, zbog KD iz čl. 245 /1 i osuđen na kaznu zatvora od jednu godinu; Osnovnog suda u Pljevljima, K. br. 1/2001 od 15. 08. 2001. godine, zbog KD iz čl. 145 i osuđen na kaznu zatvora od 5 mjeseci; Opštinskog suda u Subotici, K. br. 85/08 od 04. 03. 2009. godine, zbog KD iz čl. 289 i 296 i osuđen na novčanu kaznu od 70.000,00 dinara; Osnovnog suda u Subotici, K. br. 629/11 od 01. 08. 2011. godine, zbog KD iz čl. 195 st. 1 i osuđen na kaznu zatvora od 6 mjeseci, uslovno na 3 godine; Vojnog suda u Podgorici, K. br. 242/98 od 21. 09. 1998. godine, zbog KD iz čl. 172 st. 2/1 i osuđen na kaznu zatvora od 6 mjeseci uslovno na dvije godine; Višeg suda u Bijelom Polju, K. br. 90/08 od 13. 10. 2011. godine, zbog KD iz čl. 242 st. 4 u vezi st. 1 i osuđen na kaznu zatvora od 4 godine i 6 mjeseci, </span>
</p>
<p>&nbsp;</p>
<p>&nbsp;</p>
<p>
<span>-na osnovu čl. 373 st. 1 tač. 2 Zakonika o krivičnom postupku Crne Gore,  </span>
</p>
<p>&nbsp;</p>
<p>&nbsp;</p>
<p style="text-align:center;">
<span>OSLOBAĐA SE OD OPTUŽBE</span>
</p>
<p>&nbsp;</p>
<p>&nbsp;</p>
<p>
<span>- Kojom je predstavljeno da je: </span>
</p>
<p>&nbsp;</p>
<p>
<span>-Dana 10. 08. 2016. godine, oko 16:00 časova, u </span><span>U.T.S.</span><span>u Bijelom Polju, sa parking prostora ugostiteljskog objekta "</span><span>L.</span><span>", svjestan svog djela čije izvršenje je htio i znajuzći da je njegovo djelo zabranjeno, oduzeo teretno motorno vozilo marke "Fiat" tip 146P, reg. ozn. BD-AD-673, vlasništvo oštećenog </span><span>S.</span><span>a </span><span>B.</span><span>a, čija je vrijednost 950,70 €, u namjeri da njegovim prisvajanjem sebi pribavi protivpravnu imovinsku korist,  </span>
</p>
<p>&nbsp;</p>
<p>
<span>-čime bi izvršio krivično djelo krađa iz čl. 239 st. 1 Krivičnog zakonika Crne Gore,</span>
</p>
<p>&nbsp;</p>
<p>
<span>-jer nije dokazano da je učinio krivično djelo za koje je optužen. </span>
</p>
<p>&nbsp;</p>
<p>
<span>Troškovi krivičnog postupka padaju na teret budžeta CG, o kojima će biti odlučeno posebnim rješenjem. </span>
</p>
<p>&nbsp;</p>
<p>
<span>          Imovinsko-pravnog zahtjeva nije bilo.  </span>
</p>
<p>&nbsp;</p>
<p>&nbsp;</p>
<p style="text-align:center;">
<span>O b r a z l o ž e nj e</span>
</p>
<p>&nbsp;</p>
<p>&nbsp;</p>
<p>
<span>Optužnim predlogom Osnovnog državnog tužilaštva u Bijelom Polju, Kt. br.  229/16 od 12. 09. 2016. godine, okrivljenom </span><span>M.</span><span>u </span><span>Đ.</span><span>u iz Bijelog Polja, stavljeno je na teret izvršenje krivičnog djela krađa iz čl. 239 st. 1 Krivičnog zakonika Crne Gore.   </span><span> </span>
</p>
<p>&nbsp;</p>
<p>
<span>Glavni pretres je održan i zaključen u prisustvu savjetnice u ODT-u u Bijelom Polju Bisere Hajdarpašić, okrivljenog </span><span>M.</span><span>a </span><span>Đ.</span><span>a, njegovog branioca </span><span>A.V.Č.</span><span> i oštećenog </span><span>S.</span><span>a </span><span>B.</span><span>a. </span>
</p>
<p>
<span> </span>
</p>
<p>
<span>Savjetnica u ODT-u Bisera Hajdarpašić, u završnoj riječi je navela da ostaje pri podnijetom optužnom predlogu, dodajući da je izvedenim dokazima utvrđeno da je okrivljeni izvršio krivično djelo za koje je optužen. Okrivljeni je kritičnog dana protivpravno oduzeo tuđu pokretnu stvar - vozilo oštećenog, jer je bez njegovog znanja pokrenuo isto i odvezao ga do servisa za popravku vozila, gdje je prijavio da ga je kupio od drugog lica. Odbrana je, kako je navela, neosnovana i usmjerena na izbjegavanje krivične odgovornosti.  </span>
</p>
<p>&nbsp;</p>
<p>
<span>Oštećeni </span><span>S.</span><span> </span><span>B.</span><span> u završnoj riječi je izjavio da se ne pridružuje krivičnom gonjenju protiv okrivljenog i da ne postavlja imovinsko-pravni zahtjev. </span>
</p>
<p>&nbsp;</p>
<p>
<span>Okrivljeni </span><span>M.</span><span>o </span><span>Đ.</span><span> negira izvršenjr krivičnog djela stavljenog mu na teret a u odbrani koju je iznio tokom glavnog pretresa, naveo je da je sa </span><span>S.</span><span>om </span><span>B.</span><span>em dogovorio za zamjenu vozila oštećenog marke "Fiat" za kazan za pečenje rakije. Nakon dogovora on i </span><span>S.</span><span> </span><span>B.</span><span> su tim vozilom došli do kafane oštećenog koja se nalazi u blizini Gasalhane u Bijelom Polju. On-okrivljeni je upravljao vozilom od kuće oštećenog do kafane i navodi da su vozilo startovali prespajanjem kablova jer je oštećeni bio izgubio ključ od vozila. Zatim su vozilo parkirali iza kafane pa su zajedno on i oštećeni sjeli u kafanu. Nakon nekog vremena oštećeni </span><span>S.</span><span> je pošao da nabavlja robu za kafanu a on-okrivljeni je sjeo u vozilo i uputio se istim prema Servisu </span><span>M.</span><span>a, jer je vozilo imalo problema sa rasladnim sistemom i da bi se sa njima dogovorio oko eventualne prodaje vozila. Došao je tim vozilom do Servisa </span><span>M.</span><span>a i prilikom otvaranja rashladnog sistema opekao se, pa je prevežen do Službe Hitne pomoći u Bijelom Polju gdje su mu ukazali pomoć. Nakon ovoga pozvali su ga iz Stanice policije u Bijelom Polju, kojom prilikom su mu predočili kako ga je </span><span>S.</span><span> prijavio kako mu je ukrao vozilo. Kazao je još kako se sjeća da je prilikom razgovora sa </span><span>S.</span><span>om, isti vozilo procjenjivao na 800,00 eura, i njemu-okrivljenom je odgovaralo da vozilo uzme u zamjenu za kazan, jer je smatrao da vozilo može lakše prodati. Kazao je još da je od momenta kada je ovim vozilom krenuo od kafane oštećenog, do momenta kada ga je pozvala policija proteklo nekih sat vremena. Kada je ušao u svoju kuću nakon previjanja u Hitnoj pomoći njegova majka mu je rekla da ga je tražila policija telefonom, nakon čega je on pozvao policiju. Kazao je i kako nije pozivao telefonom oštećenog, nakon izlaska iz njegove kafane i tokom kretanja prema Servisu </span><span>M.</span><span>a. </span>
</p>
<p>&nbsp;</p>
<p>
<span>Okrivljeni je u završnoj riječi izjavio da prihvata u cjelosti završnu riječ svog branioca </span><span>A.V.Č.</span><span>, koji je u istoj izjavio da u konkretnom slučaju je u pitanju građansko-pravni odnos, gdje su se okrivljeni i oštećeni dogovorili da izvrše trampu a da je od strane oštećenog pogrešno shvaćeno da je to što je okrivljeni pozajmio vozilo i to da bi provjerio kvar a potom faktički nije bio u mogućnosti da se javi na pozive, s obzirom da je bio povrijeđen da je shvatio da je isto vozilo otuđeno. Naime, i sam oštećeni je naveo da okrivljeni s obzirom da se od ranije poznaju, njemu to ne bi učinio, odnosno ne bi mu ukrao vozilo, ali da je došlo do nesporazuma zbog nejavljanja okrivljenog. Inače, sam okrivljeni upravo iz ovog naprijed navedenog nalazio se kako u stvarnoj, tako i u pravnoj zabludi iz razloga jer smatrajući da postoji okolnost postizanja dogovora u vezi razmjene ne čini ništa loše što će i bez pitanja povesti vozilo kod majstora a samim tim nije postojala ni svijest o protivpravnosti postupanja okrivljenog. Naime, sve ovo govori da okrivljeni niti je znao, niti je mogao znati da čini krivično djelo da je radnja koju je preduzeo protivpravna, te da nije imao bilo kakav psihički odnos prema ovom djelu koje mu se stavlja na teret. S obzirom da ne postoji krivično djelo iz svih gore navedenih razloga, predložio je sudu  da okrivljenog oslobodi krivice.</span>
</p>
<p>
<span> </span>
</p>
<p>
<span>Radi utvrđjivanja odlučnih činjenica i donošenja pravilne i zakonite odluke, sud je izveo dokaze: u svojstvu svjedoka sasluša oštećenog </span><span>S.</span><span>a </span><span>B.</span><span>a; pročitao iskaz svjedoka </span><span>A.</span><span>a </span><span>M.</span><span>a; pročitao nalaz i mišljenje vještaka ekonomske struke </span><span>L.</span><span>a </span><span>G.</span><span>a, od 12. 09. 2016. godine; pročitao potvrdu o privremenom oduzimanju predmeta UP CB Bijelo Polje, od 10. 08. 2016. godine; pročitao potvrdu o vraćanju privremeno oduzetim predmetima UP CB Bijelo Polje, od 10. </span><span>08. 2016. godine i izvršio uvid u izvod iz registra kaznenih evidencija na ime okrivljenog. </span>
</p>
<p>&nbsp;</p>
<p>
<span>Sud je cijenio iskaz svjedoka-oštećenog </span><span>S.</span><span>a </span><span>B.</span><span>a, koji je u svom iskazu u istražnom postupku u bitnom izjavio da su kritičnog dana u kafani zv. "</span><span>L.</span><span>" koju on drži,  zajedjeli </span><span>M.</span><span>o </span><span>Đ.</span><span>, </span><span>V.S.</span><span>i još jedno lice a on-oštećeni je sjedio za susjednim stolom sa </span><span>M.Š.</span><span>. Navodi da mu se u jednom trenutku obratio </span><span>M.</span><span>o </span><span>Đ.</span><span>, rekavši mu da ima kazan za pečenje rakije, te da isti nudi u zamjenu za vozilo oštećenog marke "Fiat". On-oštećeni je na to pristao, pa su njih dvojica pošli do kuće oštećenog, zatim su sjeli u vozilo marke "Fiat" i dovezli ga do ispred kafane "</span><span>L.</span><span>". Nešto kasnije on-oštećeni je morao poći za robu za kafanu, pa je ostavio </span><span>M.</span><span>a </span><span>Đ.</span><span>a ispred kafane a ostavio je i svoje vozilo otključano. Kada je stigao do objekta </span><span>S.</span><span>a gdje je trebao uzeti robu telefonom ga je pozvao konobar koji mu je rekao kako je </span><span>M.</span><span>o </span><span>Đ.</span><span> ušao u vozilo i odvezao se put grada. Kazao je kako se to vozilo startovalo pomoću žica a ne ključeva. Naveo je i da nije imao broj telefona </span><span>M.</span><span>a </span><span>Đ.</span><span>a pa je pozvao </span><span>V.</span><span>a </span><span>S.</span><span>a, zamolio ga da on pozove </span><span>M.</span><span>a </span><span>Đ.</span><span>a, pa ga je </span><span>V.</span><span> nedugo zatim nazvao i javio mu kako se </span><span>M.</span><span>o ne javlja na telefon, zbog čega je on slučaj prijavio policiji. </span>
</p>
<p>
<span>Na glavnom pretresu ponovio je iskaz dat u istrazi, pojašnjavajući da nakon što mu je </span><span>Đ.</span><span> ponudio da izvrše zamjenu kazana za vozilo, on-okrivljeni mu je u telefonu pokazao fotografije kazana, pa je on-oštećeni pristao na zamjenu. Ovaj razgovor obavljali su u kafani, nakon čega su on i okrivljeni </span><span>M.</span><span>o pošli do kuće oštećenog kako bi on-okrivljeni vidio vozilo. Zatim su uzeli vozilo koje je bilo ispred kuće, startovali su ga prespajajući žice, jer ključ nije ni imao i okrivljeni </span><span>M.</span><span>o je vozilo dovezao do kafane "</span><span>L.</span><span>" gdje je parkirao vozilo. Zatim su, kako navodi, on i </span><span>Đ.</span><span> razgovarali kako da transportuju kazan koji se nalazi u Pavinom Polju i dgovorili su se da angažuju lice sa prezimenom </span><span>K.</span><span> da ono kombi vozilom preveze taj kazan i on-oštećeni je pozvao </span><span>K.</span><span>a da dođe kod kafane "</span><span>L.</span><span>". U međuvremenu konobar koji radi u kafani je kazao kako hvali robe, pa je on otišao da nabavi robu a </span><span>Đ.</span><span> je ostao u kafani, da bi ga nakon nekog vremena pozvao konobar iz kafane i kazao mu kako je </span><span>Đ.</span><span> sjeo u vozilo i otišao, nakon čega je on-oštećeni pozvao </span><span>V.</span><span>a </span><span>S.</span><span>a a nakon toga je obavijestio policiju. Dalje je naveo, da njemu kritičnog dana </span><span>K.</span><span> nije dovezao kazan i da je dogovor bio da razmjenu vozila i kazana izvrše ispred kafane. Kazao je kako nije dao nikakvu saglasnost okrivljenom </span><span>M.</span><span>u da odveze vozilo ispred kafane, niti da ga koristi na bilo koji način dok ne izvrše zamjenu. Pojasnio je da je </span><span>Đ.</span><span>a prijavio jer mu je uzeo vozilo bez dozvole i on smatra da mu ga je ukrao jer nije bio dogovor da ga odveze prije nego stigne kazan. Dodao je još da kada se vratio iz nabavke robe u kafanu, zatekao je tu konobara i lice N</span><span>.</span><span> </span><span>K.</span><span>a koji je trebao da mu doveze kazan iz Pavinog Polja. Kazao je još kako misli da do svega ne bi došlo da </span><span>Đ.</span><span> kritičnog dana nije bio "pijan", obzirom da se poznaju duži niz godina. Kazao je još kako nijednog trenutka nije sumnjao da </span><span>Đ.</span><span> zaista posjeduje kazan za pačenje rakije, jer mu je </span><span>Đ.</span><span> predočio odakle mu kazan i ostale činjenice pa je on bio ubijeđen da zaista posjeduje kazan. </span>
</p>
<p>&nbsp;</p>
<p>
<span>Sud je cijenio iskaz svjedoka </span><span>A.</span><span>a </span><span>M.</span><span>a, koji je u svom iskazu u bitnom naveo da je dana 10. 08. 2016. godine, između 19:00 i 20:00h, kod njega u auto servis došao </span><span>M.</span><span>o </span><span>Đ.</span><span> sa vozilom marke "Fiat" i ponudio mu je vozilo na prodaju. Navodi da mu je rekao da ga je kupio u Rožajama za 250,00 eura, pa obzirom da mu trebaju pare prodao bi ga za 200,00 eura. Navodi da ga je pitao da li ima </span><span>saobraćajnu dozvolu i isti mu je rekao da ima i da se nalazi kod </span><span>V.</span><span>a </span><span>S.</span><span>a u vozilu. On-svjedok mu je ponudio da mu da 150,00 eura, s tim da mu 100,00 eura da odmah a 50,00 eura, kad donese saobraćajnu dozvolu, što je i učinio. Nakon toga, kako navodi </span><span>Đ.</span><span> </span><span>M.</span><span>o je ispod haube izvadio čep od hladnjaka, pa ga je vrela voda iz hladnjaka opekla po ruci, nakon čega ga je on-svjedok prevezao vozilom do Hitne pomoći gdje mu je ukazana ljekarska pomoć. Nakon ukazane ljekarske pomoći </span><span>Đ.</span><span>a je vratio do ugostiteljskog objekta u Sutivanu. </span>
</p>
<p>&nbsp;</p>
<p>
<span>Sud je cijenio nalaz i mišljenje vještaka ekonomske struke </span><span>L.</span><span>a </span><span>G.</span><span>a. U svom nalazu, od 12. 09. 2016. godine, vještak navodi da vrijednost teretnog motornog vozila marke "Fiat" tip "146 P" proizveden 1994. godine, iznosi 950,70 eura, na dan 10. 08. 2016. godine. </span>
</p>
<p>&nbsp;</p>
<p>
<span>Iz potvrde o privremenom oduzimanju predmeta UP CB Bijelo Polje, od 10. 08. 2016. godine, proizilazi da je od </span><span>M.</span><span>a </span><span>Đ.</span><span>a privremeno oduzeto PMV marke "Fiat", reg. ozn. BD-AD-673. </span>
</p>
<p>&nbsp;</p>
<p>
<span>Iz potvrde o vraćanju privremeno oduzetim predmetima UP CB Bijelo Polje, od 10. 08. 2016. godine, proizilazi da je </span><span>S.</span><span>u </span><span>B.</span><span>u vraćeno vozilo marke "Fiat" reg. ozn. BD-AD-673. </span>
</p>
<p>&nbsp;</p>
<p>
<span>Iz izvoda iz registra kaznenih evidencija na ime okrivljenog, sud je utvrdio da je isti do sada osuđivan i to </span><span>presudama: Višeg suda u Bijelom Polju, K. br. 25/97 od 30. 09. 1997. godine, zbog KD iz čl. 168 st. 1 i osuđen na kaznu zatvora od 9 mjeseci; K. br. 34/98 od 30. 12. 1998. godine, zbog KD iz čl. 168 st. 1 i osuđen na kaznu zatvora od 2 godine i 6 mjeseci; Osnovnog suda u Bijelom Polju, K. br. 385/98 od 30. 06. 1999. godine, zbog KD iz čl. 145 st. 1/3 i osuđen na kaznu zatvora od 8 mjeseci; K. br. 430/99 od 22. 02. 2000. godine, zbog KD iz čl. 149 st. 1 i osuđen na kaznu zatvora od 4 mjeseca; K. br. 155/2000 od 03. 05. 2000. godine, zbog KD iz čl. 144 st. 1 i osuđen na kaznu zatvora od 4 mjeseca; Višeg suda u Bijelom Polju, K. br. 55/99 od 18. 12. 1999. godine, zbog KD iz čl. 245 /1 i osuđen na kaznu zatvora od jednu godinu; Osnovnog suda u Pljevljima, K. br. 1/2001 od 15. 08. 2001. godine, zbog KD iz čl. 145 i osuđen na kaznu zatvora od 5 mjeseci; Opštinskog suda u Subotici, K. br. 85/08 od 04. 03. 2009. godine, zbog KD iz čl. 289 i 296 i osuđen na novčanu kaznu od 70.000,00 dinara; Osnovnog suda u Subotici, K. br. 629/11 od 01. 08. 2011. godine, zbog KD iz čl. 195 st. 1 i osuđen na kaznu zatvora od 6 mjeseci, uslovno na 3 godine; Vojnog suda u Podgorici, K. br. 242/98 od 21. 09. 1998. godine, zbog KD iz čl. 172 st. 2/1 i osuđen na kaznu zatvora od 6 mjeseci uslovno na dvije godine; Višeg suda u Bijelom Polju, K. br. 90/08 od 13. 10. 2011. godine, zbog KD iz čl. 242 st. 4 u vezi st. 1 i osuđen na kaznu zatvora od 4 godine i 6 mjeseci.</span>
</p>
<p>&nbsp;</p>
<p>
<span> </span><span></span><span>Okrivljeni negira izvršenje krivičnog djela stavljenog mu na teret, braneći se da je zapravo sa oštećenim postigao dogovor o zamjeni vozila za kazan, te da je zatim sjeo u vozilo i uputio se prema Servisu </span><span>M.</span><span>a, obzirom da je vozilo imalo problema sa rashladnim sistemom i da bi se sa </span><span>M.</span><span>em dogovorio oko eventualne prodaje vozila. Kazao je kako mu je odgovarala zamjena kazana za vozilo, jer je smatrao da lakše može prodati vozilo. Svjedok - oštećeni </span><span>S.</span><span> </span><span>B.</span><span> potvrdio je kako su se on i okrivljeni dogovorili oko zamjene kazana za vozilo, </span><span>nakon čega su zajedno pošli do kuće oštećenog, gdje su uzeli vozilo, koje su startovali prespajanjem žica, zatim ga je upravo okrivljeni dovezao do kafane koju drži oštećeni. Zatim su on i okrivljeni razgovarali o transportu kazana iz mjesta Pavino Polje, pa su kontaktirali lice sa prezimenom </span><span>K.</span><span>, kako bi im kombi vozilom prevezlo kazan. Oštećeni predstavlja kako smatra da okrivljeni </span><span>Đ.</span><span> ne bi odvezao vozilo kritičnog dana ispred kafane da nije bio "pijan", jer se njih dvojica poznaju duži niz godina a on je prijavio okrivljenog da mu je otuđio vozilo iz razloga što mu se ovaj nije javljao na telefon, odnosno nije uspio </span><span>V.S.</span><span>da stupi u kontakt sa okrivljenim. </span>
</p>
<p>
<span>Predmetno krivično djelo vrši ono lice koje tuđu pokretnu stvar oduzme drugom a u namjeri da njenim prisvajanjem sebi, ili drugom, pribavi protivpravnu imovinsku korist. </span>
</p>
<p>
<span>Međutim, imajući u vidu sve izvedene dokaze, slijed događaja počev od dogovora koji se postigao u prostorijama kafane između oštećenog i okrivljenog, pa zatim njihova saglasno predstavljena postupanja u pogledu odlaska do kuće oštećenog, gdje su preuzeli vozilo, a zatim angažovanje lica sa prezimenom </span><span>K.</span><span> kako bi dovezlo kazan iz mjesta Pavino Polje do kafane, i ubjeđenje oštećenog da je okrivljeni zaista posjedovao predmetni kazan, to proizilazi da su njih dvojica postigli dogovor o trampi-zamjeni vozila za kazan. U takvim uslovima i kod ovakvog ubjeđenja oštećenog, to iz izvedenih dokaza sud nije mogao zaključiti nedvosmislno da je okrivljeni vozilo odvezao radi pribavljanja sebi protivpravne imovinske koristi, već proizilazi da su postigli dogovor o zamjeni pokretne za pokretnu stvar, u koju zamjenu, odnosno trampu oštećeni nije sumnjao. Nesporno je potvrđena i odbrana okrivljenog kako se prilikom boravka u krugu Servisa </span><span>M.</span><span>a opekao, nakon čega mu je ukazana ljekarska pomoć, a nesporno je i da je vozilo ponudio </span><span>M.</span><span>u na prodaju, za iznos od 200,00 eura. Motivi eventualni okrivljenog za prodaju vozila po toj cijeni su bez uticaja, jer je prethodno postigao dogovor sa oštećenim </span><span>B.</span><span>em o zamjeni vozila za kazan, pa za slučaj da nije posjedovao kazan u cilju realizacije zamjene, moglo bi se raditi o eventualnoj prevari, u kom pravcu oštećeni nije iznosio svoju sumnju. </span>
</p>
<p>&nbsp;</p>
<p>
<span>Dakle, kod činjenice da okrivljeni negira izvršenje krivičnog djela stavljenog mu na teret, sud je, imajući u vidu načelo "in  dubio pro reo", </span><span>po kojem činjenice koje idu na teret okrivljenom moraju biti na nesumnjiv način dokazane, a što tokom ovog postupka nije učinjeno, iz kog razloga je sud, primjenom odredbi čl. 373 st. 1 tač. 2 ZKP-a CG, okrivljenog oslobodio od optužbe. </span>
</p>
<p>&nbsp;</p>
<p>
<span>Shodno čl. 230 ZKP-a CG, sud je donio odluku da troškovi postupka, padaju na teret budžetskih sredstava, a o istima će biti odlučeno posebnim rješenjem.  </span>
</p>
<p>&nbsp;</p>
<p>
<span>Imovinsko-pravnog zahtjeva nije bilo. </span>
</p>
<p>&nbsp;</p>
<p>
<span>Sa navedenih razloga, na osnovu čl. 373 st. 1 tač. 2 ZKP-a CG, odlučeno je kao u izreci presude.  </span>
</p>
<p>&nbsp;</p>
<p>&nbsp;</p>
<p style="text-align:center;">
<span>OSNOVNI SUD U BIJELOM POLJU</span>
</p>
<p style="text-align:center;">
<span>Dana 18. 11. 2016. godine</span>
</p>
<p>&nbsp;</p>
<p>&nbsp;</p>
<p>
<span>    ZAPISNIČAR,</span><span></span><span></span><span></span><span></span><span></span><span></span><span>     S U D I J A,</span>
</p>
<p>
<span>Draginja Bošković, s. r              </span><span></span><span></span><span></span><span></span><span> Ivan Adamović s.r</span>
</p>
<p>
<span class="span1"> </span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
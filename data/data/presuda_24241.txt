<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:end;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Calibri;font-size:11pt;}
.p3{text-align:justify;hyphenate:auto;font-family:Arial;font-size:12pt;}
.p4{text-align:center;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Arial;font-size:12pt;}
.p6{text-align:start;hyphenate:auto;font-family:Times New Roman;font-size:12pt;}
.s1{text-decoration:underline;}
</style>
<title>K</title>
<meta content="vladimir.novovic" name="author">
</head>
<body class="b1 b2">
<p class="p1">
<span>K.br.17/12</span>
</p>
<p class="p2">
<!--Image link to '0.png' can be here-->
</p>
<p class="p3"></p>
<p class="p4">
<span>U IME CRNE GORE</span>
</p>
<p class="p4"></p>
<p class="p3">
<span>OSNOVNI SUD U DANILOVGRADU, kao krivični, po sudiji Vladimiru Novoviću, kao pojedincu, uz učešće Branke Nikolić kao zapisničara, u krivičnom predmetu protiv okrivljenog D.M.iz P., zbog krivičnog djela ugrožavanje javnog saobraćaja iz čl.339 st.3 u vezi st.1 KZ, odlučujući po optužnom predlogu Osnovnog državnog tužilaštva iz Podgorice Kt.br.136/12 od 24.01.2012.godine, koji je na glavnom pretresu zastupala Romina Vlahović, zamjenik ODT-a iz Podgorice, nakon održanog glavnog i javnog pretresa u prisustvu zastupnika optužbe i okrivljenog, dana 12.12.2012.godine, donio je dana 14.12.2012.godine i istog dana javno objavio</span>
</p>
<p class="p3"></p>
<p class="p4">
<span>PRESUDU</span>
</p>
<p class="p5"></p>
<p class="p3">
<span>Okrivljeni D.M., od oca V.i majke O., rodjene M., rodjen ... godine u P., sa mjestom prebivališta u P. - Ul. P. K. br..., državljanin Crne Gore, oženjen, otac dvoje djece, završio srednju gradjevinsku školu, po zanimanju gradjevinski tehničar, zaposlen u Željezničkoj infrastrukturu CG, vojsku služio 1986.godine u Tuzli, lošeg imovnog stanja, neosudjivan,</span>
</p>
<p class="p5"></p>
<p class="p5"></p>
<p class="p4">
<span>Kriv je</span>
</p>
<p class="p5"></p>
<p class="p5">
<span>Što je: </span>
</p>
<p class="p5"></p>
<p class="p3">
<span>Dana 23.06.2010.godine, oko 07,00 časova, na lokalnom putu Danilovgrad-Spuž, u mjestu Martinići, opština Danilovgrad, upravljajući putničkim vozilom marke "Lada Niva" reg.oznaka ..., lokalnim putem u pravcu Danilovgrada, nije zaustavio vozilo na mjestu gdje je zbog nedovoljne širine puta mimoilaženje onemogućeno, i zauzeo takav položaj kojim bi omogućio mimoilaženje sa putničkim vozilom marke "Golf" reg. oznaka ..., kojim je, iz suprotnog smjera, upravljala oštećena I.N., iako je na to bio dužan, budući da mu je, s obzirom na karakteristike i stanje puta i okolnosti saobraćaja, bilo lakše da to izvede, iako je bio svjestan da takvom svojom  nepropisnom vožnjom postupa suprotno odredbi čl. 42 st.3 ZOBS-a na putevima i time ugrožava saobraćaj i dovodi u opasnost život i tijelo ljudi, ali je olako držao da do toga neće doći, usljed čega je prednjim dijelom vozila "Lada Niva" udario u vozilo marke "Golf", kojom prilikom je oštećena I.N. zadobila laku tjelesnu povredu u vidu nagnječine kože čeonog predjela sa lijeve strane, istegnuća mišića i veza vrata i nagnječinu kože potkoljenice desne noge</span>
</p>
<p class="p5"></p>
<p class="p3">
<span>- čime je počinio krivično djelo ugrožavanje javnog saobraćaja iz čl.339 st. 3 u vezi st.1 KZ.</span>
</p>
<p class="p5"></p>
<p class="p5">
<span>Pa sud okrivljenom primjenom citiranih zakonskih propisa, te čl. 4, 5, 16, 36, 42, 52, 53 i 54 KZ i čl.226, 229 i 374 ZKP-a, i z r i č e </span>
</p>
<p class="p5"></p>
<p class="p4">
<span>USLOVNU OSUDU</span>
</p>
<p class="p3"></p>
<p class="p3">
<span>Kojom mu utvrdjuje kaznu zatvora u trajanju od 30 (trideset) dana i istovremeno odredjuje da se ista neće izvršiti ako okrivljeni za vrijeme od  1 (jedne)  godine po pravosnažnosti presude ne učini novo krivično djelo. </span>
</p>
<p class="p5"></p>
<p class="p3">
<span>Dužan je okrivljeni da na ime troškova krivičnog postupka uplati ovom sudu iznos od 225,50 eura i po osnovu paušala iznos od 30,00 eura, a  sve u roku  od 15 dana po pravosnažnosti presude.</span>
</p>
<p class="p5"></p>
<p class="p3"></p>
<p class="p4">
<span>O b r a z l o ž e nj e</span>
</p>
<p class="p3"></p>
<p class="p3">
<span>Optužnim predlogom Osnovnog državnog tužilaštva iz Podgorice Kt.br.136/12 od 24.01.2012.godine, stavljeno je na teret okrivljenom D.M. da je izvršio krivično djelo ugrožavanje javnog saobraćaja iz čl.339 st.3 u vezi st.1 KZ. Zastupnik optužbe je na glavnom pretresu u završnoj riječi precizirao činjenični opis  krivičnog djela iz optužnog predloga na način određen kao u izreci presude, dok je pravna kvalifikacija ostala ista. Predložio je da sud okrivljenog oglasi krivim i osudi po zakonu. </span>
</p>
<p class="p3"></p>
<p class="p3">
<span>Okrivljeni D.M. u odbrani datoj na glavnom pretresu u bitnom je naveo da je kritičnom prilikom upravljao vozilom marke "Lada niva" reg.oznaka .... Kretao se lokalnim putem Danilovgrad – Spuž, iz pravca Spuža u pravcu Danilovgrada. Istakao je da je padala kiša slabim intezitetom, da je kolovoz bio mokar, a vidljivost nešto smanjena. Tvrdi da se kretao brzinom od oko 30 km/h i kada je bio jedno 15 metara udaljen od početka ograde mosta Radovića, primijetio je da od Danilovgrada prema Spužu nailazi vozilo marke "Golf". Vozilo "Golf" je tada već bilo ušlo ili je bilo u fazi ulaska na most. Znao je da je kolovoz puta uzak i da ne postoji mogućnost mimoilaženja vozila i zbog toga je uz lagano kočenje svoje vozilo zaustavio na mjestu gdje počinje ograda od mosta Radovića, a gledano iz pravca Spuža u pravcu Danilovgrada. Vozilo je zaustavio tako da je desna strana njegovog vozila bila na udaljenosti od oko pola metra od desne ivice. Ovo vozilo "Golf" koje se kretalo preko mosta i iz pravca Dailovgrada je udarilo u prednji lijevi dio njegovog vozila. Vozilo "Golf" prije udara nije kočilo. Ubrzo je došla policija na lice mjesta i izvršila je uviđaj. Nije mogao da objasni zašto nije zaustavio vozilo na proširenju koje je imao sa desne strane prije nailaska na most, tj. na mjestu gdje se nalazi jedan priključni put. Još je dodao da put gdje se desila saobraćajna nezgoda dobro poznaje, te da je poslije nezgode jedanput telefonom zvao oštećenu I.N. i tom prilikom se javio njen suprug, kada se interesovao za zdravlje oštećene. U završnoj riječi je kazao da je i I. N. uzrokovala saobraćajnu nezgodu.</span>
</p>
<p class="p3"></p>
<p class="p3">
<span>Sud je na glavnom pretresu u dokaznom postupku pročitao iskaz svjedoka-oštećene I.N. iz istražnog postupka sa zapisnika o saslušanju svjedoka Kri.br.173/10 od 01.12.2010.godine, pročitao zapisnik o uvidjaju Uprave policije Ispostava Danilovgrad br.94 sa datumom popunjavanja 24.06.2010.godine,  pročitao zapisnik o dopunskom uvidjaju istražnog sudije Osnovnog suda u Danilovgradu Kri.br.157/11 od 07.12.2011.godine, izvršio uvid u skicu lica mjesta, pročitao nalaz i mišljenje vještaka sudsko-medicinske struke dr B. B. Kri.br.173/10 od 15.12.2010.godine, pročitao nalaz i mišljenje vještaka saobraćajne struke dipl.ing. M.Š. Kri.br.173/10 od decembra 2010.godine, dopunu nalaza i mišljenja ovog vještaka Kri.br.173/10 od oktobra 2011.godine i dopunu nalaza i mišljenja ovog vještaka Kri.br.173/10 od decembra 2011.godine i pročitao izvod iz kaznene evidencije Uprave policije PJ Podgorica br. 29-245/12-3318/2-960 od 15.02.2012.godine.</span>
</p>
<p class="p3"></p>
<p class="p3">
<span>Svjedok-oštećena I.N. u iskazu datom u istražnom postupku u bitnom je navela da je dana 23.06.2010.godine upravljala svojim vozilom lokalnim putem prema Spužu. Tvrdi da je asfalt bio mokar jer je padala kiša. Kada je vozilom došla ispred mosta Radovića usporila je da vidi da li iz pravca Spuža ima vozila, jer joj je bilo poznato da je most širine 3 metra, tako da se dva vozila ne mogu mimoići. Kada se uvjerila da nema vozila počela je da prelazi put preko mosta. U trenutku kada je prošla polovinu puta preko mosta, vidjela je da se iz suprotnog pravca kreće vozilo. Na samom izlasku iz mosta došlo je do kontakta sa ovim vozilom. Tvrdi da je u saobraćajnoj nezgodi zadobila povrede.</span>
</p>
<p class="p3"></p>
<p class="p3">
<span>Iz zapisnika o uvidjaju Uprave policije Ispostava Danilovgrad br.94 sa datumom popunjavanja 24.06.2010.godine, zapisnika o dopunskom uvidjaju istražnog sudije Osnovnog suda u Danilovgradu Kri.br.157/11 od 07.12.2011.godine i skice lica mjesta utvrđuje se da je dana 23.06.2010.godine, oko 07,00 časova, na lokalnom putu Danilovgrad-Spuž, u mjestu, Martinići, opština Danilovgrad, došlo do saobraćajne nezgode u kojoj su učestvovali okrivljeni D.M., koji je upravljao putničkim motornim vozilom marke "Lada Niva" reg.oznaka ... i oštećena I.N., koja je upravljala putničkim vozilom marke marke "Golf" reg. oznaka ... U vrijeme nezgode bio je dan, kolovoz mokar i ravan. Okrivljeni se sa svojim vozilom kretao u pravcu Danilovgrada, a oštećena u pravcu Spuža. Na užem lokalitetu nezgode je most, operativne širine 3 metra. Za stajnu tačku uzet je početak bankine mosta sa lijeve strane, gledano od Spuža prema Danilovgradu. Putničko vozilo marke "Golf" reg. oznaka ..., zatečeno je na sredini kolovoza prednjim krajem u fizičkom kontaktu sa putničkim vozilom marke "Lada Niva" reg.oznaka ..., okrenuto prema Spužu. Ovo vozilo je zauzimalo poziciju tako što je prednji desni točak udaljen od desne ivice kolovoza 1,4 metra, a zadnji desni točak od iste ivice kolovoza udaljen je 1 metar, gledano prema Spužu. Iza ovog vozila na distanci od 0,6 metara, a od lijeve ivice kolovoza 1,8 metara, gledano prema Spužu, nalaze se tragovi zemlje, stakla i ulja. Putničko vozilo marke "Lada Niva" reg.oznaka ... svojim prednjim krajem okrenuto je prema Danilovgradu, a u fizičkom kontaktu sa čeonom regijom putničkog vozila marke "Golf" reg. oznaka ... Ovo vozilo zauzimalo je poziciju tako što je prednji lijevi točak udaljen od lijeve ivice kolovoza 1,3 metra, a zadnji lijevi točak od iste ivice kolovoza 1,7 metara, gledano prema Danilovgradu. Na putničkom vozilu marke "Golf" reg. oznaka ... oštećeni su: prednja moto hauba, oba svjetlosno-signalna uređaja, prednji branik, prednji vezni lim, prednja ukrasna maska, prednje vjetrobransko staklo i prednji lijevi blatobran, dok su na putničkom vozilu marke "Lada Niva" reg.oznaka oštećeni: prednji branik, prednji lijevi blatobran, prednji vezni lim i prednja ukrasna maska. Od prednjeg kraja zaustavne pozicije putničkog vozila "Golf" reg. oznaka ... do proširenja po lijevoj strani puta gledano prema Spužu, prostorna distanca iznosi 7,00 metara, a dubina vidnog polja od zaustavne pozicije vozila prema Spužu iznosi 66 metara. Dubina vidnog polja vozača putničkog vozila "Golf" reg. oznaka ..., prije stupanja na most Radovića prema Spužu iznosi 120 metara.</span>
</p>
<p class="p3"></p>
<p class="p3">
<span>Iz nalaza i mišljenja vještaka sudsko-medicinske struke dr B.B. Kri.br.173/10 od 15.12.2010.godine utvrđuje se da je u predmetnoj saobraćajnoj nezgodi oštećena I.N. zadobila laku tjelesnu povredu u vidu nagnječine kože čeonog predjela sa lijeve strane, istegnuća mišića i veza vrata i nagnječinu kože potkoljenice desne noge.</span>
</p>
<p class="p3"></p>
<p class="p3">
<span>Sud je cijenio nalaz i mišljenje ovog vještaka, pa je isti prihvatio kao jasan, stručan i objektivan i dat prema pravilima struke i nauke.</span>
</p>
<p class="p3"></p>
<p class="p3">
<span>Iz nalaza i mišljenja vještaka saobraćajne struke dipl.ing. M.Š. Kri.br.173/10 od decembra 2010.godine, dopune nalaza i mišljenja ovog vještaka Kri.br.173/10 od oktobra 2011.godine i dopune nalaza i mišljenja ovog vještaka Kri.br.173/10 od decembra 2011.godine utvrđuje se da je do predmetne saobraćajne nezgode došlo usljed propusta u vožnji od strane okrivljenog, kao vozača putničkog motornog vozila marke "Lada Niva" reg.oznaka ... Ovo se ogleda u tome što isti nije blagovremeno reagovao u pravcu zaustavljanja vozila, na proširenju po desnoj strani kolovoza puta prije mosta, gledano u smjeru njegovog kretanja, usljed čega je došlo do čeonog sudara vozila kojim je upravljao i putničkog vozila marke "Golf" reg. oznaka ..., koje se kretalo iz suprotnog smjera, i to na mostu na kojem se nije moglo obaviti bezbjedno mimoilaženje vozila, zbog nedovoljne širine puta koja je iznosila 3 metra. Kritično mjesto nezgode predstavlja potez lokalne putne saobraćajnice Danilovgrad-Spuž, na mjestu gdje postoji most Radovića. Prije ovog mosta, gledano od Danilovgrada prema Spužu, put se prostire u obliku desne krivine, a zatim se takođe nastavlja u vidu desne krivine prema Spužu. Ukupna preglednost puta, gledano od Danilovgrada prema Spužu, iznosi oko 120,00 metara. Od mjesta sudara prema Spužu preglednost iznosi 66 metara. Prije mosta na prostornoj udaljenosti od 7 metara, gledano od Spuža prema Danilovgradu, u kojem se smjeru kretalo putničko vozilo marke "Lada Niva" reg.oznaka ..., odvaja se sporedni put širine 4 metra, a po desnoj strani kolovoza puta, a prije sporednog puta postoji zemljana bankina širine 0,50 metara. Širina kolovoza prije mosta iznosi 4,20 metara. Fizički kontakt između vozila marke "Golf" reg. oznaka ... i vozila marke "Lada Niva" reg.oznaka ..., ostvaren je na mostu Radovića, neposredno prije izlaza, na oko 0,50 metara prije pronađenih koncentrisanih tragova otpale zemlje  i to u trenutku kada su se oba vozila nalazila u pokretu. Ovo praktično znači da je fizički kontakt ostvaren na distanci oko 10 metara od proširenja puta lociranog po desnoj strani kolovoza, gledano od Spuža prema Danilovgradu. Nakon kontakta, vozilo "Lada Niva" reg.oznaka ... je potisnuto unazad 3,50 metara, što je posljedica razlike kinetičkih potencijala. Putničko vozilo marke "Golf" reg. oznaka ... posjedovalo je u trenutku kontakta brzinu oko 38 km/h, dok je u trenutku kontakta brzina vozila "Lada Niva" reg.oznaka ... iznosila oko 29 km/h. Polazeći od brzine kretanja zaustavni put vozila "Lada Niva" iznosio je 15 metara, a vrijeme zaustavljanja 2,14 sekundi. Zaustavni put vozila marke "Golf" iznosio je 22 metra, a vrijeme zaustavljanja 2,5 sekundi. Vozač putničkog vozila marke "Lada Niva" mogao je primijetiti putničko vozilo marke "Golf" na prostornoj distanci ne manjoj od 35 metara prije tačke sudara, dok je vozač vozila marke "Golf", mogao primijetiti vozilo marke "Lada Niva" na prostornoj udaljenosti ne manjoj od 30 metara, prije tačke fizičkog kontakta. Vozač vozila marke "Lada Niva", mogao je ocijeniti operativni prostor kolovoza u prostornoj zoni mosta, na distanci ne manjoj od 30 metara, a što praktično znači da je isti mogao zaustaviti vozilo na onom proširenju koje se nalazi prije mosta na distanci od 7 metara, po desnoj strani puta u smjeru kretanja. </span>
</p>
<p class="p3"></p>
<p class="p3">
<span>Sud je cijenio nalaz i mišljenje ovog vještaka, pa je isti prihvatio kao jasan, stručan i objektivan i dat prema pravilima struke i nauke.</span>
</p>
<p class="p3"></p>
<p class="p3">
<span>Iz izvoda iz kaznene evidencije Uprave policije PJ Podgorica br. 29-245/12-3318/2-960 od 15.02.2012.godine, izdatog na ime okrivljenog D.M., utvrđuje se da isti nije osudjivan.   </span>
</p>
<p class="p3"></p>
<p class="p3">
<span>Sud je cijenio iskaz svjedoka-oštećene I.N., pa je našao da se ista objektivno i istinito izjasnila o činjenicama važnim za odlučivanje u ovoj krivičnoj stvari. Iskaz ovog svjedoka stoji u skladnoj vezi sa zapisnikom o uvidjaju Uprave policije Ispostava Danilovgrad br.94 sa datumom popunjavanja 24.06.2010.godine,  zapisnikom o dopunskom uvidjaju istražnog sudije Osnovnog suda u Danilovgradu Kri.br.157/11 od 07.12.2011.godine, skicom lica mjesta, nalazom i mišljenjem vještaka saobraćajne struke dipl.ing. M.Š. Kri.br.173/10 od decembra 2010.godine, dopunom nalaza i mišljenja ovog vještaka Kri.br.173/10 od oktobra 2011.godine, dopunom nalaza i mišljenja ovog vještaka Kri.br.173/10 od decembra 2011.godine i nalazom i mišljenjem vještaka sudsko-medicinske struke dr B.B. Kri.br.173/10 od 15.12.2010.godine. </span>
</p>
<p class="p3"></p>
<p class="p3">
<span>Na osnovu naprijed izložene činjenične građe, koja proizilazi iz sadržine dokaza provedenih na glavnom pretresu, ovaj sud je nesumnjivo zaključio da su se u radnjama okrivljenog D.M. stekla sva obilježja bića krivičnog djela ugrožavanje javnog saobraćaja iz čl. 339 st.3 u vezi st.1 KZ. Naime, okrivljeni je dana 23.06.2010.godine, oko 07,00 časova, na lokalnom putu Danilovgrad-Spuž, u mjestu Martinići, opština Danilovgrad, upravljajući putničkim vozilom marke "Lada Niva" reg.oznaka ..., lokalnim putem u pravcu Danilovgrada, nije zaustavio vozilo na mjestu gdje je zbog nedovoljne širine puta mimoilaženje onemogućeno, i zauzeo takav položaj kojim bi omogućio mimoilaženje sa putničkim vozilom marke "Golf" reg. oznaka ..., kojim je, iz suprotnog smjera, upravljala oštećena I.N., iako je na to bio dužan, budući da mu je, s obzirom na karakteristike i stanje puta i okolnosti saobraćaja, bilo lakše da to izvede, iako je bio svjestan da takvom svojom  nepropisnom vožnjom postupa suprotno odredbi čl. 42 st.3 ZOBS-a na putevima i time ugrožava saobraćaj i dovodi u opasnost život i tijelo ljudi, ali je olako držao da do toga neće doći, usljed čega je prednjim dijelom vozila "Lada Niva" udario u vozilo marke "Golf", kojom prilikom je oštećena I. N. zadobila laku tjelesnu povredu u vidu nagnječine kože čeonog predjela sa lijeve strane, istegnuća mišića i veza vrata i nagnječinu kože potkoljenice desne noge</span>
</p>
<p class="p3"></p>
<p class="p3">
<span>Sve naprijed navedene činjenice utvrđene su iz nalaza i mišljenja vještaka saobraćajne struke dipl.ing. M.Š. Kri.br.173/10 od decembra 2010.godine, dopune nalaza i mišljenja ovog vještaka Kri.br.173/10 od oktobra 2011.godine, dopune nalaza i mišljenja ovog vještaka Kri.br.173/10 od decembra 2011.godine, zapisnika o uvidjaju Uprave policije Ispostava Danilovgrad br.94 sa datumom popunjavanja 24.06.2010.godine,  zapisnika o dopunskom uvidjaju istražnog sudije Osnovnog suda u Danilovgradu Kri.br.157/11 od 07.12.2011.godine, skice lica mjesta, nalaza i mišljenja vještaka sudsko-medicinske struke dr B. B. Kri.br.173/10 od 15.12.2010.godine i iskaza svjedoka-oštećene I.N.</span>
</p>
<p class="p3"></p>
<p class="p3">
<span>Naime, iz zapisnika o uvidjaju Uprave policije Ispostava Danilovgrad br.94 sa datumom popunjavanja 24.06.2010.godine, zapisnika o dopunskom uvidjaju istražnog sudije Osnovnog suda u Danilovgradu Kri.br.157/11 od 07.12.2011.godine i skice lica mjesta utvrđuje se da se predmetna saobraćajna nezgoda dogodila dana 23.06.2010.godine, oko 07,00 časova, na lokalnom putu Danilovgrad-Spuž, u mjestu, Martinići, opština Danilovgrad. Okrivljeni je upravljao putničkim vozilom marke"Lada Niva" reg.oznaka ..., lokalnim putem u pravcu Danilovgrada, dok je svjedok-oštećena I.N. upravljala vozilom marke "Golf" reg. oznaka ..., u pravcu Spuža. Okrivljeni D.M. i svjedok-oštećena I. N. su isticali da im je bila poznata činjenica da se na kritičnom potezu puta zbog nedovoljne širine puta nijesu mogla mimoići dva vozila. Zatim se iz ovih dokaza i nalaza i mišljenja vještaka saobraćajne struke dipl.ing.M.Š. Kri.br.173/10 od decembra 2010.godine, dopune nalaza i mišljenja ovog vještaka Kri.br.173/10 od oktobra 2011.godine i dopune nalaza i mišljenja ovog vještaka Kri.br.173/10 od decembra 2011.godine utvrđuje da je do predmetne saobraćajne nezgode došlo usljed propusta u vožnji od strane okrivljenog, a što se ogleda u tome što isti nije blagovremeno reagovao u pravcu zaustavljanja vozila, na proširenju po desnoj strani kolovoza puta prije mosta, gledano u smjeru njegovog kretanja, usljed čega je došlo do čeonog sudara vozila kojim je upravljao i vozila kojim je upravljala oštećena, koje se kretalo iz suprotnog smjera, i to na mostu na kojem se nije moglo obaviti bezbjedno mimoilaženje vozila, zbog nedovoljne širine puta koja je iznosila 3 metra.  Upravo okrivljenom je na dijelu puta gdje je zbog nedovoljne širine puta mimoilaženje bilo onemogućeno, bila obaveza da zaustavi vozilo i zauzme takav položaj kojim bi omogućio mimoilaženje sa vozilom kojim je upravljala oštećena iz suprotnog smjera, a iz razloga što mu je to bilo lakše da izvede imajući u vidu da je sa desne strane imao adekvatno proširenje, te da je mogao ocijeniti operativni prostor kolovoza u prostornoj zoni mosta, na distanci ne manjoj od 30 metara, a što praktično znači da je isti mogao zaustaviti vozilo na proširenju koje se nalazi prije mosta na distanci od 7 metara, po desnoj strani puta gledano u smjeru njegovog kretanja. Ovakvo postupanje okrivljenog u vožnji predstavlja osnovni uzrok saobraćajne nezgode. </span>
</p>
<p class="p3"></p>
<p class="p3">
<span>Da je u predmetnoj saobraćajnoj nezgodi oštećena I.N. zadobila laku tjelesnu povredu u vidu nagnječine kože čeonog predjela sa lijeve strane, istegnuća mišića i veza vrata i nagnječinu kože potkoljenice desne noge utvrđuje se iz nalaza i mišljenja vještaka sudsko-medicinske struke dr B.B. Kri.br.173/10 od 15.12.2010.godine</span>
</p>
<p class="p3"></p>
<p class="p3">
<span>Sud nije prihvatio odbranu okrivljenog u dijelu da je prije kontakta svoje vozilo zaustavio na mjestu gdje počinje ograda od mosta Radovića, a gledano iz pravca Spuža u pravcu Danilovgrada. Ovakva odbrana okrivljenog obesnažena je nalazom i mišljenjem vještaka saobraćajne struke ing. M. Š. iz kojeg je utvrđeno da je brzina vozila okrivljenog u trenutku kontakta iznosila oko 29 km/h, a da je mjesto kontakta vozila na oko 0,50 metara prije pronađenih koncentrisanih tragova otpale zemlje, što znači da je nezgoda bila na mostu značajno poslije početka ograde od mosta. Zbog toga je odbrana okrivljenog u ovom dijelu neistinita i sračunato data u cilju izbjegavanja krivične odgovornosti.</span>
</p>
<p class="p3"></p>
<p class="p3">
<span>Članom 42 st.3 ZOBS-a na putevima propisano je da ako je zbog nedovoljne širine puta ili zbog neke prepreke mimoilaženje onemogućeno, vozač kojem je to, s obzirom na karakteristike i stanje puta i okolnosti saobraćaja lakše da izvede, dužan je da se prvi zaustavi i, po potrebi, kretanjem unazad ili na drugi način, pomjeri svoje vozilo i zauzme na putu položaj koji omogućava mimoilaženje. Imajući u vidu naprijed citiranu zakonsku odredbu, te naprijed izloženo činjenično stanje, ovaj sud nalazi da je okrivljeni ne pridržavajući se saobraćajnih propisa iz čl. 42 st.3 ZOBS-a na putevima ugrozio saobraćaj i doveo u opasnost život i tijelo ljudi na način kako je to prethodno objašnjeno.</span>
</p>
<p class="p3">
<span> </span>
</p>
<p class="p3">
<span>Cijeneći psihički odnos okrivljenog prema počinjenom krivičnom djelu sud nalazi da je okrivljeni, postupajući na naprijed opisani način, bio svjestan da svojom radnjom može učiniti krivično djelo, odnosno da može ugroziti saobraćaj i dovesti u opasnost život i tijelo ljudi, usljed čega kod drugog može nastupiti laka tjelesna povreda, ali je olako držao da do toga neće doći, postupajući, dakle, sa svjesnim nehatom. U odnosu na laku tjelesnu povredu koju je zadobila oštećena I.N., okrivljeni je postupao iz nehata. </span>
</p>
<p class="p3"></p>
<p class="p3">
<span>Zbog toga su se u radnjama okrivljenog stekla sva bitna obilježja krivičnog djela ugrožavanje javnog saobraćaja iz čl.339 st.3 u vezi st.1 KZ.</span>
</p>
<p class="p3"></p>
<p class="p3">
<span>Sud je prilikom odlučivanja o vrsti i visini krivične sankcije imao u vidu sve okolnosti na strani okrivljenog u smislu čl.42 KZ, pa je od olakšavajućih okolnosti na strani okrivljenog našao da je oženjen, otac dvoje djece i da nije osudjivan što je utvrđeno iz citiranog izvoda iz kaznene evidenicije, dok otežavajućih okolnosti nije bilo, pa je sud okrivljenom izrekao uslovnu osudu kojom mu je utvrdio kaznu zatvora u trajanju od 30 (trideset) dana i istovremeno odredio da se ista neće izvršiti ako okrivljeni za vrijeme od 1 (jedne) godine po pravosnažnosti presude ne učini novo krivično djelo. Sud je našao da se u konkretnom slučaju, a imajući u vidu naprijed navedene olakšavajuće okolnosti, može očekivati da će se upozorenjem uz prijetnju kaznom uticati na okrivljenog da ubuduće ne vrši krivična djela, te da nije nužno da se kazna primijeni radi krivično-pravne zaštite, pa sud nalazi da će se uslovnom osudom iz izreke ove presude u potpunosti ostvariti svrha izricanja ove krivične sankcije iz čl.52 KZ u okviru opšte svrhe propisivanja i izricanja krivičnih sankcija iz čl. 4 st.2 KZ.</span>
</p>
<p class="p3"></p>
<p class="p3">
<span>O troškovima krivičnog postupka odlučeno je na osnovu čl.226 i 229 ZKP-a, pa kako je okrivljeni oglašen krivim, obavezan je da na ime troškova krivičnog postupka uplati ovom sudu iznos od 225,50 eura, a koji troškovi se odnose na nagradu odmjerenu vještaku sudsko-medicinske struke dr B.B. u iznosu od 60,50 eura i nagrade odmjerene vještaku saobraćajne struke ing. M.Š. u iznosu od 165,00 eura, kao i da plati na ime sudskog paušala iznos od 30,00 eura, koji paušal je odredjen shodno složenosti i trajanju postupka uz ocjenu imovinskih prilika okrivljenog, a sve prednje u roku od 15 dana po pravosnažnosti presude. </span>
</p>
<p class="p3"></p>
<p class="p3">
<span>Na osnovu izloženog, a primjenom čl.374 ZKP-a, odlučeno je kao u izreci. </span>
</p>
<p class="p3"></p>
<p class="p3"></p>
<p class="p3">
<span> ZAPISNIČAR, 					                             SUDIJA,</span>
</p>
<p class="p3">
<span>Branka Nikolić			                                            Vladimir Novović </span>
</p>
<p class="p3"></p>
<p class="p3">
<span>DN-a:</span>
</p>
<p class="p3">
<span>       -ODT Podgorica</span>
</p>
<p class="p3">
<span>       -Okrivljenom D.M.</span>
</p>
<p class="p3"></p>
<p class="p3"></p>
<p class="p3">
<span class="s1">PRAVNA POUKA</span><span>: Protiv ove presude dozvoljena je žalba Višem sudu u Podgorici u roku od 8 dana, od dana prijema pismenog otpravka presude, a preko ovog suda. </span>
</p>
<p class="p3"></p>
<p class="p3"></p>
<p class="p6"></p>
<p class="p6"></p>
<p class="p6"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.p1{text-align:start;hyphenate:auto;font-family:Calibri;font-size:12pt;}
.p2{text-align:center;hyphenate:auto;font-family:Calibri;font-size:11pt;}
.p3{text-align:center;hyphenate:auto;font-family:Calibri;font-size:12pt;}
.p4{text-align:end;hyphenate:auto;font-family:Arial;font-size:12pt;}
.p5{text-align:center;hyphenate:auto;font-family:Arial;font-size:12pt;}
.p6{text-align:justify;hyphenate:auto;font-family:Arial;font-size:12pt;}
.p7{text-align:start;hyphenate:auto;font-family:Arial;font-size:12pt;}
.p8{margin-bottom:0.1388889in;text-align:justify;hyphenate:auto;font-family:Arial;font-size:12pt;}
.p9{margin-bottom:0.1388889in;text-align:center;hyphenate:auto;font-family:Arial;font-size:12pt;}
.p10{margin-left:-0.375in;margin-right:-0.25in;text-align:justify;hyphenate:auto;font-family:Arial;font-size:12pt;}
.p11{margin-left:-0.375in;margin-right:-0.25in;text-align:center;hyphenate:auto;font-family:Arial;font-size:12pt;}
.p12{text-align:justify;hyphenate:auto;font-family:Times New Roman;font-size:12pt;}
</style>
<meta content="dragisa.baletic" name="author">
</head>
<body class="b1 b2">
<p class="p1"></p>
<p class="p1"></p>
<p class="p2">
<!--Image link to '0.png' can be here-->
</p>
<p class="p3"></p>
<p class="p4">
<span>K.br.482/13</span>
</p>
<p class="p4"></p>
<p class="p5">
<span>U IME CRNE GORE</span>
</p>
<p class="p5"></p>
<p class="p6">
<span>OSNOVNI SUD U PODGORICI, kao prvostepeni, krivični, po sudiji Larisi Mijušković-Stamatović, uz učešće Valentine Vukašinović, kao zapisničara, u krivičnom predmetu protiv okrivljenog R. M. iz P., zbog krivičnog djela skidanje i povreda službenog pečata i znaka iz čl.381 st.1 Krivičnog zakonika, odlučujući po optužnom predlogu ODT-a Podgorica Kt.br.526/13 od 24.05.2013 godine, nakon glavnog i javnog pretresa, održanog u prisustvu zastupnika optužbe Ivanović Danijele, savjetnika na radu kod ODT-a Podgorica i okrivljenog, dana 18.07.2013 godine donio je i istog dana javno objavio  </span>
</p>
<p class="p6"></p>
<p class="p5">
<span>P R E S U D U</span>
</p>
<p class="p5"></p>
<p class="p6">
<span>Okrivljeni:</span>
</p>
<p class="p6"></p>
<p class="p6">
<span>R. M., JMBG …, od oca B. i majke R., rođene P., rođen … u P., sa prebivalištem u mjestu rođenja, …, državljanin Crne Gore, magacioner, oženjen, otac dvoje djece, pismen, završio srednju školu, lošeg imovnog stanja, ranije neosuđivan</span>
</p>
<p class="p6"></p>
<p class="p5">
<span>K r i v    j e</span>
</p>
<p class="p5"></p>
<p class="p6">
<span>Zato što je:</span>
</p>
<p class="p6"></p>
<p class="p6">
<span>Dana 29.01.2013 godine, u P.,…, svjestan svog djela čije izvršenje je htio iako je znao da je njegovo djelo zabranjeno, u svom stambenom objektu na električnom brojilu marke “City” br.39352, skinuo službeni pečat – elektrodistributivnu plombu br.PG 024112, koja je postavljena radi osiguranja brojila, u čemu je otkriven dana 01.02.2013 godine kontrolom ovlašćenih lica E.D. P., </span>
</p>
<p class="p6"></p>
<p class="p6">
<span>-čime je izvršio krivično djelo skidanje i povreda službenog pečata i znaka iz čl.381 st.1 Krivičnog zakonika,</span>
</p>
<p class="p6"></p>
<p class="p6">
<span>-pa mu Sud, primjenom citirane zakonske odredbe, te čl. 3, 4, 5, 13, 15, 32, 36, 42, 52, 53 i 54 Krivičnog zakonika, te čl.226, 227, 229 i 374 Zakonika o krivičnom postupku, i z r i č e</span>
</p>
<p class="p7"></p>
<p class="p7"></p>
<p class="p5">
<span>USLOVNU OSUDU</span>
</p>
<p class="p5"></p>
<p class="p6">
<span>Kojom mu prethodno utvrđuje kaznu zatvora u trajanju od 30 (trideset) dana i istovremeno određuje da se ista neće izvršiti ukoliko okrivljeni u roku od 1 (jedne) godine po pravnosnažnosti presude ne izvrši novo krivično djelo.</span>
</p>
<p class="p6"></p>
<p class="p8">
<span>Obavezuje se okrivljeni da na ime troškova sudskog postupka - paušala, uplati iznos od  50,00 € (pedeseteura) na račun Budžeta Crne Gore, u roku od 15 (petnaest) dana po pravnosnažnosti presude pod prijetnjom prinudnog izvršenja.</span>
</p>
<p class="p9">
<span>O b r a z l o ž e nj e</span>
</p>
<p class="p8">
<span>Optužnim predlogom ODT-a Podgorica Kt.br. 526/13 od 24.05.2013 godine, kojeg je na glavnom pretresu zastupala Ivanović Danijela, savjetnik na radu kod ODT-a Podgorica, okrivljenom R. M. je na teret stavljeno izvršenje krivičnog djela skidanje i povreda službenog pečata i znaka iz čl.381 st.1 Krivičnog zakonika, bliže opisano izrekom ove presude.</span>
</p>
<p class="p8">
<span>Zastupnik optužbe je do kraja glavnog pretresa ostala pri podnijetom optužnom predlogu, a u završnoj riječi izjavila da smatra da je provedenim dokazima utvrđeno da je okrivljeni izvršio krivično djelo stavljeno mu na teret, pa je predložila Sudu da istog oglasi krivim i osudi po zakonu u granicama koje propisuje za ovo krivično djelo.</span>
</p>
<p class="p8">
<span>Okrivljeni je u svojoj odbrani u prethodnom postupku naveo da je mjesto gdje su rađene kontrole brojila porodična kuća u …, koja je spratnog tipa, ali da je samo prizemlje uređeno i osposobljeno za stanovanje. Dalje je naveo da u kući živi sa suprugom i dvoje djece, s tim što uskoro očekuju i treće dijete, a da sa njima žive i njegovi otac, majka i brat. Istakao je da nije sporno da postoji dug za struju, te da ga zbog loše finansijske situacije njegova porodica nije mogla na vrijeme izmiriti. Pojasnio je da je od svih ukućana jedino on zaposlen, sa platom od 450 eura, da su mu supruga i brat nezaposleni, a da ni roditelji nemaju prihoda jer nijesu regulisali penziju. Objasnio je da se ne može tačno sjetiti datuma kada mu je majka rekla da je tog dana E.D. isključila struju, te da je vidjela dva radnika koja se nikom nijesu javljali, već su isključili struju na brojilu, te da ako je u zapisniku navedeno da je to bilo 29.01.2013 godine, on to prihvata bez primjedbi. Dalje je objasnio da je brojilo postavljeno na spoljnjem dijelu kuće, pored ulaznih vrata, te da je, nakon što mu je majka rekla da je struja isključena, a obzirom da u kući žive njegova maloljetna djeca, bio primoran da pozove svog poznanika, po zanimanju električara, čije ime nije želio da navede. Istakao je da mu je taj poznanik objasnio kako da skine plombu, pa je on nakon toga kliještima skinuo plombu, prespojio žice na brojilu i objekat istog dana priključio na mrežu. Dalje je naveo da ga je, nakon što je ovako priključio struju, njegova majka R. R. nakon nekoliko dana obavijestila da su ponovo dolazili iz D., ali da im tada nijesu isključivali struju. Istakao je da je nesporno da se brojilo vodi na njegovog oca R. B., ali da je on skinuo plombu na način kako je to objasnio. Na kraju je dodao da je jedini razlog zbog kojeg je to učinio teška finansijska situacija njegove porodice, te da je on jednostavno bio prinuđen da skine plombu i ponovo priključi struju.</span>
</p>
<p class="p8">
<span>Okrivljeni je u svojoj odbrani na glavnom pretresu u svemu ponovio odbranu iz prethodnog postupka i dodao da je znao da to ne smije činiti, i da je to što je uradio zakonom zabranjeno i kažnjivo, ali da ga je na to natjerala nužda. Dodao je i da se kaje zbog učinjenog. </span>
</p>
<p class="p8">
<span>U završnoj riječi je okrivljeni izjavio da nema ništa novo da doda, da priznaje krivicu, kao i da prihvata punu odgovornost za učinjeno.</span>
</p>
<p class="p8">
<span>Sud je u smislu čl. 458 st.2 Zakonika o krivičnom postupku, u dokaznom postupku pročitao izvod iz kaznene evidencije izdat od strane UP CB P. br. 29-245/13-10023/2-1647 od 11.06.2013 godine, na ime okrivljenog R. M., dok nije provodio ostale dokaze budući da je na saglastan predlog stranaka prekinuo dokazni postupak usljed jasnog, nedvosmislenog i potpunog priznanja okrivljenog. </span>
</p>
<p class="p6">
<span>Cijeneći potpuno, nedvosmisleno i jasno priznanje okrivljenog kao dokaz, koje pri tom ničim nije dovedeno u sumnju, ovaj Sud je neosporno utvrdio da je okrivljeni R. M. dana 29.01.2013 godine, u P., …, svjestan svog djela čije izvršenje je htio iako je znao da je njegovo djelo zabranjeno, u svom stambenom objektu na električnom brojilu marke “City” br.39352, skinuo službeni pečat – elektrodistributivnu plombu br. PG 024112, koja je postavljena radi osiguranja brojila.</span>
</p>
<p class="p6"></p>
<p class="p6">
<span>U takvim, naprijed utvrdjenim, radnjama okrivljenog su se, po nalaženju Ovog suda, stekla sva bitna obilježja bića krivičnog djela skidanje i povreda službenog pečata i znaka iz čl. 381 st.1 Krivičnog zakonika, u odnosu na koje djelo je okrivljeni postupao sa direktnim umišljajem, odnosno bio je svjestan svog djela i htio je njegovo izvršenje, znajući da je njegovo djelo zabranjeno, tj. okrivljeni je znao da ne smije skidati službeni pečat – predmetnu elektrodistributivnu plombu sa predmetnog elektrodistributivnog brojila koja je postavljena radi osiguranja brojila, ali je to ipak uradio kako bi se priključio na elektrodistributivnu mrežu.</span>
</p>
<p class="p6"></p>
<p class="p6">
<span>Odlučujući o krivičnoj sankciji, Sud je cijenio sve okolnosti iz čl.42 Krivičnog zakonika, pa je u odsustvu otežavajućih okolnosti, od olakšavajućih okolnosti na strani okrivljenog cijenio njegove lične i imovinske prilike, to da je oženjen i otac dvoje djece, loše imovno stanje, priznanje izvršenja krivičnog djela, koje je doprinijelo bržem i efikasnijem okončanju krivičnog postupka, zatim, raniju neosuđivanost utvrđenu izvodom iz kaznene evidencije, kao i izraženo kajanje zbog izvršenog krivičnog djela, pa je okrivljenom, najprije utvrdio kaznu zatvora u trajanju od 30 (trideset) dana, a zatim je, nalazeći da nije neophodno da okrivljeni tu kaznu zatvora i efektivno izdržava, istu uslovio sa rokom provjere od 1 (jedne) godine, čime će se, po nalaženju Ovog suda u dovoljnoj mjeri uticati na okrivljenog da ubuduće ne vrši krivična djela,  i čime će u cjelosti biti ostvarena svrha izricanja uslovne osude iz čl. 52 Krivičnog zakonika, a u okviru opšte svrhe izricanja krivičnih sankcija iz čl.4 st. 2 Krivičnog zakonika.</span>
</p>
<p class="p6"></p>
<p class="p6">
<span>Odluku o troškovima krivičnog postupka Sud je donio primjenom odredbi čl. 226, 227 i 229 Zakonika o krivičnom postupku, a isti se odnose na sudski paušal u iznosu od 50,00 eura, koji je odmjeren shodno dužini trajanja postupka, složenosti predmeta i imovinskim prilikama okrivljenog.</span>
</p>
<p class="p6"></p>
<p class="p6">
<span>Na osnovu izloženog, a u smislu čl. 374 Zakonika o krivičnom postupku, odlučeno je kao u izreci presude.</span>
</p>
<p class="p7"></p>
<p class="p7"></p>
<p class="p5">
<span>OSNOVNI SUD U PODGORICI</span>
</p>
<p class="p5">
<span>Dana, 18.07.2013 godine</span>
</p>
<p class="p7"></p>
<p class="p7">
<span>        ZAPISNIČAR                                                                              SUDIJA  </span>
</p>
<p class="p7">
<span>  Valentina Vukašinović		                                   Larisa Mijušković-Stamatović</span>
</p>
<p class="p7"></p>
<p class="p7"></p>
<p class="p6">
<span>DN-a:</span>
</p>
<p class="p6">
<span>Primjerak presude dostaviti:</span>
</p>
<p class="p6">
<span>- ODT-u Podgorica</span>
</p>
<p class="p6">
<span>- Okrivljenom</span>
</p>
<p class="p6"></p>
<p class="p6">
<span>SUDIJA,</span>
</p>
<p class="p6">
<span>________________________</span>
</p>
<p class="p6"></p>
<p class="p6">
<span>Postupljeno dana_____________</span>
</p>
<p class="p6">
<span>Namještenik________________</span>
</p>
<p class="p10"></p>
<p class="p11"></p>
<p class="p12"></p>
<p class="p12"></p>
<p class="p12"></p>
<p class="p12"></p>


</body>
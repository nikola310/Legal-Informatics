<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-family:'Arial';font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span class="span1"></span>
</p>
<p style="text-align:right">
<span class="span1">K.br. 42/2014</span>
</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">VIŠI SUD U PODGORICI, kao prvostepeni krivični u vijeću sastavljenom od sudije Tabaš Predraga, kao predsjednika vijeća, sudije Sekulić Verice i Jočić Vesne, kao članova vijeća, uz učešće Novčić Slobodanke kao zapisničara, u predmetu protiv optuženih R. X.</span><span class="span2">, </span><span class="span1">koga brani Š. I., advokat iz P... po službenoj dužnosti i optuženog J. S., koga brani C. K., advokat iz P... po izboru,</span><span class="span2"> </span><span class="span1">zbog krivičnog djela neovlašćena proizvodnja, držanje i stavljanje u promet opojnih droga iz čl.300. st. 2. u vezi st.1. Krivičnog zakonika Crne Gore, odlučujući po optužnici Višeg državnog tužilaštva u Podgorici Kt.br. 9/2014 od 22.04.2014 godine, koju je na glavnom pretresu zastupala Ljiljana Lakić, zamjenik VDT-a u Podgorici, nakon održanog usmenog i javnog glavnog pretresa završenog dana 02.10.2014 godine, u prisustvu zastupnika optužbe, optuženih i njegovih branilaca, dana 09.10.2014 godine, donio je i istog dana javno objavio</span>
</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p style="text-align:center;">
<span class="span2">I.</span>
</p>
<p>
<span class="span1">Optuženi:</span>
</p>
<p>&nbsp;</p>
<p>
<span class="span1">J. S., lični broj ..., od oca H. i majke S., rodjene P., rodjen .... godine u T... - Republika A..., sa prebivališem u T...-ul. L... M.. P..., ulaz broj ..., državljanin Republke A..., pismen, završio osnovnu školu, oženjen, otac dvoje djece, po zanimanju vozač, nezaposlen, srednjeg imovnog stanja, neosudjivan.</span>
</p>
<p>&nbsp;</p>
<p style="text-align:center;">
<span class="span1">KRIV JE</span>
</p>
<p>
<span class="span1">Zato što je:</span>
</p>
<p>&nbsp;</p>
<p>
<span class="span1">Dana 21.01.2014. godine, na graničnom prelazu S..., neovlašćeno radi dalje prodaje unio u Crnu Goru, te prenosio opojnu drogu marihuanu - supstancu proglašenu za opojnu drogu Pravilnikom u utvrdjivanju spiska droga, psihotropnih supstanci i bilja koje se može koristiti za proizvodnju droga ("Sl. list CG" br. 56/12 od 09.11.2012. godine), iako je bio svjestan da postupa neovlašćeno i protivpravno, pa je to i htjio, na način što je označenog dana u 08,48 časova, na graničnom prelazu S..., iz Republike A..., unio u Crnu Goru opojnu drogu marihuanu, sa putničkim motornim vozilom marke "...", tip ..., reg. oznaka ..., vlasništvo optuženog, kojim je upravljao R... H..., dok se na mjestu suvozača nalazio optuženi J. S., koja je bila zapakovana u 12 pakovanja pravougaonog oblika, oblijepljenih pvc folijom, ukupne težine 12.530 grama i koja je bila sakrivena u lijevoj i desnoj bankini označenog vozila, koju opojnu drogu je prenosio preko teritorije Crne Gore, kada je prilikom izlaska iz Crne Gore, dana 21.01.2014. godine, na graničnom prelazu Debeli brijeg, u 12,30 časova, od strane ovlašćenih službenika Uprave policije - GP Debeli brijeg, pronadjena </span><span class="span1">predmetna opojna droga i oduzeta, a ista je bila namijenjena daljoj neovlašćenoj prodaji, </span>
</p>
<p>&nbsp;</p>
<p>
<span class="span1">                       - čime je izvršio krivično djelo neovlašćena proizvodnja, držanje i stavljanje u promet opojnih droga iz čl. 300. st. 2. u vezi st. 1. Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Pa ga sud primjenom citirane zakonske odredbe, te odredbi čl. 4,5,6,7,8,15,32,36,42,45,46. i 51. Krivičnog zakonika Crne Gore, te odredbi čl. 226,229. i 374. Zakonika o krivičnom postupku.</span>
</p>
<p>&nbsp;</p>
<p style="text-align:center;">
<span class="span1">O S U Đ U J E</span>
</p>
<p>&nbsp;</p>
<p>
<span class="span1">Na kaznu zatvora u trajanju od 1 (jedne) godine i 6 (šest) mjeseci, u koju kaznu mu se uračunava vrijeme provedeno u pritvoru, počev od 21.01.2014. godine od 19,40 časova, pa nadalje dok pritvor bude trajao.</span>
</p>
<p>&nbsp;</p>
<p>
<span class="span1">Dužan je optuženi da na ime troškova krivičnog postupka-sudskog paušala plati ovom sudu novčani iznos od 200,00 eura, kao i na ime nagrade i nužnih izdataka postavljenog mu branioca po službenoj dužnosti adv. V. V. novčani iznos od 1.000 eura i troškova angažovanog vještaka medicinske struke dr. G. Ž., novčani iznos od 170,5 eura, sve u roku od 15 dana od dana pravosnažnosti presude, pod prijetnjom prinudne naplate.</span>
</p>
<p>&nbsp;</p>
<p>
<span class="span1">Na osnovu čl. 75. i čl. 300. st. 7. Krivičnog zakonika Crne Gore, sud optuženom izriče</span>
</p>
<p>&nbsp;</p>
<p style="text-align:center;">
<span class="span1">MJERU BEZBJEDNOSTI ODUZIMANJA PREDMETA</span>
</p>
<p>&nbsp;</p>
<p>
<span class="span1">I to: 12,530 grama opojne droge marihuane, kao predmeta izvršenja krivičnog djela, koja se ima uništiti nakon pravosnažnosti presude, kao i p.m.v. marke "..." ... reg. oznaka  ... kao sredstva upotrijebljenog za izvršenje krivičnog djela.</span>
</p>
<p>&nbsp;</p>
<p style="text-align:center;">
<span class="span2">II.</span>
</p>
<p>&nbsp;</p>
<p>
<span class="span1">Optuženi: R. X., lični broj ..., od oca A. i majke V., rodjene M., rodjen .... godine u T... - Republika A..., sa prebivalištem u T...-ul. T... F... ..., državljanin Republike A..., pismen, završio osnovnu školu, oženjen, otac jednog djeteta, bez zanimanja, bavi se kupoprodajom vozila, srednjeg imovnog stanja, neosudjivan.</span>
</p>
<p>&nbsp;</p>
<p>
<span class="span1">Na osnovu čl. </span><span class="span1">373 st. 1. tač. 2. Zakonika o krivičnom postupku</span>
</p>
<p>&nbsp;</p>
<p style="text-align:center;">
<span class="span1">OSLOBADJA SE OD OPTUŽBE</span>
</p>
<p>
<span class="span1">Da je:</span>
</p>
<p>&nbsp;</p>
<p>
<span class="span1">Dana 21.01.2014. godine, zajedno sa optuženim J. S. na graničnom prelazu S..., neovlašćeno radi dalje prodaje unio u Crnu Goru, te prenosio opojnu drogu marihuanu - supstancu proglašenu za opojnu drogu Pravilnikom u utvrdjivanju spiska droga, psihotropnih supstanci i bilja koje se može koristiti za proizvodnju droga ("Sl. list CG" br. 56/12 od 09.11.2012. godine), iako je bio svjestan da postupa neovlašćeno i protivpravno, pa je to i htio, na način što je označenog dana u 08,48 </span><span class="span1">časova, radi realizacije zajedničkog plana, na graničnom prelazu S..., iz Republike A..., zajedno sa optuženim J. S. unio u Crnu Goru opojnu drogu marihuanu, tako što su sa putničkim motornim vozilom marke "..", tip ..., reg. oznaka ..., kojim je upravljao optuženi R. H., dok se na mjestu suvozača nalazio optuženi J. S., opojnu drogu koja je bila zapakovana u 12 pakovanja pravougaonog oblika, oblijepljenih pvc folijom, ukupne težine 12530 grama i koja je bila sakrivena u lijevoj i desnoj bankini označenog vozila, prenosili preko teritorije Crne Gore, kada je prilikom izlaska iz Crne Gore, dana 21.01.2014. godne, na graničnom prelazu D... b.., u 12,30 časova, od strane ovlašćenih službenika Uprave policije - GP Debeli brijeg, pronadjena predmetna opojna droga i oduzeta od optuženih, a ista je bila namijenjena daljoj neovlašćenoj prodaji, </span>
</p>
<p>&nbsp;</p>
<p>
<span class="span1">                       - čime bi izvršio krivično djelo neovlašćena proizvodnja, držanje i stavljanje u promet opojnih droga iz čl. 300. st. 2. u vezi st. 1. Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Troškovi krivičnog postupka u odnosu na ovog optuženog padaju na teret budžetskih sredstava suda.</span>
</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>
<span class="span1">Optužnicom Višeg državnog tužilaštva u Podgorici Kt.br.9/14 od 22.04.2014. godine,</span><span class="span1"> </span><span class="span1">optuženim R. X. i J. S. stavljeno je na teret da su izvršili krivično djelo neovlašćena proizvodnja držanje i stavljanje u promet opojnih droga iz čl. 300 st. 2. u vezi st. 1. Krivičnog zakonika Crne Gore. Zastupnik optužbe je u završnoj riječi precizirao činjenične navode optužnice, na način kako je to bliže predstavljeno u stavu I izreke i pri tako preciziranoj optužnici ostao do završetka glavnog pretresa, predlažući sudu u završnoj riječi da optužene oglasi krivim i osudi po zakonu.</span>
</p>
<p>&nbsp;</p>
<p>
<span class="span1">Optuženi R. X. u prethodnom postupku nije iznosio odbranu, branio se ćutanjem.</span>
</p>
<p>&nbsp;</p>
<p>
<span class="span1">Na glavnom pretresu optuženi R. X</span><span class="span1">. je negirao izvršenje krivičnog</span><span class="span1"> djela stavljenog mu na teret optužnicom i u svojoj odbrani naveo, da je od devete godine sa roditeljima živio u Njemačkoj do 2001. godine, kada su morali da se vrate u Albaniju jer nijesu mogli da regulišu boravak u Njemačkoj, da se po povratku u Albaniju zaposlio u jednoj autoperionici gdje je naučio da pere i polira vozila, da je zatim u jednom improvizovanom objektu otvorio autoperionicu, da bi se 2007. godine oženio. Kako je njegova  supruga zajdno sa njihovim djetetom često išla u Italiji jer su joj roditelji živjeli tamo i on je otišao u Italiju i do 2009. godine sa suprugom radio u jednom supermarketu, ali kako nijesu zaradjivali dovoljno za život odlućio je da podje u Njemačku gdje je kupio jedno vozilo, sa kojim se vratio u Albaniju. Dalje je naveo, da je to vozilo prodao, a po dobijanju vize za Njemačku i počeo da se bavi kupoprodajom polovnih automobila, koje je dovozio iz Njemačke. Dana 10.01.2014. godine, prodao je poslednji automobil, pa je  planirao da otputuje za Njemačku i doveze automobil radi prodaje. Namjeravao je u Njemačku otputuje autobusom, kompanijom “Deva turs”, kako je to inače radio, ali ga je dva dana prije puta po povratku sa groblja sreo J.S., koji je sa nekim njemu nepoznatim momcima sjedio u jednom lokalu u blizini zgrade gdje S. živi. Tom prilikom S. izašao iz lokala  pozvao ga da stane, a zatim ga pitao kada namjerava da ide u Njemačku, jer je  znao da se bavi prodajom vozila koja dovodi iz Njemačke, da je tom prilikom rekao S. da ide u srijedu tj. za dva dana, da bi ga nakon toga S. zamolio da podju do njegovog stana </span><span class="span1">da nešto popričaju, na što je on pristao. Dolaskom u stan S. ga je pitao da li želi da ide sa njim za Njemačku, jer on namjerava da putuje za Hamburg, gdje mu se nalazila žena. Zamolio ga je da putuju zajedno, jer se nije osjećao dobro. Pristao je na S. ponudu, najviše iz razloga, što bi za novac kojim bi platio autobusku kartu do Njemačke mogao da kupi nešto za svoju porodicu, prvenstveno hranu. Pitao je S. da li mu je vozilo ispravno, obzirom da je znao da ima vozilo "F. F." crne boje koje je bilo u dosta lošem stanju, na što mu je S. odgovorio da ne brine i da je kupio drugo vozilo. Nakon toga pričali su o tom novom vozilu, a zatim se i spustili ispred zgrade u kojoj S. živi kako bi on pogledao to vozilo. Tada ga je S. pitao da li odmah mogu da krenu za Njemačku, ali mu je on odgovorio da ne može, jer mora prvo da popriča sa porodicom, ali su se ipak dogovorili da krenu sjutra ujutru. Sledećeg dana ujutro otišao je do S. stana, gdje ga je on čekao, ubacili su prtljag u automobil i krenuli. On je upravljao automobilo, iz razloga što mu je S. rekao da se loše osleća zbog lošeg zdravlja, a i iz poštovanja, jer je S. stariji čovjek. Krenuli su prema S., s tim što su prije S. svratili u jedan lokal gdje su popili kafu, a nakon toga nastavili ka graničnom prelazu Sukobin, gdje su ušli u Crnu Goru bez ikakvih problema, a zatim nastavili put prema graničnom prelazu Debeli Brijeg. Prije dolaka na granični prelaz, nakon prelaska trajekta, ponovo su stali kako bi kupili nešto da pojedu, a nakon toga nastavili put ka Debelom Brijegu. Dolaskom na granični prelaz predali su pasoše policajcu, koji im je nakon pregleda dokumentata rekao da će izvršiti pretres automobila i pokazao mu mjesto gdje treba da parkira vozilo. Potom je policija počela da pretresa vozilo skoro dva sata, nakon čega je došao jedan policajac sa psom, koji je njušio automobil. Ubrzo zatim prišao mu je jedan policajac i rekao da se u automobilu nalazi droga. Pitao je S. da li je moguće da se u vozilu nalazi droga, na što mu je on odgovorio da ništa ne brine. Vidio je policajca koji je neku šipku zavlačio u automobil i koji mu je rekao da se droga nalazi na mjestu gdje ja sjedim, tj. sa vozačeve strane u bankini. Odmah su mu stavili lisice na ruke i odveli ga u policiju da da izjavu. Dalje je naveo, da mu je S. rekao da ni on nije znao da se u automobnilu nalazi droga, ponavljajući mu da se ništa ne brine. Bio je veoma uplašen, jer se nikada ranije nije bavio takvim stvarima i nije imao posla sa policijom. Optuženi je dalje naveo i objasnio, da kod tužioca nije iznosio svoju odbranu, jer ga je tužilac upoznao sa tim njegovim pravima, a iz razloga, što nije imao branioca, da je sedam dana nakon što je pritvoren šetao u krugu zatvora, kada ga je sa prozora pozvao S., govoreći mu da ne bude tužan, da je sve završeno, da je on star i bolestan i rekao mu da preuzme drogu na sebe, a da će se on kad izadje iz zatvora pobrinuti za njegovu porodicu, obzirom da je znao da loše žive. Na taj S. zahtjev odgovorio mu je da će radije umrijeti u zatvoru, nego prihvatiti na sebe nešto što  nije uradio. Optuženi je dalje naveo i objasnio, da sa drogom koja je pronadjena u vozilu nema nikakve veze, da pošteno živi i zaradjuje, da prije kritičnog dogadjaja nikada nije pozajmljivao vozilo marke "..." od optuženog J. S., niti je znao da on to vozilo posjeduje, osim vozila "Ford" crne boje, da je prije puta pitao S. kako će se vratiti iz Njemačke, obzirom da je lošeg zdravlja, na što mu je on odgovorio, da ne brine i da njegova supruga sa kojom treba da se vrati ima vozačku dozvolu i da ona može upravljati automobilom. Objasnio je da J. S. živi u istom naselju gdje i on, te da je S. bio dobar prijatelj sa njegovim ocem. Pri ovakvoj odbrani optuženi je ostao do završetka glavnog pretresa.</span>
</p>
<p>&nbsp;</p>
<p>
<span class="span1">Branilac optuženog je u završnoj riječi navela, da izvedenim dokazima na glavnom pretresu nije dokazana krivica njenog branjenika, pa je stoga predložila sudu da optuženog oslobodi od optužbe za krivično djelo stavljeno mu na teret.  </span>
</p>
<p>&nbsp;</p>
<p>
<span class="span1">Optuženi J. S. ne priznaje izvršenje krivičnog djela stavljenog mu na teret i u svojoj odbrani navodi, da je nedelju dana prije predmetnog dogadjaja njegova supruga A. J. avionom iz Tirane otputovala za Hamburg da posjeti svoju sestru koja stanuje u gradiću Ozum nedaleko od Hamburga. Dalje je naveo, da je dva dana prije predmetnog dogadjaja u kvartu gdje stanuje, sreo R. X., sina od njegovog druga R. A. i u razgovoru rekao X., da treba da ide u Njemačku da doveze suprugu. U tom razgovoru X. ga je zamolio da putuje sa njim do Franfurta, obzirom da se bavio kupovinom vozila u Njemačkoj, koje je potom prodavao u Albaniji. Pošto mu je to bilo usput do Hamburga pristao je, pa je dana 21.01.2014. godine, u ranim jutarnjim časovima vozilom marke "...", tip. ... reg. oznaka ..., njegovo vlasništvo, krenuo zajedno da X. za Njemčaku preko Crne Gore i Hrvatske. Automobilom je upravljao X.. Dolaskom  na granični prelaz Debeli Brijeg zaustavili su se i carinicima i policajcima predali pasoše. Tom prilikom jedan policajac sa psom je više puta kružio oko vozila, dok je pas grebao lim iza lijevog točka, nakon čega su carinici i policajci sa obje strane vozila iza bankina u unutrašnjosti pronašli po 6 većih kockastih najlonskih pakovanja, koja su bila oblijepljena selotejp trakom, za koje vrijeme su on i X. stajali pored automobila i posmatrali pretresanje i bili prisutni kada su policajci pronašli ta pakovanja. Nakon toga prišlo im je jedno lice koje je prevodilo na albanski jezik što policajci pričaju. Nije znao da objasni ko je ta pakovanja ubacio u njegovo vozilo, objašnjavajući da mu je namjera bila samo da ode do Njemačke i vrati suprugu u Albaniju. Optuženi je dalje naveo i objasnio, da je vozilo "..." kupio u oktobru 2013. godine u Njemačkoj, a da je nekoliko dana prije kritičnog dogadjaja završio papire i registrovao vozilo u Tirani, ali da ga nije koristio, već je isto bilo parkirano ispred zgrade u kojoj živi. Dalje je naveo i objasnio, da je vozilo prije registracije pozajmljivao momcima koje poznaje iz vidjenja, ali čija imena nije znao, te da je vozilo ponekad pozajmljivao i R. X.. Optuženi je naveo, da mu je X. na graničnom prelazu, dok su carinici i policajci pregledali vozilo rekao "napravio si mi veliku štetu" na što ga je on pitao "kakvu štetu, kad si sam želio samnom da otputuješ za Njemačku". Vidio je da je X. ljut, zbog čega nije ništa govorio. Objasnio je da su policajci X. postavljali pitanja i tražili odgovore, iz razloga što je on upravljao vozilom, da mu je to bio prvi put da za X. negdje putuje. </span>
</p>
<p>&nbsp;</p>
<p>
<span class="span1">Branilac optuženog je u završnoj riječi naveo,  da izvedenim dokazima u toku postupka nije dokazana krivica njenog branjenika, pa je stoga predložio sudu, da njegovog branjenika oslobodi od optužbe da je počinio krivično djelo stavljeno mu na teret.            </span>
</p>
<p>&nbsp;</p>
<p>
<span class="span1">Sud je u dokaznom postupku proveo sledeće dokaze: pročitao službenu zabilješku Uprave policije Grupa za suzbijanje droga Herceg Novi, Kotor i Tivat 47/4 br. 240/14-26/16 od 21.01.2014. godine, službenu zabilješku Uprave policije Granični prelaz GP Debeli Brijeg 21.01.2014. godine, službenu zabilješku Uprava carina CI Debeli Brijeg od 21.01.2014. godine, zapisnik o pregledu p.m.v. Uprava Carina CI Debeli Brijeg D-114/1 od 21.01.2014. godine, zapisnik o pretresanju prevoznog sredstva putnika i prtljaga Uprave policije Odjeljenje granične policije Herceg Novi od 21.01.2014. godine, zapisnik o stanju vozila prilikom oduzimanja Uprave policije Odjeljenje granične policije Herceg Novi od 21.01.2014. godine, potvrdu o privremeno oduzetim predmetima Uprave policije Grupa za suzbijanje droga od 21.01.2014. godine na ime optuženog R. X., potvrdu o privremeno oduzetim predmetima Uprave policije Grupa za suzbijanje droga od 21.01.2014. godine na ime optuženog R. X., potvrdu o </span><span class="span1">privremeno oduzetim predmetima Uprave policije Grupa za suzbijanje droga od 21.01.2014. godine na ime optuženog J. S., potvrdu o privremeno oduzetim predmetima Uprave policije Grupa za suzbijanje droga od 21.01.2014. godine na ime optuženog J. S., na saglastan predlog stranaka pročitao izvještaj o hemijskom vještačenju Forenzičkog centra u Danilovgradu br. 126/14 i izvršio uvid u fotodokumentaciju koja čini sastavni dio izvještaja, izvršio uvid u fotodokumentaciju Uprave policije CB Herceg Novi br. 20/14 od 21.01.2014. godine, na saglastan predlog stranaka pročitao nalaz i mišljenje vještaka medicinske struke-psihijatra dr. G. Ž. od 22.04.2014. godine i pročitao izvod iz KE za optuženog R. X. Ministarstva pravde Republike Albanije br. 16 od 05.03.2014. godine.</span>
</p>
<p>&nbsp;</p>
<p>
<span class="span1">Iz sadržine službene zabilješke Uprave policije Grupa za suzbijanje droga Herceg Novi, Kotor i Tivat 47/4 br. 240/14-26/16 od 21.01.2014. godine, proizilazi da je ovlašćeni policijski  službenik Grupe za suzbijanje droge Herceg Novi, Kotor i Tivat, provjerom kroz postojeću bazu podataka Uprave policije-Evidencije prelazaka preko državne granice Crne Gore utvrdili, da je dana 21.01.2014. godine u 08,48 časova sa p.m.v. marke “...” tip “...” albanskih reg. oznaka ..., plave metalik boje, kojim je upravljalo lice R. X. po zanimanju radnik, rodjen 23.11.1985. godine, u T...-R. A..., od oca A. i majke V. rodjene M., sa prebivalištem u T..., R. A... ul. T... F.. ..., državljanin A... pasoš R. A... BR...ušlo iz R. A... u Crnu Goru preko graničnog prelaza Sukobin, dok se na mjestu suvozača nalazio J. S., po zanimanju radnik, rodjen 16.05.1961. godine u T...-R. A..., od oca E. i majke S. rodjene P., sa prebivalištem u T..., R. A... ul. L..., državljanin A..., pasoš R. A. ...</span>
</p>
<p>&nbsp;</p>
<p>
<span class="span1">Iz sadržine službene zabilješke Uprave policije Granični prelaz GP Debeli Brijeg 21.01.2014. godine, proizilazi  da je navedenog dana u 12,30 časova, na izlazu iz Crne Gore, na kontrolu pristupilo p.m.v. marke “...” tip “...” plave metalik boje albanskih reg. oznaka ..., kojim je upravljao R. X. rodjen .... godine, PI broj ..., dok se kao saputnik u navedenom vozilu nalazilo lice J. S. rodjen .... godine, državljanin A...  koji posjeduje PI A... ..., da su pomenuto vozilo i lica izdvojena na teretnu traku od strane OPS Carine,  radi vršenja detaljnih graničnih provjera i detaljne carinske kontrole, te da je detaljnim pregledom vozila od strane OPS uz upotrebu službenog psa za otkrivanje opojnih droga u bankinama navedenog p.m.v. pronadjeno dvanaest pakovanja pravougaonog oblika oblijepljenih pvc trakom, tj. šest pakovanja u lijevoj bankini i šest pakovanja  u desnoj bankini suve biljne materije tamno zelene boje, nepoznatog porijekla, za koju se pretpostavljalo da je opojna droga marihuana, o čemu je sačinjen zapisnik o pretresu vozila i lica i izdata potvrda o privremeno oduzetim predmetima, nakon čega su navedeni predmeti, lica i vozilo predate službeniku grupe za suzbijanje droge Herceg Novi, Kotor i Tivat. </span>
</p>
<p>&nbsp;</p>
<p>
<span class="span1">Iz sadržine službene zabilješke Uprave carina CI Debeli Brijeg od 21.01.2014. godine,   proizilazi da je navedenog dana u 11h i 30 minuta na izlaznom putničkom terminalu graničnog prelaza, carinske ispostave Debeli brijeg, Opština Herceg Novi, naišlo putničko vozilo marke ... tip ..., albanskih registarskih oznaka ... sa vozačem R. X. albanskim državljaninom broj pasoša ... i saputnikom u vozilu albanskim državljaninom J. S. broj pasoša ..., da je redovnim carinskim postupkom kontrole vozila i putnika u unutrašnjem dijelu pragova vozila, kroz fabričke otvore uz pomoć specijalnih šipki namijenjenih za takvu vrstu pregleda otkriveno 12 komada presovanih pakovanja oblijepljenih vakum folijama sa sadržajem suve biljne materije  </span><span class="span1">tamno zelene boje za koju se predpostavljalo, da je opojna droga marihuana tipa skank. </span>
</p>
<p>&nbsp;</p>
<p>
<span class="span1">Iz sadržine zapisnika o pregledu p.m.v. Uprava Carina CI Debeli Brijeg D-114/1 od 21.01.2014. godine, proizilazi da je dana 21.01.2014. godine, izvršen spoljašnji i unutrašnji  pregled vozila reg. oznaka ... u kojem se kao vozač nalazio  R. X. albanski državljanin broj pasoša ... i suvozač  albanski državljanin J. S. broj pasoša ..., te da je tom prilikom otkriven pokušaj krijumčarenja droge. </span>
</p>
<p>&nbsp;</p>
<p>
<span class="span1">Iz sadržine zapisnika o pretresanju prevoznog sredstva putnika i prtljaga Uprave policije Odjeljenja granične policije Herceg Novi od 21.01.2014. godine, proizilazi da su ovlašćeni policijski službenici Odjeljenja granične policije Herceg Novi dana 21.01.2014. godine u 13 časova izvršili pretres p.m.v. ..., reg oznaka ... (A...) kojim je upravljao R. X., vlasništvo J. S. i tom prilikom pronašli: u desnoj i  lijevoj bankini po šest pakovanja tj. ukupno dvanaest (12) pakovanja pravougaonog oblika, oblijepljenih pvc folijom od kojih su 2 pakovanja oblijepljena žutom selotejp trakom, a tri pakovanja djelimično oblijepljena sa žutom selotejp trakom, sa sadržajem suve biljne materije tamno zelene boje nepoznatog porijekla za koju se pretpostavljalo da je opojna droga marihuana. </span>
</p>
<p>&nbsp;</p>
<p>
<span class="span1">Iz sadržine dvije potvrde o privremeno oduzetim predmetima Uprave policije Grupa za suzbijanje droga od 21.01.2014. godine na ime optuženog R. X., proizilazi da je ovlašćeni policijski službenik Uprave policije-Odjeljenja granične policije Herceg Novi dana 21.01.2014. godine od optuženog R. X. privremeno oduzeo: 1) dvanaest (12) pakovanja pravougaonog oblika, oblijepljenih pvc folijom od kojih su 2 pakovanja oblijepljena žutom selotejp trakom, a tri pakovanja djelimično oblijepljena sa žutom selotejp trakom, sa sadržajem suve biljne materije tamno zelene boje nepoznatog porijekla za koju se pretpostavljalo da je opojna droga marihuana; 2) putnu ispravu – pasoš izdat u R. A... na ime R. X. br. BR2896478 i 3) mobilni telefon marke “Nokia” model “2310” IMEI broj 359832015664496 sa tel. karticom sa natpisom “Alba”.</span>
</p>
<p>&nbsp;</p>
<p>
<span class="span1">Iz sadržine dvije potvrde o privremeno oduzetim predmetima Uprave policije Grupa za suzbijanje droga od 21.01.2014. godine na ime optuženog J. S., proizilazi da je ovlašćeni policijski službenik Uprave policije-Odsjek za borbu protiv droge i krijumčarenja, Grupa za suzbijanje droga H.Novi, Kotor i Tivat, dana 21.01.2014. godine od optuženog J. S. oduzeo: 1) p.m.v. marke “...” tip “...” a... registarskih oznaka ..., metalik plave boje; 2) saobraćajna dozvola br. 0698103 od navedenog vozila izdata u R. A... na ime J. S.; 3) jedan ključ crne boje za gore pomenuto  vozilo; 4) putnu ispravu – pasoš izdat u R. A... na ime J. S. br. ...) mobilni telefon marke “Nokia” nepoznati model bez IMEI broja sa tel. karticom sa natpisom “Voda fone”.</span>
</p>
<p>&nbsp;</p>
<p>
<span class="span1">Bliži izgled p.m.v. marke “...” reg. br. ..., mjesta gdje su pronadjena pakovanja sa opojnom drogom marihuanom i sam izgled pakovanja, prikazan je u  fotodokumentaciju Uprave policije CB Herceg Novi br. 20/14 od 21.01.2014. godine, u koju je sud izvršio uvid na glavnom pretresu.</span>
</p>
<p>
<span class="span1"> </span>
</p>
<p>
<span class="span1">Iz sadržine zapisnika o stanju vozila prilikom oduzimanja Uprave policije-SKP- Grupe za suzbijanje droga Herceg Novi, Kotor i Tivat 47/4 br. 240/14-26/17  od 21.01.2014. godine, proizilazi da je ovlašćeni policijski službenik Uprave policije-SKP- Grupe za suzbijanje droga Herceg Novi, Kotor i Tivat, prilikom oduzimanja vozila marke “...”, </span><span class="span1">reg oznaka ... vlasništvo J. S. konstatovao sledeće stanje: da je vozilo metalik plave boje, da posjeduje dvije registarske tablice, da posjeduje fabrički radio kasetofon crne boje, dva spoljašnja retrovizora, jedan unutrašnji retrovizor, dva brisača sa metlicom naprijed, dva prednja fara sa pokazivačima pravca, kao i dva bočna pokazivača pravca koja se nalaze na blatobranima, dva zadnja štop svijetla sa pokazivačima pravca, četiri pneumatika marke “Nokan” profila 235/60/16 sa fabričkim aluminijskim felnama, telefon koji se nalazio kod menjača, dizalica mehanička sa ključem, da stanje na kilometer satu vozila iznosi 258..94 km, da se na zadnjem sjedištu vozila nalaze zaštitne lajsne pragovakoje su skinute prilikom pretresa vozila na GP Debeli Brijeg, pragovi lijevi I desni su oštećeni prilikom pretresa na Debelom brijegu, te da je prilikom oduzimanja isto fotografisano od strane krim. tehničara Centra bezbjednosti Herceg Novi.</span>
</p>
<p>&nbsp;</p>
<p>
<span class="span1">Iz sadržine izvještaja o hemijskom vještačenju Forenzičkog centra u Danilovgradu br. 126/14, proizlazi da su tom centru na vještačenje dostavljeni: 1) sedam (7) ručno pravljenih pakovanja u obliku kvadra, obmotanih žicom i providnom plastičnom folijom, sa sadržajem suve biljne materije tamno zelene boje, karakterističnog opojnog mirisa, ukupne neto mase m=7185g; 2) dva (2) ručno pravljena pakovanja, u obliku kvadra, obmotana žicom, providnom plastičnom folijom i izolir trakom žute boje, sa sadržajem suve biljne materije tamno zelene boje, karakterističnog opojnog mirisa, ukupne neto mase m=2105g; 3) tri (3) ručno pravljena pakovanja, u obliku kvadra, obmotana žicom i providnom plastičnom folijom, oblijepljena izolir trakom žute boje, sa sadržajem suve biljne materije tamno zelene boje, karakterističnog opojnog mirisa, ukupne neto mase m=3240g,  da ukupna neto masa dostavljenih uzoraka iznosi m=12530g. Iz izvještaja dalje proizilazi, da je detaljnim makroskopskim i mikroskopskim pregledom dostavljenog biljnog materijala konstatovano prisustvo smole kao i bodji u obliku “medvedjih kandži”, da je na osnovu karakteristične morfološke gradje navedenih elemenata u dostavljenom biljnom materijalu konstatovano da isti potiču od biljke čiji je botanički naziv Canabis Sativa-Konoplja, dok je hemijskom analizom dostavljenih uzoraka utvrdjeno da isti sadrže tetrahidrokanabiol (THC) u koncetraciji iznad 0,2%, te da je konoplja supstanca koja djeluje na centralni nervni sistem, izaziva stanje zavisnosti i nalazi se u Pravilniku o utvrdjivanju spiska droga, psihotropnih supstanci i bilja koja se može koristiti za proizvodnju droga (Službeni list Crne Gore br. 56/2012). Dostavljeni predmeti vještačenja prikazani su u fotodokumentaciji Uprave policije br. 126/14 od 31.01.2014. godine, koja čini sastavni dio izvještaja, a u koju je sud izvršio uvid na glavnom pretresu. </span>
</p>
<p>&nbsp;</p>
<p>
<span class="span1">Iz nalaza i mišljenja vještaka medicinske struke-psihijatra dr. G. Ž. od 22.04.2014. godine, utvrdjuje se da je vještak na osnovu medicinske dokumentacije na ime optuženog J. S., neposrednog psihijatrijskog pregleda optuženog, te podataka iz spisa predmeta utvrdio, da je optuženi osoba prosječnih intelektualnih sposobnosti, bez evidentnih simptoma trajnog duševnog oboljenja ili druge teže duševne poremećenosti, da pokazuje blaze neurotske simptome u vidu anxiozno depresivnog ispoljavanja koji su posljedica porodičnih i socijalnih okolnosti, da medicinska dokumentacija i podaci koje je da optuženi upućuju na zaključak, da se u prošlosti J. S. liječio od moždane slabosti u vidu blažeg moždanog udara, koji je tada uzrokovao neurološke simptome u vidu slabije pokretljivosti tijela i povišenog krvnog pritiska, da je navedeno neurološko oboljenje u vidu blažeg moždanog udara starijeg datuma i povišen krvni pritisak, na psihološkom planu uzrokovalo epizodične poremećaje </span><span class="span1">pamćenja blažeg stepena. Na kraju je vještak zaključio da je okrivljeni J. S., pod pretpostavkom da je isti učinio krivično djelo, mogao da shvati značaj svoga djela i da upravlja svojim postupcima u momentu izvršenja krivičnog djela, dakle da je bio uračunljiv.</span>
</p>
<p>&nbsp;</p>
<p>
<span class="span1">Sud je nalaz i mišljenje vještaka medicinske struke cijenio kao stručno, jasno, objektivno, zasnovano na pravilima struke i nauke, pa je isto u cjelosti i prihvatio.</span>
</p>
<p>&nbsp;</p>
<p>
<span class="span1">Iz sadržine izvoda iz kaznene evidencije za optuženog R. X. Ministarstva pravde Republike Albanije br. 16 od 05.03.2014. godine, proizilazi da isti nije osudjivan.</span>
</p>
<p>
<span class="span1">        </span>
</p>
<p>
<span class="span1">Cijeneći rezultate cjelokupnog dokaznog postupka, navode optužbe, odbrane optuženog, te sve provedene dokaze kako pojedinačno, tako i u njihovoj medjusobnoj povezanosti, ovaj sud je našao, da je optuženi J. S. izvršio krivično djelo neovlašćena proizvodnja držanje i stavljanje u promet opojnih droga iz čl. 300 st. 2. u vezi st. 1. Krivičnog zakonika Crne Gore na način, mjesto i u vrijeme kako je to bliže predstavljeno u stavu I izeke presude. </span>
</p>
<p>&nbsp;</p>
<p>
<span class="span1">Naime u postupku je nesumnjivo utvrdjeno, da je optuženi J. S. dana 21.01.2014. godine, na graničnom prelazu Sukobin, radi dalje prodaje unio u Crnu Goru 12.530 grama opojne droge marihuane, a koja opojna droga je bila zapakovana u 12 pakovanja pravougaonog oblika, oblijepljenih pvc folijom i sakrivena u lijevoj i desnoj bankini p.m.v. marke "...", tip. ... reg. oznaka ..., vlasništvo optuženog J. S., a zatim tu opojnu drogu radi dalje prodaje prenosio preko teritorije Crne Gore do graničnog prelaza Debeli Brijeg, gdje je vozilo kontrolisano od strane ovlašćenih slubženika Uprave carina Crne Gore i Uprave policije-Sektor granične policije kojom prilikom je navedena opojna droga pronadjena.</span>
</p>
<p>&nbsp;</p>
<p>
<span class="span1">Naprijed navedeno činjenično stanje, ovaj sud je nesumnjivo utvrdio iz sadržine materijalnih dokaza provedenih u postupku. Naime, iz sadržine službene zabilješke Uprave policije Grupa za suzbijanje droga Herceg Novi, Kotor i Tivat 47/4 br. 240/14-26/16 od 21.01.2014. godine, iz koje proizilazi da je ovlašćeni policijski  službenik Grupe za suzbijanje droge Herceg Novi, Kotor i Tivat, provjerom kroz postojeću bazu podataka Uprave policije-Evidencije prelazaka preko državne granice Crne Gore, utvrdio da je dana 21.01.2014. godine u 08,48 časova sa p.m.v. marke "...” tip “...” albanskih reg. oznaka ..., plave metalik boje, kojim je upravljalo lice R. X. po zanimanju radnik, rodjen .... godine, u T...-R. A.., od oca A. i majke V. rodjene M., sa prebivalištem u T., R. A. ul. T... F... ..., državljanin A... pasoš R. A... ... ušlo iz R. A... u Crnu Goru preko graničnog prelaza Sukobin, dok se na mjestu suvozača nalazio J. S., po zanimanju radnik, rodjen .... godine u T...-R. A..., od oca E... i majke S... rodjene P..., sa prebivalištem u T...R. A... ul. L... bb ..., državljanin A..., pasoš R. A... ... ..., zatim  sadržine  zapisnika o pretresanju prevoznog sredstva putnika i prtljaga Uprave policije Odjeljenja granične policije Herceg Novi od 21.01.2014. godine i sadržine službene zabilješke Uprave policije Granični prelaz GP Debeli Brijeg 21.01.2014. godine, iz kojih se nesumnjivo utvrdjuje da su ovlašćeni policijski službenici Odjeljenja granične policije Herceg Novi dana 21.01.2014. godine u 13 časova izvršili pretres p.m.v. ..., reg oznaka ... (A...) kojim je upravljao R. X., vlasništvo J. S. i tom prilikom pronašli u desnoj i  lijevoj bankini pomenutog vozila po šest pakovanja tj. ukupno dvanaest (12) pakovanja pravougaonog oblika, oblijepljenih pvc folijom od kojih su 2 pakovanja oblijepljena žutom selotejp trakom, a </span><span class="span1">3 pakovanja djelimično oblijepljena sa žutom selotejp trakom, sa sadržajem suve biljne materije tamno zelene boje nepoznatog porijekla za koju se pretpostavlja da je opojna droga marihuana, a koja je oduzeta od optuženog R. X., a kako to nesumnjivo proizilazi iz potvrde o privremeno oduzetim predmetima Uprave policije Grupa za suzbijanje droga od 21.01.2014. godine na ime optuženog R. X., a što nije sporio ni optuženi Jaupaj Skender koji je u svojoj odbrani naveo da je prilikom pretresa vozila marke ..., reg oznaka ... (A...) kojim je upravljao R. X., na graničnom prelazu Debeli Brijeg, prilikom izlaska iz Crne Gore, od strane granične policije u bankinama  pronadjeno po 6 većih kockastih najlonskih pakovanja sa opojnom drogom marihuanom.</span>
</p>
<p>&nbsp;</p>
<p>
<span class="span1">Da se u konkretnom slučaju radilo o opojnoj drogi marihuana u količini od 12.530 grama, koja opojna droga je privremeno oduzeta od optuženog R. X., ovaj sud je nesumnjivo utvrdio iz Izvještaja o hemijskom vještačenju biljne materije Forenzičkog centra u Danilovgradu br. 126/14, iz kojeg nesumnjivo proizilazi, da je detaljnim makroskopskim i mikroskopskim pregledom dostavljenog biljnog materijala konstatovano prisustvo smole kao i bodji u obliku “medvedjih kandži”, da na osnovu karakteristične morfološke gradje navedenih elemenata u dostavljenom biljnom materijalu konstatovano da isti potiču od biljke čiji je botanički naziv Canabis Sativa-Konoplja, da dostavljeni dokazni material sadrži tetrahidrokanabiol (THC) u koncetraciji iznad 0,2%, te da je konoplja supstanca koja djeluje na centralni nervni system, izaziva stanje zavisnosti i nalazi se u Pravilniku o utvrdjivanju spiska droga, psihotropnih supstanci i bilja koja se može koristiti za proizvodnju droga (Službeni list Crne Gore br. 56/2012).</span>
</p>
<p>&nbsp;</p>
<p>
<span class="span1">Nadalje, činjenica da je opojna droga marihuana, koju je optuženi J. S. kritičnom prilikom unio u Crnu Goru, i prenosio preko teritorije Crne Gore, bila namijenjena daljoj prodaji, nesumnjivo proizilazi iz same količine ove opojne droge od 12.530 grama, načina pakovanja u 12 pakovanja pravougaonog oblika, te činjenice da je ista bila smještena na skrovitom mjestu u lijevoj i desnoj bankini vozila optuženog J. S..</span>
</p>
<p>&nbsp;</p>
<p>
<span class="span1">Kod ovako utvrdjenog činjeničnog stanja, sud je kao neuvjerljive, nelogične, pa samim tim i neosnovane, cijenio navode odbrane optuženog J. S., da mu nije bilo poznato, da se u njegovom automobilu nalazi opojna droga marihuana, već da je u Njemačku isključivo krenuo, kako bi dovezao svoju suprugu, koja se nalazila u Hamburgu. Ovo prvenstveno imajući u vidu, da je opojna droga marihuana pronadjena u bankinama njegovog vozila, dakle na skrovitom mjestu, gdje je smještena radi što težeg otkrivanja i pokušaja olakšanog nelegalnog tranporta iste, a da su ovlašćeni službenici carine i policije prilikom pronalaska iste morali da režu lim na automobilu, odnosno, bankinama, kako to proizilazi iz fotodokumentacije Uprave policije CB Herceg Novi br. 20/14 od 21.01.2014. godine, što upućuje na zaključak, da je prilikom smještaja navedene opojne droge u bankine vozila, bila neophodna posebna oprema i alat, koji se po ocjeni ovog suda mogu naći samo u specijalizovanim servisima, a odbranu optuženog, da je predmetno vozilo prije registracije davao na upotrebu nepoznatim licima u Tirani, pokušavajući da na taj način eventualnu krivicu, prebaci na ta nepoznata lica, za sud je krajnje nelogična, iz razloga, što je krajnje neuvjerljivo da neko svoje vozilo može da daje na pozajmicu nepoznatim licima. Ovo tim prije, što je u tom dijelu odbrana optuženog kontradiktorna, jer se optuženi u jednom dijelu svoje odbrane izjasnio, da je vozilo "..." sve do nekoliko dana prije kritičnog dogadjaja bilo parkirano ispred zgrade u kojoj </span><span class="span1">živi, te da ga nije koristio, jer je bilo neregistrovano, pa je nelogično da neko daje na poslugu automobil koji je neregistrovan i koga vlasnik upravo zbog te činjenice ne koristi.</span>
</p>
<p>&nbsp;</p>
<p>
<span class="span1">Cijeneći naprijed utvrdjeno činjenično stanje, ovaj sud nalazi da su se u radnjama optuženog J. S. stekli svi bitni elementi bića krivičnog djela djela neovlašćena proizvodnja, držanje i stavljanje u promet opojnih droga iz čl. 300. st. 2. u vezi st. 1. Krivičnog zakonika Crne Gore, obzirom da je u postupku nesumnjivo utvrdjeno, a imajući u vidu sadržinu prethodno provedenih materijalnih dokaza, da je optuženi J. S. dana 21.01.2014. godine, preko graničnog prelaza Sukobin iz Republike Albanije u Crnu Goru neovlašćeno radi dalje prodaje unio i preko teritorije Crne Gore prenosio radi dalje prodaje 12.530 grama opojne droge marihuane – supstance proglašene za opojnu drogu Pravilnikom o utvrdjivanju spiska droga, psihotropnih supstanci i bilja koje se može koristiti za proizvodnju droga (“Sl. list CG” br. 56/12 od 09.11.2012. godine). </span>
</p>
<p>&nbsp;</p>
<p>
<span class="span1">Sve činjenice utvrdjene u postupku, okolnosti konkretnog slučaja, doveli su ovaj sud do nesumnjivog zaključka, da je optuženi J. S. predmetno krivično djela izvršio sa direktnim umišljajem. Optuženi je bio u potpunosti svjestan da na teritoriju Crne Gore unosi opojnu drogu marihuanu i istu prenosi preko teretorije Crne Gore radi dalje prodaje, te da za to nema potrebna ovlašćenja, a što predstavlja bitno obilježje ovog krivičnog djela, a koja okolnost je optuženom morala biti poznata, što sve upućuje na zaključak, da je optuženi bio svjestan svog djela i htio njegovo izvršenje. </span>
</p>
<p>&nbsp;</p>
<p>
<span class="span1">Krivično djelo za koje su optuženi oglašeni krivim je krivično djelo sa blanketnom dispozicijom, pa je kod ovih krivičnih djela, pored navodjenja činjenica i okolnosti koje čine bitna obilježja krivičnog djela, a o kojima se sud već izjasnio, bilo nužno navesti materijalno pravni propis, od kojeg zavisi postojanje ovog krivičnog djela.Naime, Pravilnikom o utvrdjivanju spiska opojnih droga, psihotropnih supstanci i bilja koje se može koristiti za proizvodnju droga (Sl. list CG br. 56/2012 od 09.11.2012. godine), marihuana je proglašena za opojnu drogu i nalazi se na spisku opojnih droga.</span>
</p>
<p>&nbsp;</p>
<p>
<span class="span1">Odlučujući o kazni za optuženog J. S., sud je najprije u smislu čl. 42. Krivičnog zakonika, cijenio sve okolnosti od kojih zavisi da kazna bude manja ili veća (olakšavajuće i otežavajuće), pa je od olakšavajućih okolnosti na strani optuženog J. S. cijenio njegov raniji život tj. neosudjivanost, njegove lične i porodične prilike tj. činjenicu, da je oženjen i otac dvoje djece, činjenicu da je optuženi lice narušenog zdravlja, a kako je to sud nesumnjivo utvrdio, iz nalaza i mišljenja vještaka medicinske struke, dok otežavajućih okolnosti nije bilo,  pa je sud naprijed navedene olakšavajuće okolnosti na strani optuženog cijenio kao naročito olakšavajuće i istom shodno čl. 45. i 46. Krivičnog zakonika Crne Gore, ublažio ispod zakonom propisanog minimum za predmetno krivično djelo i osudio ga na kaznu zatvora u trajanju od 1 (jedne) godine i 6 (šest) mjeseci. Sud je mišljenja da je ovako odmjerena kazna srazmjerna stepenu krivice optuženog i težini počinjenog krivičnog djela i da predstavljaju onu mjeru koja je neophodno potrebna za postizanje svrhe kažnjavanja iz čl. 32. Krivičnog zakonika Crne Gore, da optuženi ubuduće ne vrše krivična djela, u okviru opšte svrhe izricanja krivičnih sankcija iz čl. 4. st. 2. Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Shodno čl. 51. Krivičnog zakonika Crne Gore, sud je optuženom J. S. u izrečenu  kaznu zatvora uračunao vrijeme provedeno u pritvoru, počev od 21.01.2014. godine pa nadalje dok pritvor bude trajao.</span>
</p>
<p>&nbsp;</p>
<p>
<span class="span1">Kako je  optuženi oglašen krivim to ga je sud na osnovu čl. 226. i 229. Zakonika o krivičnom postupku, obavezao na plaćanje troškova krivičnog postupka i to sudskog paušala u iznosu od 200 eura, te da na ime nagrade i nužnih izdataka postavljenog mu branioca po službenoj dužnosti u prethodnom postupku adv. V. V. plati novčani iznos od 1.000 eura i troškova nagrade angažovanog vještaka medicinske struke dr. G. Ž. plati novčani iznos od 170,5 eura, sve u roku od 15 dana po pravosnažnosti presude pod prijetnjom prinudne naplate. </span>
</p>
<p>&nbsp;</p>
<p>
<span class="span1">Na osnovu čl. 75. u vezi čl. 300. st. 7. Krivičnog zakonika Crne Gore, sud je optuženom J. S. izrekao mjeru bezbjednosti oduzimanje predmeta i to 12.530 grama opojne droge marihuana, koja opojna droga marihuana se ima uništiti nakon pravosnažnosti presude i za koju zakon predvidja obavezno oduzimanje, kao i p.m.v. marke “...” ... reg. oznaka ... vlasništvo optuženog J. S., kao sredstva upotrijebljenog za izvršenje krivičnog djela, kod njičenjice koja je nesumnjivo utvrdjena, da je optuženi odnosnom prilikom u bankinama vozila sakrio i na taj način unio i prenosio preko Crne Gore opojnu drogu marihuanu, u dijelu vozila koji nije predvidjen za prevoz prtljaga, odnosno tereta, a sve kako bi se otklonili stanja i uslov, da optuženi ubuduće vrši krivična djela, u okviru opšte svrhe izricanja mjere bezbjednosti iz čl. 66. Krivičnog zakonika.  </span>
</p>
<p>&nbsp;</p>
<p>
<span class="span1">II. Cijeneći rezultate cjelokupnog dokaznog postupka, navode odbrane optuženog R. X., te sve provedene dokaze kako pojedinačno, tako i u njihovoj medjusobnoj vezi, ovaj sud nalazi da nema dokaza da je optuženi R. X. izvršio krivično djelo  neovlašćena proizvodnja, držanje i stavljanje u promet opojnih droga iz čl. 300. st. 2. u vezi st. 1. Krivičnog zakonika Crne Gore, na način, mjesto i u vrijeme, kako je to bliže predstavljeno u stavu II izreke presude.</span>
</p>
<p>&nbsp;</p>
<p>
<span class="span1">Predmetnom optužnicom, optuženom R. X. stavljeno je na teret da je dana 21.01.2014. godine, zajedno sa optuženim J. S., na graničnom prelazu Sukobin, neovlašćeno radi dalje prodaje unio u Crnu Goru, te preko teritorije Crne Gore prenosio opojnu drogu marihuanu, na način što je označenog dana u 08,48 časova, radi realizacije zajedničkog plana, na graničnom prelazu Sukobin, iz Republike Albanije, zajedno sa optuženim J. S. unio u Crnu Goru opojnu drogu marihuanu, tako što su sa putničkim motornim vozilom marke “...”, tip ..., reg. oznaka ..., kojim je upravljao R. X., dok se na mjestu suvozača nalazio optuženi J. S., opojnu drogu koja je bila zapakovana u 12 pakovanja pravougaonog oblika, oblijepljenih pvc folijom, ukupne težine 12.530 grama, koja je bila sakrivena u lijevoj i desnoj bankini označenog vozila, prenosili preko teritorije Crne Gore, kada je prilikom izlaska iz Crne Gore, dana 21.01.2014. godine, na graničnom prelazu Debeli Brijeg, u 12,30 časova, od strane ovlašćenih službenika Uprave policije-GP Debeli Brijeg, pronadjena predmetna droga i oduzeta od optuženih, a ista je bila namijenjena daljoj neovlašćenoj prodaji.</span>
</p>
<p>
<span class="span1">  </span>
</p>
<p>
<span class="span1">Nasuprot navodima optužnice, optuženi R. X., negira izvršenje krivičnog djela stavljenog mu na teret i u svojoj odbrani navodi, da se od 2009. godine, bavi kupoprodajom polovnih automobila, koje kupuje u Njemačkoj i prodaje u Albaniji, da </span><span class="span1">se tim poslom bavio sve do 10.01.2014. godine, kada je prodao poslednji automobil i imao namjeru da autobusom kako to inače radi, otputuje za Njemačku gdje bi kupio nove automobile, da se dva dana prije puta u naselju gdje živi sreo sa optuženim J. S., koji mu je saopštio, da ima namjeru da otputuje za Njemačku svojim automobilom kako bi dovezao suprugu koja je u Hamburgu, pitajući ga da li želi da zajedno otputuju za Njemčku jer je znao da se on bavi prodajom polovnih automobila koje uvozi iz Njemačke, na što je pristao, prvestveno kako bi uštedio novac koji bi dao za autobusku kartu i kako bi sa tim novcem kupio nešto svojoj porodici. Tom prilikom pitao je S., da li je automobil pripremio za put, obzirom da je znao da on posjeduje jedno staro vozilo marke "F... F..." crne boje u dosta lošem stanju, kada mu je S. rekao da ne brine za vozilo, da je kupio drugo, nakon čega su otišli da pogledaju to vozilo, a zatim se dogovorili da sjutra ujutro krenu za Njemačku, da bi sjutradan tim vozilom marke "..." vlasništvo J. S., kojim je on upravljao iz razloga, što mu se S. požalio na loše zdrastveno stanje, te iz poštovanja, jer je S. starija osoba od njega, preko S</span><span class="span1">.</span><span class="span1"> i graničnog prelaza Sukobin ušli u Crnu Goru, a zatim nastavili put na graničnom prelazu Debeli Brijeg, gdje su ih kontrolisali policajci i carinici i tom prilikom u bankinama vozila pronašli opojnu drogu marihuanu. Optuženi je dalje naveo, da on nema nikakve veze sa tom opojnom drogom, niti je znao da se ista u vozilu nalazi, a da mu je optuženi J. S. na graničnom prelazu rekao da ništa ne brine. </span>
</p>
<p>
<span class="span1">  </span>
</p>
<p>
<span class="span1">U prilog citiranoj odbrani optuženog R. X., stoje navodi odbrane optuženog J. S., koji je naveo, da je dva dana prije predmetnog dogadjaja u kvartu gdje stanuje sreo R. X. sina od njegovog druga R. A. i u razgovoru mu rekao, da treba da putuje za Njemačku kako bi dovezao suprugu, da ga je tom prilikom X. koji je  kupovao  vozila u Njemačkoj i prodavao ih Albaniji zamolio da putuje s njim do Franfurta koji mu je bio na usput, te da su dana 21.01.2014. godine u ranim jutarnjim časovima njegovim vozilom marke “...” tip ..., reg. oznake ... kojim je upravljao R. X., preko Crne Gore i Hrvatske krenuli za Njemačku, da bi dolaskom na granični prelaz Debeli Brijeg, bili kontrolisani od strane carinika i policije,  kada je u bankinama vozila pronadjena opojna droga marihuana.</span>
</p>
<p>&nbsp;</p>
<p>
<span class="span1">Ni činjenica da je optuženi R. X. kritičnom prilikom upravljao vozilom marke “...” tip ..., reg. oznake ..., vlasništvo optuženog J. S., sama po sebi ne predstavlja odlučnu činjenicu, na osnovu koje bi sud mogao izvesti pouzdan zaključak da je optuženi R. X. zajedno sa optuženim J. S. izvršio krivično djelo neovlašćena proizvodnja, držanje i stavljanje u promet opojnih droga iz čl. 300. st. 2. u vezi st. 1. Krivičnog zakonika Crne Gore, niti je sud na osnovu te činjenice mogao izvesti zaključak da je optuženi R. X. znao da se u pomenutom vozilu nalazi opojna droga. Ovo sa razloga jer iz odbrane optuženih R. X. i J. S. proizilazi, da je optuženi R. X. samo putovao sa optuženim J. S. do Frankfurta u Njemačkoj,  kako bi kupio polovne automobile, a kako je to optuženi R. X. detaljno objasnio u svojoj odbrani, a što je potvrdio i optuženi J. S., a posebno ne kod činjenice koju je sud nesumnjivo utvrdio, da se opojna droga nalazila na skrovitom mjestu u bankinama predmetnog automobila, za šta su bili neophodni specijalni alati i oprema i što se po stanovištu ovog suda mogu učiniti samo u specijalizovanom servisu. </span>
</p>
<p>&nbsp;</p>
<p>
<span class="span1"> Stoji činjenica da je optuženi J. S. u svojoj odbrani naveo, da je vozilo marke "...", prije nego što ga je registrovao, izmedju ostalog pozajmljivao i optuženom R. X., ali je sud takve navode optuženog J. cijenio kao neuvjerljive, nelogične, pa samim tim i neosnovane i sračunate na prebacivanje odgovornosti za izvršeno krivično djelo na </span><span class="span1">optuženog R. X., o čemu se sud izjasnio u osudjujućem dijelu presude. Ovo tim prije, što iz odbrane optuženog J. S. proizilazi, da je nakon registracije vozilo bilo isključivo u njegovoj državini, a posebno kod činjenice da je optuženi R. X., za namjeru optuženog J. da putuje za Njemačku, saznao dan prije polaska na put, kako to proizilazi iz odbrana oba optužena.  </span>
</p>
<p>&nbsp;</p>
<p>
<span class="span1">Stoga sud kod ovako utvrdjenog činjeničnog stanja, usled nedostatka dokaza nije mogao utvrditi, da je optuženi R. X. dana 21.01.2014. godine, zajedno sa optuženim J. S., na graničnom prelazu Sukobin, neovlašćeno radi dalje prodaje unio u Crnu Goru, te prenosio opojnu drogu marihuanu, na način što je označenog dana u 08,48 časova, radi realizacije zajedničkog plana, na graničnom prelazu Sukobin, iz Republike Albanije, zajedno sa optuženim Jaupaj Skenderom unio u Crnu Goru opojnu drogu marihuanu, tako što su sa putničkim motornim vozilom marke “..”, tip ... reg. oznaka ..., kojim je upravljao R. X., dok se na mjestu suvozača nalazio optuženi J. S., opojnu drogu koja je bila zapakovana u 12 pakovanja pravougaonog oblika, oblijepljenih pvc folijom, ukupne težine 12.530 grama, koja je bila sakrivena u lijevoj i desnoj bankini označenog vozila, prenosili preko teritorije Crne Gore,  pa je optuženog R.X. a shodno čl. 373. st. 1. tačka 2. Zakonika o krivičnom postupku, oslobodio od optužbe, jer nije dokazano da je izvršio krivično djelo krivično djelo  neovlašćena proizvodnja, držanje i stavljanje u promet opojnih droga iz čl. 300. st. 2. u vezi st. 1. Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Troškovi krivičnog postupka u odnosu na optuženog R. X. padaju na teret budžetskih sredtava suda, shodno odredbi čl. 230. st. 1. Zakonika o krivičnom postupku, a koji troškovi se odnose na sudski paušal u iznosu od 200 eura, nagranu i nužne izdatke branioca po službenoj dužnosti optuženog adv. N. M. u iznosu od 375,00 eura.</span>
</p>
<p>&nbsp;</p>
<p>
<span class="span1">Sa izloženog, odlučeno je kao u I i II izreke presude.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">VIŠI SUD U PODGORICI</span>
</p>
<p style="text-align:center;">
<span class="span1">Dana, 09.10.2014 godine</span>
</p>
<p>&nbsp;</p>
<p>&nbsp;</p>
<p>
<span class="span1">Zapisničar                                                                  PREDSJEDNIK VIJEĆA-SUDIJA</span>
</p>
<p>
<span class="span1">Novčić Slobodanka                                                                   Predrag Tabaš </span>
</p>
<p>&nbsp;</p>
<p>
<span class="span1">DN-a, po primjerak:</span>
</p>
<p>
<span class="span1">1. VDT Podgorica,</span>
</p>
<p>
<span class="span1">2. Optuženim,</span>
</p>
<p>
<span class="span1">3. Braniocima optuženih,</span>
</p>
<p>
<span class="span1">4. A/A.</span>
</p>
<p>
<span class="span1">Postupljeno, dana _________ godine</span>
</p>
<p>&nbsp;</p>
<p>
<span class="span1">    </span>
</p>
<p>
<span class="span1">                                               </span>
</p>
<p>&nbsp;</p>
<p>
<span class="span1">     </span>
</p>
</div>
</div>


</body>
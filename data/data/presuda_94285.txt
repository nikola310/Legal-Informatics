<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
.span2{;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p>
<span></span>
</p>
<p>&nbsp;</p>
<p>&nbsp;</p>
<p style="text-align:right">
<span class="span1">                                                                                                                                                     K.br.966/13</span>
</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">OSNOVNI SUD U PODGORICI, kao prvostepeni, krivični, po sudiji Larisi Mijušković- Stamatović, uz učešće Radetić Lidije, kao zapisničara, u krivičnom predmetu protiv okrivljenog V. S. iz P., zbog krivičnog djela razbojništvo iz čl. 242 st. 1 Krivičnog zakonika, odlučujući po optužnici ODT-a Podgorica Kt.br.1456/13 od 02.12.2013 godine, koju je na glavnom pretresu zastupala Danka Ivanović-Đerić, zamjenik ODT-a Podgorica, nakon održanog glavnog i javnog pretresa u prisustvu zastupnika optužbe, okrivljenog i njegovog branioca po službenoj dužnosti B. D., advokata iz P., dana 24.01.2014 godine donio je, a dana 27.01.2014 godine i javno objavio</span>
</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>
<span class="span1">Okrivljeni:</span>
</p>
<p>
<span class="span1">V. S., JMBG ..., od oca Lj. i majke I., rodjene M., rodjen ... godine u P., sa prebivalištem u P., ul. ..., crnogorski državljanin, razumije crnogorski jezik, govori crnogorskim jezikom, automehaničar, oženjen, otac jednog maloljetnog djeteta, pismen, sa završenom srednjom školom, lošeg imovnog stanja, ranije osuđivan i to: presudom Višeg suda u Podgorici K.br.135/08 od 03.03.2009 godine zbog krivičnog djela iz čl.300 st.1 Krivičnog zakonika na kaznu zatvora od 2 godine; presudom Višeg suda u Podgorici K.br.129/09 od 07.07.2009 godine zbog krivičnog djela iz čl. 300 st.1 Krivičnog zakonika na kaznu zatvora od 4 godine; presudom Osnovnog suda u Podgorici K.br.1347/05 od 23.02.2009 godine zbog krivičnog djela iz čl. 217 st. 1 Krivičnog zakonika na kaznu od 6 mjeseci zatvora uslovno na 2 godine, u pritvoru počev od 26.11.2013 godine od 21,15 časova, pa nadalje,po rješenju sudije za istragu Osnovnog suda u Podgorici Kri.br. 243/13 od 27.11.2013 godine, </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">K R I V   J E</span>
</p>
<p>
<span class="span1">Zato što je:</span>
</p>
<p>
<span class="span1">Dana 26. novembra 2013 godine, oko 17,30 sati, u Podgorici, u ulici IV jula, svjestan svog djela čije je izvršenje htio znajući da je njegovo djelo zabranjeno, prijetnjom da će </span><span class="span1">neposredno napasti na život i tijelo oštećene K. I. tuđu pokretnu stvar oduzeo drugom u namjeri da njenim prisvajanjem sebi pribavi protivpravnu imovinsku korist, na način što je, sa pletenom kapom na glavi ušao u kladionicu "V.", u vlasništvu oštećenog privrednog društva "V." DOO iz P.e, zatim pritrčao pultu za kojim se kao zaposlena nalazila oštećena K. I., te držeći nož uperen u pravcu oštećene naredio joj riječima : "Daj pare", nakon čega mu je oštećena odgovorila da nema novca, da bi zatim, mašući nožem u pravcu oštećene i tijelom se prebacujući preko pulta, ponovio naredbu riječima: "Daj pare", zbog čega mu je oštećena predala zdjelu u kojoj se nalazio novac u sitnim apoenima, a zatim, kada joj je okrivljeni naredio da mu da još novca, okrivljenom predala i kovertu u kojoj se nalazio papirni novac, nakon čega se okrivljeni sa oduzetim novcem u ukupnom iznosu od 1.241,00 eura, udaljio sa lica mjesta,</span>
</p>
<p>
<span class="span1">- čime je izvršio krivično djelo razbojništvo iz čl. 242 st. 1 Krivičnog zakonika,</span>
</p>
<p>
<span class="span1">- pa ga Sud primjenom citiranih zakonskih normi, te čl. 3, 4, 5, 13, 15, 32, 33, 36, 42 i 51 Krivičnog zakonika, te čl. 226, 227, 229 i 374 Zakonika o krivičnom postupku,</span>
</p>
<p style="text-align:center;">
<span class="span1">I</span>
</p>
<p style="text-align:center;">
<span class="span1">O S U Đ U J E</span>
</p>
<p>
<span class="span1">Na kaznu zatvora u trajanju od 2 (dvije) godine zatvora, u koju kaznu mu se ima uračunati vrijeme provedeno u pritvoru počev od 26.11.2013 godine, od 21,15 časova,kao dana i časa lišenja slobode.</span>
</p>
<p>
<span class="span1">Obavezuje se okrivljeni da na ime sudskog paušala uplati na račun budžetskih sredstava Crne Gore iznos od 50,00 (pedeseteura) na ime sudskog paušala, a sve prednje u roku od 15 (petnaest) dana po pravnosnažnosti presude pod prijetnjom prinudne naplate.</span>
</p>
<p>
<span class="span1">Sud okrivljenom primjenom odredbi čl.113 st.1 Krivičnog zakonika i z r i č e  i</span>
</p>
<p style="text-align:center;">
<span class="span1">II</span>
</p>
<p>
<span class="span1">ODUZIMANJE IMOVINSKE KORISTI – novca u ukupnom iznosu od 1.241,00 eura, i to papirnog novca u iznosu od 1.140,00 eura, i kovanog novca u iznosu od 101,00 euro, kao koristi pribavljene krivičnim djelom.</span>
</p>
<p style="text-align:center;">
<span class="span1">O b r a z l o ž e n j e</span>
</p>
<p>&nbsp;</p>
<p>
<span class="span1">Optužnicom ODT-a Podgorica Kt.br.1456/13 od 02.12.2013 godine, koju je na glavnom pretresu zastupala Danka Ivanović- Djerić, zamjenik ODT-a Podgorica, okrivljenom V. S. stavljeno je na teret izvršenje krivičnog djela razbojništvo iz čl. 242 st.1 Krivičnog zakonika, bliže opisano izrekom ove presude.</span>
</p>
<p>
<span class="span1">Zastupnik optužbe je u završnoj riječi navela da u potpunosti ostaje pri podignutoj optužnici, te da smatra da iz cjelokupnog dokaznog postupka, prije svega iz iskaza okrivljenog i oštećenih, a i iz ostalih provedenih dokaza nesumnjivo proizilazi da je okrivljeni izvršio krivično djelo koje mu se stavlja na teret, pa je zato predložila sudu da ga oglasi krivim i osudi po zakonu, a ujedno i da mu produži pritvor i nakon izricanja </span><span class="span1">presude, imajući u vidu razloge zbog kojih mu je pritvor i odredjen, a kasnije i produžavan.</span>
</p>
<p>
<span class="span1">Okrivljeni je u svojoj odbrani u prethodnom postupku pred Osnovnim državnim tužilaštvom naveo da je od 2003 godine počeo sa konzumiranjem heroina, odnosno nakon očeve smrti, ali da je ubrzo prestao, da bi nedugo zatim ponovo počeo sa konzumiranjem droge, zbog čega je i hapšen 2008 ili 2009 godine. Dalje je naveo da priznaje da je izvršio krivično djelo koje mu se stavlja na teret, te da je isto učinio zato što, nakon izlaska iz zatvora u oktobru 2011 godine, nije uspijevao da se zaposli niti da obezbijedi neki izvor prihoda. Istakao je da se izdržava zahvaljujući majci i bratu, kao i da se nakon izlaska iz zatvora oženio i dobio dijete, ali da ne živi sa svojom suprugom i djetetom, već trenutno živi sa bratom i majkom zbog odredjenih nesuglasica koje je imao sa suprugom. Dalje je pojasnio da mu je sin bio bolestan nekoliko dana, te da mu je trebao novac za njegove preglede i ljekove, pa je predmetnog dana tražio od majke i brata novac na zajam, ali se tom prilikom sukobio sa bratom i revoltiran njegovim odnosom, oko 17,30 časova, rekao bratu i majci da će se sam snaći za novac. Istakao je da je nakon toga uzeo jednu pletenu kapu, rukavice i plastični nož i napustio stan. Pojasnio je da je znao da se u blizini njegove zgrade nalazi kladionica "V.", te se uputio tamo sa namjerom da od radnice traži da mu preda novac od pazara. Objasnio je da je prije ulaska u kladionicu navukao na glavu kapu crne boje sa bijelim natpisom, a na ruke je navukao crne pletene rukavice, a nakon ulaska u istu navukao je kapuljaču od trenerke i iz desnog džepa je izvadio nož. Dodao je da je predmetnom prilikom na sebi imao crni donji dio trenerke, crnu kožnu jaknu ispod koje je imao i crni gornji dio trenerke sa kapuljačom. Dalje je naveo da je, nakon što je izvadio nož iz desnog džepa, prišao radnici koja je sjedjela za pultom sa lijeve strane, gledano od ulaznih vrata i obratio joj se riječima "daj pare", te da mu je u tom trenutku desna ruka bila spuštena uz tijelo, a nož okrenut prema podu. Istakao je da mu je radnica rekla da nema para, a da je on tada podigao desnu ruku i nož okrenuo nekako više u vis, kako bi ga radnica vidjela i ponovio joj riječi "daj pare", kao i da se ne sjeća kojim tonom je izgovarao te riječi, ali da je radnica onda izvadila novac iz neke ladice  ispod pulta i predala mu ga. Pojasnio je da je to bio papirni novac koji se nalazio u nekoj improvizovanoj papirnoj koverti, dok se metalni novac nalazio u plastičnoj kutiji. Dalje je dodao da je, nakon što je uzeo kovertu i plastičnu kutiju, izašao iz kladionice i zaputio se laganim korakom pješke pored svoje zgrade, zatim pored streljačkog centra, preko mosta "Union" ka stanu njegove supruge koja živi u ul. Moskovskoj, te da je plastični nož bacio u rijeku Moraču, a potom je uzeo novac iz plastične kutije koju je bacio. Naveo je da je u supruginom stanu zatekao taštu i sina, dok je njegova supruga došla kasnije i kazala mu da zna šta je uradio i da ga zbog toga traži policija, a on je tada odlučio da se preda i odmah otišao u novi CB Podgorica gdje je sreo inspektora F. kojem je sve ispričao i predao mu kompletan iznos novca koji je uzeo iz kladionice "V.". Na kraju je istakao da ni u jednom trenutku nije namjeravao da povrijedi radnicu u kladionici, te da je ovo uradio zato što je bio revoltiran teškom finansijskom situacijom, a novac mu je trebao da djetetu obezbijedi ljekarske preglede, kao i da mu je žao što je sve ovo uradio i da se zbog toga kaje.</span>
</p>
<p>
<span class="span1">U svojoj odbrani na glavnom pretresu okrivljeni je ponovio svoju odbranu iz prethodnog postupka i dodao da predmetnog dana nije konzumirao alkohol ni opojne droge, već da je samo popio terapiju prepisanu od strane ljekara.</span>
</p>
<p>
<span class="span1">Branilac okrivljenog po službenoj dužnosti B. D., advokat iz P., je u završnoj riječi naveo da moli sud da okrivljenog što blaže kazni i da mu ukine pritvor do pravnosnažnosti presude, a imajući u vidu da je okrivljeni još kod tužioca u potpunosti priznao izvršenje djela, te da se sam predao policiji i vratio cjelokupan iznos novca koji je oduzeo, kao i da je otac jednog mldb. djeteta, a da mu je supruga nezaposlena, zbog čega je u izuzetno nezavidnoj finansijskoj situaciji, </span>
</p>
<p>
<span class="span1">Okrivljeni je u završnoj riječi izjavio da u potpunosti prihvata završnu riječ svog branioca, i dodao da moli sud da mu ukine pritvor do pravnosnažnosti presude, ako je to moguće, jer ovdje ima stalno mjesto stanovanja i uredno će se javljati.</span>
</p>
<p>
<span class="span1">Sud je u dokaznom postupku: saslušao svjedoka - oštećenu K. I., ovlašćenog predstavnika oštećenog DOO "V." – Š. N.,pročitao zapisnik o uvidjaju MUP UP CB Podgorica Ku. br. 934/13 od 26.11.2013 godine, pročitao dvije potvrde o privremeno oduzetim predmetima MUP UP CB Podgorica Ku.br. 934/13 od 26.11.2013 godine, pročitao izvod iz KE na ime okrivljenog izdat od UP CB Podgorica br. 29-245/13-17009/2-4252 od 30.12.2013 godine, izvršio uvid u fotodokumentaciju MUP CB Podgorica od 26.11.2013 godine, izvršio uvid u kovertu sa oznakom Ku.br. 934/13 od 27.11.2013 godine koja se nalazi u spisima predmeta.</span>
</p>
<p>
<span class="span1">Nakon provedenog dokaznog postupka, ocjenom navoda optužbe, odbrane, te svih provedenih dokaza, kako pojedinačno, tako i u njihovoj medjusobnoj povezanosti, ovaj Sud je našao da je okrivljeni V. S. izvršio krivično djelo stavljeno mu na teret, na način, mjesto i u vrijeme kako je to bliže opisano dispozitivom ove presude, pa ga je iz tih razloga oglasio krivim i osudio na kaznu zatvora kao u izreci presude.</span>
</p>
<p>
<span class="span1">Svjedok- oštećena K. I. je u svojoj izjavi u prethodnom postupku navela da je predmetnog dana preuzela smjenu u kladionici "V." oko 15,00 časova, i da je do 17,30 sve bilo normalno, te da je negdje u to vrijeme ostala sama u kladionici, i da je sjedjela za pultom koji se nalazi malo ulijevo gledano sa ulaznih vrata. Dalje je navela da je u jednom trenutku u kladionicu utrčala muška osoba obučena u crnu šuškavu jaknu sa pletenom kapom na glavi, bez ikakve maske na licu. Istakla je da je imao krvave oči i blijedo ispijeno lice, dok je u ruci držao nož, te da je odmah pritrčao pultu, a u tom trenutku mu je desna ruka u kojoj je držao nož bila odvojena od tijela, a nož usmjeren u njenom pravcu. Pojasnila je da joj je, nakon što se primakao pultu, naredbodavno rekao "daj pare", a ona se privukla uz naslon stolice na kojoj je sjedjela jer se uplašilia. Dodala je da mu je odgovorila da nema para, nakon čega se ova osoba još više primakla uz pult, tj. nekako je gornji dio tijela prebacio preko pulta, a zatim ispružio desnu ruku u kojoj mu se nalazio nož i počeo istim da maše u njenom pravcu, a zatim joj je opet naredbodavno ponovio "daj pare", nakon čega mu je ona dala nešto novca u sitnim metalnim apoenima. Istakla je da joj je tražio još novca, a u tom trenutku je u ruci držao zdjelicu sa sitnim novcem, zbog čega ne zna gdje mu je i u kojem položaju u tom trenutku bio nož. Dalje je navela da je onda izvadila i papirni novac koji je bio zapakovan u koverti kladionice "V." i predala ga ovom momku, a u kasi je u tom trenutku imala 1000 eura depozita i oko 200 eura od pazara. Na kraju je navela da se ovaj momak velikom brzinom nakon toga udaljio iz kladionice i otišao u nepoznatom pravcu.</span>
</p>
<p>
<span class="span1">Svjedok- oštećena K. I. je u svojoj izjavi na glavnom pretresu ponovila svoj iskaz iz prethodnog postupka i dodala da se ne pridružuje krivičnom gonjenju protiv okrivljenog i da ne postavlja odštetni zahtjev.</span>
</p>
<p>
<span class="span1">Ovlašćeni predstavnik oštećenog DOO "V." – Š. N. je u svojoj izjavi u prethodnom postupku naveo da on obavlja poslove menadžera u kladionicama "V." na teritoriji cijele Crne Gore, te da o predmetnom dogadjaju nema neposredna saznanja jer je toga dana bio službeno odsutan, a u večernjim satima je obaviješten o predmetnom dogadjaju. Dalje je naveo da je oko 20,30 časova istog dana sa kolegom Ž. B. obavio interni popis i da su utvrdili da je odnijet novac u iznosu od 1241,00 eura.</span>
</p>
<p>
<span class="span1">Ovlašćeni predstavnik oštećenog DOO "V." Š. N. je u svojoj izjavi na glavnom pretresu ponovio svoj iskaz iz prethodnog postupka i dodao da se u ime oštećenog DOO "V." ne pridružuje krivičnom gonjenju protiv okrivljenog i ne postavlja odštetni zahtjev.</span>
</p>
<p>
<span class="span1">Iz zapisnika o uvidjaju MUP UP CB Podgorica Ku. br. 934/13 od 26.11.2013 godine, zajedno sa fotodokumentacijom MUP CB Podgorica od 26.11.2013 godine, proizilazi da je predmetni uvidjaj izvršen od strane pripadnika OPS Jedinice za razbojništva, iznude,otmice i ucjene M. R. i N. V., te kriminalističkog tehničara M. R., a uvidjaju je prisustvovala i I. K., te da je isti započet u 18,05 časova. Dalje proizilazi da je mjesto odigravanja dogadjaja povodom kojeg je vršen uvidjaj sportska kladionica "V." koja se nalazi u ulici IV Jula bb, zgrada Zetagradnje, zatim da se ista nalazi u sklopu stambene zgrade i to na prizemlju, da svojim prednjim dijelom gleda na solitere koji se nalaze u ulici IV Jula, a prostorija u kojoj se kladionica nalazi je površine 25 m2, te da kladionica ima samo jedna ulazna vrata koja su standardnih dimenzija 2,05x0,80 cm na koja je ušao izvršilac krivičnog djela povodom kojeg je uvidjaj vršen. Dalje proizilazi da se naplatni pult, za kojim je sjedjela I. K. u trenutku izvršenja predmetnog krivičnog djela, nalazi sa lijeve strane gledano od ulaznih vrata,te da je uvidjajem na licu mjesta konstatovano da je dana 26.11.2013 godine u 17.40 časova obaviještena  Stanica za dežurstvo CB Podgorica da je navedenog dana oko 17,40 časova izvršeno krivično djelo iz čl. 242 KZ CG- razbojništvo u poslovnim prostorijama- kladionice "V.", koja se nalazi u ulici IV Jul bb- zgrada Zetagradnje u Podgorici, a na štetu radnice I. K., za vrijeme dok se ista nalazila na svom radnom mjestu, kojom prilikom je jedno NN lice uz prijetnju upotrebe noža, naredilo oštećenoj da mu preda novac, što je ona i uradila i predala mu dnevni pazar iz kladionice u iznosu od, po njenoj izjavi oko 1500 eura, dok će tačan iznos biti utvrdjen nakon izvršenog popisa. Dalje je konstatovano da je izvršilac ovog krivičnog djela ušao na ulazna vrata od kladionice, prišao do pulta iza kojeg se nalazila oštećena i obratio joj se riječima "daj pare" držeći pri tom nož okrenut u njenom pravcu. Zatim, nakon što mu je radnica rekla da nema novca, on joj je ponovo zaprijetio nožem, na način što ga je približio istoj i ponovo tražio novac, nakon čega mu je oštećena odmah predala sav novac koji je imala u fioci od pulta, nakon čega je ovo lice napustilo kladionicu i uputilo se u nepoznatom pravcu. Dalje je konstatovano da kladionica "V." posjeduje video nadzor, ali da isti u trenutku izvršenja krivičnog djela nije bio u funkciji, kao i da pregledom užeg i šireg mjesta dogadjaja nijesu pronadjeni tragovi koji bi doprinijeli identifikaciji izvršioca krivičnog djela. Na kraju je konstatovano da je o pregledu lica mjesta sačinjen i fotoelaborat koji je u svemu u skladu sa navedenim, kao i da je uvidjaj završen dana 26.11.2013 godine u 18,35 časova.</span>
</p>
<p>
<span class="span1">Iz dvije potvrde o privremeno oduzetim predmetima MUP UP CB Podgorica Ku. br. 934/2013 od 26.11.2013 godine konstatovano je da su ovlašćeni policijski službenici od lica V. S. privremeno oduzeli sledeće predmete: 1. papirni novac u ukupnom iznosu od 1140 (jedna hiljada sto četrdeset) eura i to: 1x 500,00 eura (ser. br. X07175365022); 11x 50,00 eura (ser. br. S63765038149; S39748076548; S63685004263; S61138923694; S49158084715; X71845973066; S51444988315; X70010015573; X54593931422; S47447558404; S45538794727); 3x 10,00 eura (ser. br. X47681684507; N65274623841; N23217719097); 12x 5,00 eura (ser. br. NA4907948005; SA 1111086419; VA6568346774; P26504884774; VA9036787034; X16527378098; U33686152511; X35417441387; L10254426071; T15050498631; M17296971313; P26635345381); 2. kovani novac u ukupnom iznosu 101 (stotinu jedan) euro (2x 0,50 eura; 76x 1,00 eura; 12x 2,00 eura); 3. pletena kapa, crne boje sa bijelom aplikacijom u vidu natpisa "Lotto"; 4. rukavice pletene, crne boje.</span>
</p>
<p>
<span class="span1">Uvidom u kovertu sa oznakom Ku. br. 934/13 od 27.11.2013 godine konstatovano je da se u istoj nalazi novac u iznosu od 1,241,00 eura i to: : 1. papirni novac u ukupnom iznosu od 1140 (jedna hiljada sto četrdeset) eura i to: 1x 500,00 eura (ser. br. X07175365022); 11x 50,00 eura (ser. br. S63765038149; S39748076548; S63685004263; S61138923694; S49158084715; X71845973066; S51444988315; X70010015573; X54593931422; S47447558404; S45538794727); 3x 10,00 eura (ser. br. X47681684507; N65274623841; N23217719097); 12x 5,00 eura (ser. br. NA4907948005; SA 1111086419; VA6568346774; P26504884774; VA9036787034; X16527378098; U33686152511; X35417441387; L10254426071; T15050498631; M17296971313; P26635345381); 2. kovani novac u ukupnom iznosu 101 (stotinu jedan) euro (2x 0,50 eura; 76x 1,00 eura; 12x2,00 eura)</span>
</p>
<p>
<span class="span1">Iz izvoda iz KE na ime okrivljenog izdatog od UP CB Podgorica br. 29-245/13-17009/2-4252 od 30.12.2013 godine proizilazi da je V. S. ranije osudjivan i to:  presudom Višeg suda u Podgorici K.br. 135/08 od 03.03.2009 godine zbog krivičnog djela iz čl. 300 st. 1 Krivičnog zakonika na kaznu zatvora u trajanju od 2 godine; presudom Višeg suda u Podgorici K.br. 129/09 od 07.07.2009 godine zbog krivičnog djela iz čl. 300 st. 1 Krivičnog zakonika na kaznu zatvora u trajanju od 4 godine; presudom Osnovnog suda u Podgorici K.br. 1347/05 od 23.02.2009 godine zbog krivičnog djela  iz  čl. 217 st. 1 Krivičnog zakonika na kaznu od 6 mjeseci  zatvora uslovno na 2 godine.</span>
</p>
<p>
<span class="span1">Na osnovu naprijed izloženog, Sud je na nesumnjiv način utvrdio da je okrivljeni V. S. dana 26. novembra 2013 godine, oko 17,30 sati, u Podgorici, u ulici IV jula,  prijetnjom da će neposredno napasti na život i tijelo oštećene K. I. tuđu pokretnu stvar oduzeo drugom u namjeri da njenim prisvajanjem sebi pribavi protivpravnu imovinsku korist, na način što je, sa pletenom kapom na glavi ušao u kladionicu "V." vlasništvo oštećenog privrednog društva "V." DOO iz P., zatim pritrčao pultu za kojim se kao zaposlena nalazila oštećena K. I., te držeći nož uperen u pravcu oštećene naredio joj riječima : "Daj pare", nakon čega mu je oštećena odgovorila da nema novca, da bi je zatim, mašući nožem u pravcu oštećene i tijelom se prebacujući preko pulta, ponovio naredbu riječima: "Daj pare", zbog čega mu je oštećena predala zdjelu u kojoj se nalazio novac u sitnim apoenima, a zatim, kada joj je okrivljeni naredio da mu da još novca, okrivljenom predala kovertu u kojoj se nalazio papirni novac, nakon čega se okrivljeni sa oduzetim novcem u ukupnom iznosu od 1.241,00 eura, udaljio sa lica mjesta.</span>
</p>
<p>
<span class="span1">Prednje je utvrdjeno najprije iz odbrane okrivljenog V. S., koji je priznao izvršenje krivičnog djela stavljenog mu na teret,kako u prethodnom postupku, tako i na glavnom pretresu, a koji je naveo da je predmetnog dana došao u sukob sa bratom,jer isti nije htio da mu pozajmi novac, a kako je nezaposlen, a dijete mu je bilo bolesno, trebale su mu pare da bi dijete odveo na neophodne preglede i da bi mu kupio ljekove, te kako nije imao novca za ovo, izašao je iz stana u kojem živi sa bratom i majkom, prethodno uzevši jednu pletenu kapu, rukavice i plastični nož, a potom se uputio ka kladionici "V." blizu njegove zgrade, sa namjerom da od radnice traži da mu preda novac od pazara. Prije ulaska u kladionicu, navukao je na glavu crnu pletenu kapu sa bijelim natpisom, na ruke je navukao crne pletene rukavice i iz desnog džepa izvadio nož, a potom je ušao u kladionicu i od radnice koja je sjedjela za pultom zahtijevao da mu preda novac i to riječima "daj pare", dok mu je u tom trenutku ruka u kojoj je držao nož bila spuštena uz tijelo, a nakon što mu je radnica rekla da nema novca, malo se primakao pultu i podigao nož, više u vis kako bi ga radnica vidjela, te joj ponovio riječi "daj pare", nakon čega mu je ona predala papirni novac koji se nalazio u jednoj improvizovanoj koverti, kao i metalni novac koji se nalazio u plastičnoj kutiji, nakon čega je izašao iz kladionice i otišao do stana svoje supruge, gdje ga je supruga  obavijestili da ga policija traži, a zatim je otišao u Centar bezbijednosti i predao se, a ujedno je predao i cjelokupan iznos novca koji je uzeo predmetnom prilikom, a koju odbranu je Sud prihvatio i cijenio je kao istinitu i saglasnu ostalim provedenim dokazima. Takva odbrana okrivljenog je potvrđena i svim dokazima provedenim na glavnom pretresu,gdje iz zapisnika o uvidjaju MUP UP CB Podgorica Ku.br. 934/2013 godine od 26.11.2013 godine, zajedno sa fotodokumentacijom MUP CB Podgorica od 26.11.2013 godine, proizilazi da je dana 26.11.2013 godine, oko 17.40 časova obaviještena  Stanica za dežurstvo CB Podgorica da je oko 17,40 časova izvršeno krivično djelo iz čl. 242 KZ CG- razbojništvo u poslovnim prostorijama kladionice "V.", koja se nalazi u ulici IV Jul bb- zgrada Zetagradnje u Podgorici, a na štetu radnice I. K., za vrijeme dok se ista nalazila na svom radnom mjestu, kojom prilikom je jedno NN lice uz prijetnju upotrebe noža, naredilo oštećenoj da mu preda novac, što je ona i uradila i predala mu dnevni pazar iz kladionice u iznosu od, po izjavi oštećene, oko 1500 eura, dok će tačan iznos biti utvrdjen nakon izvršenog popisa; zatim iz dvije potvrde o privremeno oduzetim predmetima MUP UP CB Podgorica Ku.br. 934/2013 od 26.11.2013 godine, iz kojih je utvrdjeno da je od V. S. oduzet papirni novac u iznosu od 1240,00 eura, sa gore navedenim serijskim brojevima novčanica, kao i 101,00 eura kovanog novca,  kao i crna pletena kapa sa bijelom aplikacijom u vidu natpisa "Lotto" i crne pletene rukavice.Sve prednje navedeno je potkrijepljeno izjavom svjedoka- oštećene K. I., koja je, u bitnom, navela da se predmetnog dana nalazila na svom radnom mjestu u kladionici "V.", te da je oko 17,30 časova u istu ušla muška osoba u crnoj trenerci, sa crnom šuškavom jaknom i crnom pletenom kapom na glavi, bez ikakve maske na licu, i da je imao nož u desnoj ruci, te da je odmah sa ulaza pritrčao pultu za kojim je ona sjedjela i naredbodavno joj rekao "daj pare", a ona se privukla uz naslon stolice na kojoj je sjedejela jer se uplašilia i odgovorila da nema para, a onda se još više primakao pultu, tj. prebacio je gornji dio tijela preko pulta i počeo da maše nožem u njenom pravcu, pa je opet ponovio "daj pare", nakon čega mu je ona dala zdjelu u kojoj se nalazio sitan metalni novac, a nakon što joj je treći put tražio novac, ona mu je dala i sav papirni novac koji je imala, tj. 1000 eura depozita i oko 200 eura novca od pazara, nakon čega je ova osoba otišla iz kladionice u nepoznatom pravcu; kao i izjavom ovlašćenog predstavnika oštećenog DOO "V." Š. N. koji je, u bitnom, naveo da o </span><span class="span1">predmetnom dogadjaju nema neposrednih saznanja, već da je o istom obaviješten od strane kolega, a nakon izvršenog internog popisa sa kolegom Ž. B., utvrdio je da je odnijet novac u vrijednosti od 1241,00 eura, a koje iskaze je Sud prihvatio i cijenio ih istinitim i saglasnim, kako medjusobno, tako i sa ostalim provedenim dokazima.</span>
</p>
<p>
<span class="span1">Dakle, u takvim naprijed utvrdjenim radnjama okrivljenog, stekli su se po nalaženju ovog Suda svi subjektivni i objektivni elementi bića krivičnog djela razbojništvo iz čl. 242 st. 1 Krivičnog zakonika, u odnosu na koje djelo je okrivljeni V. S. ostupao sa direktnim umišljajem, obzirom da je bio svjestan svog djela i htio njegovo izvršenje.</span>
</p>
<p>
<span class="span1">Sud je cijenio i odredjene nepodudarnosti u izjavama okrivljenog i svjedoka- oštećene Kovačević Isidore, a koje se ogledaju u tome što okrivljeni u svojoj izjavi navodi da je ruka u kojoj je držao nož bila spuštena u momentu kada je od radnice u kladionici, svjedoka- oštećene Kovačević Isidore, prvi put tražio da mu preda novac, a kada je ona rekla da nema novca, on je podigao nož nekako više u vis da ga ona vidi, pa mu je na njegovo drugo traženje predala sav novac, dok svjedok- oštećena Kovačević Isidora u svojoj izjavi navodi da, kada joj je okrivljeni prvi put tražio da mu preda novac, ruka u kojoj je držao nož bila odvojena od tijela, a nož usmjeren u njenom pravcu, te nakon što mu je odgovorila da nema para, okrivljeni se još više primakao uz pult, tj. nekako je gornji dio tijela prebacio preko pulta, a zatim ispružio desnu ruku u kojoj mu se nalazio nož i počeo istim da maše u njenom pravcu, ali po mišljenju Suda ove nepodudarnosti nijesu od značaja ni za utvrdjivanje postojanja djela, niti za utvrdjivanje krivice okrivljenog V. S., obzirom da se ne može očekivati da dvije osobe u potpunosti identično opišu dogadjaj kojem su prisustvovale, posebno imajući u vidu da je jedna od njih, svjedok oštećena K.ć I., po sopstvenim riječima, bila uplašena tokom odigravanja ovog dogadjaja, a okrivljeni V. S. usredsređen na pribavljanje novca izvršenjem predmetnog krivičnog djela, a posebno pri činjenici da u najvećem i bitnom dijelu i jedno i drugo na isti način opisuju predmetni događaj.</span>
</p>
<p>
<span class="span1">Odlučujući o krivičnoj sankciji, Sud je cijenio sve okolnosti iz čl.42 KZ-a, pa je od otežavajućih okolnosti na strani okrivljenog cijenio njegovu raniju osudjivanost utvrdjenu izvodom iz kaznene evidencije, a od olakšavajućih okolnosti cijenio je  je njegove lične i imovinske prilike, posebno to da je isti otac jednog maloljetnog djeteta, da je lošeg imovnog stanja, pa je okrivljenog osudio na kaznu zatvora u trajanju od 2 (dvije) godine,u koju kaznu mu se ima uračunati vrijeme provedeno u pritvoru počev od 26.11.2013 godine od 21,15 časova kao dana i časa lišenja slobode, a sve u smislu čl.51 Krivičnog zakonika, jer će se, po mišljenju suda, ovakvom kaznom u dovoljnoj mjeri  uticati na okrivljenog da ubuduće ne vrši krivična djela i da će se njom u svemu ostvariti svrha kažnjavanja , a u okviru opšte svrhe izricanja krivičnih sankcija iz čl. 4 st. 2 KZ-a.</span>
</p>
<p>
<span class="span1"> </span>
</p>
<p>
<span class="span1">Kako stvarnih troškova postupka nije bilo, sud je primjenom odredbi čl. 226, 227 i 229 ZKP-a obavezao okrivljenog da na račun budžetskih sredstava Crne Gore na ime sudskog paušala uplati iznos od 50,00 eura, koji je odmjeren shodno dužini trajanja postupka, složenosti predmeta i imovinskim prilikama okrivljenog.</span>
</p>
<p>&nbsp;</p>
<p>
<span class="span1">Sud je okrivljenom primjenom odredbi čl.113 st.1 Krivičnog zakonika izrekao i oduzimanje imovinske koristi – papirnog novca u iznosu od 1.140,00 eura, i kovanog novca u iznosu od 101,00 euro, kao koristi pribavljene krivičnim djelom, a sve shodno čl. 112 Krivičnog zakonika koji propisuje da niko ne može zadržati imovinsku korist pribavljenu protivpravnim djelom koje je u zakonu određeno kao krivično djelo.</span>
</p>
<p>
<span class="span1">Na osnovu izloženog, a u smislu čl. 374 ZKP-a, odlučeno je kao u izreci.</span>
</p>
<p>
<span class="span1">                                                                                                                            </span>
</p>
<p>
<span class="span1">                                                     </span>
</p>
<p style="text-align:center;">
<span class="span1">OSNOVNI SUD U PODGORICI</span>
</p>
<p style="text-align:center;">
<span class="span1">Dana 27.01.2014 godine</span>
</p>
<p>&nbsp;</p>
<p>
<span class="span2">        ZAPISNIČAR,                                                                                       SUDIJA,</span>
</p>
<p>
<span class="span2">        Radetić Lidija,s.r.</span><span class="span2"></span><span class="span2">                                       Larisa Mijušković-Stamatović,s.r.</span>
</p>
<p>&nbsp;</p>
<p>&nbsp;</p>
<p>
<span class="span2">PRAVNA POUKA : </span>
</p>
<p>
<span class="span2">Protiv ove presude može se izjaviti</span>
</p>
<p>
<span class="span2">žalba u roku od 15 (petnaest) dana od</span>
</p>
<p>
<span class="span2">dana prijema pismenog otpravka iste </span>
</p>
<p>
<span class="span2">Višem sudu u Podgorici,a preko ovog suda.</span>
</p>
<p>&nbsp;</p>
<p style="text-align:center;">
<span class="span2">ZTO: Radetić Lidija</span>
</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span></span>
</p>
<p>&nbsp;</p>
<p style="text-align:right">
<span class="span1">Posl. br. K. 265/17/17 </span>
</p>
<p style="text-align:right">
<span class="span1">                                                                                                                                                            </span>
</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>&nbsp;</p>
<p>
<span class="span1">OSNOVNI SUD U KOTORU</span><span class="span1">, kao nadležni prvostepeni krivični sud, po sudiji Sanji Čakanović, uz učešće zapisničara Jadranke Golub, u krivičnom postupku protiv okrivljenog D.M.zbog krivičnog djela nasilje u porodici ili porodičnoj zajednici iz čl. 220. st. 3. u vezi st.1 Krivičnog zakonika CG, koji se vodi po optužnom predlogu ODT-a u Kotoru Kt. br. 441/17 od 02.10.2017 godine, nakon glavnog i javnog pretresa održanog dana 31.10.2017. godine u prisustvu DT-a u  ODT-u Kotor Ljiljane Milić, okrivljenog D.M. i njegovog branioca po službenoj dužnosti adv. Đ.B., donio je i javno objavio dana 03.11.2017. godine sledeću</span>
</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1">Okrivljeni D. M., JMBG … od oca M. i majke M., rođena M., rođen …. godine u G., stalno nastanjen u G., S.bb, državljanin BIH, mašinski tehničar, u vanbračnoj zajednici, bez djece, sa završenom SSS, lošeg imovnog stanja, ranije neosuđivan, protiv koga se ne vodi postupak za drugo krivično djelo.</span>
</p>
<p>&nbsp;</p>
<p style="text-align:center;">
<span class="span1">K r i v   j e</span>
</p>
<p>&nbsp;</p>
<p>
<span class="span1">Što je,</span>
</p>
<p>&nbsp;</p>
<p>
<span class="span1">Dana 19.09.2017 godine oko 23,30 časova, u stanu u naselju M. bb, u B. primjenom grubog nasilja narušio tjelesni integritet člana svoje porodice, vanbračne supruge ošt. M.D., na način što je po dolasku u stan u kome su živeli od oštećene tražio bocu rakije, a zatim novac, pa kada je oštećena odbila da mu da bocu rakije i rekla da nema novca, pošto je vidio da u njenoj torbi nema novca, zadao joj udarac pesnicom u predijelu nosa od kog udarca je pala na pod i kada je ustala sa obije ruke je uhvatio za ramena i uputio prijetnje “Prebiću te, nećeš više izlaziti iz kuće, ako me prijaviš policiji poslaću ti nekog druga iz BIH da učini štetu tebi i tvom djetetu”, uslijed čega je ošt. zadobila tešku tjelesnu povredu u vidu preloma nosnih kostiju sa dislokacijom, tj. sa pomjeranjem prelomljenih koštanih odlomaka, pri čemu je bio uračunjljiv, svjestan svoga djela i njegove zabranjenosti, a čije izvršenje je htio.</span>
</p>
<p>&nbsp;</p>
<p>
<span class="span1">- Čime je učinio krivično djelo nasilje u porodici ili porodičnoj zajednici iz čl. 220 st. 3 u vezi st. 1 KZ CG.</span>
</p>
<p>&nbsp;</p>
<p>
<span class="span1">Pa ga sud na osnovu naprijed navedeno krivično pravne odredbe te odredbi čl. 4, 5, 13, 15, 32, 33, 36, 42, 45 st.1 tačka 3, 46 st. 1 tačka 4 i čl. 51 KZ-a i odredbi čl. 226, 227 st.2, 229, 368 i 374 ZKP-a,</span>
</p>
<p>&nbsp;</p>
<p>
<span class="span1"></span><span class="span1"></span><span class="span1"></span><span class="span1"></span><span class="span1">O S U Đ U J E </span>
</p>
<p>
<span class="span1">Na kaznu zatvora u trajanju od 4 ( četiri) mjeseca, a u koju kaznu mu se ima uračunati vrijeme koje je proveo u pritvoru počev od 20.09.2017 godine od 04,30 časova i dalje.</span>
</p>
<p>&nbsp;</p>
<p>
<span class="span1">Dužan je okrivljeni da na ime troškova krivičnog postupka – sudskog paušala uplati iznos od 30,00 eura, u korist budžeta Crne Gore, na žiro račun broj 832-16-52 u roku od 15 dana od dana pravosnažnosti presude i dokaz o uplati dostvi ovom sudu s pozivom na gornji posl. br., dok će se o troškovima branioca po službenoj dužnosti i troškovima sudskog vještaka med.struke odlučiti posebnim rješenjem.</span>
</p>
<p>&nbsp;</p>
<p>
<span class="span1">                                                   O b r a z l o ž e n j e</span>
</p>
<p>&nbsp;</p>
<p>
<span class="span1">ODT Kotor je optužnim aktom Kt.br. 441/17 od 02.10.2017. godine stavio na teret okrivljenom </span><span class="span1">D.M. </span><span class="span1">, izvršenje krivičnog djela nasilje u porodici ili porodičnoj zajednici iz čl. 220. st. 3. u vezi st. 1 Krivičnog zakonika CG. </span>
</p>
<p>&nbsp;</p>
<p>
<span class="span1">Postupajući po navedenom optužnom aktu sud je održao glavni pretres  na kojem je okrivljeni u svojoj odbrani</span><span class="span1"> </span><span class="span1">naveo da je on u vanbračnoj zajednici sa M.D. oko godinu dana, da je te večeri 19.09.2017 godine, oko 23,00 časova došao u stan koji koristi sa svojom suprugom D., a koji se nalazi u naselju M. bb, da je D.bila kod kuće, da je on bio pod uticajem alkohola, da je pio lozu i pivo, ali da ne zna koliko je čaša popio, i da je po njegovom dolasku D. počela da galami zašto je popio, te da je pokušavao da smiri istu. Naveo je da je D.izašla na terasu da puši, da se situacija smirila, da je možda D. tražio da mu doda flašu lozove rakije, a da istoj nije tražio novac, jer je on dao novac D.u dva navrata prethodna dva dana, i da misli da joj je dao oko 100,00 € te da nije vikao na D., da je samo smirivao istu, a da je moguće da je vikao kad ju je smirivao. Negirao je  da je D.zadao udarac stisnutom šakom u predjelu lica – nosa,  te je tvrdio da nije vidio da je ista pala na pod, niti da je vidio krv na nosu, te da nije D. uhvatio za ramena i uputio joj prijetnju „ prebiću te, nećeš više izlaziti iz kuće ako me prijaviš u policiju, poslaću ti nekog druga iz BIH da učini nešto na štetu tvog djeteta i na štetu tebe“. Naveo je da ne može da se sjeti da li je D. preko terase napustila stan, da oni inače žive u jednoj vili sa devet stanova, da su stan iznajmili od R. Lj. odnosno da je stan iznajmila D. prije 3- 4 mjeseca. Naveo je da su u maju mjesecu 2017 godine njih dvoje imali konflikt, kada su se posvađali u B. kod M., da se u svađu umiješao jedan prolaznik  čije ime ne zna, i koji je htio da se obračuna sa njim, te da je istom rekao da je to njegova supruga i da se ne miješa u njihov odnos. Naveo je da su nakon toga oni pošli u policiju da daju izjavu, te da tog dana nije vršio nasilje nad D.. Objasnio je da on inače pije Xalol, i to jednu tabletu dnevno, ali da kritičnog dana nije pio tu tabletu tokom dana, odnosno da je popio jednu tabletu ujutro oko 09,00 časova, te da je počeo da pije tek uveče oko 22,00 časa kad je prošlo dejstvo te tablete. Na glavnom pretresu okrivljeni je u odbrani naveo da je kod ODT negirao da je izvršio predmetno krivično djelo, a iz razloga što se nije sjećao tog dana, odnosno da ne zna što je tog dana učino, pa da je moguće da nešto i jeste učinio. Naveo je da je tog dana bio pod uticajem alkohola i tableta, i da ostaje pri svojoj odbrani koju je dao kod ODT s tim što istu mijenja u dijelu gdje je negirao da je udario oštećenu, jer je bio pod uticajem alkohola i nije znao što je uradio, te da je kasnije razgovarao sa oštećenom koja mu je rekla da je udario i da on zbog toga priznaje izvršenje djela, a s obzirom da oštećenoj vjeruje.</span>
</p>
<p>&nbsp;</p>
<p>
<span class="span1">Sud je u dokaznom postupku radi utvrđivanja činjeničnog stanja i krivice okrivljenog proveo sljedeće dokaze: uz saglasnost stranaka pročitan je iskaz svjedoka ošt. M. D. sa zapisnika DT Kotor od 20.09.2017 godine, te je pročitan izveštaj ljekara specijaliste JZU Opšte bolnice Kotor br. 2904 od 20.09.2017 godine na ime K. D. (DT </span><span class="span1">je objasnio sudu da je navedeno prezime, djevojačko prezime oštećene), i uz saglasnost stranka pročitan je nalaz i mišljenje vješaka medicinske struke dr.Krsta Nikolića od 21.09.2017 godine.</span>
</p>
<p>&nbsp;</p>
<p>
<span class="span1">U dokaznom postupku  sud je odlučio da neće  izvoditi dokaz čitanjem izvoda iz KE za okrivljenog, jer isti nije pribavljen do početka glavnog pretresa,  a sve  kako se ne bi prolongirao krivični postupak dok je DT odustao od predloga da se u dokaznom postupku sasluša svjedok K.M., a kako se postupak ne bi prolongirao. </span>
</p>
<p>&nbsp;</p>
<p>
<span class="span1">Svjedok oštećena M.D. je navela da je dana 19.09.2017 godine bila na poslu u kafe baru Z. u B., gdje radi kao šanker, i da je poslije završetka radnog vremena oko 23,00 časa pošla pješice kući u vilu “Lj.”, tačnije apartman br. 8, koji je iznajmila sa svojim vanbračnim suprugom D.M., sa kojim je zasnovala vanbračnu zajednicu prije godinu dana. Navela je da nije zatekla M. kada je došla u stan oko 23,30 h, da je isti došao nakon nekih 20 minuta i sjeo pored nje na krevet, te da je primjetila da M. priča nepovezano, odnosno da je pod dejstvom alkohola. Objasnila je da je M.od nje tražio da mu donese bocu rakije, da je ona to odbila pa da je M.sam našao flašu i počeo da pije, takođe je navela da je M. od nje tražio i novac, što je ona odbila, te da je čula sirenu vozila ispred apartmana i da je shvatila da je M. novac tražio da bi platio taksi. Navela je da je rekla M. da nema novca, da je tada isti počeo da viče na nju, uzeo njenu torbu i preturao po njoj tražeći novac, da je vikao na nju “kako nema novca”, i da je zatim stisnutom šakom udario u predijelu glave – nosa. Navela je da je od udarca pala na pod, da nije gubila svijest a da joj je iz nosa potekla krv, i da je osjećala mučninu i vrtoglavicu. Navela je da je uspjela sama da ustane, i da je tada nju M. uhvatio sa objema rukama za ramena i prijetio riječima “prebiću te, nećeš više izlaziti iz kuće ako me prijaviš u policiji, poslaću ti nekog druga iz BIH da učini nešto na štetu tvog djeteta iz prvog braka i na tvoju štetu”. Objasnila je da je  uspjela da se nekako izvuče iz stana i pobjegne niz ulicu, da je pošla kod svoje drugarice M. K., da je sa M. pošla u hitnu pomoć, gdje ju je pregledao ljekar i sačinio izvještaj,i da je nakon toga bila u opštoj bolnici Kotor, gdje joj je konstatovana povreda. Navela je da Mijodragu ovo nije prvi put da vrši nasilje prema njoj, da ona ranije nije htjela da podnosi prijave,već je htjela samo da se M.upozori, ali da se kritične prilike odlučila da prijavi M.jer ju je fizički napao,a od tog napada odnosno nasilja ima povredu. Navela je da misli da je to bilo u aprilu 2017 godine, u B. gdje su tada živjeli, da su se posvađali, da joj je M. udario šamar, da su se nakon toga oni pogurali, i da joj je M. tada slomio kompijuter. Objasnila je da su se oni posvađali u stanu u kome su tada živjeli, </span>
</p>
<p>
<span class="span1">da je ona izašla iz stana, i uzela biciklo iz dvorišta, da je M.izašao za njom, da su se oni pogurali i da je biciklo palo, te da je sve to čuo njihov komšija koji je prijavio slučaj, dakle da je nju M. fizički napao te prilike dok je bila u stanu, ali da nije imala povredu. Objasnila je da M.inače pije Xalol koji mješa sa alkoholom, da bi ona željela da se isti liječi, jer navedene scene pravi uglavnom kada je pod dejstvom alkohola u kombinaciji sa Xalolom. Nije se pridružila krivičnom gonjenji i nije postavila imovinsko pravni zahtijev.</span>
</p>
<p>&nbsp;</p>
<p>
<span class="span1">Iz izveštaja ljekara specijaliste JZU Opšte bolnice Kotor br. 2904 od 20.09.2017 godine na ime K. D. proizilazi da se ošt. K.D.navedenog dana javila u navedenu zdravstvenu ustanovu radi ukazivana pomoći zbog zadobijenih povreda, kojom prilikom su joj iste konstatovane i određena terapija.  </span>
</p>
<p>&nbsp;</p>
<p>
<span class="span1">Iz nalaza i mišljenje vještaka medicinske struke dr Krsta Nikolića od 21.09.2017. godine proizilazi da je oštećena M. D. kritične prilike zadobila tjelesnu povredu u vidu preloma nosnih kostiju sa dislokacijom, tj. sa pomjeranjem prelomljenih koštanih odlomaka, koja povreda predstavlja u vrijeme nanošenja tešku tjelesnu povredu i koja je nanešena dejstvom tupine aktivno zamahnutog mehaničkog oruđa, u šta bi spadalo stisnuta pesnica i sl.</span>
</p>
<p>&nbsp;</p>
<p>
<span class="span1">Nije bilo predloga za dopunu dokaznog postupka.</span>
</p>
<p>&nbsp;</p>
<p>
<span class="span1">Na osnovu rezultata cjelokupnog dokaznog postupka, cijeneći sve provedene dokaze, kako pojedinačno tako i u uzajamnoj povezanosti i u odnosu na odbranu okrivljenog, sud je utvrdio činjenično stanje bliže opisano u izreci presude. Krivično pravno ocenjujući ovako utvrđeno činjenično stanje sud je našao da je okrivljeni D. M. izvršio krivično djelo nasilje u porodici ili porodičnoj zajednici iz čl. 220. st. 3 u vezi st. 1. KZ-a.</span>
</p>
<p>&nbsp;</p>
<p>
<span class="span1">Činjenično stanje sud je utvrdio analizom odbrane okrivljenog, i  na osnovu  činjenica koje proizilaze iz iskaza svjedoka oštećene, a koja izjava oštećene je potkrijepljena provedenim dokazima i to </span><span class="span1">izveštajem ljekara specijaliste JZU Opšte bolnice Kotor br. 2904 od 20.09.2017 godine i </span><span class="span1">nalazom i mišljenjem vještaka medicinske struke, a koje dokaze je sud i prihvatio.  </span>
</p>
<p>
<span class="span1">Naime, okrivljeni je u svojoj odbrani prvobitno negirao krivično djelo, koje mu je  stavljeno na teret optužbom, da bi naknadno dajući svoju odbranu na glavnom pretresu naveo da  je bio pod uticajem alkohola, da nije znao što je uradio I da je kasnije razgovarao sa oštećenom koja mu je rekla da ju je udario, a da on njoj vjeruje I da priznaje krivično djelo. </span>
</p>
<p>&nbsp;</p>
<p>
<span class="span1">Okrivljeni se dakle, kako to proizilazi iz njegove cjelokupne odbrane  kritičnog dogadjaja slabo sjećao medjutim sud je nesumnjivo utvrdio da je isti počinio predmetno krivično djelo  jer činjenično stanje bliže navedeno u dispozitivu presude proizilazi iz  iskaza svjedoka oštećene M.D. te materijalnih dokaza kojima se njezin iskaz potvrdjuje odnosno iskaz iste potvrdjen je činjenicama koje proizilaze iz izvještaja ljekara spec. JZU Opšte bolnice Kotor br.29o4 od 2o.o9.2ol7. godine,  kao I onim činjenicama koje proizilaze iz nalaza I mišljenja sudskog vještaka medicinske struke dr Krsta Nikolića.  </span>
</p>
<p>&nbsp;</p>
<p>
<span class="span1">Naime, iz iskaza svjedoka  oštećene   M. D. sud je utvrdio da je okrivljeni kritične prilike pričao nepovezano zbog čega je zaključila da je pod dejstvom alkohola, da je od nje prvo tražio da mu donese bocu rakije, a zatim novac, da je ona odbila da mu da bocu rakije i da mu je rekla da nema novca, i da je isti nakon toga uzeo njenu torbu i preturao po istoj tražeći novac, a nakon što je  vidio da u njenoj torbi nema novca, da joj je zadao udarac pesnicom u predjelu glave- nosa, od kojeg udarca je pala na pod, da bi nakon što je uspjela da ustane sama, okrivljeni uhvatio sa obije ruke za ramena i uputio joj prijetnje “Prebiću te, nečeš više izlaziti iz kuće, ako me prijaviš policiji poslaću ti nekog druga iz BIH da učini štetu tebi i tvom djetetu”. Dalje je  sud takodje utvrdio  da je oštećena  nakon toga pošla kod drugarice M., da je sa istom pošla u hitnu pomoć, a nakon toga i u Opštu bolnicu Kotor, gdje su joj konstatovane povrede, kao I da okrivljeni inače pije Xalol koji mješa sa alkoholom.</span>
</p>
<p>&nbsp;</p>
<p>
<span class="span1">Sud je prihvatio iskaz svjedoka ošt. M.D., jer je bio jasan, detaljan I kao takav  ubjedljiv za sud a da je kritične prilike oštećena zadobila  povredu bliže navedenu  u dispozitivu presude, sud je utvrdio iz izvještaja ljekara spec. JZU Opšte bolnice Kotor br. 29o4 od 2o.o9.2ol7. godine. Sud je u potpunosti prihvatio izvještaj JZU Opšte bolnice Kotor a s obzirom da je taj izvještaj izdat od nadležne medicinske ustanove , na njega nije bilo primjedbi te sud nije imao razloga u isti da sumnja.</span>
</p>
<p>&nbsp;</p>
<p>
<span class="span1">Kvalifikaciju povrede koju je zadobila oštećena kao I mehanizam nanošenja iste, sud je utvrdio  na osnovu nalaza I mišljenja sudskog vještaka medicinske dr Krsta Nikolića </span><span class="span1">iz kojeg proizilazi da je oštećena zadobila </span><span class="span1">prelom nosnih kostiju sa dislokacijom, tj. sa pomjeranjem prelomljenih koštanih odlomaka, koja povreda predstavlja u vrijeme nanošenja tešku tjelesnu povredu, i  da je ista posledica dejstva</span><span class="span1"> </span><span class="span1">tupine aktivno zamahnutog mehaničkog oruđa, u šta bi spadalo: stisnuta pesnica i slično, </span><span class="span1">čime  se u  potpunosti potvrdjuje iskaz oštećene u dijelu  kada navodi na koji način je zadobila navedenu povredu.</span>
</p>
<p>&nbsp;</p>
<p>
<span class="span1">Sud je prihvatio nalaz I mišljenje sudskog vještaka  medicinske struke dr Krsta Nikolića I isti je ocijenjen kao nalaz koji je dat u skladu sa pravilima struke I nauke jer je sudski vještak na osnovu medicinske dokumentacije oštećene kvalifikovao tjelesnu povredu koju je ista zadobila I naveo mehanizam nanošenja te povrede čime je u potpunosti odgovorio na postavljeni mu zadatak , a na koji nalaz I mišljenje nije bilo primjedbi. </span>
</p>
<p>&nbsp;</p>
<p>
<span class="span1">Sud je  cijenio odbranu okrivljenog da je kritične prilike bio pod uticajem alkohola što proizilazi iz iskaza oštećene, medjutim  navedeno nije uticalo na drugačiju odluku suda jer je okrivljeni sam sebe doveo u navedeno stanje.</span>
</p>
<p>&nbsp;</p>
<p>
<span class="span1">Imajući u vidu sve gore navedeno, sud je na nesumnjiv način utvrdio da je okrivljeni  na način kako je to predstavljeno dispozitivom presude svojim radnjama ostvario sva bitna obilježja bića krivičnog djela nasilje u porodici ili u porodičnoj zajednici  iz čl. 22o. st .3. u vezi st.l. KZ CG. </span>
</p>
<p>&nbsp;</p>
<p>
<span class="span1">Cijeneći psihički odnos okrivljenog </span><span class="span1">D.M. </span><span class="span1">prema izvršenom  krivičnom djelu, sud je našao da je okrivljeni postupao sa umišljajem, da je bio svjestan da vršenjem nasilja prema oštećenoj  M.D., odnosno fizičkim napadom na istu, na način bliže opisan i izreci presude, vrši grubo nasilje prema članu svoje porodične zajednice - svoje vanbračne supruge </span><span class="span1">i time narušava njen tjelesni i duševni integritet, usled čega je oštećena zadobila tešku tjelesnu povredu,</span><span class="span1"> što je u konkretnom slučaju okr i htio,</span><span class="span1"> </span><span class="span1">čime su se u njegovim radnjama pored objektivnih stekli i svi subjektivni elementi bića krivičnog djela </span><span class="span1">nasilje u porodici ili u porodičnoj zajednici iz člana 220 stav 3 u vezi st. 1 Krivičnog zakonika CG, pa ga je sud oglasio krivim za isto.</span>
</p>
<p>&nbsp;</p>
<p>
<span class="span1">Prilikom odluke o vrsti i visini krivične sankcije kod okrivljenog sud je  u smislu čl. 42 KZ-a, cijenio sve okolnosti značajne za odmjeravanje kazne koje utiču da kazna bude manja ili veća, dakle sve olakšavajuće I otežavajuće okolnosti pa je sud a kako za okrivljenog nije pribavljen izvod iz KE do okončanja glavnog pretresa a prema mjestu rođenja koje se nalazi u inostranstvu -BIH , istom  shodno načelu ne bis in idem kao olakšavajuću okolnost uzeo u obzir  njegovu raniju neosuđivanost,   te je kao olakšavajuća okolnost cijenjen i lični stav oštećene koja se nije pridružila krivičnom gonjenju I nije postavila imovinskopravni zahtjev, koje okolnosti je sud sve ukupno </span><span class="span1">cijenio kao naročito olakšavajuće okolnosti u smislu odredbe čl. 45. st .l. tačka 3. KZ-a,  a kako otežavajućih okolnosti sud nije našao, istome je  kaznu ublažio  shodno odredbi čl. 46. st .l. tačka 4. KZ-a,  te mu je izrekao kaznu zatvora u trajanju od četiri mjeseca,  jer je ocijenio da se I ublaženom kaznom kod okrivljenog može postići svrha kažnjavanja, </span><span class="span1">u  koju kaznu mu se shodno odredbi čl. 51. KZ-a, uračunava vrijeme  koje je isti proveo u pritvoru , a koji mu se računa počev od  dana, 2o.o9.2ol7. godine od o4,3o časova i dalje.  </span>
</p>
<p>&nbsp;</p>
<p>
<span class="span1">Sud je našao da će se na navedeni način na okrivljenog u dovoljnoj mjeri uticati da ubuduće ne vrše krivična djela te da će se na taj način ostvariti svrha kažnjavanja iz člana 32 KZ, u okviru opšte svrhe propisivanja i izricanja krivičnih sankcija iz člana 4 st. 2 KZ-a te da je izrečena krivična sankcija adekvatna ličnosti okrivljenog, težini učinjenog krivičnog djela za koje je oglašen krivim i okolnostima pod kojima je isto učinjeno.</span>
</p>
<p>&nbsp;</p>
<p>
<span class="span1">S obzirom na navedeno, sud je primjenom naprijed navedene krivično-pravne odredbe, te odredbi čl. 4, 5, 13, 15, 32, 33, 36, 42, 45 st.1 tačka 3, 46 st. 1 tačka 4 i čl. 51 KZ-a i odredbi čl. 226, 227 st.2, 229, 368 i 374 ZKP-a, odlučio kao u izreci.</span>
</p>
<p>&nbsp;</p>
<p>
<span class="span1">Sud je obavezao okrivljenog na isplatu troškova krivičnog postupka - sudskog paušala, </span><span class="span1">a imajući u vidu imovinske prilike istog te složenost i trajanje postupka, </span><span class="span1">dok će se o troškovima branioca po službenoj dužnosti i troškovima sudskog vještaka med.struke odlučiti posebnim rješenjem.</span>
</p>
<p>&nbsp;</p>
<p>
<span class="span1">Na prednjim razlozima sud je zasnovao svoju odluku.</span><span class="span1"></span><span class="span1">     </span>
</p>
<p>&nbsp;</p>
<p>
<span class="span1"></span><span class="span1"></span><span class="span1"></span><span class="span1">     OSNOVNI SUD U KOTORU</span>
</p>
<p>
<span class="span1"></span><span class="span1"></span><span class="span1"></span><span class="span1">      Dana, 03.11.2017. godine</span>
</p>
<p>&nbsp;</p>
<p>
<span class="span1">Zapisničar</span><span class="span1"></span><span class="span1">                                                                        S U D I J A</span>
</p>
<p>
<span class="span1">Jadranka Golub</span><span class="span1"></span><span class="span1">                                                         Sanja Čakanović </span>
</p>
<p>&nbsp;</p>
<p>
<span class="span1">PRAVNA POUKA:Protiv ove presude ima se pravo žalbe u roku od 8 dana od dana prijema iste, Višem sudu u Podgorici, a preko ovog suda.</span>
</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.9840278in 0.7875in 0.9840278in 1.18125in;}
.p1{text-align:center;hyphenate:auto;font-family:Calibri;font-size:11pt;}
.p2{text-align:end;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:justify;hyphenate:auto;font-family:Arial;font-size:12pt;}
.p5{text-indent:0.5in;text-align:justify;hyphenate:auto;font-family:Arial;font-size:12pt;}
.p6{text-align:start;hyphenate:auto;font-family:Arial;font-size:12pt;}
.p7{margin-bottom:0.1388889in;text-align:start;hyphenate:auto;font-family:Calibri;font-size:11pt;}
.p8{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
</style>
<meta content="lidija.maros" name="author">
</head>
<body class="b1 b2">
<p class="p1">
<!--Image link to '0.png' can be here-->
</p>
<p class="p2"></p>
<p class="p2"></p>
<p class="p2">
<span>Posl.br.K. 372/12/12                                                                                                                                                             </span>
</p>
<p class="p3">
<span>U IME CRNE GORE!</span>
</p>
<p class="p4"></p>
<p class="p4">
<span>	Osnovni sud u Kotoru, kao nadležni prvostepeni krivični sud, po sudiji Momirki Marović kao sudiji pojedincu, uz učešće zapisničara Ana-Marije Petković, u predmetu protiv okrivljenog B. I., zbog krivičnog djela napad na službeno lice u vršenju službene dužnosti iz čl. 376 st.3. u vezi st.2. Krivičnog zakonika, koji se vodi po optužnom predlogu ODT Kotor, Kt. br. 294/12 od 27.09.2012 godine, nakon održanog glavnog i javnog pretresa dana 28.11.2012 godine u prisustvu zamjenika ODT Kotor Tanje Čolan, branioca okrivljenog advokata S.Lj. i oštećenog N.M. a u odsustvu uredno pozvanog okrivljenog, koji je prethodno ispitan, shodno članu 457. ZKP, donio je i javno objavio istog dana sledeću:</span>
</p>
<p class="p3"></p>
<p class="p3">
<span>P R E S U D U</span>
</p>
<p class="p3"></p>
<p class="p4">
<span>	Okrivljeni B. I. od oca S. i majke T. rođene V. rođen ... godine u A. K. stalno nastanjen u državljanin R.F. državni službenik, neoženjen, bez djece, sa završenom VSS, srednjeg imovnog stanja, protiv koga se ne vodi postupak za drugo krivično djelo</span>
</p>
<p class="p4"></p>
<p class="p4">
<span>	Kriv je</span>
</p>
<p class="p5">
<span>                                                   Što je</span>
</p>
<p class="p5"></p>
<p class="p4">
<span>      Dana 11.06.2012. godine oko 20:30 časova u K., S. napao službeno lice u vršenju službene dužnosti i to OPS UP PI K. oštećenog N.M. koje lice je vršilo poslove javne bezbjednosti, na način što je oštećenog Novakovića pošto mu je isti ustao da ga propusti pri izlasku iz službenog vozila UP kojim su ga dovezli do kuće, s obzriom da se prethodno nedolično ponašao u Starom gradu u K. udario pesnicama u predjelu grudi, od kojeg udarca je ošt. Novaković pao, a okrivljeni pobjegao, nakon čega su ga službenici UP i to N.M. i oštećeni N. službenim vozilom odvezli do stanice policije, stavivši mu sredstva za vezivanje na ruke, a u kojem vozilu je okrivljeni udarao glavom o staklo, polomivši pri tom isto, a ošt. Novakovića ugrizao jednom za ruku, dva puta u predjelu stomaka, te ga udarao glavom dok je ovaj pokušavao da ga smiri, a koje prilike mu je nanio lake tjelesne povrjede u vidu krvnog podliva kože u predjelu lijevog lakta promjera 7x3cm s mnogobrojnim tačkastim oglujotinama kože u predjelu lijevog lakta, trakastog krvni podliv kože u predjelu spoljašnje strane lijeve podlaktice poromjera 11x3cm, nagnječno - razderne rane u predjelu korjena palca desne šake, krvnog podliva kože sa otokom u predjelu prednje strane desne šake i prednje strane desnog zgloba ručja, otoka u lijevom potiljačno tjemenom predjelu promjera 3x3cm, trakastog crvenila kože u predjelu dojke promjera 7x2cm, crvenila kože u predjelu grudne kosti ovalnog oblika promjera 3x2cm, trakastog crvenila kože u predjelu zadnje strane grudnog koša promjera 6x2cm, crvenila kože u središnjem predjelu prednjeg trbušnog zida promjera 2x2cm, crvenila kože u predjelu lijeve polovine trbušnog zida ovalnog oblika promjera 4x2cm i trakastog crvenila kože u predjelu spoljašnje strane lijeve nadlaktice promjera 7x4cm, nakon čega je pošto je priveden u službene prostorije PI Kotor pokušao da napusti mjesto na kom je ostavljen, potrčavši uz stepenište na koje se sapleo, nakon čega mu je prišao ošt. R.V., kojeg je ugrizao u predjelu noge, pri čemu je okrivljeni bio uračunljiv i svjestan svog djela i njegove zabranjenosti,  pa je na to pristao</span>
</p>
<p class="p4"></p>
<p class="p4">
<span>             - Čime je izvršio krivično djelo napada na službeno lice u vršenju službene dužnosti  iz čl. 376. st. 3. u vezi  st. 2. Krivičnog zakonika </span>
</p>
<p class="p4"></p>
<p class="p4">
<span>	Pa mu sud na osnovu naprijed navedene krivičnopravne odredbe i čl. 3, 5, 8, 13, 15, 36, 42, 45,46, 52, 53. i 54. KZ i čl. 368. i 374 ZKP  i z r i č e</span>
</p>
<p class="p3"></p>
<p class="p3">
<span>USLOVNU OSUDU</span>
</p>
<p class="p3"></p>
<p class="p4">
<span>	Kojom utvrđuje kaznu zatvora u trajanju od četiri mjeseca i istovremeno određuje da se kazna neće izvršiti ukoliko okrivljeni za vrijeme od jedne godine, od dana pravosnažnosti presude ne učini novo krivično djelo.</span>
</p>
<p class="p4"></p>
<p class="p4">
<span>	Dužan je okrivljeni na ime troškova krivičnog postupka uplatiti iznos od 49,50 eura i na ime sudskog paušala iznos od 50,00 eura u roku od tri mjeseca od dana pravosnažnosti presude, na žiro račun Osnovnog suda Kotor br. 832-16-52 i dokaz o uplati dostaviti ovom sudu s pozivom na br. K. 372/12/12.</span>
</p>
<p class="p4">
<span> </span>
</p>
<p class="p4">
<span>	Oštećeni Novaković Marko se sa imovinsko pravnim zahtjevom upućuje na parnicu. </span>
</p>
<p class="p3">
<span>O b r a z l o ž e n j e</span>
</p>
<p class="p3"></p>
<p class="p4">
<span>	ODT Kotor aktom Kt. br. 294/12 od 27.09.2012 godine, optužio je Bu.I. zbog krivičnog djela napad na službeno lice u vršenju službene dužnosti iz čl. 376 st.3. u vezi st.2. Krivičnog zakonika.</span>
</p>
<p class="p4"></p>
<p class="p5">
<span>Glavni pretres je shodno čl. 457 ZKP-a održao u odsustvu uredno pozvanog okrivljeng, koji je pretodho ispitan, a njegovo prisustvo nije bilo nužno. Branilac okrivljenog je obavjestio sud da je njegov branjenik primio poziv ali da nije u mogućnosti da pristupi u Sud zbog troškova, obzirom da je stalno nastanjen u M. te da je saglasan da se pretres održi u njegovom odsustvu.</span>
</p>
<p class="p5"></p>
<p class="p4">
<span>	Okrivljeni Butov Ivan je u svojoj odbrani na zapisnik pred ODT Kotor naveo da je kritičnog dana u popodnevnim časovima tj. oko 13,00 časova, otišao u Stari grad u K. da kupi neku garderobu, a onda je otišao u ugostiteljski objekat u kom je boravio nekoliko sati, gdje je pio pivo i sjedao kad su došla dva policajca koja su mu prišla i pozvala ga da podje sa njima. Nije razumio zašto ga ta lice vode i našao se u situaciji koja je za njega bila zastrašujuća jer su mu policajci stavili sredstva za vezivanje. Sjeli su ga u policijsko vozilo, nije vidio kuda ga vode, a vidio je da se iza policijskog vozila u kojem se on nalazio, kreće još jedno vozilo takodje policijsko, pa je mislio da ti policajci provjeravaju ove koji su njega vodili, zbog čega je počeo da viče da bi ga oni čuli jer ih je vidio kao svoju poslednju šansu obzirom da je slušao strašne priče o policiji u Rusiji, pa je stvorio mišljenje da policajac može i da ubije čovjeka. Počeo je da lupa glavom o vozilu a sve u panici gdje ga to ova lica vode, nakon čega su oni počeli da viču na njega, ali ih on nije razumio jer je bio u panici i alkoholisanom stanju i zadali su mu nekoliko udaraca. Smatra je da nema razloga što su ga poveli, jer je mirno sjedao u ugosititeljskom objektu i nije imao predstavu da je neko zbog njegovog ponašanja mogao pozvati policiju. Nakon što je izveden ispred vozila, tim policajcima koji su bili sa njim u vozilu priključila su se još dva policajca i sva četvorica su mu zadavli udarce ispred objekta za koji je kasnije saznao da je polcijska stanica, da bi ga nakon toga uveli u polcijskou stanicu iz koje je on pokušao da pobjegne, jer nije znao da se radi o policijskoj stanici i tamo je zadobio od strane policije još nekoliko udaraca. Objasnio je da prilikom dolaska policije u ugostiteljski objekat u Starom gradu  on po sebi nije imao nikakvih povreda, da misli da su mu sredstva za vezivanje službenici policije stavili u vozilu, a da je siguran da ih je imao kad je izašao iz vozila. Dalje je objasnio da ga službenici policije nijesu dovozili do Stoliva, odnosno do njegove kuće, a da su ga možda i vozili do Stoliva s tim da sigurno nijesu ga doveli do kuće, a imao je osjećaj da ga oni ne razumiju kad je zahtjevao da ga voze u S. Naveo je da nije siguran da li su u vozilu sa njim bila dva ili tri policajca, da zna da je pored njega na sjedištu sjedao jedan policajac, vjerovatno da bi ga smirio. Dalje je naveo da je zadobio povrede od policiajaca, da su ga vjerovatno pokušali obuzdati te da pretpostavlja da su mu povrede na bradi odatle jer tu povredu nije mogao dobiti prilikom trzaja glavom i udara o policijsko vozilo, kao ni povredu po koljenima koju je vjerovatno zadobio prilikom pada, s tim što se ne sjeća ni da je pao. Smatra da mu povrede od strane policije nijesu nanešene namjerno, jer je pokušavao da bježi iz straha od lica koja su ga privodila, a oni su vjerovatno mislili da je kriminalac, pa su pokušali da ga smire, zadrže i tako su ga povrijedili. Naveo je da ne zna odakle povrede službenim licima, da ih on nije udarao rukama, jer su mu ruke bile vezane, da je moguće da ih je ugrizao ili udario dok se otimao da mu ne stave sredstva vezivanja i pokušavao da se otrgne od lica za koje je sumnjao da su policajci. Dalje je naveo da je pružao otpor, da je možda tako nekoga povrijedio ali namjerno nije nikoga udarao. </span>
</p>
<p class="p4"></p>
<p class="p4">
<span>          Sud je u dokaznom postupku radi utvrđivanja činjeničnog stanja i krivice okrivljenog proveo sledeće dokaze: saslušao svjedoka B.N. i oštećenog N.m. na saglasan predlog stranaka pročitao iskaz svjedoka S.D., nalaz i mišljenje vještaka medicinske struke Dr. K.N. od 28.06.2012 godine, pročitao izvještaj ljekara jedinice za hitnu pomoć u K. na ime M.N. izvještaj ljekara jedinice za hitnu pomoć u K. na ime R. V. od 12.06.2012 godine, izvještaj ljekara za hitnu pomoć u K. od 13.06.2012 godine i izvještaj ljekara specijaliste Opšte bolnice K.</span>
</p>
<p class="p4"></p>
<p class="p5">
<span>Branilac okrivljenog advokat S. Lj. je predložio da se u dopuni dokaznog postupka izvrši uvid u medicinsku dokumentaciju za okrivljenog izdatu u M. i u B. a kao dokaz da je i okrivljeni krtične prilike zadobio povredu bubne opne, koji predlog sud nije prihvatio smatrajući da je činjenično stanje dovoljno rasvijetljeno, a tim prije kada se uuzme u obzir da ova dokumentacija potiče od 26.6.2012 godine od kada je isti bio hospitalizivan, dakle 15 dana nakon djela koje mu se stavlja na teret. </span>
</p>
<p class="p4"></p>
<p class="p4">
<span>	Oštećeni-svjedok N.M. je izjavio da je kritičnog dana bio u patroli sa kolegom N.B., kada su negdje ko 20 ili 21 čas dobili poziv iz dežurne službe i upućeni su u Satri grad u jedan od ugostiteljskih objekata u kojem, je kako im je rečeno, pijani gost pravio nered. Po dolasku u taj ugostiteljski objekat vlasnik istog ih je obavjestio da se jedno lice ponaša nedolično, ali da ne želi da podnosi prijavu protiv njega, već da traži da se to lice samo udalji iz njegovog objekta. Tada su konstatovali da jedan mladić pomjera stolove, postolje za suncobrane i istog su odeli iz tog ugostiteljskog objekta. Uputili su ga da ide svojoj kući, medjutim kada su došli do Rive taj mladić je prišao taksisti i počeo da viče na njega pa su oni, da ne bi došlo, do novog incidenta, odlučili da ha ovezu kući. Radilo se o ruskom državljaninu koji je slabo govorio naš jezik ali su nekako uspjeli da se sporazumiju i rekao im je da ga trebaju povesti u Stoliv. Dolaskom u Stoliv taj mladić nije htio da im kaže gdje živi, pa su mu oni nasumično stali. Objasnio je da je sjedao na mjestu suvozača, da je taj mladić sjedao pozadi, pa kad su stali, izašao je iz vozila i krenuo da otvori vrata i podigao svoje sjedište da bi mladić izašao, medjutim on ga je bez ikakvog povoda udario pesnicama u predjelu grudi, od kojeg udarca je pao s obzriom da isti nije očekivao. Nakon toga taj mladić je počeo da bježi, a onda se u jednom trenutku zautsavio, nešto se izvinjavao, pa su ga on i kolega uspjeli uvesti u službeno vozilo i to nakon što su mu na ruke stavili sredstva za vezivanje. Tokom vožnje do S. to lice je u početku bilo mirno, a zatim je pričao da trenira boks, izauzimajući položaj rukama kao da će da se tuče, što je njima u tom trenutku bilo čak i smješno. Nakon što su to lice sa vezanim rukama smjestili i polcijsko vozilo, isti je počeo da se ponaša histerično, odnosno da udara glavom o staklo koje se razbilo. Pokušao je da ga smiri ali je u tome slabo uspjeva. Nakon što je razbio staklo, pokušao je zadržati mladića odnosno spustiti mu glavu, ali ga je isti ujeo više puta i to u predjelu šake, stomaka i to dva puta, te ga udario glavom pokušavajući da se otrgne od njega. Po dolasku u stanicu policije, lice koje su priveli sa vezanim rukama su ostavili na klupi ispred prijavnice i bio je miran nekih 5 minuta nakon čega je ustao i potrčao stepeništem koje se nalazi pored prijavnice, a za niim je potrčao njegov kolega R. čuo je vrisak kolege R. To lice je so bzriom da je bilo u alkoholisanom stanju spotaklo i palo na stepeništu, nakon čega mu je prišao njegov kolega R. i on ga je tada, kako je čuo, ujeo za nogu. Nije vidio kad je to lice ujelo R. za nogu, nego je čuo vrisak kolege i on mu je tada rekao da ge je privedeno lice ugrizlo. Objasnio je da je prijavljeni zadobio povrede samopovrjedjivanjem i to udarajući glavom o staklo vozila koje je i razbio, padom na stepeništu, dok je pokušavao da pobjegne pored prijavne službe. Naveo je da ne zna da li se to lice povrijedilo u šumi kada je pobjegao nakon što ga je udario u Stolivu a on ga je samo pokušao smiriti odnosno obuzdati. U pokušaju da ga spriječi da se povrijedjuje odnosno udara glavom po vozilu, zadobio je povrede. Pridružio se krivičnom gonjenju i postavio imovinskopravni zahtjev. Na glavnom pretresu je dodao i da okrivljeni nije znao da priča naš jezik, ali da su uspjeli sa njim da se sporazumiju, na način što su malo pričali na ruskom, a koristeći se i našim jezikom.</span>
</p>
<p class="p4"></p>
<p class="p4">
<span>	Svjedok B.N. je izjavio daje kritičnog dana bio u patroli sa kolegom Novaković Markom, da su iz dežurne službe obavješteni da neko lice u ugostiteljskom objektu H. nedolično ponaša, pa su se uputili u taj ugostiteljski objekat. Vlasnik im je pokazao to lice, koje je bilo u vidno alkoholisanom stanju, i rekao im da isti pravi nered i da ga sklone. To lice je, kad su oni stigli u olakl, nešto vikaolo samo sa sobom, dizalo postolja za suncobrane, pa su ga on i njegov kolega N., odveli iz ugostiteljskog objekta. Na Rivi je to lice zahtjevalo da ide taksijem, a oni su rekli da će ga oni odvesti kući, kako bi bili sigurni da se neće vratiti u neki od ugostiteljskih objekata, a i s obzirom da je odmah počeo da viče na taksistu, pa su se plašili da ne napravi još neki incident. To lice je govorilo ruski jezik i reklo im je da živi u S. pa su ga službenim vozilom odvezli do tamo. Kada je izlazio iz vozila to lice je njegovog kolegu, ovjde oštećenog, koji je ustao da bi ga propustio da izadje, jer je vozilo imalo troje vrata, bez ikakvog osnova udario. Od tog udarca oštećeni je pao, a to lice se popelo na jedan proplanak iznad puta, nešto vikalo a oni su uspjeli da ga nakon toga smjeste  u službeno vozilo i to nakon što su mu stavili sredstva za vezivanje na ruke. Lice su sproveli u stanicu policije iz razloga jer je udarilo oštećenog, a za vrijeme dok su išli od Stoliva ka stanici policije, to lice je udaralo glavom po unutrašnjosti vozila, uspjelo je da razbije staklo a oštećeni koji je sjedao pored njega nije uspio da ga smiri. Za vrijeme dok su bili u vozilu, to lice je pominjalo rusku mafiju, pričao je da će ubiti, zaklati, a na koje riječi nije ni obraćao pažnju, s obzirom da je žurio da što prije stigne do stanice policije. U stanici policije lice je bilo vezano sa rukama na ledjima, sjedalo je na jednoj klupi i u jednom trenutku je ustao i krenuo stepeništem pored prijavne službe, na kojem stepeništu je bio Veselin Raičević, njihov kolega, kojeg je udario ramenom i misli da ga je ujeo za nogu. Na glavom pretresu je dodao i da se on ne može više sjetiti da li je okrviljeni pričao srpski, odnosno crnogorski jezik, i da je on u Osnovnoj školi učio ruski jezik, da se kritične prilike sporazumjevao sa okrivljenim ali ne zna da li pomalo na ruski, a pomalo na naš jezik, a nijesu mnogo pričali.</span>
</p>
<p class="p4"></p>
<p class="p4">
<span>	Svjedok S. D. je izjavio da je jedan od sulvasnika ugostiteljskog objekta snek bara H. u Starom gradu u K., da je kritičnog dana primijetio da se jedan od gostiju ponaša čudno, da ga je konobar tada obavjestio da je to lice već duže u objektu, da konzumira alkohol, da pomjera stalak za suncobran, podiže ga iznad glave i bori se sa zamišljenim protivnikom i slično. Dk je on bio u objektu uvjerio se da se to lice stvarno tako ponaša, pa je zbog ranijih neprijatnih iskustava sa gostima pozvao policiju tražeći od njih da reaguju. Ubrzo nakon njegovog poziva a lice mjesta stigla su dva službenika policije, te su to lice uz kraću raspravu odveli Nije vidio što se dalje desilo.</span>
</p>
<p class="p4"></p>
<p class="p4">
<span>	Iz izvještaja ljekara jedinice za hitnu pomoć u K. od 12.06.2012 godijne proizilazi da se u tu zdratsvenu ustanovu radi ukazivanja ljekarske pomoći javio R.V.ovlašćeni polciijski službenik, kojom prilikom su konstatovane povrede.</span>
</p>
<p class="p5"></p>
<p class="p5">
<span>Iz izvještaja ljekara jedinice za hitnu pomoć u K. od 12.06.2012 godijne proizilazi da se u tu zdratsvenu ustanovu radi ukazivanja ljekarske pomoći javio ošrtećeni N.M. ovlašćeni polciijski službenik, radi zadobijenih tjelesnih povreda, kojom prilikom su konstatovane povrede.</span>
</p>
<p class="p5"></p>
<p class="p5">
<span>Iz izvještaja ljekara jedinice za HMP u K. od 13.06.2012 godine od 01,03 časa proizilazi da je okrivljeni u tu ustanovu doveden u pratnji policijskog službenika radi ukazivanja ljekarske pomoći zbog zadobijenih tjelesnih povreda, da su mu tom prilikom konstatovane zadobijene povrede.</span>
</p>
<p class="p5"></p>
<p class="p4">
<span>	Iz izvještaja ljekara specijaliste JZU Opšte bolnice K. od 13.06.2012 godine je utvrdjeno da je okrivljeni u pratnji dva službena lica došao u tu zdrastvenu ustanovu radi ukazivanja ljekarske pomoći te je tom prilikom konstatovano da otoskopskilievo ne uočava se perforacija budbne opne, da se na koži lica i glave uočavaju manje contuzione povrede te da je na koži brade stavljen šav od ordinirajućeg ljekara hitne službe. Okrivljenom je prepisana odgovarajuća terpaija i postavljena dijagnoza.</span>
</p>
<p class="p4"></p>
<p class="p4">
<span>	Na osnovu nalaza i mišljenja vještaka iz oblasti sudske medicine Dr K. N. od 28.06.2012 godine je utvrdjeno da je N.M. kritične prilike zadobio sledeće tjelesne povrede: krvni podliv kože u predjelu lijevog lakta promjera 7x3 cm, sa mnogobrojnim tačkastim oguljotinama kože u predjelu lijevog lakta, trakasti krvni podliv kože u predjelu spošašne strane lijeve podlaktice ipromjera 11x3 cm, nagnječno-razderna rana u predjelu korijena palca desne šake i krivni podliv kože sa otokom u predjelu prednje strane desne šake i prednje strane desnog zgloba ručja, a koje povrede predstavljaju u vrijeme nanošenja procjenjene kako pojedinačno, tako i u svom ukupnom djelovanju laku tjelesnu povredu. Vještak je objasnio da je krvni podliv kože u predjelu lijevog lakta sa mnogobrojnim tačkastim oguljotinama kože u predjelu lijevog lakta nastao usled pada oštećenog i njegovog kontakta sa podlogom, dok su ostale povrede koje je zadobio oštećeni nastale dejstvom tupine aktivno zamahnutog orudja u šta bi spadalo: stisnuta pesnica, noga i slično. Vještak je dalje naveo da je oštećeni osim napred anvedenih povreda kritične prilike zadobio i otok u lijevom potiljačno tjemenom predjelu promjera 3x3 cm, trakasto crvenilo kože u predjelu desne dojke promjera 7x 2 cm, crvenilo kože u predjelu grudne kosti, ovalnog oblika promjera 3x2 cm, trakasto crvenilo kože u predjelu zadnje strane grudnog koša promjera 6x2 cm, crvenilo kože u središnjem predjelu prednjeg trbušnog zida promjera 2x2 cm, crvenilo kože u predjelu lijeve polovine trbušnog zida ovalnog oblika promjera 4x2 cm i trakasto crvenilo kože u predjelu spoljašne strane lijeve nadlaktice promjera 7x4 cm, a koji otok i koja crvenila sami za sebe ne prestavljaju tjelesnu povredu, te koji otok i koja crvenila su nanešena dejstvom tupine aktivno zamahnutog mehaničkog orudja, u šta bi spadalo: stisnuta pesnica, noga i slično. Vještak je naveo da kritične prilike Raičević Veselin nije zadobio tjelesnu povredu te da otisci zuba u predjelu prednje strane lijeve potkoljenice u donjoj trećini-iznad lijevog skočnog zgloba, promjera 4x4 cm, koji odgovaraju ljudskom ugrizu takvi kakvi su opisani u izvještaj ljekara jedinice za HMP u Kotoru od 12.06.2012 godine, ne predstavljaju tjelesnu povredu. </span>
</p>
<p class="p4">
<span>	 </span>
</p>
<p class="p4">
<span>	Cijeneći sve provedene dokaze pojedinačno i u uzajamnoj povezanosti, sud je utvrdio činjenično stanje opisano u izreci odluke. Krivičnopravno ocijenjujući utvrdjeno činjenično stanje, sud je našao da je okrivljeni B.I.učinio krivično djelo napad na službeno lice u vršenju službene dužnosti iz čl. 376 st.3. u vezi st.2. Krivičnog zakonika.</span>
</p>
<p class="p4">
<span> </span>
</p>
<p class="p4">
<span>	Sud je smatrao dokazanim da je okrivljeni učino krivično djelo koje mu je stavljeno na teret, a što proizilazi iz izjave oštećenog N.M.i izjave svjedoka N.B. koje izjave je sud prihvatio, jer su iste u saglasnosti medjusobno i sa  provedenim dokazima i to iskazom svjedoka S.D. i medicinskom dokumentacijom. Iz izjave saslušanih svjedoka i oštećenog proizilazi da se okrivljeni nedolično ponašao u lokalu zbog čega je svjedok S. pozvao policiju, nakon čega su na lice mjesta došli OPS UP I K. svjedok B. i oštećeni N.koji su odveli okrivljenog iz lokala, nakon čega su službenim vozilom odveli u Stoliv, gdje okrivljeni živi. Iz izjave svjedoka B.N. i oštećenog je utvrdjeno da je okrivljeni kad je izlazio iz vozila udario pesnicom u predjelu grudi oštećenog od kojeg udarca je oštećeni pao, a okrivljeni je počeo da bježi, medjutim uspjeli da ga smjeste u vozilo i na ruke su mu stavili sredstva za vezivanje nakon čega su okrivljenog odveli u stanicu polcije. Iz njihovih izjava je dalje utvrdjeno da je okrivljeni u toku ovžnje do stanice ponašao se histerično, da je lupao glavom o staklo koje je razbio, te da ga je oštećeni pokušao smiriti medjutim okrivljeni ga je više puta udario pokušavajući da se otrgne od njega. Izjave oštećenog i svjedoka B. su u saglasnosti sa medicinskom dokumentacijom iz koje je utvrdjeno koje povrede je oštećeni zadobio kritične prilike i sa nalazom i mišljenjem vještaka medicinske struke, koji nalaz je sud prihvatio kao jasan i stručan, a na koje stranke nijesu imale primjedbi, na osnovu kojeg je utvrđeno da je oštećeni N. kritične prilike zadobio povrede bliže opisane u izreci, iz kojeg proizilazi da je povrede u vidu krvnog podliva u predjelu lijevog lakta sa mnogobrojnim tačkastim oguljotinama kože u predjelu lijevog lakta oštećeni zadobio usled pada i kontakta sa podlogom te da je ostale povrede zadobio dejstvom tupine aktivno zamahnutog mehaničkog orudja u šta bi spadalo stisunuta pesnica, noga i slično. </span>
</p>
<p class="p4"></p>
<p class="p4">
<span>	Okrivljeni je u svojoj odbrani naveo da je sjedao u ugostiteljskom objektu kritičng dana, da je pio pivo i da je onda došla policija i pozvala ga da podje sa njima, da se našao u zastrašujućoj situaciji jer su mu policajaci stavili sredstva za vezivanje te da nije bilo razloga da ga privode, jer je prethodno mirno sjedao u lokalu. Odbranu okrivljenog u ovom djelu da je mirno sjedao u lolalu, sud nije prihvatio jer je ista u suprotnosti sa izjavom svjedoka S. koju je sud prihvatio, jednog od suvlasnika lokala, iz koje proizilazi da se okrivljeni kritične prilike čudno ponašao, da je pomjerao stalak za suncobran, da ga je podizao iznad glave i borio se sa zamišljenim poritvnikom i sl, da je gurao stolice, zbog čega je i pozvao policiju tražeći od njih da reaguju. Takođe sud nije prihvatio navod odbrane okrivljenom da su mu sredstva za vezivanje stavljena u lokalu, jer iz izjave svjedoka B. i oštećenog je  utvrđeno da su mu sredstva stavljena nakon što su ga uveli u vozilo, da ga odvedu do stanice polcije, nakon što je udario oštećenog kad su stali u S. i pokušao da pobjegne, a koje iskaze je sud prihavtio. Okrivljeni je u svojoj odbrani dalje naveo je u vozilu u panici vikao i udarao glavom po vozilu, da su mu policajci zadali u vozilu nekoliko udaraca, da su im se nakon što su stali pridružila još dva policijajca, da su ga sva četvorica udarala ispred objekta, za koji je kasnije saznao da se radi o polcijskoj stanici, da su ga uveli u polcijsku stanicu iz koje je on pokušao da pobjegne. odbranu okrivljenog da su ga policiajci udarali u vozilu, i da su im se kasnije pridružila još dva policajca i da su ga svo četvoro udarali, sud nije prihvatio jer je ista u suprotnosti sa izjavama oštećenog i svjedoka B. koji su tvrdili da su u vozilu pokušavali da smire okrivljenog koji se histerično ponašao i udarao glavom u staklo. Odbranu okrivljenog da policajcima nije mogao nanjeti povrede rukama jer je bio vezan, sud nije prihvatio jer iz izjave saslušanog svjedoka Bugarina i oštećenog je utvrdjeno da su okrivljenom stavili sredstva vezivanja nakon što je udario oštećenog i pobjegao nakon čega su ga smjestili u vozilo i stavili mu sredstva za vezivanje. Takodje sud nije prihvato odbranu okrivljenog da su ga policajci udarali jer je to u surpotnosti sa izjavom oštećenog i svjedoka B. Imajući u vidu sve naprijed navedeno, to sud nije mogao prihvatiti ovakvu odbranu orkivljenog jer je ista u suprotnosti sa iskazom svjedoka B. i oštećenog, a koje iskaze je sud prihvatio. Prednje iz razloga kada se uzme u obzir i sama odbrana okrivljenog koji  na početku davanja iste negira izvršenje djela, dok na kraju sam navodi da je moguće da je u panici udarao glavom po vozilu i da se ponašao histerično i da su ga policajci pokušali smiriti. Dakle, cjeneći ovakve razlike u odbrani samog okrivljenog u odnosu na iskaze oštećnog i svjedoka B., to sud smatra da je njegova odbrana usmjerena na izbjegavanje krivice.</span>
</p>
<p class="p4"></p>
<p class="p4">
<span>	Odbranu okrivljenog da je kritične večeri bio pod alkoholom, a što proizilazi i iz izjave saslušanih svjedoka i oštećenog, je po stanovištu suda bez uticaja na njegovu krivicu, jer sud smatra da je njegova svijest obuhvatala saznanje o mogućnosti da u takvom stanju može izvršiti krivično djelo. Dakle, za sud je nesporno da je okrivljeni sebe voljno doveo u alkoholisano stanje i da je bio svjestan da pod uticajem alkohola može učiniti krivično djelo , pa samim tim što je sebe doveo u alkoholisano stanje ,a nakon toga učinio krivično djelo. ne može koristiti kao pravdanje svojih radnji. Sud je tako našao da je okrivljeni postupao umišljajno, obzirom da je u vrijeme koje je prethodilo izvršenju krivičnog djela a prije upotrebe alkohola, bio svjestan da u takvom stanju može učiniti krivično djelo</span><span class="s1">, </span><span>pa samim tim što je doveo sebe u alkoholisano stanje, a nakon toga preduezo radnje bliže opisane u izreci prema OPSUP I K.N.M., to je pristao na izvršenje djela.</span>
</p>
<p class="p4"></p>
<p class="p4">
<span>	Odlučujući o vrsti i visini krivične sankcije koju okrivljenom treba izreći sud je imao u vidu da je za ovo krivično djelo u zakoniku propisana kazna zatvora od 6 mjeseci do 5 godina. Sud je okrivljenom izrekao uslovnu osudu kojom mu je utvrdio kaznu zatvora u trajanju od 4 mjeseca uz istovremeno odredjenje da se kazna neće izvršiti ukoliko okrivljeni za vrijeme od jedne godine od dana pravosnažnosti ne učini novo krivično djelo. Kao olakšavajuće okolnosti na strani okrivljenog sud je cijenio da  je okrivljeni mlado lice, koju okolnost je cijenio i kao naročito olakšavajuću okolnost, dok otežavajućih okolnosti nije bilo. Sud je smatrao da su se u konretnom slučaju stekli uslovi za izricanje uslovne osude, te da će se upozorenjem uz prijetnju kaznom dovoljno uticati na okrivljenog da ubuduće ne vrši ovakva i slična krivična djela.</span>
</p>
<p class="p4"></p>
<p class="p4">
<span class="s1">	</span><span>Imajući u vidu napred navedeno te primjenom čl. 3, 5, 8, 13, 15, 36, 42, 45, 46, 52, 53 i 54 KZ-a i čl. 368 i 374 ZKP-a, rješeno je kao u izreci.</span>
</p>
<p class="p6"></p>
<p class="p4">
<span>	Sud je okrivljenog obavezao  da na ime troškova postupka uplati iznos od 49,50 eura, koji troškovi se odnose na troškove vještačenja po vještaku medicinske struke,  kao i na ime sudskog paušala iznos od 50,00 eura, na žiro račun ovog suda broj 832-16-52 u roku od tri mjeseca od dana pravosnažnosti presude i da dokaz o uplati dostavi ovom sudu s pozivom na broj K. 372/12/12. Paušal je shodno čl. 226 stav 3 ZKP-a odredjen prema trajanju i složenosti postupka i imovnom stanju okrivljenog.</span>
</p>
<p class="p4">
<span>	Sud je oštećenog Novaković marka sa imovinsko pravnim zahtjevom, shodno čl. 236. stav 3.  ZKP-a, uputio na parnicu, budući da isti do okočanja glavnog pretresa nije određeno označio svoj zahtjev, ni podnio dokaze.</span>
</p>
<p class="p4">
<span> 	Na prednjim razlozima sud je zasnovao svoju odluku.	     </span>
</p>
<p class="p4"></p>
<p class="p4">
<span>  			     	      OSNOVNI SUD U KOTORU</span>
</p>
<p class="p4">
<span>				        Dana, 28.11.2012 godine</span>
</p>
<p class="p4"></p>
<p class="p4">
<span>	Zapisničar,		                                                          SUDIJA,</span>
</p>
<p class="p4">
<span>Ana Marija Petković s.r.		                                         Momirka Marović  s.r.</span>
</p>
<p class="p4"></p>
<p class="p4">
<span>	PRAVNA POUKA:Protiv ove presude ima se pravo žalbe u roku od 8 dana od dana prijema iste, Višem sudu u Podgorici, a preko ovog suda.</span>
</p>
<p class="p7"></p>
<p class="p8"></p>


</body>
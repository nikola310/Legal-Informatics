<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.37430555in 1.0833334in;}
.s1{text-decoration:underline;}
.p1{text-align:justify;hyphenate:auto;keep-with-next.within-page:always;font-family:Arial;font-size:12pt;}
.p2{text-align:start;hyphenate:auto;font-family:Times New Roman;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{text-align:center;hyphenate:auto;font-family:Arial;font-size:12pt;}
.p5{text-align:center;hyphenate:auto;keep-with-next.within-page:always;font-family:Arial;font-size:12pt;}
.p6{text-align:start;hyphenate:auto;font-family:Arial;font-size:12pt;}
.p7{text-indent:0.5in;text-align:justify;hyphenate:auto;font-family:Arial;font-size:12pt;}
</style>
<meta content="ivan.adamovic" name="author">
</head>
<body class="b1 b2">
<p class="p1">
<span>										</span><span class="s1">K. br. 112/10</span>
</p>
<p class="p2"></p>
<p class="p2"></p>
<p class="p2"></p>
<p class="p3"></p>
<p class="p4">
<span>U IME NARODA</span>
</p>
<p class="p4"></p>
<p class="p4"></p>
<p class="p3"></p>
<p class="p3">
<span>	OSNOVNI SUD U BIJELOM POLJU, kao krivični prvostepeni sud, u vijeću sastavljenom od sudije Ivana Adamovića, kao predsjednika vijeća, i sudija porotnika Vuka Kovijanića i Momira Kneževića, kao članova vijeća, uz učešće namještenika suda Draginje Bošković, kao zapisničara, rješavajući po optužnici Osnovnog državnog tužilaštva u Bijelom Polju, Kt. br. 819/08 od 30. 12. 2009. godine, podnijetoj protiv okrivljenog M.K.a, iz Podbišća, opština Mojkovac, zbog krivičnog djela  zloupotreba službenog položaja iz čl. 416 st. 1 u sticaju sa krivičnim djelom falsifikovanje službene isprave iz čl. 414 st. 2 Krivičnog zakonika, nakon održanog glavnog i javnog pretresa, u prisustvu: zamjenika ODT u Bijelom Polju Ljubinke Madžgalj, okrivljenog M.K.a i njegovog branioca adv. Đ.R., iz Mojkovca, a u odsustvu punomoćnika oštećene U. za Š.P., dana 25. 03. 2011. godine, donio je i javno objavio, </span>
</p>
<p class="p3"></p>
<p class="p3"></p>
<p class="p3"></p>
<p class="p5">
<span>P R E S U D U</span>
</p>
<p class="p6"></p>
<p class="p6"></p>
<p class="p3">
<span>	Okrivljeni  M.K., od oca S., majke J., rođene R., rođen .... godine u Mojkovcu, sa prebivalištem u mjestu rođenja - naselje P., Crnogorac, oženjen, otac troje djece, završio SSS, lošeg imovnog stanja, osuđivan presudom Osnovnog suda u Bijelom Polju K. br. 462/04 od 30. 03. 2006. godine zbog kriv. djela iz čl. 152/2-1 KZ CG na 3 mjeseca zatvora uslovno za jednu godinu, </span>
</p>
<p class="p3"></p>
<p class="p3">
<span>	-na osnovu čl. 363 st. 1  tač. 3 Zakonika o krivičnom postupku (Zkp-a), </span>
</p>
<p class="p3"></p>
<p class="p3"></p>
<p class="p3"></p>
<p class="p5">
<span>OSLOBAĐA SE OD OPTUŽBE</span>
</p>
<p class="p2"></p>
<p class="p3">
<span>	-Kojom je predstavljeno da je:</span>
</p>
<p class="p3"></p>
<p class="p3">
<span>	-u vremenu od 04. 12. 2007. godine do 29. 01. 2008. godine u Mojkovcu, kao službeno lice - lugar U. za Š.P., PJ Mojkovac, iskoristio svoj službeni položaj, na način što je u službene isprave - četiri propratnice za privatne Š. unio neistinite podatke i to: u propratnicu br. 017327 na ime B.P.a upisao količinu otpremljenog bukovog ogrevnog drveta od 5 m3, iako je stvarna količina 25 m3, u propratnicu br. 017253 na ime B.P.a upisao količinu od 7 m3, iako je stvarna količina 27 m3, u propratnicu broj 017251 na ime B.R.a upisao količinu od 5 m3, iako je stvarna količina 15 m3, i u propratnicu br. 025075 na ime R.R.a upisao količinu od 5 m3, iako je stvarna količina 15 m3, i ovakve propratnice sa neistinitom sadržinom ovjerio svojim potpisom i službenim pečatom U. za Š.P., da bi nakon toga na primjercima propratnica koje je dao B.V., kome je vršio otpremu drva, dopisao broj koji je označavao stvarnu količinu otpremljenog bukovog ogrevnog drveta i na osnovu takvih propratnica od istog naplatio taksu u ukupnom iznosu od 164,00 €, a kod U. za Š.P. upotrijebio kao istinite propratnice koje su bez dopisanog broja i na osnovu istih razdužio taksu u iznosu od 44,00 €, pa je na taj način sebi pribavio imovinsku korist u iznosu od 120,00 €, a na štetu oštećene U. za Š.P.,</span>
</p>
<p class="p3"></p>
<p class="p3">
<span>	-čime bi izvršio krivično djelo zloupotreba službenog položaja iz čl. 416 st. 1 u sticaju sa krivičnim djelom falsifikovanje službene isprave iz čl. 414 st. 2 u vezi st. 1 Krivičnog zakonika, </span>
</p>
<p class="p3"></p>
<p class="p7">
<span>-jer nije dokazano da je izvršio krivična djela za koja je optužen.</span>
</p>
<p class="p7"></p>
<p class="p7">
<span>Troškovi postupka padaju na teret budžetskih sredstava suda. </span>
</p>
<p class="p3"></p>
<p class="p3">
<span>	Oštećena U.a za Š.P., radi ostvarivanja imovinsko - pravnog zahtjeva, upućuje se na parnični postupak.</span>
</p>
<p class="p3"></p>
<p class="p3"></p>
<p class="p5">
<span>O b r a z l o ž e nj e</span>
</p>
<p class="p2"></p>
<p class="p6"></p>
<p class="p7">
<span>Optužnicom Osnovnog tužioca u Bijelom Polju, Kt. br. 819/08 od 30. 12. 2009. godine, optužen je M.K., iz Mojkovca, da je izvršio krivično djelo zloupotreba službenog položaja iz čl. 416 st. 1 u sticaju sa krivičnim djelom falsifikovanje službene isprave iz čl. 414 st. 2 Krivičnog zakonika, s tim što je zamjenik ODT-a, prije davanja završne riječi, precizirao činjenični opis dispozitiva optužbe i pravnu kvalifikaciju  i isto je u navedenom smislu sadržano u izreci presude.</span>
</p>
<p class="p7">
<span> </span>
</p>
<p class="p7">
<span>Glavni pretres je održan i zaključen  u prisustvu: zamjenika ODT u Bijelom Polju Ljubinke Madžgalj, okrivljenog M.K.a i njegovog branioca adv. Đ.R., iz Mojkovca, a u odsustvu, uredno pozvanog, punomoćnika oštećene U. za Š.P., koji se tokom postupka pridružio krivičnom gonjenju protiv okrivljenog i postavio imovinsko-pravni zahtjev. </span>
</p>
<p class="p3"></p>
<p class="p3">
<span>	Zamjenik ODT u Bijelom Polju u završnoj riječi je izjavila da smatra da je izvedenim dokazima na glavnom pretresu dokazana krivica okrivljenog za krivična djela koja su  mu  dispozitivom precizirane optužnice stavljena na teret i tražila je od suda da okrivljenog oglasi krivim i osudi na kaznu po zakonu.</span>
</p>
<p class="p3"></p>
<p class="p3">
<span>	 Okrivljeni M.K., u svojoj odbrani u istražnom postupku je izjavio da radi kao lugar kod U. za Š. PJ Mojkovac, te da nije tačno da je u propratnicama br. 017327i br. 017253 na ime B.P.a upisivao neistinite podatke i u propratnicama br. 017251 na ime B.R.a, te br. 025075 na ime R.R.a. Upisao je u naznačenim propratnicama onu količinu koja je doznačena po planu doznake i koja je tog dana otpremljena, tj. ako je napisao je otpremljeno 5 m3, onda je zaista to otpremljeno i taj podatak je upisao i na orginalu propratnice koji se daje vlasniku na koga glasi propratnica, ili eventualno onome ko prevozi drva, a isto je i ostalo na kopijama propratnice koje kopije ostaju u bloku propratnica koji duži kao lugar a na kraju godine isto razdužuje kod nadležnih u Područnoj jedinici Mojkovac. navodi da nije na originalima pomenujtih propratnica dopisovao brojeve, već je otpremio onu količinu koja je i pisala na kopiji otpremnica, kao i na originalu u momentu kada je isti ispisivao a nije mu jasno šta su, nakon predaje originala ovim licima, isti radili sa tim otpremnicama.  Smatra da je u pitanju možda osveta lica B.V.a iz razloga što je istom podnio više krivičnih prijava za bespravnu sječu i to prije otpreme predmetnih drva i nakon toga. Taksu koju je naplatio za otpremljena drva, a koja iznosi po 2€ od jednog metra kubnog, predao je U.i za Š.P. PJ Mojkovac a za količinu koju je otpremio. Pojasnio je da je otpremio toliku količinu drva koliko je to upisano u originalima propratnica koje se navode takva situacija ne bi mogla da se ne primijeti na terenu koji duži iz razloga što se radi o količini od 60 m3, a u pitanju je period od mjesec dana, a od strane nadležnih PJ Mojkovac takva situacija bi bila primijećena jer i oni - lugari imaju kontrole, a od strane nadležnih nije imalo primjedbi na njegov rad. </span>
</p>
<p class="p3"></p>
<p class="p3">
<span>	Na glavnom pretresu ponovio je odbranu datu u istražnom postupku, s tim što je dodao da je bio prisutan prilikom otpremanja drvnih sortimenata sa lica mjesta u sva četiri navrata koja su navedena u optužbi. U sva četiri navrata drva su bila složena pored puta i bila su iscijepana i doznaku stabla u privatnoj šumi vršio je njegov kolega R.J., a V.B.je dovukao stabla od mjesta sječe do puta gdje ih je rezao na ćokove a zatim cijepao. Kamioni kojima je vršen prevoz drva su bili većih gabarita i nosivosti od potrebnih za transport drva koja su bila na licu mjesta. Smatra da je krivičnu prijavu B.V.o podnio protiv njega iz razloga da mu se ostveti zbog toga što je on njemu podnio prijave za nedozvoljenu sječu u mjestu Kaludra, Bistrica, opština Mojkovac, te da je vođen postupak protiv istog i da je i osuđen. </span>
</p>
<p class="p3"></p>
<p class="p3">
<span>	U završnoj riječi je izjavio da nije izvršio krivično djelo stavljeno mu na teret i u potpunosti prihvatio završnu riječ svog branioca koji je u istoj istakao da nije dokazano da je okrivljeni izvršio krivično djelo koje mu je optužnim aktom stavljeno na teret. Jedino lice koje je imalo interes u konkretnom slučaju da izvrši falsifikovanje propratnica jeste B.V.o ili pak V.P.. Kod M.K.a nije postojao nikakav interes da izvrši ovo krivično djelo iz razloga što iznos od 120,00 eura ne predstavlja nikakvu materijalnu korist da bi se bavio ovakvim radnjama. Dalje je naveo da je lugar, inače sada okrivljeni M.K., prilikom otpremanja drvnih sortimenata isključivo postupa po Zakonu o šumama i Pravilniku o doznaci, žigosanju i planu otpreme drvnih sortimenata. Njegov zadatak nije poslije žigosanja drvnih sortimenata da prati kamion do Podgorice, ili bilo kojeg drugog mjesta, već za to postoje neki drugi organi, kao što je šumarska inspekcija, policija prilikom kontrole saobraćaja i prometa robe ovakve vrste i tome slično. Takođe je naveo i da je vještak grafološke struke N.V.a u toku samog postupka  kazala da okrivljeni nije izvršio krivično djelo čiji je nalaz jasan i nedvosmislen, pa je to i jedan od najboljih dokaza koji idu u prilog okrivljenog M.K.a i dokazuju da nije izvršio ovo krivično djelo. Predložio je da sud okrivljenog oslobodi od optužbe.</span>
</p>
<p class="p3">
<span>  </span>
</p>
<p class="p3">
<span>	 Radi utvrdjivanja odlučnih činjenica i donošenja pravilne i zakonite odluke, sud je izveo dokaze:  saslušao u svojstvu svjedoka B.V.a; pročitao iskaze svjedoka B.R.a; V.P.a; M.P.; pročitao nalaze i mišljenja vještaka grafološke struke N.V.e i saslušao istog vještaka na glavnom pretresu; izvršio uvid u propratnice U. za Š.P.  br. 017253; 017327; 017251; i 025075;  izvršio uvid  u knjigu doznaka i premjera U. za Š.P. br. 12 iz 2006. godine; i br. 8 iz 2007. godine; izvršio uvid u knjige propratnica broj 8/07; 37/07 i 4/08; i u izvod  iz KE na ime okrivljenog.</span>
</p>
<p class="p6">
<span>	 </span>
</p>
<p class="p3">
<span>	Nakon analize izvedenih dokaza, njihove svestrane i brižljive ocjene, cijeneći ih svaki pojedinačno i u sveukupnosti, dovodeći ih u vezu jedne sa drugim, i u kontekstu sa navodima odbrane okrivljenog, sud je utvrdio da izvedenim dokazima tokom postupka nije dokazano da je okrivljeni izvršio krivična djela za koja je optužen. </span>
</p>
<p class="p3"></p>
<p class="p3">
<span>	Naime iz iskaza svjedoka B.V.a, datog u istražnom postupku, proizilazi da je tokom 2006. godine imao odobrenje za sječu 100 i više kubika ogrevnog bukovog drveta u privatnoj šumi koja se vodi na ime njegovog oca B.P.a. Sječu je vršio tokom 2007. godine, a otpremanje krajem 2007. i početkom 2008. godine. Drva je prodavao V.P.u, iz Podgorice, a prevoz tih drva vršio je vozač u firmi V.P.a M.S.a. Naveo je da je lugar M. često tražio putem telefona informacije o količini drva natovarenih na kamion, podatke o vozaču i autu, a neki put bi se morao naći i u kafani "Dolap" u blizini kuće lugara M.a. Dalje je naveo, da kada bi došao do kafane lugar M. mu je davao propratnicu koju on lično nije mnogo zagledao, već bi istu davao vozaču koji je nastavljao put sa tom propratnicom. Naveo je i da je u januaru mjesecu 2008. godine, a kada je lugar M. ispisivao propratnicu, ovaj svjedok je sjedio sa njim u automobilu lugara M.a i tada je primijetio da u propratnicu nije upisao stvarnu količinu drveta, odnosno na originalu propratnice napisao je stvarnu količinu od 25 m3, a na kopiji propratnice je stajala količina od 5m3. Naveo je da tom prilikom nije ništa sugerisao lugaru jer se plašio da ako dođe u sukob sa njim neće mu otpremati drva. Naveo je da je nakon ovoga stupio u kontakt sa V.P.om, iz Podgorice, pitao ga da li čuva propratnice na osnovu kojih mu je slao drva, i zamolio ga da mu iste pošalje kopije tih propratnica. Naveo je da kada je dobio kopije uvjerio se da nijesu glasile na njegovo ime i na ime njegovog oca P.a, već su propratnice glasile na ime R.R.a. Naveo je još da je lugaru M.K.u prilikom otpreme drva plaćao taksu u iznosu od 2 eura po 1m3, a lugar M. mu je tražio za svaku otpremljenu turu još po 100,00 eura, a kako bi došao na lice mjesta da otpremi drva. Naveo je i da mu je lugar jednom prilikom u februaru mjesecu 2008. godine tražio 200,00 eura, na koji iznos ovaj svjedok nije htio da pristane, kada je i došao u sukob sa lugarom M.K.om. </span>
</p>
<p class="p3"></p>
<p class="p3">
<span>	U svom iskazu na glavnom pretresu naveo je da prilikom otpremanja drva od strane lugara uvijek se radilo o većoj količini drveta i to od 40-50 metara prostornog drveta, što bi odgovaralo o količini od 25 do 27 m3,  koja drva su prevožena šleperom. Lugar M.K. je bio prisutan prilikom svakog otpremanja drva i vidio je utovar istih, kojom prilikom je udarao čekiće na stablima. Drva su bila izrezana na pola metra a krupnija su bila izrezana na četvoro, a naveo je i da je vršen pretovar drva, jer u šumi gdje je vršena sječa nije mogao ući šleper, pa su do puta prevožena traktorom i manjim kamionom. Naveo je da je cijepanje drva vršeno pored asfaltnog puta na mjestu gdje je vršen utovar u šleper. Naveo je i da prilikom otpremanja drva, vršeno je otpremanje nekad iz državne, a nekad iz privatne Š.. Na glavnom pretresu od 12. 01. 2011. godine, svjedok B.V.o je naveo da je lugar M.K. protiv njega prvi put podnio krivičnu prijavu 15. 02. 2008. godine, a drugi put 05. 09. 2008. godine, a potvrdio je i da su mu 2007. godine oduzeta drva koja su mu kasnije vraćena, i za šta ga je prijavio okrivljeni, a nije mu bilo poznato da je okrivljeni protiv njega podnio prijavu, dana 02. 10. 2007. godine. Na pitanje suda svjedok B.V.o je naveo da je u 3 navrata, a prilikom otpremanja drva, bio prisutan okrivljeni koji je ispisivao propratnice, zatim ih dao lično njemu, a on vozaču koji je vozio drva, i tom prilikom nije primijetio da je okrivljeni dopisivao nešto u propratnice koje je njemu davao, a naveo je i da policiji nije prijavio okrivljenog zbog toga što mu je ovaj tražio 100,00 eura za otpremanje drva, niti je o tome obavještavao U.u za Š.. Sud je cijenio iskaz ovog svjedoka pa isti nije prihvatio nalazeći da je nedosledan, kontradiktoran, te po ocjeni ovog sud usmjeren u cilju otežavanja krivično pravnog položaja okrivljenog. </span>
</p>
<p class="p3"></p>
<p class="p3">
<span>	Iskazu ovog svjedoka sud nije poklonio vjeru obzirom da ovaj svjedok koji je inače imao poslovnu saradnju sa preduzećem "P.P.", vlasništvo V.P.a, u svom iskazu tokom istražnog postupka navodi da je tokom 2006. godine imao odobrenje za sječu 100 i više metara kubnih bukovog ogrevnog drveta, međutim, u knjizi doznake za navedenu godinu utvrđeno je da ovaj svjedok za navedenu godinu nije imao doznaku za sječu na tom području. Takođe, ovaj svjedok u svom iskazu navodi da ga je lugar M. - ovdje okrivljeni, često putem telefona tražio od njega informacije o količini drva natovarenih na kamion, podatke o vozaču i prevoznom sredstvu, a navodi i da je neki put morao ići do kafane u blizini kuće lugara M.a, kako bi dobio potrebne propratnice za transport drva. Međutim, u svom iskazu na glavnom pretresu, ovaj svjedok navodi  da je lugar M.K. bio prisutan prilikom svakog otpremanja drva, da je vidio utovar, te da je tom prilikom vršio "čekićovanje stabala". Dalje u svom iskazu svjedok B.V.o navodi da nije zagledao propratnice kada bi ih dobio od okrivljenog M.a, već da je te propratnice samo davao vozaču, što je po ocjeni ovog suda životno nelogično, jer samo pismeno propratnice, u uvodnom dijelu sadržalo je ime i prezime lica kome se izdaje, bez velikog broja drugih podataka, pa je  nelogično da ovaj svjedok nije pogledao na koga se predmetne propratnice odnose, dok tokom istaržnog postupka navodi da je bio prisutan u automobilu okrivljenog M.a i to u januaru mjesecu 2008. godine, kada je vidio da je okrivljeni M. u propratnicu upisao stvarnu količinu od 25,00 m3, a na kopiji iste je stajala količina od 5 m3, pa ovakva nedoslednost, po ocjeni ovog suda usmjerena je isključivo u cilju otežavanje krivično-pravnog položaja okrivljenog.  Dakle ovaj vjedok je krajem 2007 i početkom 2008. godine, imao poslovnu saradnju sa preduzećem "P.P." koga je vlasnik V.P., koja poslovna saradnja je prekinuta kako je to naveo svjedok V. iz razloga što svjedok B. nije mogao da ispoštuje dogovor, nakon čega je svjedok V. počeo sa poslovnom saradnjom sa drugim licima, objašnjavajući i to da mu je B.V.o tada kazao da ima nesporazuma sa šumarom, te šumar neće da mu otprema drva. Dakle, očigledno je da je ovaj svjedok prekinuo poslovnu saradnju U.o zbog lugara Komnena, ovdje okrivljenog. Takođe, pokazalo se kao nespornim i da je ovdje okrivljeni, postupajući kao službeno lice - lugar U. za Š.P., protiv ovog svjedoka podnosio krivične prijave. Dakle, kod ovakvog stanja stvari, te analizom nedoslednog i protivrječnog iskaza svjedoka B.V.a o bitnim činjenicama, sud iskaz ovog svjedoka nije prihvatio. </span>
</p>
<p class="p3"></p>
<p class="p3">
<span>	Sud je cijenio iskaz svjedoka B.R.a, koji je u svom iskazu, tokom istražnog postupka, naveo da  lugar M.K. za njegove potrebe i na njegovo ime nije otpremao bukovo ogrevno drvo u decembru mjesecu 2007. godine, a za kupca D. "P.P." iz Podgorice, niti je za njegove potrebe prevoz drveta vršio M.S.a. Naveo je još da je doznaka za sječu u privatnoj šumi njegovog pok. oca B.P.a vršena na ime njegove braće V.a i Ž.a, a da je 2007. godine vršena i na njegovo ime. Naveo je da je lugar M.K. tokom 2008. godine, na njegovo ime otpremio 5 m3 ogrevnog drveta koje je lično ovaj svjedok prevezao, s tim što se ne radi o propratnici koja mu je predočena iz spisa predmeta, jer su koliko mu se čini u propratnici koja je njemu izdata bile upisane registarske oznake, kao i njegov svojeručni potpis. Analizirajući iskaz ovog svjedoka inače brata svjedoka B.V.a,  proizilazi da je isti, samo jednaput u 2007 godini dobijao prpratnicu za transport drva, međutim uvidom u knjigu propratnica, 8/07 utvrđeno je da je ovom svjeoku u više navrat vršeno otpremanje drvih sortimenata, pa sud iskaz ovog svjedoka nije prihvatio. </span>
</p>
<p class="p3"></p>
<p class="p3">
<span>	Sud je cijenio iskaz svjedoka V.P.a, koji je u svom iskazu, tokom istražnog postupka, naveo da je vlasnik i direktor preduzeća "P.P." koje se bavi uvozom i izvozom robe. Naveo je da je krajem 2007. godine i početkom 2008. godine, od B.V.a iz Mojkovca kupovao ogrevna bukova drva, na osnovu dogovora postignutog telefonskim putem. Naveo je da je prevoz drva za njegove potrebe vršio M.S.a, koji bi kad bi dotjerao drva sa sobom donosio propratnicu koja je glasila na onu količinu koja se nalazila natovarena na kamionu. Naveo je da su propratnice uredno zavođene u knjigovodstvenoj evidenciji njegovog preduzeća. Naveo je da je propratnice vozaču davao B.V.o i da su iste bile zelene boje. Nije se dešavalo da mu vozač dotjera 7m3 drveta, objašnjavajući da to ne bi bilo isplativo za njegovo preduzeće, a posjeduje kamione - šlepere u koje je moguće natovariti do 30 m3 drveta. Naveo je još da se sa B.V.om dogovorio da kupi veću količinu drveta, međutim, B.V.o nije mogao da ispoštuje taj dogovor i objašnjavao je da je došlo do nesporazuma između njega i šumara, jer šumar neće da mu otprema drva, nakon čega je ovaj svjedok počeo da sarađuje sa prodavcima drveta iz Bijelog Polja. Iskaz ovog svjedoka sud je u potpunosti prihvatio.</span>
</p>
<p class="p3"></p>
<p class="p3">
<span>	Sud je cijenio iskaz svjedoka M.P., koji je u svom iskazu, datom u istražnom postupku, naveo da radi kao vozač u preduzeću "P.P.", te da je vršio prevoz drva iz Mojkovca od prodavca B.V.a za potrebe prduzeća u kome je zaposlen. Drva je prevozio kamionom marke "Iveco" reg. ozn. PG-715-27, vlasništvo preduzeća u kome je zaposlen. Tvrdio je da je u propratnicama koje je dobijao prilikom prevoza drva bila upisana ona količina drva koju je i prevozio, a propratnice je uglavnom dobijao od B.V.a u momentu kada je kretao sa lica mjesta. Naveo je još da je lugar bio prisutan na licu mjesta u jednom navratu kada su tovarena drva na kamion, međutim, nije mogao potvrditi da li mu je lugar tom prilikom dao propratnicu, ili mu je propratnicu dao B.V.o. Naveo je još da je prilikom preuzimanja propratnica iste potpisivao, mada, naveo je ne uvijek, objašnjavajući da je ponekad propratnica već bila ispunjena i da je bilo upisano njegovo ime. Naveo je još da se sjeća situacije kada je na licu mjesta čekao lugara kako bi napisao propratnicu, te je čekao da B.V.o pođe do lugra kako bi uzeo propratnicu. </span>
</p>
<p class="p3"></p>
<p class="p3">
<span>	U svom iskazu na glavnom pretresu ovaj svjedok je ponovio iskaz iz istrage i dodao je da je uvijek do Podgorice prevozio veću količinu, objašnjavajući da na šleperu se može natovariti od 25 - 27 m3 drveta. Naveo je još da je od B.V.a preuzimao uvijek veću količinu drveta koji je bio prisutan prilikom utovara drveta, i transport je pratio automobilom do terminala. Pojasnio je da, kada je okrivljeni M.K. bio prisutan jedanput prilikom utovara drveta, je na licu mjesta ispunio propratnicu i dao je B.V., a V.o njemu, kojom prilikom je okrivljeni i žigosao drva. Naveo je još da su u ostalim slučajevima drva koja je prevozio bila žigosana. Nije se mogao izjasniti na čija imena su glasile propratnice, a naveo je da je od B.V.a dobio jednu propratnicu koja je glasila na privatno lice, s tim što se nije mogao sjetiti na čije ime. Iskaz ovog svjedoka sud je u potpunosti prihvatio, kao jasan određen i objektivan, pa sa navedenoh razloga sud, navode iz odbrane okrivljenog u dijelu da je bio prisutan prilikom svakog otpremanja drva sa lica mjesta, koju tvrdnju iznosi i svjedok B.V.o na glavnom pretresu, ne prihvata, obzirom da iz jasnog i doslednog iskaza svjedoka M.P. proizilazi da je okrivljeni M. samo u jednom navratu bio prisutan na licu mjesta prilikom otpremanja drva pojašnjavajući da je B.V.o pozivao telefonom okrivljenog radi dobijanja potrebnih propratnica, i navodeći da je jednom prilikom i morao čekati da dobije potrebnu propratnicu.</span>
</p>
<p class="p3"></p>
<p class="p3">
<span>	Sud je cijenio nalaz i mišljenje vještaka grafološke struke N.V.e, dat u istražnom postupku, gdje je ovaj vještak navela da sporne cifre "1" i "2" nijesu značajno izražene, te s toga, nijesu podobne za ispitivanje u pravcu sigurne identifikacije. Međutim, u svom nalazu od 25. 10. 2010. godine, a nakon što je u prisustvu ovog vještaka od okrivljenog uzet rukopis, vještak N.V.a  navodi da su sporne cifre "2" u količinama 25,00 m3 i 27,00 m3, koje se nalaze u rubrikama "količina po klasama m3" i "svega", spornih propratnica N 017253 i N 017327, napisane su hemijskom olovkom plave boje, u osnovi sigurnim i relativno brzim potezima. Sa aspekta individualnih grafičkih karakteristika sporne cifre su relativno izražene i kao takve uz odgovarajući materijal za upoređivanje, relativno podobne za ispitivanje i upoređivanje u pravcu pouzdane identifikacije skriptera. Proučavanjem nespornog rukopisa M.K.a, uzetog po diktatu, kao i slobodnog nespornog rukopisa ovog lica, koji se nalazi u okviru naprijed navedenih blokova propratnica, konstatovano je da ovo lice  ima sklonost ka varijabilnom ispisivanju cifara, pa i cifre "2". Upoređivanjem spornih cifara iz rubrika "količina po klasama m3" i "svega", spornih propratnica N 017253 i N 017327, sa raspoloživim nespornim rukopisom M.K.a, konstatovane su pored sličnosti u stepenu ispisanosti rukopisa i početne petlje kod jedne varijante cifre "2" uglavnom razlike. Prema mišljenju ovog vještaka, a primjenom komparativne grafičke metode, na osnovu raspoloživog materijala, nijesu konstatovane sličnosti od takvog identifikacionog značaja koji bi upućivao na zaključak da je M.K. svojeručno dopisao cifru 2 ispred cifara 5 i 7 u rubrikama "količina po klasama m3" i "svega", spornih propratnica broj: N 017253 i N 017327. U pojašnjenju svog nalaza vještak N.V.a ostala je pri osnovnom nalazu i dodala da nakon što joj je od suda prezentirana knjiga propratnica, nesporno ispunjena od strane okrivljenog, uočila je da prilikom unošenja cifara u rubrike označene za to, ne uočava se nikakva zakonomjernost, odnosno cifre su unošene na način da postoji mogućnost eventualnog dopisivanja cifre, a u nekima je početna cifra unijeta na početku rubrike, a u nekima je ispisana i preko početne linije, tako da se ne može izvesti zaključak da je sa namjerom, ili ne, ostavljao prostor za dopisivanje cifara. Dalje je navela, da iako okrivljeni cifru broj "2" ispisuje u više varijanti, nijedna od tih varijanti ne odgovara u cjelosti ispisivanju te cifre u  spornim propratnicama.  Nalaz i mišljenje vještka sud je prihvatio u cjelosti kao jasan, određen i objektivan, dat po osnovu pravila struke i nauke i na osnovu dostavljenog materijala za vještačenje. </span>
</p>
<p class="p3"></p>
<p class="p3">
<span>	Uvidom u propratnice broj: N 017253, te u kopiju propratnice istog serijskog broja, proizilazi da u kopiji iste nema upisane cifre broj "2" ispred cifre broj "7". Uvidom u propratnicu N 017327 utvrđuje se da u kopiji iste ispred broja "5" nema upisane cifre broj "2". Uvidom u propratnicu broj N 017251 utvrđuje se da na kopiji iste nema upisane cifre broj "1" ispred cifre broj "5"; i uvidom u propratnicu br. 025075 utvrđuje se da u kopiji ste ispred cifre "5" nema upisane cifre "1".  </span>
</p>
<p class="p3"></p>
<p class="p3">
<span>	Uvidom u knjigu doznake i premjera U. za Š.P. - PJ Mojkovac, br. 12/2006 koju je dužio P.D.od 13. 05. 2006. godine, utvrđuje se da svjedok B.V.o u toj godini nije imao doznake za sječu na ovom području. </span>
</p>
<p class="p3"></p>
<p class="p3">
<span>	Uvidom u knjigu doznake i premjera U. za Š.P. - PJ Mojkovac, br. 8/2007 koju je dužio M.K. od 10. 04. 2007. godine do 28. 12. 2007. godine, utvrđuje se da je na ime B.P.a, dana 17. 12. 2009. godine, izvršena doznaka 22,07 m3 bukovog drveta, a da je na ime R.R.a, dana 02. 09. 2007. godine, takođe vršena doznaka 47,29 m3 bukovog drveta i 39,12 m3 javorovog i jasenovog drveta. </span>
</p>
<p class="p3"></p>
<p class="p3">
<span>	Iz knjige propratnica br. 8/07 proizilazi da su B.R.izdate propratnice broj 025059, dana 27. 08. 2007. godine; 025064, dana 15. 09. 2007. godine; broj 025065, dana 01. 10. 2006. godine; iz knjige propratnica br. 37/07 proizilazi da je B.R.izdata propratnica broj 017251 od 04. 12. 2007. godine; B.P.u propratnica broj 017253 od 20. 12. 2007. godine; a iz knjige propratnica broj 4/08  proizilazi da je B.P.u izdata propratnica br. 017327 od 29. 01. 2008. godine.</span>
</p>
<p class="p3"></p>
<p class="p3">
<span>	Iz izvoda iz kaznene evidencije proizilazi da je okrivljeni osuđivan presudom Osnovnog suda u Bijelom Polju K. br. 462/04 od 30. 03. 2006. godine zbog kriv. djela iz čl. 152/2-1 KZ CG na 3 mjeseca zatvora uslovno za jednu godinu. </span>
</p>
<p class="p3"></p>
<p class="p3">
<span>	Nakon sprovedenog dokaznog postupka, navoda iz podnijetog optuženja, te svih izvedenih dokaza, cijeneći svaki dokaz pojedinačno i u sklopu jedan sa drugim, sud je donio odluku, kojom je okrivljenog M.K.a oslobodio od optužbe za krivična djela zloupotreba službenog položaja iz čl. 416 st. 1 u sticaju sa krivičnim djelom falsifikovanje službene isprave iz čl. 414 st. 2 u vezi st. 1 Krivičnog zakonika, jer provedenim dokazima nije dokazano da je svojim radnjama izvršio krivična djela stavljena mu na teret. Naime, iz sprovedenih dokaza sud je utvrdio kao nesporno sledeće: da je u propratnici broj N 017253, dopisan ispred broja 7 broj 2, a koja je propratnica izdata na ime B.P.a, dana 20. 12. 2007. godine; da je u propratnici broj N 017327, dopisan broj 2 ispred broja 5, a koja propratnica je izdata na ime B.P.a, dana 29. 01. 2008. godine; da je u propratnici N 017251 ispred broja 5 dopisan broj 1, a koja je propratnica izdata na ime B.R.a, dana 04. 12. 2007. godine, te da je u propratnici broj N 025075 izdatoj na ime R.R.a, ispred cifre 5 dopisana cifra 1, a koja propratnica je izdata, dana 04. 12. 2007. godine. </span>
</p>
<p class="p3"></p>
<p class="p3">
<span>	Sporno je da li je okrivljeni M.K. u navedenim propratnicama dopisao navedene cifre.</span>
</p>
<p class="p3"></p>
<p class="p3">
<span>	 Naime, okrivljeni u svojoj odbrani decidno negira da je dopisivao brojeve u spornim propratnicama, a ovaj sud u tom dijelu i prihvata odbranu okrivljenog, obzirom da je iz nalaza i mišljenja vještaka graf. struke N.V.e, sud utvrdio da se za spornu cifra "2" u propratnicama broj N 017253 i N 017327, a korišćenjem naučnih metoda, ne može izvesti zaključak da su iste ispisane od strane okrivljenog M.K.a. Kako nije dokazano da je ispisao cifru "2" to je po ocjeni ovog suda logično da nije ispisao ni sporne cifre "1" bez obzira što se ni vještak grafološke struke nije mogla izjasniti navodeći da ta cifra nije podobna za vještačenje, jer svjedok B.V.o navodi da je okrivljeni dopisao sporne cifre u sve četiri sporne propratnice. </span>
</p>
<p class="p3">
<span> </span>
</p>
<p class="p3">
<span>	S toga, iz izvedenih dokaza, dovedeći ih u vezu sa odbranom okrivljenog, ovaj sud nije mogao na nesumnjiv način utvrditi da je okrivljeni M.K. dopisao cifre u spornim propratnicama, pa s toga, po ocjeni ovog suda, nije dokazano ni da je izvršio krivično djelo falsifikovanje službene isprave iz čl. 414 st. 2 u vezi st. 1 Kz-a. Kako prema navodima iz optuženja proizilazi da je okrivljeni krivično djelo zloupotreba službenog položaja iz čl. 416 st. 1 Kz-a izvršio u sticaju sa krivičnim djelom falsifikovanje službene isprave, to samim tim nije dokazano da je izvršio ni ovo krivično djelo. </span>
</p>
<p class="p3"></p>
<p class="p3">
<span>	Kako ovaj sud nije prihvatio iskaz svjedoka B.V.a, te imajući u vidi druge izvedene dokaze, to  nije na nesumnjiv način utvrdio činjenice koje ukazuju da je okrivljeni izvršio krivična djela sa činjeničnim opisom sadržanim u optuženju pa je sa navedenih razloga a imajući u vidu načelo "in dubio pro reo", po kojem činjenice koje idu na teret okrivljenom moraju biti na nesumnjiv način dokazane, a što tokom ovog postupka nije učinjeno, iz kog razloga je sud, primjenom odredbi čl. 363 st. 1 tač. 3 ZKP-a okrivljenog oslobodio od optužbe. </span>
</p>
<p class="p3"></p>
<p class="p7">
<span>Shodno čl. 203 Zkp-a, troškovi krivičnog postupka padaju na teret budžetskih sredstava suda.</span>
</p>
<p class="p3"></p>
<p class="p3">
<span>	Shodno čl. 212  Zkp-a  oštećena U.a za Š.P.,  radi ostvarivanja imovinsko - pravnog zahtjeva, upućuje se  na parnični postupak.</span>
</p>
<p class="p3"></p>
<p class="p3">
<span>	Sa iznijetog, shodno čl. 363 st. 1 tač. 3 Zkp-a, sud je odlučeno kao u izreci presude.</span>
</p>
<p class="p3"></p>
<p class="p3"></p>
<p class="p5">
<span>OSNOVNI SUD U BIJELOM POLJU</span>
</p>
<p class="p4">
<span>dana  25. 03. 2011.  godine, </span>
</p>
<p class="p3"></p>
<p class="p3">
<span>ZAPISNIČAR,			 		PREDSJEDNIK VIJEĆA-SUDIJA,  </span>
</p>
<p class="p3">
<span>Draginja Bošković s.r.					Ivan Adamović s.r.</span>
</p>
<p class="p3"></p>
<p class="p6"></p>
<p class="p2"></p>


</body>
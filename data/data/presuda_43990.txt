<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.s1{font-family:Arial;}
.p1{text-indent:0.5in;text-align:end;hyphenate:auto;font-family:Times New Roman;font-size:12pt;}
.p2{text-indent:0.5in;text-align:justify;hyphenate:auto;font-family:Arial;font-size:12pt;}
.p3{text-indent:0.5in;text-align:center;hyphenate:auto;font-family:Arial;font-size:12pt;}
.p4{text-indent:0.5in;text-align:start;hyphenate:auto;font-family:Times New Roman;font-size:12pt;}
.p5{text-indent:0.5in;text-align:start;hyphenate:auto;font-family:Arial;font-size:12pt;}
.p6{text-align:justify;hyphenate:auto;font-family:Arial;font-size:12pt;}
.p7{text-align:center;hyphenate:auto;font-family:Arial;font-size:12pt;}
.p8{margin-left:0.5in;text-align:justify;hyphenate:auto;font-family:Arial;font-size:12pt;}
.p9{text-align:end;hyphenate:auto;font-family:Arial;font-size:12pt;}
.p10{text-indent:0.5in;text-align:justify;hyphenate:auto;font-family:Times New Roman;font-size:12pt;}
.p11{text-align:justify;hyphenate:auto;font-family:Times New Roman;font-size:12pt;}
.td1{width:2.7in;padding-start:0.075in;padding-end:0.075in;}
.td2{width:3.75in;padding-start:0.075in;padding-end:0.075in;}
.td3{width:1.95in;padding-start:0.075in;padding-end:0.075in;}
.td4{width:3.5in;padding-start:0.075in;padding-end:0.075in;}
.r1{keep-together:always;}
.t1{table-layout:fixed;border-collapse:collapse;border-spacing:0;}
</style>
<title>K</title>
<meta content="dragisa.baletic" name="author">
</head>
<body class="b1 b2">
<p class="p1">
<span> HYPERLINK "http://sr.wikipedia.org/wiki/%D0%A1%D0%BB%D0%B8%D0%BA%D0%B0:Coat_of_arms_of_Montenegro.svg" </span><span class="s1">K.br. 502/12</span>
</p>
<p class="p2"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3">
<span>U IME CRNE GORE</span>
</p>
<p class="p2"></p>
<p class="p2">
<span>OSNOVNI SUD U PODGORICI, kao prvostepeni krivični, po sudiji Jovović Željki uz učešće Rajković Danijele kao zapisničara u krivičnom predmetu protiv okrivljenog M.  N. iz Podgorice, zbog krivičnog djela zlostavljanje iz čl. 166 a u vezi st.1 Krivičnog zakonika, rješavajući po optužnom predlogu ODT Podgorica Kt. br. 447/12 od 18. 04. 2012 godine, nakon održanog glavnog i javnog pretresa u prisustvu zastupnika optužbe Danke Ivanović - Đerić zamjenika ODT Podgorica, branioca okrivljenog  M. Đ., adv. iz Podgorice i okrivljenog dana 15. 04. 2013. godine, donio je i istog dana u prisustvu stranaka javno objavio</span>
</p>
<p class="p2"></p>
<p class="p3">
<span>P R E S U D U</span>
</p>
<p class="p2"></p>
<p class="p2">
<span>Okrivljeni</span>
</p>
<p class="p2">
<span>M. N.,  od oca S. i majke Lj., rođene M., rođen 18. 05. 19xx. godine u Podgorici, sa prebivalištem u Podgorici u ul. Zmaja Jovina br. x (podstanar kod J.), Crnogorac, pismen, završio srednju školu, zaposlen, oženjen, otac jednog djeteta, lošeg imovnog stanja, neosuđivan</span>
</p>
<p class="p2"></p>
<p class="p2">
<span>Na osnovu čl. 373 st. 1 tač. 2 Zakonika o krivičnom postupku.</span>
</p>
<p class="p2"></p>
<p class="p2">
<span>                                          OSLOBAĐA SE OD OPTUŽBE</span>
</p>
<p class="p2"></p>
<p class="p2">
<span>Da je:</span>
</p>
<p class="p2">
<span>Dana 04. februara 2012. godine oko 03,00 časova u Podgorici, svjestan svog djela čije izvršenje je htio znajući da je isto zabranjeno, u prostorijama Područne jedinice u Podgorici kao službeno lice - inspektor u vršenju službe zlostavljao oštećenog P. N., koji je prethodno priveden zbog sumnje da je izvršio krivično djelo, na način što je prije početka saslušanja oštećenog dok je sjedio, više puta udario rukama po glavi a zatim ga povukao sa stolice, gurnuo na pod i nastavio da ga udara nogama i rukama po glavi i tijelu</span>
</p>
<p class="p2">
<span>- čime bi izvršio krivično zlostavljanje iz čl.  166a st. 2 u vezi st. 1 Krivičnog zakonika.</span>
</p>
<p class="p2"></p>
<p class="p2">
<span>Troškovi krivičnog postupka  padaju na teret budžetskih sredstava suda.</span>
</p>
<p class="p4"></p>
<p class="p3">
<span>O b r a z l o ž e n j e</span>
</p>
<p class="p2"></p>
<p class="p2">
<span>Optužnim predlogom ODT Podgorica Kt. br. 447/12 od 18. 04. 2012 godine stavljeno je na teret okrivljenom M.N. da je izvršio kriv. djelo zlostavljanje iz čl. 166 a u vezi st.1. Krivičnog zakonika. </span>
</p>
<p class="p2">
<span>Zastupnik optužbe je prije davanja završnih riječi, precizirao činjenični opis dispozitiva optužnog akta,  na način označen u izreci ove presude,  mijenjajući pri tom pravnu kvalifikaciju djela i pri tako preciziranom činjeničnom opisu ostao do kraja glavnog pretresa pa je u završnoj riječi predložio da se  okrivljeni oglasi krivim i kazni po zakonu, a ovo obzirom da je u toku postupka dokazano da je okrivljeni izvršio krivično djelo stavljeno mu na teret. Ukazuje da okrivljeni nije priznao izvršenje krivičnog djela, medjutim, optužnica svoje stanovište temelji na iskazu oštećenog koji je tokom cijelog postupka na identičan način predstavio dogadjaj i tvrdio da ga je kritčnom prilikom okrivljeni M. N. zlostavljao u prostoriji Uprave policije kada je priveden kao osumnjičeno lice za izvršenje krivičnog djela. Oštećeni je medju licima koja su mu pokazana prepoznao krivljenog M. kao lice koje ga je kritičnom prilikom udaralo i zlostavljalo a takodje je prepoznao i druge inspektore koji su tom prilikom ušli u prostorije policije zajedno sa okrivljenim, a koji ga po iskazu oštećenog nijesu zlostavljali. O prepoznavanju je sačinjen zapisnik koji je  u sudskom postupku proveden kao dokaz a iskaz oštećenog nije mogao biti potvrdjen ili opovrgnut snimkom, i ako su u policiji u tom periodu postojale kamere,  obzirom da je kamera koja je snimala hodnik u kojem se desio kritični dogadjaj bila u kvaru. Medjutim, iskaz oštećenog u dijelu koji se odnosi na to da je kao privedeno lice doveden u prostorije policije u pratnji policijskog službenika sa terena,  da je uveden u hodnik koji se nalazio po lijevoj strani od ulaznih vrata, da su nakon kraćeg vremena u taj hodnik ušli inspektori sa kradja i to trojica od kojih je  jedan bio u sivom kaputu, a jedan u crnom kaputu i po sjećanju oštećenog da je baš taj policajac u crnom kaputu upravo policajac koji ga je zlostavljao, potvrdjeni su snimkom sa kamere koja je obilježila ulazni dio vrata, a što je provedeno kao dokaz u postupku. Sa stanovišta optužbe oštećeni nije imao ni jedan razlog da okrivljenog M. obilježi kao lice koje ga je kritičnom prilikom zlostavljalo a da to i zaista nije tako, a imajući u vidu  činjenicu da je oštećeni kritičnom prilikom zaista priveden kao sumnjivo lice,  da je izvršio krivično djelo i da je iste noći pušten. Što se tiče svjedoka koji su saslušani u dokaznom postupku, ovlašćenih policijskih službenika koji su se kritičnom prilikom u pojedinim momentima našli u stanici policije i koji su u bitnom svjedočili da nijesu primijetili da je oštećenog bilo ko zlostavljao, su neprihvatljivi i neobjektivni jer su isti kolege okrivljenog i imaju razloga da svjedoče u njegovu korist. </span>
</p>
<p class="p2">
<span>Okrivljeni je u svojoj odbrani u prethodnom postupku na zapisniku o saslušanju osumnjičenog od 12. 04. 2012 godine pred ODT Podgorica izjavio da je  kritične noći radio  sa kolegama K. D., T. E. i N.S.. Prethodnih nedelju dana imali su više prijava po pitanju izvršenih kradja u lokalima i poslovnim objektima,  pa su kritične noći odlučili da organizuju akciju otkrivanja  izvršilaca tog djela na licu mjesta. Dežurna služba ih je obavijestila  na dežurni telefon, misli da se javio  D. K., da je obijen  kafe bar "TIM" u zgradi Lepe  Kate i da je ispred lokala  jedno lice lišeno slobode. Patrola policije je to lice sprovela u centar PJ Podgorica i tada su se uputili u prostorije Uprave policije. Napomenuo je da su prethodno on i kolege bile van zgrade, na terenu,  ali se nije mogao precizno izjasniti u kojem dijelu grada. Kada je ušao u prostorije Uprave policije u hodniku je vidio lice kako sjedi na klupi u blizini kancelarije koju koriste kolege sa Javnog reda i mira. Tada je pošao da pije vode u toalet i nakon toga ga je neko od kolega odvezao kući, jer je već bilo kasno, s tim da se nije mogao sjetiti koji od kolega ga je odvezao kući, ali zna da jeste jedan od trojice koje je prethodno nabrojao i sa kojima je radio te noći. To je bio sav njegov kontakt sa tim licem. Dogadjaj se koliko se sjeća desio u petak uveče ili u subotu a u ponedeljak ujutro je saznao od kolega N. S. i ne zna još od koga, da je njihov šef  Š. P. uputio N. S. i još jednog  kolegu da upute poziv P.N. kako bi isti došao u prostorije policije radi ponovnog obavljanja razgovora vezano za konkretan dogadjaj, a obzirom da je P. bio pušten povodom dogadjaja za koji je lišen slobode, jer je tužilac rekao da nema osnova za njegovo gonjenje. Kolega N. mu je prenio da je otac P. N. otvorio vrata stana i  imao žučnu raspravu sa kolegama kojom prilikom im je rekao "dosta mi je vas inspektora sa kradja i ko je taj M.".Naveo je da je prije pet godina učestvovao u kriminalističkoj obradi P. N. kada je isti bio osumnjičen  za kriv. djelo otmice kojom prilikom mu je P. priznao da je izvršio to kriivčno djelo i tada mu je saopštio lokaciju djeteta koje je bilo oteto. Zbog toga, kako je kazao, misli da P. ima nešto lično protiv njega, tako da sve što bi se desilo, ima veze sa tim. Pojasnio je da je, da kada je došao sa kolegama  kritične noći, ušao je u zapadni dio zgrade  na glavni ulaz i P. je sjedio u hodniku koji se nalazi od ulaznih vrata lijevo koliko se sjeća, bio je potpuno zaboravio na njega, a istog je znao kroz službu i zna ko mu je otac. Tvrdi da prema P. kritične prilike nije primijenio  bilo kakvu silu niti mu je prijetio. Dok je bio prisutan, a napomenuo je da je to bilo otprilike jedan minut, nije primijetio da je prema P. bilo ko od njegovih kolega primjenjivao silu. Nije prisustvovao saslušanju P., ali mu je poznato da ga je saslušao njegov kolega K. koji je tom prilikom bio dežuran. Te noći je ranije otišao kući jer nije imao potrebu da dalje ostaje na poslu jer je danima radio,  a ostao je dežurni inspektor. Objasnio je da je te noći imao verbalnu raspravu sa jednim kolegom u vezi  posla, koji obavljaju s tim da se nije mogao sjetiti sa kojim kolegom je imao raspravu, niti konkretno u vezi čega. Dva dana nakon toga, tačnije u ponedeljak, je saznao da je otac od P. saznao njegovo ime i prezime i da ga krivi za neki njegov postupak prema njegovom sinu kao i da je bio obaviješten,  ne zna od koga, da su prostorije pokrivene kamerom. Kasnije je od kolega saznao kakvu je izjavu P. dao te noći odnosno da je rekao da je kritične noći samo čuvao stražu, ali da nije htio da kaže imena lica koja su učestovala u toj kradji. </span>
</p>
<p class="p2">
<span>Na glavnom pretresu je u cjelosti ostao pri odbrani koju je dao u prethodnom postupku i pojasnio da je P. kada ga je vidio sjedio na prvih par stolica koje se nalaze sa lijeve strane  kada se udje na glavni ulaz u prostorije Uprave policije koje koriste kolege sa Javnog reda  i mira. Nije se mogao sjetiti kada je i da li je imao raspravu sa kolegom u vezi posla. Te rasprave su dio svakodnevnice u poslu koji obavljaju, tako da rasprava nije imala nikakve veze sa P.. Izjavio je da misli da  ga je kući prebacio kolega T., da se nalazio na poziciji broj 4 kod prepoznavanja, da je te noći bio obučen u neki crni kaput i da je u Upravu policije prethodno ušao u crnom kaputu, dakle u civilu. </span>
</p>
<p class="p2">
<span>Branilac okrivljenog M. Đ., adv. iz Podgorice je u završnoj riječi izjavio da je u  provedenom dokaznom postupku pokušavajući da se dokaže izvršenje krivičnog djela stavljenog na teret okrivljenom M. N. tužilaštvo predložilo, a pred ovim sudom se izvelo mnoštvo dokaza od kojih nekoliko svjedoka, pregledavanje video zapisa iz CB, kao i saslušanje svjedoka oštećenog P. N. od svih tih izvedenih dokaza samo svjedok oštećeni P. N. govori u prilog tvrdnji tužilaštva da je okrivljeni izvršio krivično djelo stavljeno mu na teret. Svi ostali saslušani svjedoci na vrlo jasan i precizan način govore o tome da ni u jednom momentu, ni na koji način nijesu vidjeli bilo što što bi ukazivalo na izvršenje krivičnog djela od strane M. N.. Na drugoj strani i svjedok oštećeni P. N., koji od ranije ima neračišćenih računa, sa M. N. i optužba svoje tvrdnje bazira samo na iskazu svjedoka oštećenog koji je pri tom lice sa kriminalnom prošlošću u potpunosti zanemarujući iskaze svih saslušanih svjedoka, kao i pregledanog video snimka. Čudi tvrdnja tužilaštva kada karakteriše iskaze svjedoka koji govore o neizvšrenju krivičnog djela od strane M., kada iste tretira kao subjektivne i pristrasne, pa se onda postavlja pitanje zašto su ih predlagali za svjedoke, ako su već znali da su mu kolege. Na nesumnjiv način se može tvrditi da se ovdje može raditi o jednom animozitetu između svjedoka oštećenog P. i okrivljenog M., a koje proizilazi iz nekih njihovih poslovnih momenata, što se moglo kroz postupak utvrditi kroz ponašanje oštećenog i njegove porodice. Dakle, na jednoj strani ima skoro 10 svjedoka, ozbiljnih ljudi, video snimak koji apsolutno ne ide tvrdnjama tužilaštva, a na drugoj strani ima iskaz jednog lica, najblaže rečeno, sa sumnjivom prošlošću. Ukoliko bi sud prihvatio, a pored svih ovih dokaz,a koji dokazuju nevinost okrivljenog M. N., osudio istog, došli bi smo u situaciju da bilo koje lice bi moglo da nas optuži za izvrčenje ovako ozbiljnih djela i da zaista odgovaramo bez obzira na ostale provedene dokaze koji ne idu u prilog toj tvrdnji. Nesumnjivo je utvrdjeno, ne da nema dokaza da je okrivljeni izvršio krivično djelo stavljeno mu na teret, nego da je ubijeđen da je dokazano da predmetno krivično djelo on nije izvršio i predlažio je sudu da ga oslobodi optužbe. </span>
</p>
<p class="p2">
<span>Okrivljeni je u završnoj riječi izjavio da se pridružuje završnoj riječi svog branioca. </span>
</p>
<p class="p2">
<span>Sud je u dokaznom postupku saslušao svjedoke D. D., G. Lj., F. A., N.S., M. S., T. E., K. D., svjedoka- oštećenog P. N., pročitao zapisnik o prepoznavanju Ktr. br. 155/11-2 od 17. 02. 2012 godine, pročitao dva zapisnika  o prepoznavanju Ktr. br.  155/11-2 od 10. 02. 2012 godine, izvršio uvid u foto  dokumentaciju broj 20-28-244-344/535 od 17. 02. 2012 godine i broj 20-28-244-295/434 od 10.02. 2012 godine, izvršio uvid u CD snimak,  pročitao izvještaj Uprave policije PJ Podgorica i izvod iz KE na ime okrivljenog M. N. od 09. 05. 2012 godine. </span>
</p>
<p class="p2">
<span>Ocjenom navoda optužbe, odbrane kao i svih  provedenih dokaza, sud nalazi da nema dokaza da je okrivljeni M. N. izvršio krivično djelo stavljeno mu na teret,  pa je na osnovu čl. 373.st.1 tač.2. Zakonika o krivičnom postupku  istog oslobodio od otpužbe, iz sledećih razloga: </span>
</p>
<p class="p2">
<span>Svjedok oštećeni P. N. je u svojoj izjavi u predhodnom postupku na zapisniku od 09. 02. 2012. godine pred ODT Podgorica izjavio da ga je dok se nalazio u dijelu grada kod Lepe kate zaustavio policajac i zatražio mu isprave, koje nije imao kod sebe. Tada mu je rekao "P. ne trebaju ti" što je shvatio kao da ga poznaje, nakon čega ga je poveo kod drugog policajca, u blizini neke kafane. Tokom razgovora ga je pitao "gdje si ukrao kliješta" na što mu je odgovorio da nema pojma o kakvim kliještima priča. Tada je došlo do prepirke između njih i policajac mu je rekao da ućuti i da će da ga prebije, jer mu je tada tražio da uključi kameru iz prodavnice koja se nalazila do objekta u kojem je predhodno izvršena krađa i da uzme otiske sa kliješta jer nije izvršio nikakvu krađu. Taj policajac mu se unosio u facu, vikao, govorio mu da štiti nekog Š. a zatim pozvao patrolu i rekao da dođu za njega jer je nađen na licu mjesta gdje je izvršena krađa i da su kod njega nađena kliješta. Patrola ga je sprovela u policijske prostorije. Sjeća se da je ušao na ulaz sa zapadne strane zgrade i da je prvo ušao u kancelariju koja se nalazi odmah sa lijeve strane poslije punkta. U toj kancelariji razgovarao je sa S. M., kojeg od ranije poznaje, možda nekih pet minuta, nakon čega mu je Srećko rekao da izađe u hodnik i sačeka policajce sa krađa koji će da ga saslušaju. Napomenuo je da je iz te kancelarije izašao i ušao u hodnik koji se nalazio odmah sa njegove lijeve strane, gdje je sjeo na klupi. Bio je sam nekih pet minuta, nakin čega su ga napala tri policajca u civilnoj garderobi u vidno pijanon stanju. Prvi, kada je ušao, mu je rekao P. "noćas smo iz grada mrtvi pijani, od tebe  ćemo večeras svašta napraviti, zato bolje da odmah priznaš". Taj policajac ga nije udarao, samo mu se unosio u facu i vikao mu, a bio je nižeg rasta, crne kose, deblji i imao je podočnjake. Za njim je došao drugi policajac za kojeg je kasnije saznao da se preziva M. koji je odmah bez riječi počeo da ga udara šamarima po glavi a zatim ga rukom povukao sa stolice bacio dolje sa stolice nakon čega je počeo da ga udara nogama i šakama po tijelu i glavi a udarao ga je još jedan policajac ali ne zna koji, jer ga nije vidio pošto je skrivao lice. Policajca M. su od njega odvojili drugi policajci. Među njima je došlo da tuče a njega su vratili u hodnik koji dođe po njegovoj lijevoj strani iz tog hodnika odnosno ako se gleda od ulaznih vrata taj hodnik se nalazi sa desne strane. U tom hodniku je bio nekih dvadesetak minuta i za to vrijeme je policajac, za koga su mu kasnije rekli da se preziva M., više puta dolazio i udarao ga otvorenim šakama i pesnicama po glavi čak ga je jednom i pljunuo. Nakon toga su ga policajci poveli do lifta a M. je svo vrijeme išao za njima i udarao ga preko kolega. Zatim su ga poveli na sprat radi saslušanja. Nije mu poznato kako se zovu policajci koji su ga saslušavali ali jedan od njih je potpisao izjavu koju je i on potpisao. Jedan od njih dvojice ga je udarao šakama po glavi ali ne zna koji jer su bili ugasili svijetlo dok su ga udarali. Takođe su pokušavali da ga nagovore da prizna da je izvršio krađu kod Lepe kate  prijetnjama da će mu ukoliko ne sarađuje sa njima napraviti pakao od života i da će ga njegove kolege tražiti nakon tri dana zatim nakon sedam dana, pa ponovo nakon petnaest dana. To mu je pričao policajac crne kose deblje građe. Potpisao je izjavu koja je njima odgovarala i bio je spreman da potpiše bilo kakvu izjavu samo da prestane maltretiranje. Napomenuo je da ga je crni policajac dok se nalazio u prostoriji za saslušanje u jednom trenutku izveo i poveo da toaleta gdje mu je rekao da sarađuju odnosno da treba da špija za njega a na što on nije pristao pa mu je rekao "sve i da znam nešto što tebe interesuje ja ti ne bi rekao jer neću da budem špijun" nakon čega ga je policajac uhvatio za ruku i gurnuo na lavabo. Od zadobijenih povreda je imao crvenilo po licu ali se nije javljao doktoru jer je htio od njegovih kući da saktije taj događaj, obzirom da je bio svjestan da će njegov otac u želji da ga zaštiti tražiti poliucajce koji su ga tukli. Pridružio se krivičnom gonjenju protiv M. a što se tiče ostalih policajaca nije se  pridružio krivičnom gonjenju protiv njih obzirom da mu njihova imena nijesu poznata. Na zapisniku od 10. 02. 2012 godine je izjavio da je policajac M. lice po njegovoj procjeni starosti 35-36 godina crne kose visine oko 1,80 cm i da je siguran da bi ga prepoznao kada bi ga ponovo vidio. Te noći je u prvom dijelu hodnika bilo ugašeno svijetlo pa nije mogao da zapamti baš sve detalje na licu tog policajca ali bi ga prepoznao obzirom da ga je više puta udario. Na glavnom pretresu je dalje izjavio da je kritičnom prilikom priveden u policiju, gdje ga je u jednom mračnom hodniku, okrivljeni udarao na način što ga je tukao razvlačio i udarao, a jednom ga je i pljunuo i tjerao ga da prizna nešto što nije uradio. Nakon toga ga je poveo u neki drugi hodnik gdje je bilo svijetlo i gdje ga je takođe tukao. Kasnije su ga povele njegove kolege koji su ga takođe tukli ali za njih nema dokaza pa mu je dosta  da se povlači po sudovima pošto je jedva skupio dokaze protiv okrivljenog. Sa okrivljenim su bili dvojica kolega koji su bili u oba hodnika dok ga je okrivljeni tukao. Oni ga nijesu tukli ali su bili prisutni svo vrijeme i sve su posmatrali. Okrivljeni ga je tom prilikom omalovažavao i ponižavao. Na pitanje zastupnika optužbe okrivljeni je izjavio, da se svega sjeća kao kroz maglu, da ne zna da li ga je okrivljeni ili druga dva lica koja su svo vrijeme bila prisutna odvukli u prvi hodnik, a zatim do drugog hodnika, ali je okrivljeni svo vrijeme bio prisutan i nije se odvajao od njega. Objasnio je da su ga dočekali u prvom hodniku, i to njih trojica, dok je čekao u hidniku na nekoj klupi na ispitivanje i tu je sve odmah počelo. To je mračni hodnik, a drugi hodnik je osvjetljen i u tom hodniku se ne vidi kamera, a u predhodnom hodniku nije vidio kameru a poznato mu je da kamera postoji, jer je vidio kada je nakon dva dana došao na saslušanje. Okrivljeni, kao i druga dva lica, su bili u civilu kada su ušli u policiju, a kasnije je saznao da M. te noći nije bio na dužnosti. Pored ta tri lica u policiji je bilo još lica i to uniformisanih i svi su posmatrali kada ga je okrivljeni udarao. Neka od tih lica su dobacivali pitajući okrivlejnog, šta to radi, znači negodovali su, prema tome što je okrivljeni radio. U jednom trenutku dok ga je okrivljeni u prvom hodniku maltretirao i dok su ga micali od njega, okrivljeni je imao sukob sa jednim uniformisanim licem, nije siguran ali mislim da je bio pripadnik interventne jedinice po uniformi ili sprovodničke uniforme, i misli da je sukob nastao dijelom zbog ponašanje okrivljenog prema njemu a misli da je bilo i ličnih sukoba a što je zaključio po tome što su se medjusobno psovali majke i vrijedjali. Okrivljenog M. nije poznavao od ranije, niti lično niti kao službeno lice i tada ga je prvi put vidio. Dok je bio dolje u hodnicima, niko ga nije više tukao, osim okrivljenog, ustvari oni nijesu imali kad da ga tuku od okrivljenog. Kada su ga poveli na sprat radi ispitivanja i kada nešto nije htio da prizna, ugasili su svjetlo, opalili su mu šamar, ali ne zna ko. Tom prilikom je imao povredu u vidu crvenila i malo modrica po licu i vratu, nije imao povrede po tijelu, po tijelu je imao bolove. Naveo je, da mu je jedan od policajaca i to K. i to jedan od trojice  koji su bili sa okrivljenim predmetnom prilikom prijetio kada su ga pustili, da će da ga maltretiraju, da će da dolaze da ga privedu i da će da ga tuku sve dok ne prizna za to i za još neka dijela. Ljekaru se nije obraćao zbog povreda koje je tom prilikom zadobio. Kada je došao u policiju, u policiji je bio policajac S. M. koji je sa njim razgovarao, a on je bio i kasnije dok ga je okrivljeni maltretirao. S.je bio u jednoj kancelariji koja se nalazi odmah u hodniku, u kojem je i on bio predmetnom prilikom ali su vrata od kancelarije bila otvorena, pa je S. mogao da vidi šta se dešavalo a i on je povremeno izlazio. Nije mu poznato da li je S. učestvovao u razdvajanju. Razliku u kazivanju u odnosu na predhodni postupak je objasnio, na način što je rekao da što se tiče udaraca koje je zadobio od M. kritičnom prilikom tačno je ono što je rekao tužiocu kada se svega sjećao a na pretresu je rekao ono čega se sada sjeća. Tačno je da ga je udario još jedan policajac i da ne zna zbog čega to nije rekao na pretresu. Kasnije je saznao da su u društvu sa M. bili prisutni Kalinić i T.. Pridružio se krivičnom gonjenju protiv okrivljenog i postavio imovinsko pravni zahtjev.</span>
</p>
<p class="p2">
<span>Svjedok D.D., je izjavio, da je predmetnom prilikom bio dežurni policajac i postupao u dijelu grada Lijepa Kata, gdje su u to vrijeme bile učestale provale. U lokalu Tim Sava T. su izvršene provalne krađe nekoliko puta pa su te noći postavili zasjedu, kako bi na licu mjesta uhvatili počinioca. Prije izvršenja djela na licu mjesta je primijećeno lice u sivoj jakni. Bila je zima, padao je snijeg. U jednom trenutku su čuli lomljenje stakla i vidjeli dva lica pa su brzo izašli iz objekta koji se nalazi do objekta koji je bio predmet njihove pažnje, i tu zatekli jedno lice za koga su utvrdili da je P. N.. Na 3 metra od lokala bila je parkirana jedna "Džeta" i vidjeli su ispod vozila odbačena velika kliješta za sječenje željeza. Pozvali su patrolu koja je povela P. N., a on je ostao na lice mjesta radi vršenja uviđaja. U policiju je pošao nakon nekih pola sata do sat i tada je ušao u kancelariju kod kolege, misli kod kolege Kalinića, gdje je vidio privedenog P., sjedio je normalno u kancelariji nije imao povreda, i tom prilikom nije osjetio negativnu atmosferu, odnosno da se nešto desilo. Od kolega je saznao da je te noći bila neka rasprava između kolega F.a i M., oko legitimisanja nekog rođaka ili brata u nekom lokalu. Kada je došao u policiju, njegov jedini i prvi kontakt sa P. je bio u kancelariji kod kolege Kalinića na spratu. </span>
</p>
<p class="p2">
<span>Svjedok G. Lj., je u svom svjedočkom iskazu, naveo, da je kritičnom prilikom bio na dužnosti sa kolegom D., kada su pronašli P., nakon što je na jednom objektu izvršena provalna krađa. Tom prilikom P. je predat Upravi policije koju su pozvali jer je kako je naveo on bio privatnim autom i P. je priveden u policiju. Kada je došao u policiju napravio je službenu zabilješku i P. je predao kolegama iz odjeljenja za krađu. Na pitanje zastupnika optužbe je izjavio da nije siguran kome od inspektora je predao P., a to je zapisano u službenoj zabilještci, misli da je kolegi K. ili T., ali nije siguran. Službena zabilješka koju je sačinio i to jedan primjerak je predat inspektoru za krađe, a jedan je zadržan u okviru njihove stanice u njegovoj dokumentaciji. Nije se mogao sjetiti ko je predmetnom prilikom obezbeđivao privedenog P.. Obično  ukoliko je riječ o jednom licu to radi kolega koji radi na prijavnici, a ako je u pitanju više lica to radi patrola. Ponovio je da se ne može sjetiti ko je obezbeđivao privedeno lice prije njegovog dolaska, najvjerovatnije je to bila patrola, ali nije siguran. Kada je došao u Upravu policije, on je obezbeđivao P. i to je bila njegova dužnost. Bio je u prvoj kancelariji do ulaza, a to je kancelarija rukovodioca bezbjedonosnog sektora, dok se P. nalazio u hodniku, gdje je sjedio na stolici. Objasnio je da iz kancelarije u kojoj se nalazio nije vidio P. svo vrijeme, ali ga nije morao ni gledati, jer je P. bio mirno lice, tako da nije morao da ga čuva, odnosno da ga drži na oku. Dok se nalazio u kancelariji vrata su većinom bila otvorena jer se ulazilo i izlazilo, tako da su u pojedinim trenucima vrata moguće bila i zatvorena. Dok su vrata bila zatvorena niko nije obezbeđivao P., jer se nije radilo o licu koje je trebalo da bude stalno na oku. Takođe, dok je bio u kancelariji nije primijetio ništa neobično, u smislu da nije čuo viku, gužvu, komešanje, niti je bilo šta vidio i čuo. Nije mu poznatao da je kritične večeri bilo ko maltretirao i zlostavljao privedenog P. N.. Na kraju je izjavio, da je P. sjedio na hodniku na 3-4 metra od kancelarije gdje se nalazio i da  se desila neka buka ili vika to bi morao čuti, obzirom na to gdje se nalazio.  </span>
</p>
<p class="p2">
<span>Svjedok F. A., je izjavio, da ne zna zbog čega je pozvan pred sud, da ne zna ništa o događaju u policiji iz februara 2012. godine, ni o krivičnom djelu koje se M. N. stavlja na teret. Na pitanje zastupnika optužbe je izjavio da je u februaru mjesecu 2012. godine, radio u PJ Podgorica Interventni vod. Nakon što mu je predočeno stanje u spisima gdje se iz dokaza koji su provedeni na glavnom pretresu javlja podatak da je on bio prisutan kritične večeri u policiji kada je došlo do sukoba sa okrivljenim M. N. je izjavio da ne zna nikakvog P. N., da mu je njegovo ime poznato iz službe jer su ga sto puta legitimisali, a sa M. je jednom prilikom razgovarao, pa ako se to desilo tu noć, objasnio je da ga je M. kada je završavao smjenu pitao za nekog svog druga koga je legitimisao u jednom lokalu, a koji se toboš uvrijedio zbog toga što je legitimisan. Sve je trajalo minut - dva nakon čega je otišao svojim putem. Između njega i M. tom prilikom nije bilo sukoba. Nije primijetio da je te noći u policiji bilo neko privedeno lice i nije vidio da je M. imao sukob sa nekim privedenim licem. Kada mu se M. obratio to je izgledalo možda malo žučno, možda je bio malo jači ton i nikakvog sukoba između njih nije bilo, niti su imali bilo kakav fizički kontakt, došlo je do rasprave, ali se i dan danas pozdravljaju tako da se tom prilikom ništa nije desilo.  </span>
</p>
<p class="p2">
<span>Svjedok N.S. je izjavio da se sjeća, da je bio kišni period, da je sa kolegama postupao operativno, na terenu povodom prijave, jer je jedno lice zatečeno u izvršenju krivičnog djela provalne krađe. Postupao je sa kolegama K., S. i M.. Sjeća se da su bili rani jutarnji časovi kada su došli u Upravu policije gdje je između ostalih lica bio zadržan i brat njegovog kolege B., pa je svoju pažnju više usmjerio prema kolegi B. i tom slučaju. Sjeća se da je tada došlo do verbalnog duela između kolega, da je čuo galamu pa je izašao i vidio da je došlo do sukoba između kolege M. i čini mu se F.a iz interventne. Objasnio je da je u policiji vidio lice za koje je kasnije saznao da je N. P. i da je priveden zbog provalne krađe, ali on nije imao nikakvog kontakta sa njim jer mu nije bio dodijeljen u rad taj slučaj. Kasnije je čuo da je otac tog lica bio nekulturan i da je to lice pušteno na slobodu i pored toga što je kako su mu rekli izjavio da je vidio lice koje je bilo u krađi, ali nije htio da kaže ko je. Na pitanje zastupnika optužbe je izjavio da kada je došao u policiju u hodniku je vidio lice mlađe životne dobi, 24 godine, nije znao ko je to lice jer mu od ranije nije bilo poznato, a kasnije je saznao da je to navodno bio P.. U kancelariji je bio i B. brat njegovog kolege pa je odmah ušao u kancelariju da se raspita o tom slučaju. Kada se uđe u policiju u hodniku koji je malo po lijevoj strani se nalazilo to lice za koje je kasnije saznao da je P., a kancerlarija u koju je on ušao je u istom hodniku sa lijeve strane. U prostoriju u koju je ušao su bila dvojica uniformisanih kolega i B.. U prostoriji se zadržao 5-6 minuta, a možda ni toliko, kada je čuo malo povišene tonove, pa je izašao i vidio da je bio sukob između kolega. Bilo se okupilo dosta kolega na jednom mjestu, s tim da koliko je on zapazio, nije bilo udaranja ni guranja niti bilo kakvog fizičkog kontakta već samo riječi, kojih se ne sjeća. Do sukoba je došlo na sredini hodnika i to glavnog hodnika koja vodi prema tim pristorijama i prema spratu. Kada je prišao pokušao je da kao čovjek i kao kolega smiri tenzije i intervenisao je u smislu što je rekao da nema potrebe za bilo kakvom svađom. Nije registrovao gdje se u tom trenutku nalazio P., misli da je bio tamo gdje se predhodno nalazio. Nije mu poznato ime kolege F., misli da se zove Ž. ili Ž. i tom prilikom je bio u uniformi. Kasnije je čuo da je P. prijavio neko zlostavljanje nakon čega je kako je kazao doživio neprijatnost jer je poslije 15 godina rada u policiji doživio da ide na prepoznavanje.</span>
</p>
<p class="p2">
<span>Svjedok M. S., je naveo, da je predmetnom prilikom radio u Upravi policije kao rukovodilac dežurnog sektora. Sjeća se da su te noći dvojica kolega D.D. i G. Lj. priveli lice P. N., zbog izvršenja krivičnog djela krađe, a koji mu je bio poznat od ranije. P. su doveli u kancelariju gdje se on nalazio, pa je pitao šta se desilo i zbog čega su ga priveli i oni su mu objasnili, nakon čega su D.i G. pozvali kolege inspektore sa krađa, a oni su obavijestili Dežurnu, a Dežurna inspektore. P. je u kancelariji bio nekih 10 minuta, pa je obzirom da je imao posla, jer je bilo i drugih slučajeva rekao P. da pređe u hodnik gdje inače čekaju stranke, gdje se nalazi klupa sa 5-6 sjedišta, a kolegama Dukiću i Goločevcu koji su se nalazili u susjednoj kancelariji gdje su pisali službenu zabilješku je rekao da pripaze na P. kako se ne bi udaljio, nakon čega je drugu stranku uveo unutra i zatvorio vrata. U jednom trenutku je izašao da nešto kopira i vidio da P. stoji na glavnom holu, dakle na drugom mjestu ispred kancealarije za primanje prijava po desnoj strani. Nije vidio da je P. imao povrede niti da ga je bilo ko od kolega udarao niti razgovarao sa njim. Tu je bilo nekoliko kolega iz Interventne i još stranaka pored P.. Vidio je kada su inspektori i P. pošli na sprat radi uzimanja izjava. Kasnije je izašao iz prostorija Uprave policije kako bi zapalio cigaretu s tim da se ne sjeća koliko je vremena prošlo kada je izašao i tada je vidio da je P. napustio Upravu policije da je bio sam i tada nije primijetio neke povrede na njemu. Nije mu poznato, da li su kolege D.i G. bili svo vrijeme pored P. nakon što ih je obavijestio jer je bio zatvorio vrata. Kritičnom prilikom nije čuo nikakvu neuobičajnu galamu. Vidio je da su kolege i M. razgovarali i čuo je da razgovaraju oko nekog slučaja iz kafića, a što je čuo u prolazu. P. mu tom prilikom nije rekao da ga je neko udarao, a nakon što je izašao iz njegove kancelarije je nastavio sa  svojim poslom, zatvorio vrata, tako da sigurno ništa nije vidio niti čuo da je bilo ko P. udarao ili zlostavljao, čak mu se, dok ga je on vidio niko nije obraćao niti je sa kim razgovarao, a kada je izlazio iz Uprave policije koliko se sjeća tražio mu je upaljač ili tako nešto uglavnom stao je sa njim možda 1 minut nakon čega je pošao. </span>
</p>
<p class="p2">
<span>Svjedok T. E., je izjavio, da je kritične noći bio dežurni kao inspektor za suzbijanje teškog kriminala, sektor teške krađe. Tada je dobio poziv iz dežurne službe i obaviješten da je u nekom objektu čijeg se imena ne sjeća izvršen pokušaj teške krađe i da je izvršilac priveden. Sa kolegama M. N., N.S. i K. D. je pošao u Upravu policije. Nakon što su ušli u zgradu otišli su u Sektor za javni red i mir pa je sa kolegom Kalinićem ušao u prostoriju gdje su kolege sa Javnog reda i mira sačinili službenu zabilješku o hvatanju lica u izvršenju krivičnog djela. Kada su ulazili u prostorije policije vidio je da u čekaoni ima više lica. U čekaoni nije poznao P. N. za koga je od ranije znao da je lice sklono vršenju krivičnih djela. Nakon toga on i Kalinić su P. poveli na sprat gdje su u njihovoj kancelariji od P. uzeli izjavu. Nije vidio da je kolega M. imao bilo kakav kontakt sa P.. Dok su saslušavali P. isti se nije žalio da je imao neke neprijatnosti dok je bio u policiji i na istom nije vidio nikakvu povredu. P. su saslušali kao osumnjičenog u formi obavještenja od građanina nakon čega su kontaktirali postupajućeg tužioca, koji se izjasnio da nema elemenata za krivično gonjenje i da istog puste kući, što su oni i uradili. Objasnio je da su on i kolege M. N. i K. u prostoriju Uprave policije ušli skupa, s tim da se nije mogao izjasniti da li su svi ušli u istom trenutku, ali su došli skupa vozilom ispred policije i ušli u zgradu, s tim što su možda svi ušli u 2 minuta. Kao kroz maglu se sjeća da je u čekaoni bilo više lica građana, možda 3-4,5. Nije se mogao sjetiti gdje je za to vrijeme bio M., da li je bio sa njima ili se zadržao sa kolegama, a on se u prostorijama JRM zadržao jedno 2-3 minuta. Kritičnom prilikom kolega M. je imao verbalni kontakt sa jednim kolegom koji je bio u uniformi, raspravljali su se i vikali, a što je trajalo vrlo kratko s tim da se nije mogao sjetiti kada je to bilo, da li kada su ulazili u prostorije za JRM ili kada su izlazili iz prostorija kako bi saslušali P.. Nije registrovao ko je od kolega imao konflikt sa M.. Na kraju je izjavio da nije bilo nikakvog fizičkog kontakta niti prijetnji između kolege M. i P. kritične večeri.  </span>
</p>
<p class="p2">
<span>Svjedok K. D., je izjavio, da je predmetnom prilikom postupao operativno skupa sa kolegama M., N. i T.. Nalazili su se u službeno vozilo kada su dobili obavještenje iz Dežurne službe da je pokušana teška krađa i da je izvršilac priveden. Nakon toga su došli u prostorije Uprave policije u Podgorici, s tim što on nije odmah ušao u zgradu jer je ispred zgrade sreo kolegu B. sa kojim se zadržao nekoliko minuta. Kada je ušao u zgradu, ušao je kod kolega iz javnog reda i mira. Tu su bili kolege T. i M.. Od ranije je poznavao P.. Potpisali su kolegama službenu zabilješku i lično on je preuzeo lice P. N. koji je stajao sam u holu. Većinu vremena je u prostorijama sa odsjeka za krađe i teške krađe bio sa P., tu je bio i kolega T., a svraćao je i kolega B.. Nakon što su razgovarali sa P., o svemu su obavijestili postupajućeg tužioca, koji im je rekao da nema elemenata za krivično gonjenje nakon čega je napustio prostorije odsjeka za krađe. Naredni dan je saznao da je kolega T. sačinio zapisnik o obavještenju prikupljenom od građanina P. N.. Kolko se sjeća u kancelariji za JRM je bio kolega M. prije nego što je preuzeo P. N. od kolega, a da li je on svo vrijeme bio tu, to nije mogao potvrditi jer je razgovarao sa kolegama. Nije čuo niti vidio da je kolega M. prema P. N. upotrijebio bilo kakvu fizičku silu niti prijetnju. Kada je preuzeo P. isti je izgledao potpuno normalno, a prilikom razgovora sa njim nije mu rekao da je bio niti fizički niti psihički matretiran u policiji. Prije nego što je preuzeo P. vidio je i čuo da je kolega M. imao verbalni sukob sa jednim od kolega policajaca koga nije poznavao, to je bilo vrlo kratko, nije vidio da je došlo do fizičkog kontakta niti guranja između Matinovića i tog lica. </span>
</p>
<p class="p2">
<span>Iz sadržine zapisnika o prepoznavanju Ktr. br. 155/11-2 od 17. 02. 2012 godine, proizilazi da je isti sačinjen u prostoriji  UP PJ Podgorica, a u vezi sumnje da je na štetu P. N. izvršeno krivično djelo zlostavljanje iz čl. 166a u vezi st.1 Krivičnog zakonika. U zapisniku je konstatovano da je svjedok oštećeni P. N. nakon što je upoznat sa zakonskim odredbama izjavio, da mu je u prostoriji za saslušanje prijetnje upućivao policajac čijeg se izgleda sjeća, crne kratke kose, crnih očiju visine oko 1,75 do 1,80 cm, sa tamnim podočnjacima, punije gradje, starosne dobi od 26 do 29. godine.  Svjedoku P. N. su pokazana pet lica čije su osnovne osobine slične onima koje je svjedok dao medju kojima je i K. D.,  a nakon što ih je oštećeni dobro razgledao, izjavio je da je sa sigurnošću od 90 %, siguran da je lice koje se nalazi na poziciji br. 4 lice  koje je te noći u hodniku  izvršio krivično djelo na njegovu štetu odnosno policajac koji mu je prijetio, gurao ga na lavabo i nudio da špija za njega, a na kojem broju se nalazilo lice po imenu Kalinić Draško. Pokazana lica od ranije nije poznavao niti gledao. </span>
</p>
<p class="p2">
<span>Iz dva zapisnika  o prepoznavanju Ktr. br.  155/11-2 od 10. 02. 2012 godine, proizilazi, da su sačinjeni u prostorijama UP PJ Podgorica a u vezi osnova sumnje da je na štetu P. N. izvršeno krivično djelo zlostavljanja iz čl. 166a u vezi st.1 Krivičnog zakonika. U prvom zapisniku je konstatovano da su svjedoku oštećenom pokazana pet lica čije su osnovne osobine slučnim onima koje je svjedok dao medju kojima je i M. N., a nakon što ih je oštećeni dobro razgledao, izjavio je da je lice koje se nalazi na poziciji br. 4 lice koje je predmetnom prilikom u hodniku izvršilo krivično djelo na njegovu štetu odnosno jedan od tri policajca koji ga je više puta udarao u predjelu glave i tijela šakama i nogama, a na kojem broju se nalazilo lice po imenu M. N.. U drugom zapisniku je konstatovano, da su svjedoku oštećenom radi prepoznavanja pokazana pet lica čije su osnovne osobine slučnim onima koje je svjedok dao medju kojima je N. S., pa je svjedok nakon što ih je dobro razgledao izjavio da medju licima koja su mu pokazana nije bilo policajca koji je sa njim imao kontak u hodniku a kojeg je opisao kao debljeg, nižeg rasta, crnih očiju, jakih gustih obrva i velikih crnih trepavica i crne kose. </span>
</p>
<p class="p2">
<span>Uvidom u foto dokumentaciju broj 20-28-244-344/535 od 17. 02. 2012 godine i broj 20-28-244-295/434 od 10. 02. 2012 godine, utvrdjeno je, da su na osam fotografija prikazana lica, koja su svjedoku oštećenom P. N. pokazana u prostorijama PJ Podgorica a radi prepoznavanja službenog lica od strane oštećenog.</span>
</p>
<p class="p2">
<span>Sud je u dokaznom postupku izvršio uvid u CD snimak, nakon čijeg prikazivanja je okrivljeni izjavio da se na CD snimku ne vidi stolica gdje je sjedio oštećeni. Konstatuje se da je nakon 1 minut i 27 sekundi od početka snimka na istom registrovan ulazak dva službenika Uprave policije u uniformama, a između njih se nalazi lice u crno-bijeloj jakni za kojeg okrivljeni izjavljuje da je P. N.. Konstatuje se da u 21 minut i 16 sekundi od početka snimka se na snimku vidi da na ulazna vrata ulaze tri lica za koje okrivljeni izjavljuje da su T. E. N.S. i on. Konstatuje se da je okrivljeni obučen u crni kaput. Konstatauje se da je lice koje prvo ulazi obučeno u sivi kaput i za njega okrivljeni izjavljuje da se radi o T. E.. Konstatuje se da je 24 minut i 40 sekundi od početka snimka iz hodnika lijevo u odnosu na ulazna vrata izlaze lice u crnoj kožnoj jakni za koga okrivljeni izjavljuje da je kolega K. D.. Za njim izlazi lice za kojeg okrivljeni izjavljuje da misli da je P. N., a iza njega lice u sivom kaputu za koga okrivljeni izjavljuje da je E. T.. Isti prolaze pored ulaznih vrata i idu u prostorije gdje se vrši saslušanje privedenih lica. Konstatuje se da u 25 minut i 38 sekundi od početka snimka na snimku registrovano lice za koje okrivljeni izjavljuje da je on, a koje lijevo od ulaznih vrata ima raspravu sa jednim licem u uniformi službenika policije, a za kojeg okrivljeni izjavljuje da ne može da se sjeti o kojem licu se radi. Dalje se na snimku vidi da je više lica u uniformi Uprave policije učestvovalo u razdvajanju između okrivljenog i ovog lica u uniformi, nakon čega se i ovdje okrivljeni i ovo lice vraćaju u prostorije lijevo od ulaza, a što se ne vidi na snimku. Okrivljeni izjavljuje da se ne može sjetiti imena prisutnih lica, da se radi o kolegama ali da ne rade u istom sektoru. Konstatuje se da snimak traje 33 minuta i 59 sekundi.</span>
</p>
<p class="p2">
<span>Iz izvještaja uprave policije PJ Podgorica i izvod iz KE na ime okrivljenog M. N. od 09. 05. 2012 godine utvrdjeno je da okrivljeni nije osudjivan.</span>
</p>
<p class="p2">
<span>Savjesnom i  brižljivom ocjenom dokaznog materijala, svakog dokaza posebno i svih u cjelini kao i na osnovu rezultata cjelokupnog postupka, uz savjesnu provjeru odbrane okrivljenog, sud je našao da nema dokaza da je okrivljeni M. N. izvršio krivično djelo stavljeno mu na teret. </span>
</p>
<p class="p2">
<span>Naime, okrivljeni M. N. negira izvršenje krivičnog djela stavljenog mu na teret. Brani se kako u predhodnom postupku, tako i na glavnom pretresu da je predmetnom prilikom, postupao sa kolegama K. D. T. E. i N. S., kada ih je Dežurna služba obavijestila  da je obijen kafe bar "Tim" u zgradi "Lepe Kate" i da je ispred lokala jedno lice lišeno slobode pa nakon što je patrola policije to lice sprovela u Centar PJ Podgorica, zajedno sa kolegama se uputio u prostorije Uprave policije s tim da su predhodno bili van zgrade na terenu. Kada je ušao u prostoriju Uprave policije u hodniku je vidio lice kako sjedi na klupi u blizini kancelarije koju koriste kolege sa Javnog reda i mira, pa je pošao do taoleta da pije vode da bi ga nakon toga neko od kolega odvezao kući, misli da ga je do kuće odbacio kolega T., jer je već bilo kasno, tako da je to bio sav njegov  kontakt sa licem koje je bilo privedeno, a istog je znao kroz službu i zna ko mu je otac, jer je prije pet godina učestvovao u kriminalističkoj obradi P., kada je P. bio osumnjičen za krivično djelo otmice. Tvrdi da prema P. nije primijenio bilo kakvu silu, niti prijetnju i da dok je bio prisutan a to je bilo odprilike jedan minut nije primijetio, da je prema P. bilo ko od njegovih kolega primjenjivao silu, ne sporeći, da je te noći imao verbalnu raspravu sa jednim kolegom, i da su te rasprave dio svakodnevnice u poslu  koji obavljaju i da ta rasprava nije imala nikakve veze sa P. N.. Ovakva odbrana okrivljenog nije opovrgnuta niti jednim provedenim dokazom na glavnom pretresu. Svi saslušani svjedoci su, i to kako oni, koji su predmetnom prilikom postupali sa okrivljenim M., tako i oni drugi, koji su se predmetnom prilikom poslom zatekli u prostorijama Uprave policije potvrdili, da nijesu vidjeli, da je kritične noći okrivljeni M. prema oštećenom P. N. primijenio bilo kakvu silu ili prijetnju, pri čemu su svjedoci i to K. D. koji je predmetnom prilikom postupao operativno sa M. izjavio, da je lično on  preuzeo lice po imenu P. N. koji je stajao sam u holu da je većinu vremena u prostorijama sa odsjeka za kradje i teške kradje bio sa P. da je bio i kolega T. a svraćao je i kolega B. i da je u kancelarije za JRM bio i kolega M., prije nego što je on preuzeo P. i da nije čuo niti vidio da je okrivljeni M. prema P. upotrebio bilo kakvu fizičku silu niti prijetnju i da je kada je preuzeo P. isti izgledao normalno, a prilikom razgovora sa njim nije mu rekao da je bio niti fizički niti psihički maltretiran u policiji, svjedok T. E. je potvrdio da je zajedno sa K. poveo P. na sprat gdje su u njihovoj kancelariji uzeli izjavu, da nije vidio da je okrivljeni M. imao bilo kakav kontakt sa P. i da se P. prilikom saslušanja nije žalio da je imao neke neprijatnosti dok je bio u policiji i da na istom nije vidio nikakvu povredu. Ovaj svjedok je potvrdio da su on, M., N. i K. u prostorije Uprave policije ušli skupa tačnije da su svi ušli u dva minuta i da nije bilo nikakvog fizičkog kontakta niti prijetnji izmedju okrivljenog i oštećenog P. te noći. Svjedok N. S. je potvrdio da je u policiji vidio lice za koje je kasnije saznao da je P. N. i da je priveden zbog provalne kradje ali da on nije imao nikakvog kontakta sa njim jer mu nije bio dodijeljen u rad taj slučaj, i da je te noći u policiji bio zadržan i brat njegovog kolege B., pa je svoju pažnju više usmjerio prema kolegi B. i tom slučaju, zbog čega je odmah po dolasku ušao u kancelariju da se raspita o tom slučaju, gdje su bila dvojica uniformisanih kolega i B. gdje se zadržao 5-6 minuta a možda ni toliko, kada je čuo malo povišene tonove izašao i vidio, da je došlo do sukoba izmedju kolega s tim da nije bilo udaranja niti guranja niti bilo kakvog fizičkog kontakta, već samo riječi, i da misli da je P. tada bio na mjestu gdje se predhodno nalazio.</span>
</p>
<p class="p2">
<span>Dakle, imajući u vidu naprijed navedeno, sud je našao, da iskaz svjedoka P. N., koji je kazao, da  su ga kada je izašao iz kancelarije koja se nalazi odmah sa lijeve strane poslije punkta i ušao u hodnik koji se nalazio odmah sa njegove lijeve strane gdje je sjedio na klupi, nakon pet minuta napala tri policajca u civilnoj garderobi koja su bila u vidno pujanom stanju, da mu je prvi koji je ušao rekao "P. noćas smo iz grada mrtvi pijani od tebe ćemo svašta napraviti zato bolje odmah da priznaš", a koji ga nije udarao već mu se samo unosio u facu i vikao mu, za kojim je došao drugi policajac za kojeg je kasnije saznao da se preziva M. koji je odmah bez riječi počeo da ga udara šamarima po glavi a zatim ga rukom povukao sa stolice bacio dolje nakon čega ga je udarao nogama i šakama po tijelu i glavi a udarao ga je još jedan policajac ali ne zna koji obzirom da je od udaraca koje je tada zadobio skrivao lice pa to nije mogao da vidi, u hodniku je bio nekih 20-tak minuta i za to vrijeme je M. više puta dolazio i udarao ga otvorenim šakama i pesnicama po glavi da ga je jednom i pljunuo da bi, dok su ga policajci vodili do lifta, M. svo vrijeme išao za njima i udarao ga preko kolega da ga je jedan od dvojice policajaca koji su ga saslušavali udarao šakama po glavi a da ne zna koji jer su bili ugasili svijetlo dok su ga udarali. Da M. nije poznavao od ranije niti lično niti kao službeno lice i da ga je tada prvi put vidio, nema pravnog utemeljenja u dokazima provedenim na glavnom pretresu imajući u vidu da su svjedoci D.D. i G. Lj., koji su potvrdili da su predmetnom prilikom postupali kao dežurni policajci u dijelu grada "Lepa Kata" kada su pronašli P. pozvali patrolu koja je povela P. pri čemu je svjedok D.potvrdio da je u policiju došao nekih pola sata do sat nakon što je patrola povela P. i tada je ušao u kancelariju kod kolege Kalinića gdje je vidio privedenog P. koji je sjedio normalno u kancelariji, nije imao povreda da tom prilikom nije osjetio neku negativnu atmosferu u smislu da se nešto dogodilo dok svjedok G. kaže da je kada je došao u Upravu policije on obezbjedjivao P. i to je bila njegova dužnost, da je sjedio u prvoj kancelariji do ulaza dok se P. nalazio u hodniku gdje je sjedio na stolici, da doista iz kancelarije u kojoj se nalazio nije vidio P. svo vrijeme jer su u pojedinim trenucima vrata bila zatvorena, ali da je P. sjedio na hodniku, na tri četiri metra od kancelarije gdje se nalazio pa bi, da se desila neka buka ili vika to sigurno morao čuti obzirom na to gdje se nalazi i konačno svjedok M. S., kojem je oštećeni P. poznat od ranije svjedoči da je P. u kancelariji bio nekih deset minuta pa je P. rekao da predje u hodnik gdje inače čekaju stranke a gdje se nalazila klupa sa 5-6 sjedišta, za koje vrijeme su se D.i G. nalazili u susjednoj kancelariji gdje su pisali službenu zabilješku, te da u trenutku kada je izašao iz kancelarije nije vidio da je P. imao povrede niti da ga je bilo ko od kolega udarao niti razgovarao sa njim da bi kada je izašao iz Uprave policije kako bi zapalio cigaretu vidio P. da napušta Upravu policije, da je bio sam i da tada nije primijetio neke povrede na njemu, a što je po nalaženju ovoga suda bio u prilici, obzirom da mu je P. tada tražio upaljač pa je tada mogao primijetiti, povrede na licu oštećenog tačnije crvenilo na licu, koje je oštećeni po sopstvenom kazivanju tom prilikom zadobio od udaraca koje mu je okrivljeni nanio predmetnom prilikom. Konačno svjedok oštećeni predmetni dogadjaj različito predstavlja, tvrdeći u predhodnom postupku da su ga kada je izašao iz kancelarije i ušao u hodnik odmah napala tri policajca u civilnoj garderobi medju kojima je bio i okrivljeni M. koji ga je odmah bez riječi počeo udarati šamarima po glavi a zatim ga rukom povukao sa stolice nakon čega ga je udarao nogama i šakama po tijelu i glavi, da ga je udarao još jedan policajac kome ne zna ime, da ga je jedan od dvojice policajaca koji su ga saslušavali udarao šakama po glavi, da bi na glavnom pretresu promijenio iskaz u tom dijelu i kazao, da su sa okrivljenim bili dvojica kolega koji su bili u oba hodnika dok ga je okrivljeni tukao, ali da ga oni nijesu tukli ali su bili prisutni svo vrijeme i sve posmatrali. U prilog ovakvog rezonovanja suda stoji činjenica, da se oštećeni, obzirom na sve povrede koje je predmetnom prilikom zadobio, kako je kazao, nije javio ljekaru iz razloga što je htio od njegovih kući da sakrije taj dogadjaj obzirom da je bio svjestan da će njegov otac u želji da ga zaštiti tražiti policajce  koji su ga tukli, a od kojih povreda je imao samo crvenilo i modrilo po licu, a što bi po nalaženju ovoga suda u konkretnom slučaju, na neki način potvrdilo ponašanje okrivljenog predmetnom prilikom u smislu udaraca koje je nanio oštećenom i koji bi od strane ovlašćenog sudskog vještaka bili registrovani a što oštećeni nije uradio jer je imao razlog da to ne uradi i konačno verifikacija povreda od strane vještaka je krucijalni dokaz u ovakvim i sličnim predmetima i postojanje ovih povreda se ne dokazuje na način kako to čini oštećeni, već pravno relevantnim dokazima, kakav je jedino nalaz i mišljenje vještaka medicinske struke</span>
</p>
<p class="p2">
<span>U prilog prednjeg zaključka je i uvid u CD snimak, iz kojeg je utvrdjeno, da se u 21 minut i 16 sekundi od početka snimka na snimku vidi da na ulazna vrata ulaze tri lica, za koje okrivljeni izjavljuje da su T. E., N. S. i on da je okrivljeni obučen u crni kaput da je lice koje je prvo ušlo u sivi kaput za kojeg je okrivljeni izjavio da se radi o T. E., da u 24 minuta i 40 sekundi od početka snimka iz hodnika lijevo u odnosu na ulazna vrata izlaze lica u crnoj kožnoj jakni za koga je okrivljeni izjavio da je kolega K. D. da za njim izlazi oštećeni P. N. a za njim lice u sivom kaputu za koga je okrivljeni izjavio da je E. T., da isti prolaze pored ulaznih vrata i idu u prostoriju gdje se vrši saslušavanje privedenih lica, zatim u 25 minuta i 38 sekundi od početka snimka na snimku je registrovano lice za koje je okrivljeni izjavio da je on a koje lijevo od ulaznih vrata ima raspravu sa jednim licem u uniformi službenika policije a što dalje znači da nema dokaza, da je oštećeni, nakon što je izašao iz kancelarije i ušao u hodnik koji se nalazio odmah sa njegove lijeve strane  gdje je sjedio na klupi napadnut od strane tri policajca u civilnoj garderobi, a ovo obzirom da je na CD snimku samo evidentirano ulazak okrivljenog, T. E. i N. S., i da je na snimku registrovano da okrivljeni lijevo od ulaznih vrata ima raspravu sa jednim licem u uniformi službenika policije, a što su potvrdili i svi saslušani svjedoci na glavnom pretresu da je predmetnom prilikom došlo do sukoba izmedju okrivljenog M. i kolege F. ali da nije bilo udaranja niti guranja niti bilo kakvog fizičkog kontakta već samo riječi, a što u krajnjem upućuje na zaključak da bi obzirom na naprijed navedeno, da je predmetnom prilikom okrivljeni M. zlostavljao oštećenog P. N. kako to navodi oštećeni, to bilo zabilježeno na CD snimku, obzirom da su ga kako je kazao okrivljeni M. i još dva policajca napali, upravo u hodniku, kada je izašao iz kancelarije u kojoj je bio, a da su sva dešavanja predmetnom prilikom u tom hodniku zabilježena na CD snimku. Što se tiče zapisnika o prepoznavanju koji su sačinjeni u Upravi policije i koji su u dokaznom postupku sprovedeni kao dokaz isti su bez uticaja na drugačiju odluku suda obzirom da  je okrivljenom stavljeno na teret da je djelo izvršio 04. 02. 2012. godine, da je prepoznavanje izvršeno  dana 10 i 17. 02. 2012. godine, da je oštećeni od ranije poznavao okrivljenog M., obzirom da je prije par godina, okrivljeni učestvovao u kriminalističkoj obradi P. N., da ga je svjedok K. predmetnom prilikom saslušavao, a kojeg je oštećeni označio kao lice koje mu je predmetnom prilikom prijetilo, guralo ga na lavabo i koji mu je nudio da špija za njega, a za koje nije uspio kako je kazao da pribavi dokaze, osim dokaza koje je prikupio za okrivljenog M. misleći na kamere koje su postojale u prostoriji policije i ispod kojih ga je okrivljeni M. bio.</span>
</p>
<p class="p2">
<span>Na kraju valja napomenuti da su svi saslušani svjedoci  radnici Uprave policije, da su u konkretnom slučaju obavljali svoje redovne dužnosti i to profesionalno, da su u dokaznom postupku saslušani kao svjedoci upozorenei pred sudom na dužnost kazivanja ističe, zbog čega se njihovo svjedočenje ni na koji način ne može kvalifikovati kao pružanje pomoći okrivljenom, obzirom da su na vrlo jasan i precizan način objasnili sudu što su i na koji način svaki ponaosob radili kritičnom prilikom bez obzira na činjenicu što im je okrivljeni kolega </span>
</p>
<p class="p2">
<span>Na osnovu naprijed izloženog sud je našao da nema dokaza da je okrivljeni M. N. izvršio krivično djelo zlostavljanje iz čl. 166a st. 2 u vezi st. 1 Krivičnog zakonika, pa je na osnovu čl. 373 st. 1 tač. 2 Zakonika o krivičnom postupku  istog oslobodio od otpužbe.</span>
</p>
<p class="p2">
<span>Imajući u vidu da je okrivljeni oslobođen od optužbe, to troškovi krivičnog postupka padaju na teret budžetskih sredstava suda.</span>
</p>
<p class="p5">
<span>Sa izloženog odlučeno je kao u izreci.</span>
</p>
<p class="p5"></p>
<p class="p3">
<span>OSNOVNI SUD U PODGORICI, dana 15. 04. 2013. godine</span>
</p>
<p class="p6"></p>
<table class="t1">
<tbody>
<tr class="r1">
<td class="td1">
<p class="p6">
<span>                 ZAPISNIČAR:</span>
</p>
</td><td class="td2">
<p class="p7">
<span>S U D I J A:</span>
</p>
</td>
</tr>
<tr class="r1">
<td class="td1">
<p class="p7">
<span>Danijela Rajković</span>
</p>
<p class="p6"></p>
</td><td class="td2">
<p class="p7">
<span>Željka Jovović</span>
</p>
<p class="p6"></p>
</td>
</tr>
</tbody>
</table>
<p class="p6">
<span>           DN-a: Po primjerak presude dostaviti:</span>
</p>
<p class="p8">
<span>- ODT Podgorica,</span>
</p>
<p class="p8">
<span>- Okrivljenom,  braniocu,</span>
</p>
<p class="p8">
<span>- Oštećenom,</span>
</p>
<p class="p8">
<span>- A/a.</span>
</p>
<p class="p2">
<span>Postupljeno dana ______________</span>
</p>
<p class="p2">
<span>Radnik suda __________________</span>
</p>
<p class="p2"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<table class="t1">
<tbody>
<tr class="r1">
<td class="td1">
<p class="p6">
<span>             ZAPISNIČAR:</span>
</p>
</td><td class="td2">
<p class="p7">
<span>S U D I J A:</span>
</p>
</td>
</tr>
<tr class="r1">
<td class="td1">
<p class="p7">
<span>Danijela Rajković,s.r.</span>
</p>
<p class="p6"></p>
</td><td class="td2">
<p class="p7">
<span>Željka Jovović,s.r.</span>
</p>
<p class="p6"></p>
</td>
</tr>
</tbody>
</table>
<p class="p6"></p>
<table class="t1">
<tbody>
<tr class="r1">
<td class="td3">
<p class="p9">
<span>PRAVNA POUKA:</span>
</p>
</td><td class="td4">
<p class="p6">
<span>Protiv ove presude dozvoljena je žalba u roku od 8 dana od dana prijema pismenog otpravka iste, preko ovog suda Višem sudu u Podgorici. </span>
</p>
<p class="p7"></p>
</td>
</tr>
</tbody>
</table>
<p class="p7">
<span>ZTO Danijela Rajković</span>
</p>
<p class="p5"></p>
<p class="p1">
<span>                             </span>
</p>
<p class="p10"></p>
<p class="p11"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span class="span1"></span>
</p>
<p style="text-align:right">
<span class="span1"> K.br. 14/470</span>
</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">OSNOVNI SUD U PODGORICI, kao prvostepeni krivični, po sudiji Larisi Mijušković-Stamatović, uz učešće Valentine Vukašinović, kao zapisničara, u krivičnom postupku protiv okrivljenog P. R. iz P., zbog krivičnog djela laka tjelesna povreda iz člana 152 st. 2 u vezi st. 1 Krivičnog zakonika Crne Gore, odlučujući o optužnom predlogu ODT-a Podgorica Kt.br.1220/13 od 07.07.2014. godine, koju je na glavnom pretresu zastupala Pavličić Biljana, savjetnik na radu kod ODT-a Podgorica, nakon glavnog i javnog pretresa održanog dana 28.04.2015. godine u prisustvu stranaka i branioca okrivljenog advokata M. R., donio je, a dana 30.04.2015. godine i javno objavio</span>
</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1">Okrivljeni: </span>
</p>
<p>&nbsp;</p>
<p>
<span class="span1">P. R., od oca V. i majke M., rođene V., rođen *******. godine u P., gdje i stanuje – ul. ** n. **, Crnogorac, pismen, po zaminanju elektrotehničar, neoženjen, završio srednju elektro školu, srednjeg imovnog stanja, neosuđivan</span>
</p>
<p>&nbsp;</p>
<p style="text-align:center;">
<span class="span1"> K R I V    J E</span>
</p>
<p>&nbsp;</p>
<p>
<span class="span1">Zato što je:</span>
</p>
<p>&nbsp;</p>
<p>
<span class="span1">Dana 18.08.2013. godine, oko 02:00 časa, u ulici Njegoševoj, u Podgorici, u ugostiteljskom objektu „O.“, svjestan svog djela čije izvršenje je htio iako je znao da je njegovo djelo zabranjeno, lako tjelesno povrijedio oštećenog Š. A., na način što je staklenom flašom – sredstvom podobnim da tijelo teško povrijedi ili zdravlje teško naruši, gađao oštećenog kojom prilikom ga je pogodio u predjelu glave, nanoseći mu tom prilikom laku tjelesnu povredu u vidu rane razderine u predjelu iznad lijeve očne duplje dužine 3 cm,</span>
</p>
<p>&nbsp;</p>
<p>
<span class="span1">- čime je izvršio krivično djelo laka tjelesna povreda iz čl. 152 st. 2 u vezi st. 1 Krivičnog zakonika Crne Gore,</span>
</p>
<p>&nbsp;</p>
<p>
<span class="span1">- pa mu Sud primjenom citiranog zakonskog propisa, te čl. 3, 4, 5, 13, 15, 32, 33, 36, 42, 52, 53 i 54 Krivičnog zakonika Crne Gore, te čl. 226, 227, 229 i 374 Zakonika o krivičnom postupku izriče</span>
</p>
<p>
<span class="span1"></span>
</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">Kojom mu utvrdjuje kaznu zatvora u trajanju od 30 (trideset) dana i  istovremeno odredjuje da se ista neće izvršiti ako okrivljeni u roku od 1 (jedne) godine po pravnosnažnosti presude ne izvrši novo krivično djelo.</span>
</p>
<p>&nbsp;</p>
<p>
<span class="span1">Obavezuje se okrivljeni da na ime troškova krivičnog postupka uplati na račun budžetskih sredstava Crne Gore iznos od 60,50 € (šezdeseteurapedesetcenti), kao i iznos od 50,00 </span><span class="span1">€ (pedeseteura) na ime sudskog paušala, sve prednje u roku od 15 (petnaest) dana po pravnosnažnosti presude pod prijetnjom prinudne naplate.</span>
</p>
<p>&nbsp;</p>
<p style="text-align:center;">
<span class="span1">O b r a z l o ž e n j e</span>
</p>
<p>&nbsp;</p>
<p>
<span class="span1">Optužnim predlogom ODT-a Podgorica Kt.br.1220/13 od 07.07.2014. godine okrivljenom P. R. stavljeno je na teret da je izvršio krivično djelo laka tjelesna povreda iz člana 152 st. 2 u vezi st. 1 Krivičnog zakonika Crne Gore. Zastupnik optužbe je prije završne riječi izmijenila činjenični opis dispozitiva optužnog akta kao u izreci presude, pa je u završnoj riječi ostala pri  tako izmijenjenom optužnom predlogu, predlažući Sudu da okrivljenog oglasi krivim i osudi po zakonu obzirom da je dokazima provedenim na glavnom pretresu dokazano da je izvršio krivično djelo.</span>
</p>
<p>&nbsp;</p>
<p>
<span class="span1">Okrivljeni je u odbrani tokom postupka naveo da nije izvršio krivično djelo za koje se tereti, već da je predmetne večeri bio sa svojim drugovima B. B., B. Ž. i B. G. u lokalu „O.“ gdje su sjeli u jednu ložu kada je došlo do sukoba blizu njih između njemu nepoznatih lica. Ubrzo je intervenisalo obezbjeđenje i udaljilo ta lica iz lokala, a kada je on sa svojim društvom izašao ispred lokala poslije jedno 15/ak minuta jedan momak je prstom pokazao na njega u prisustvu policije i optužio ga da ga je napao. Dalje je naveo da on nije učestvovao u tuči, da nije ustajao sa svoga stola i da nikoga nije gađao flašom, a momak koji ga je optužio je bio u alkoholisanom stanju i pretpostavlja da ga je zamijenio sa nekim. Toga momka ne zna po imenu i prezimenu i nije se sa njim družio, već mu je samo njegov lik malo poznat jer je i te večeri on bio jedan od aktera toga sukoba koji se dogodio u lokalu i bio je u vidno alkoholisanom stanju. </span>
</p>
<p>
<span class="span1">Branilac okrivljenog je u završnoj riječi naveo da u postupku nije nesumnjivo dokazano da je okrivljeni gađao bocom oštećenog i da Sud ne može svoju punu vjeru pokloniti iskazu oštećenog iz prethodnog postupka, zbog čega je predložio donošenje oslobađajuće presude.</span>
</p>
<p>
<span class="span1">Okrivljeni je u završnoj riječi ostajući pri navodima odbrane prihvatio završnu riječ svog branioca.</span>
</p>
<p>&nbsp;</p>
<p>
<span class="span1">Sud je u dokaznom postupku: saslušao svjedoke Đ. M., S. V. i P. I., na saglastan predlog stranaka pročitao iskaz svjedoka oštećenog Š. A. sa zapisnika o glavnom pretresu od 24.10.2014.godine, svjedoka S. M. i B. G. sa zapisnika o glavnom pretresu od 24.10.2014. godine, pročitao medicinsku dokumentaciju na ime oštećenog i nalaz i mišljenje vještaka medicinske struke dr. Dragane Čukić od 25.06.2014. godine, pročitao izvod iz KE za okrivljenog izdat od strane Ministarstva pravde Crne Gore broj 0203/3374 od 16.07.2014. godine. </span>
</p>
<p>&nbsp;</p>
<p>
<span class="span1">Svjedok oštećeni Š. A. je u iskazu pred ODT-om Podgorica naveo da je predmetne večeri negdje oko 02:00 časa bio u lokalu „O.“ zajedno sa M. Đ., M. S. i Ž. B. i stojali su za visećim stolom negdje po sredini lokala. U jednom momentu iz pravca separea sa njihove lijeve strane na nekih 5-6 metara došlo je do neke gužve između dvije grupe lica, čemu on i njegovo društvo nijesu dali povoda, ali je on prišao u pokušaju da smiri situaciju, odnosno da povuče svoje drugove kako ne bi došlo do tuče. U tom momentu sa razdaljine od 1,5 -2 metra sa pozicije direktno ispred njega, od momka koji se preziva P., a kojeg zna iz viđenja od ranije preko zajedničkog druga, zadobio je udarac staklenom flašom u predio lijeve sljepoočnice iznad lijevog oka. Svjedok je dalje naveo da je izašao ispred lokala, jer su krenuli da ga vode u Hitnu pomoć, kada je došla policija i jedan iz ovog društva je tvrdio da je on zadao udarac flašom, ali je stopostotno siguran da ga je kritičnom prilikom bocom pogodio Peruničić, a što je rekao i policajcima te večeri. </span>
</p>
<p>
<span class="span1">U iskazu na glavnom pretresu svjedok oštećeni je naveo da je tačno da je te večeri sa udaljenosti od 2-3 metra sa njegove lijeve strane doletjela boca koja ga je pogodila u sljepoočnicu. Naveo je da je boca došla iz pravca gdje je sjedio okrivljeni i njegovo </span><span class="span1">društvo i tada je bio 100% siguran da ga je okrivljeni gađao, a danas ostavlja mogućnost nekih 10 % da to nije bio on, već moguće neko iz njegovog društva. Te večeri je bila gužva i metež i bilo je više osoba, pa sada ne želi da govori kako ne treba, jer postoji mogućnost da ga nije baš okrivljeni gađao. </span>
</p>
<p>
<span class="span1">Na pitanje da objasni razlike u kazivanju pred ODT-om i na glavnom pretresu oštećeni je naveo da je tačno sve što je rekao pred ODT-om osim što sada nije 100% siguran da ga je gađao okrivljeni i nije siguran da je uopšte vidio lice koje ga je gađalo, a sigurno je da je u to vrijeme bio pripit. Od davanja iskaza u prethodnom postupku jedino se promijenilo to što je prošlo godinu dana i 10 mjeseci i što sada ne želi više da se sudi, zbog čega se ne pridružuje krivičnom gonjenju i ne traži naknadu štete. </span>
</p>
<p>&nbsp;</p>
<p>
<span class="span1">Svjedok S.M. je u iskazu pred ODT-om Podgorica naveo da je predmetne večeri bio sa svojim društvom – A. Š., Ž. B. i M. Đ. u lokalu „O.“. Dva stola od njih u jednom separeu nalazili su se B. B. i momak za koga je znao da se preziva P., a sa kojim je u većem društvu nekada igrao pikado i par dana prije ove večeri je popio piće sa njim. U jednom momentu za tim separeom došlo je do fizičkog obračuna, ali on detalje nije vidio, već zna da je njima prišao M. Đ. kako bi vidio šta se dešava kada ga je A. Š. povukao iz te gužve, a onda je ovaj momak P. ustao i vjerovatno usljed alkohola svima uputio riječi „sad ću vam jebati majku“ i čašom je gađao, ali mu je ona ispala i nikoga nije pogodio. Međutim, P. je odmah sa stola uzeo staklenu bocu od malog piva i sa udaljenosti od 1,5 do 2 metra gađao prema Šoškiću, a onda je samo čuo da je nešto puklo i na glavi Š. je potekla krv. </span>
</p>
<p>
<span class="span1">U iskazu na glavnom pretresu svjedok je naveo da je odmah pošto je došlo do sukoba za susjednim stolom intervenisalo obezbjeđenje koje je izbacilo dvojicu momaka vani, a tom prilikom je došlo do meteža i guranja stolova, tako da su popadali telefoni i svi su počeli da izlaze. Kada su on i Š. krenuli da izlaze doletjela je prva čaša, poslije toga i staklena boca koja je pogodila Š. u predjelu glave, a ista je doletjela od pravca stola za kojem se nalazio okrivljeni i njegovo društvo sa kojim se oni povremeno druže, igraju pikado i slično. Obzirom da je Šoškić obilno krvario izašli su vani i P. se smijao svemu tome tako da je bio siguran da je on vinovnik tog događaja, ali danas nije definitivno siguran u to. Svjedok je dalje naveo da nije vidio ko je gađao Š., a njegovo cijelo društvo se ne druži sa P., već samo pojedini od njih.</span>
</p>
<p>
<span class="span1">Nakon što mu je ukazana razlika u kazivanju sa zapisnika pred ODT-om Podgorica, a upitan da pojasni razlike u tom kazivanju i sa glavnog pretresa, pojasnio je da je tačno da nije vidio da je okrivljeni gađao oštećenog Š. niti da je isti držao u rukama bilo šta, a jedino je tačno da im je uputio pogrdne riječi i to tek pošto je Š. pogođen u glavu.</span>
</p>
<p>&nbsp;</p>
<p>
<span class="span1">Svjedok Đ. M. je u iskazu na zapisniku pred ODT-om Podgorica naveo da je predmetne večeri izašao u grad sa svojim drugovima M. S., A. Š. i Ž. B. u lokal „O.“. U njihovoj blizini za separeom nalazio se njihov poznanik B. B. sa svojim društvom od koga je iz viđenja znao okrivljenog P. sa kojim je ranije u više navrata igrao pikado. U jednom momentu došlo je do tuče ispred njihove lože, zbog čega je on prišao da vidi o čemu se radi, a tada je A. Š. krenuo za njim i pokušao da ga povuče u kom momentu je sa svoje lože ustao ovaj P. i gađao ih prvo bocom, a onda čašom kojom prilikom je zelenom pivskom flašom pogodio u glavu A. Š.. U momentu kada je zadobio udarac Š. se nalazio na udaljenosti od najviše 2 metra od okrivljenog, a okrivljeni je i njega gađao čašom u predjelu glave, ali je rukom uspio da se zaštiti.</span>
</p>
<p>
<span class="span1">U iskazu na glavnom pretresu svjedok je naveo da je dosta vremena proteklo od ovog događaja i da se ne sjeća detalja, a svoju izjavu pred ODT-om je dao po kazivanju Š. jer je te večeri bio pijan i ne zna šta se desilo.</span>
</p>
<p>
<span class="span1">Nakon što mu je predočena izjava koju je dao pred ODT-om svjedok je naveo da se iz tog iskaza sada sjeća samo da je Š. poveo u Hitnu, a ne sjeća da je išta vidio predmetnom prilikom. </span>
</p>
<p>&nbsp;</p>
<p>
<span class="span1">Svjedok B. G. je u iskazu pred ODT-om Podgorica naveo da je navedene večeri bio sa prijateljima R. P., Ž. B., B. B. i J. V. i još dvije djevojke u lokalu „O.“. Naveo je da su sjeli za jednu ložu, da te večeri nijesu konzumirali alkohol i poslije nekog vremena došlo je do gužve kada su dva - tri momka počela da nasrću na goste za okolnim stolovima. To se smirivalo, pa ponavljalo nekoliko puta, ali niko od njegovog društva nije učestvovao u tom sukobu, niti je R. gađao bilo koga čašom ili flašom jer bi on to morao da vidi. Ubrzo je u lokal došla patrola policije kada je jedan od ovih momaka koji su prethodno pravili probleme pokazao na P. kao da ga je navodno on napao, iako to nije bilo tačno.</span>
</p>
<p>
<span class="span1">U iskazu na glavnom pretresu svjedok je ponovio iskaz iz prethodnog postupka i dodao da su neki od društva oštećenog ukazivali na okrivljenog P. kao vinovnika, a neki drugi su opet ukazivali na neku drugu osobu, a na njegovu reakciju da P. sigurno nije nikoga udario oni su bili još uporniji kao da su bili iziritirani tim ponašanjem.</span>
</p>
<p>&nbsp;</p>
<p>
<span class="span1">Svjedok S. V. je u iskazu na glavnom pretresu naveo da u lokalu „O.“ radi kao obezbjeđenje nekih 6 godina, da se predmetne večeri nalazio na poslu i sjeća se da se tamo nalazio okrivljeni sa svojim društvom u jednom separeu, dok se za stolom nalazio oštećeni Š. i njegovo društvo. Obzirom da je radio ispred lokala njega su pozvali da uđe jer je došlo do neke gužve, pa kada je ušao vidio je da postoje čarke između ova dva društva, a cijelo društvo koje se nalazilo za ovim stolom je bilo u alkoholisanom stanju i pravili su probleme jer su prilazili drugim stolovima, međutim imajući u vidu da je bila riječ o stalnim gostima samo su ih upozoravali i nijesu ih udaljili. Svjedok je dalje naveo da je u jednom momentu prišao separeu gdje se nalazio okrivljeni i isti je sjedio tačno u loži krajnje desno od njega, a tačno ispred njega je stajao Š. kada je baš u tom momentu doletjela čaša ili flaša sa lijeve strane. On nije vidio ko je bacio tu flašu, odnosno čašu koja je pogodila Š., ali to sigurno nije uradio okrivljeni, da bi odmah nakon ovoga došlo do svađe i teških riječi zbog čega su ih sve izbacili napolje. U lokalu je te večeri bila gužva, svijetla su bila prigušena, a nije se mogao precizno izjasniti iz koje lože i od kojeg društva je doletjela ova čaša odnosno flaša, obzirom da je on bio usredsredjen na okrivljenog, oštećenog i njihovo društvo. Pojasnio je da su u loži krajnje desno od njega bili okrivljeni i još jedan momak kojima je već prišao Š. sa još jednim drugom i u momentu dok je bila priča izmedju njih doletjela je flaša sa lijeve strane, koju je on vidio u momentu kada je udarila Š.. Te večeri sa njim u smjeni je radio kolega P. I., ali se nije mogao izjasniti gdje je on tačno stajao, a i društvo okrivljenog i oštećenog su stalni gosti njihovog lokala, zbog čega je samo opominjao društvo Š. i nije ih odmah udaljio iz lokala.</span>
</p>
<p>&nbsp;</p>
<p>
<span class="span1">Svjedok P. I. je u iskazu na glavnom pretresu naveo da je predmetne noći radio kao obezbjedjenje u lokalu „ O.“ a u lokalu su se nalazili P. R. sa svojim društvom i Š. A. sa svojim društvom koje je bilo u vidno alkoholisanom stanju. U jednom trenutku su njega i kolegu S. konobari pozvali u lokal i rekli im da je došlo do rasprave izmedju ove dvije grupe momaka, pa kada su ušli vidjeli su da društvo P. sjedi u loži, a da društvo  Š. stoji za stolom. Naveo je da je on prišao P., a kolega je prišao Š. i dok je on razgovarao sa P., čuo je da je iza njega nešto puklo, pa kada se okrenuo vidio je krv na glavi  Š., da bi mu kasnije rekli da ga je neko pogodio flašom ili čašom. Zbog navedenog su oba društva izveli napolje, a ispred lokala je nastala rasprava izmedju ove dvije grupe momaka, ali nikakvog fizičkog kontakta nije bilo. Pojasnio je da je u momentu kada je čuo da je nešto puklo gledao direktno u ovog P., koji tom prlikom nije imao nikakvu čašu, odnosno flašu u ruci, niti je to ko imao od njegovog društva, a P. se u odnosnu na Š. nalazio sa desne strane. </span>
</p>
<p>&nbsp;</p>
<p>
<span class="span1">Iz nalaza i mišljenja vještaka medicinske struke dr Dragane Čukić od 25.06.2014. godine, te iz medicinske dokumentacije izdate na ime oštećenog, proizilazi da je u predmetnom dogadjaju Š. A. zadobio povredu u vidu rane razderine u predjelu iznad lijeve očne duplje dužine 3 cm i krvni podliv u lijevom jagodičnom predjelu  dijametra oko 3-4 cm. Navedene povrede se u vrijeme nanošenja pojedinačno i zbirno kvalifikuju kao laka tjelesna povreda </span><span class="span1">i nastale su djelovanjem tupine mehaničkog orudja, gdje spada predmetna staklena flaša, najvjerovatnije usled jednokratkog djelovanja sile. </span>
</p>
<p>&nbsp;</p>
<p>
<span class="span1">Iz izvoda iz kaznene evidencije za okrivljenog izdatog od strane Minstarstva pravde Crne Gore br. 0203/3374 od 16.07.2014.godine proizilazi da isti ranije nije osudjivan.</span>
</p>
<p>&nbsp;</p>
<p>
<span class="span1">Sud je nakon ocjene navoda optužbe, odbrane okrivljenog, te ostalih provedenih dokaza, kako pojedinačno tako i u njihovoj ukupnosti, utvrdio da je okrivljeni izvršio krivično djelo na način u vrijeme i na mjestu kako je to predstavljeno izrekom presude, sa kojih razloga ga je oglasio krivim i izrekao mu sankciju kao u izreci presude. </span>
</p>
<p>&nbsp;</p>
<p>
<span class="span1">U postupku je utvrđeno da je okrivljeni P. R. dana 18.08.2013. godine, oko 02:00 časa, u P., u ulici Njegoševoj, u ugostiteljskom objektu „o.“, lako tjelesno povrijedio oštećenog Š. A., na način što je staklenom flašom gađao oštećenog kojom prilikom ga je pogodio u predjelu glave, nanoseći mu laku tjelesnu povredu u vidu rane razderine u predjelu iznad lijeve očne duplje dužine 3 cm. Prednje činjenično stanje Sud je utvrdio iz iskaza svjedoka oštećenog Š. A. i to onog datog u prethodnom postupku, kada je naveo da predmetne večeri stojao za stolom u lokalu sa svojim društvom kada je došlo do neke svađe i gužve, zbog čega je on pokušao da smiri situaciju i da povuče svoje drugove da bi u tom momentu sa razdaljine od 1,5 -2 metra sa pozicije direktno ispred njega, od momka koji se preziva P., a kojeg zna iz viđenja od ranije preko zajedničkog druga, zadobio udarac staklenom flašom u predio lijeve sljepoočnice iznad lijevog oka. Ovakav iskaz svjedoka - oštećenog Sud je cijenio kao istinit i uvjerljiv, jer je isti potkrijepljen medicinskom dokumentacijom i nalazom i mišljenjem vještaka medicinske struke dr Dragane Čukić od 25.06.2014. godine u kojem je navedeno da je opisanu, laku tjelesnu povredu, oštećeni zadobio djelovanjem tupine mehaničkog orudja, gdje spada predmetna staklena flaša, a koji nalaz je Sud u potpunosti prihvatio kao stručan i objektivan izrađen u skladu sa pravilima struke i nauke. Takođe, svjedoci S. i Đ., koji su se predmetne večeri nalazili u društvu sa oštećenim, su u svojim iskazima datim pred ODT-om, koje je Sud cijenio kao istinite, u potpunosti potvrdili iskaz oštećenog, decidno tvrdeći da je zbog gužve i komešanja svjedok Đ. prišao separeu okrivljenog, kada ga je oštećeni Š. povukao da se vrati i da je baš u tom momentu okrivljeni sa udaljenosti od 1,5 do 2 metra staklenom bocom gađao i pogodio oštećenog u predjelu glave. </span>
</p>
<p>&nbsp;</p>
<p>
<span class="span1">Okrivljeni u svojoj odbrani nije priznao izvršenje krivičnog djela, već je naveo da su cijelo veče oštećeni i njegovo društvo pravili probleme, da je intervenisalo obezbjeđenje i da sigurno on nije nikoga gađao flašom, već su ga kasnije pred policijom vjerovatno greškom zamijenili sa nekim drugim. Ovakvu odbranu okrivljenog i iskaz svjedoka B. G. koji se te večeri nalazio u društvu sa okrivljenim, Sud nije prihvatio smatrajući da su ovakvi navodi usmjereni na izbjegavanje krivice, isto kao i iskazi svjedoka S. i P., radnika obezbjeđenja u lokalu, koji su tvrdili da se okrivljeni P., u momentu kada je oštećeni pogođen, nalazio sa desne strane i da nije imao ništa u rukama, odnosno da je flaša doletjela sa suprotne strane i pogodila oštećenog u glavu. </span>
</p>
<p>&nbsp;</p>
<p>
<span class="span1">Naime, svjedoci S. i P. su u postupku prvi put saslušani skoro dvije godine od predmetnog događaja i isti su do najsitnijih detalja opisali cijeli događaj i tačne pozicije svih učesnika u događaju, što samo po sebi izaziva sumnju u vjerodostojnost njihovog iskaza, jer nije logično da se isti poslije toliko vremena sjećaju baš svih detalja i pozicija lica koje znaju samo iz viđenja, a što ukazuje da su ovakvi navodi neobjektivni, jednostrani i naknadno sračunati isključivo u cilju potvrđivanja odbrane okrivljenog. </span>
</p>
<p>&nbsp;</p>
<p>
<span class="span1">Sud je prilikom utvrđivanja činjeničnog stanja pošao prvenstveno od iskaza oštećenog Š. i svjedoka S. i Đ. datih u prethodnom postupku, a u kojima su oni potpuno uvjerljiivo i saglasno opisali događaj i ponašanje okrivljenog P., decidno tvrdeći da je upravo on </span><span class="span1">staklenom flašom zadao udarac oštećenom. Iz iskaza ovih svjedoka sasvim je jasno da su oni iz viđenja poznavali okrivljenog od ranije (svjedok S. je naveo da je sa okrivljenim ranije igrao pikado) pa kod činjenice da se sto oštećenog od okrivljenog nalazio na udaljenosti od najviše dva metra, Sud je mišljenja da nije moglo doći ni do kakve zabune u pogledu identiteta lica koje je gađalo oštećenog, a što se može zaključiti i iz činjenice da je oštećeni odmah po dolasku patrole policije istima ukazao baš na okrivljenog kao lice koje mu je zadalo udarac. </span>
</p>
<p>&nbsp;</p>
<p>
<span class="span1">Takođe, iako su oštećeni Š. i svjedok S. na glavnom pretresu tvrdili da je sigurno flaša doletjela od pravca gdje se nalazio okrivljeni, ali da sada nijesu sigurni da li je baš on gađao, a svjedok Đ. je naveo da se zbog proteka vremena ne sjeća događaja, Sud nije prihvatio ovakve njihove iskaze u kojima su oni pokušali da prilično relativizuju cijelu situaciju, obzirom da su isti u prethodnom postupku bili vrlo jasni kada su sa stopostotnom sigurnošću tvrdili da je upravo okrivljeni P. gađao bocom oštećenog u predjelu glave, a u koje iskaze (potkrijepljene medicinskom dokumentacijom) Sud nije imao niti jednog razloga da sumnja, jer isti nijesu imali nikakvog razloga da lažno optuže okrivljenog P.. Sa tih razloga je Sud njihove iskaze sa glavnog pretresa gdje su donekle revidirali svoju potpunu uvjerenost i ubijedjenost u ono što su govorili u prethodnom postupku, cijenio rezultatom kasnijeg izmirenja sa okrivljenim P.. </span>
</p>
<p>&nbsp;</p>
<p>
<span class="span1">Postupajući na opisani način okrivljeni je gađajući flašom – kao očigledno sredstvom podobnim da tijelo teško povrijedi ili zdravlje teško naruši, bio svjestan svog djela, svjestan da gađajući oštećenog istom može da nanese laku tjelesnu povredu, što je po mišljenju Suda isti i htio, postupajući sa direktnim umišljajem kao oblikom krivice, čime su se pored objektivnih stekla i sva subjektivna obilježja bića krivičnog djela laka tjelesna povreda iz člana 152 st. 2 u vezi st. 1 Krivičnog zakonika Crne Gore. </span>
</p>
<p>&nbsp;</p>
<p>
<span class="span1">Prilikom odlučivanja o vrsti i visine krivične sankcije Sud je cijenio sve okolnosti iz čl. 42 Krivičnog zakonika CG, koje su od uticaja da kazna bude veća ili manja, pa je od olakšavajućih okolnosti na strani okrivljenog cijenio njegovu raniju neosuđivanost koju je Sud utvrdio uvidom u izvod iz KE na ime okrivljenog i činjenicu da se oštećeni nije pridružio krivičnom gonjenju, dok otežavajućih okolnosti nije bilo, pa je, imajući uz navedeno u vidu i stepen krivice okrivljenog, Sud mišljenja da radi krivično pravne zaštite prema okrivljenom nije nužno primijeniti kaznu, već da će se samim upozorenjem uz prijetnju kaznom kao u izreci presude i rokom provjeravanja od 1 (jedne) godine na okrivljenog u dovoljnoj mjeri uticati da ubuduće ne vrši krivična djela, čime će u potpunosti biti ostvarena svrha izricanja uslovne osude iz čl. 52 Krivičnog zakonika CG, a u okviru opšte svrhe izricanja krivičnih sankcija iz čl. 4 st. 2 Krivičnog zakonika CG.</span>
</p>
<p>&nbsp;</p>
<p>
<span class="span1">Sud je okrivljenog obavezao da na ime troškova krivičnog postupka uplati na račun budžetskih sredstava Crne Gore iznos od 60,50 eura na ime izrade nalaza i mišljenja vještaka medicinske struke, kao i iznos od 50,00 eura na ime sudskog paušala, a koji iznos je odmjeren shodno trajanju, složenosti postupka i imovinskim prilikama okrivljenog, a shodno članu 226, 227 i 229 ZKP-a.</span>
</p>
<p>&nbsp;</p>
<p>
<span class="span1">Na osnovu izloženog, a shodno članu 374 ZKP-a odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U PODGORICI</span>
</p>
<p style="text-align:center;">
<span class="span1">Dana 30.04.2015. godine</span>
</p>
<p>&nbsp;</p>
<p>
<span class="span1"></span>
</p>
<p>
<span class="span1">    ZAPISNIČAR,</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">SUDIJA,</span>
</p>
<p>
<span class="span1">Valentina Vukašinović, s.r.</span><span class="span1"></span><span class="span1">       </span><span class="span1"></span><span class="span1">      Larisa Mijušković - Stamatović, s.r.</span>
</p>
<p>&nbsp;</p>
<p>
<span class="span1">                                                                                </span>
</p>
<p>
<span class="span1">Pravna pouka:</span>
</p>
<p>
<span class="span1">Protiv ove presude može se izjaviti žalba </span>
</p>
<p>
<span class="span1">u roku od 8 (osam) dana od dana prijema </span>
</p>
<p>
<span class="span1">pisanog otpravka, Višem sudu u Podgorici,</span>
</p>
<p>
<span class="span1"> a preko Ovog suda.</span>
</p>
<p>&nbsp;</p>
<p style="text-align:center;">
<span class="span1">ZTO: Valentina Vukašinović</span>
</p>
<p>
<span class="span1">Dostavna naredba</span>
</p>
<p>&nbsp;</p>
<p>
<span class="span1">Primjerak presude dostaviti:</span>
</p>
<p>
<span class="span1">ODT Podgorica</span>
</p>
<p>
<span class="span1">Okrivljenom</span>
</p>
<p>
<span class="span1">Sudija_______________________</span>
</p>
<p>
<span class="span1">Postupljeno dana __________________ 2015. godine.</span>
</p>
<p>
<span class="span1">Namještenik   _______________________________. </span>
</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
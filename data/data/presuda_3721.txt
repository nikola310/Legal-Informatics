<br>
<div style="text-align: justify">
	OSNOVNI SUD U PLAVU<br>
	K. br.66/2011<br>
	<br>
	<br>
	&nbsp;</div>
<div style="text-align: center">
	U IME CRNE GORE</div>
<div style="text-align: justify">
	<br>
	<br>
	<br>
	Osnovni sud u Plavu,&nbsp; sudija&nbsp; Hilmija Sujković, u krivičnom predmetu optuženog J. N., iz P., zbog krivičnog djela sprečavanje službenog lica u vršenju službene radnje iz čl. 375. st. 3. u vezi st. 1. Krivičnog&nbsp; zakonika, po optužnici Osnovnog državnog tužilaštva u Plavu, Kt. br.&nbsp; 61/2011 od 19.08.2011 godine, po održanom usmenom, javnom, glavnom pretresu u prisustvu: optuženog, zamjenika ODT u Plavu , Rugovac Drite, i oštećenog A. V., donio je dana 11.10.2011 god.&nbsp;<br>
	<br>
	&nbsp;</div>
<div style="text-align: center">
	P R E S U D U</div>
<div style="text-align: justify">
	<br>
	<br>
	Optuženi J. N. , od oca A. i majke S.,&nbsp; rodj. K., rodjen ... god. u B., sa prebivalištem u selu B. opština P., državljanin Crne Gore, nezaposlen, neoženjen, otac&nbsp; 1 djeteta, pismen, završio osnovu školu, srednjeg imovnog stanja, osudjivan presudama:&nbsp; Višeg suda Bijelo Polje , K.br. 78/06 od 05.07.2007 god. zbog krivičnog djela iz čl. 387. st. 3 u vezi stava l. KZ CG ,na kaznu zatvora u trajanju od 1 godine i 6 mjeseci , Osnovnog suda Plav, K.br. 11/2010 od 05.11.2010 god. zbog krivičnog djela iz čl. 217. st. 3. KZ CG na novčanu kaznu u iznosu od 100,00 eura i Osnovnog suda Plav, K.br. 12/2010 , zbog krivičnog djela iz čl. 220. st. 1. KZ RCG&nbsp; na novčanu kaznu u iznosu od 600,00 eura .&nbsp;&nbsp;<br>
	<br>
	&nbsp;</div>
<div style="text-align: center">
	K r i v&nbsp; j e</div>
<div style="text-align: justify">
	<br>
	Što je:<br>
	<br>
	Dana 29.07.2011 godine, oko 03,15 časova,&nbsp; u mjestu "L. M.", opština P., silom spriječio službeno lice - saobraćajnog policajca Ispostave policije Plav, A. V., u vršenju službene radnje - čuvanje javnog reda i mira i kontrola javnog saobraćaja, koju je preduzimao u okviru svojih ovlašćenja, na način što se, nakon što je prethodno u G. narušio javni red i mir i oglušio se&nbsp; na naredjenje ovlašćenih policijskih službenika, svojim PMV marke "B..."&nbsp; reg. oznaka PL ... velikom brzinom udaljio u pravcu P., gdje dolaskom na pomenuto mjesto nije htio postupiti po nalogu&nbsp; oštećenog policajca koji ga je na preglednom i dobro osvijetljenom dijelu puta sa podignutom palicom "STOP" pokušao propisno zaustaviti radi kontrole, već je i pored toga što je istog dobro vidio dodavanjem gasa povećao brzinu kretanja&nbsp; vozila i uz upotrebu svjetlosnog i zvučnog znaka upozorenja nastavio vožnju prema njemu , tako da je isti, da bi izbjegao kontakt sa vozilom, bio primoran da se brzo skloni sa kolovoza , nakon čega je optuženi vozilom prošao pored njega i udaljio se u nepoznatom pravcu.<br>
	<br>
	&nbsp;&nbsp; -čime je izvršio krivično djelo sprečavanje službenog lica u vršenju službene radnje iz čl. 375. st. 3. u vezi st. 1. Krivičnog&nbsp; zakonika.<br>
	<br>
	Pa ga sud za izvršeno, na osnovu navedenog zakonskog propisa te primjenom čl:4,32,36,42,45 i 46 KZ i čl. 374 ZKP<br>
	<br>
	<br>
	&nbsp;</div>
<div style="text-align: center">
	O S U D J U J E</div>
<div style="text-align: justify">
	<br>
	<br>
	<br>
	Na kaznu zatvora u trajanju od 4 (četiri)&nbsp; mjeseca.<br>
	<br>
	Vrijeme koje je optuženi proveo u pritvoru od 02.08.2011 godine do 18.08.2011 godine, uračunava mu se u izrečenu zatvorsku kaznu.<br>
	<br>
	Optuženi se obavezuje da na ime troškova krivičnog postupka- paušala, plati iznos od 50,00 (pedeset) eura, u roku od 15 dana po pravosnažnosti presude, pod prijetnjom prinudnog izvršenja.<br>
	<br>
	Imovinsko-pravnog zahtjeva za naknadu štete nije bilo.<br>
	<br>
	&nbsp;</div>
<div style="text-align: center">
	O b r a z l o ž e n j e</div>
<div style="text-align: justify">
	<br>
	<br>
	Osnovno državno tužilaštvo u Plavu, , optužnicom Kt. br. 61/2011 od 19.08.2011 god. optužilo je J. N., iz P., za krivično djelo sprečavanje službenog&nbsp; lica u vršenju službene radnje&nbsp; iz čl. 375 st.3. u vezi st.1. KZ.<br>
	<br>
	Pri podnesenoj optužnici je sve do kraja krivičnog postupka ostala&nbsp; u svemu i zamjenik ODT u Plavu&nbsp; Rugovac Drita , pa je u završnoj riječi predložila sudu da optuženog J. N., oglasi krivim za navedeno krivično djelo i osudi ga na&nbsp; kaznu zatvora u trajanju od 4 mjeseca.<br>
	<br>
	Oštećeni A. V.,&nbsp; je u završnoj riječi naveo da se pridružuje krivičnom gonjenju protiv optuženog ali da ne postavlja nikakav odštetni zahtjev.<br>
	<br>
	Izjašnjavajući se o optužnici ODT u Plavu , optuženi J. N. priznaje da u vrijeme i na mjestu kako je navedeno u dispozitivu podnesene optužnice, nije postupio po nalogu saobraćajnog policajca Ispostave policije&nbsp; u Plavu, A. V., da zaustavi svoje vozilo, ali ne priznaje da je takvom svojom radnjom izvršio krivično djelo koje mu je stavljeno na teret jer je to učinio iz razloga što se plašio da će ga u slučaju zaustavljanja policajci iz saobraćajne patrole tući. Naime, izjašnjavajući se o slučaju za koji je optužen kao i o okolnostima koje su prethodile ovom slučaju, optuženi J. N. je u svojim odbranama iz prethodnog postupka i sa glavnog pretresa istakao da su se&nbsp; dana 29.07.2011 god. on i njegov brat od tetke Lj. A., sve do 03,15 časova,&nbsp; nalazili u G., kada su zajedno&nbsp; pošli do vozila koje je parkirao na trotoaru ispred osnovne škole&nbsp; "Dž. N.". Kada je prišao do vozila na njegovom vjetrobranskom staklu je primijetio policijski nalog&nbsp; za plaćanje kazne zbog pogrešnog parkiranja. Nakon toga je sa vozilom pošao&nbsp; do picerije koja se nalazi preko puta Autobuske stanice u G., kako bi naručili pice.&nbsp; Dok je A. u ovoj piceriji naručivao pice, on je ostao da ga sačeka pored auta. U jednom momentu je primijetio da&nbsp; iz pravca G. nailazi policijsko službeno vozilo u kojem su se nalazila četiri policajca. Pošto je u ovom vozilu pepoznao policajca G. S., zaustavio je isto kako bi G. pitao šta da radi sa nalogom koji je zatekao na svom vozilu. Pri tom je istog pitao da li su mu oni napisali kaznu za pogrešno parikiranje istovremeno mu objašnjavajući da je i prethodne noći vozilo parkirao na istom mjestu i da ga pri tom niko nije dirao. G. mu je odgovorio da mu nalog za kaznu nijesu napisali niti on niti kolege sa kojima je bio u patroli , već da je to učinio policajac R. Ž. Tada je kazao policajcu G. S. da će lično da podje do&nbsp; R. kako bi vidio šta dalje da radi i ne čekajući A. povratak iz picerije sa vozilom pošao do Stanice policije u G. Dok je u blizini zgrade policije u vozilu čitao nalog za kaznu kako bi utvrdio da li je u istom upisano vrijeme njegovog izdavanja, sa lijeve strane ulice se naspram njegovog vozila zaustavilo policijsko vozilo u kojem se nalazio G. S. sa kolegama. Sva četiri policajca iz ovog vozila su se uputila prema njegovom vozilu i nakon što su otvorili vrata dvojica od njih su ga uhvatili za lijevu ruku. I pored pokušaja da ruku oslobodi povlačenjem,&nbsp;&nbsp; u tome nije uspio jer su ga oni čvrsto držali&nbsp; za nju. I pored toga je uspio da svojom desnom rukom pomjeri ručicu mjenjača i&nbsp; vozilom krene naglo prema naprijed. Tek tada su mu policajci pustili ruku ali su mu pri tom pocijepali majicu koju je imao na sebi. To je učinio iz razloga što se uplašio da će ga isti tući, jer mu se prilikom prilaženja kod vozila nijedan od njih nije obratio riječima već su ga samo dvojica od njih bez ikakvog objašnjenja počeli vući za ruku. Nakon nekoliko metara vožnje je zatvorio vrata od vozila i pobjegao u pravcu P. Sjeća se da je prije nego što je vozilo stavio u pokret na trotoaru&nbsp; sa svoje desne strane primijetio uličnog čistača Č. Š. kako gura ručna kolica,&nbsp; ali se ne sjeća da li je tom&nbsp; prilikom vozilom udario u njega ili njegova kolica. Prilikom vožnje je zapazio da ga je policijsko vozilo pratilo sve do mjesta zv. "K. v." nakon čega isto nije više vidio u retrovizoru. Na mjestu zv. "L. m" je na kolovozu primijetio policajca koji je na sebi imao fluoroscentni prsluk i fluoroscentno narukavlje . Isti ga je pravilno zaustavljao znakom "STOP" koji je držao u ruci . I pored toga što je&nbsp; ovog policajca dobro vidio, obzirom da je dio puta na kojem je stajao bio pregledan i dobro osvijetljen uličnom rasvjetom, odlučio je da ne postupi po njegovom nalogu za zaustavljanje. Zbog toga je uključio sva četiri migavca i zvučni signal na vozilu kako bi ga obavijestio&nbsp; da neće stati na njegov znak i nastavio kretanje nesmanjenom brzinom. Kada je shvatio da on neće zaustaviti svoje vozilo, policajac se uklonio sa kolovoza na lijevu stranu puta,&nbsp; gledano iz pravca iz kojeg je dolazio. Nakon što je sa lijeve strane&nbsp; zaobišao zaustavljeno vozilo koje je ovaj policajac prethodno kontrolisao,&nbsp; nastavio je put prema P. i dalje prema mjestu B. P.,&nbsp; gdje ima vikendicu.U ovoj vikendici je boravio 3- 4 dana, nakon čega se sam prijavio u Ispostavu policije P. Dalje je naveo da nema položen vozački ispit i da je u noći kada se ovaj dogadjaj desio u G. popio 2-3 piva,&nbsp; ali da pri tom čak nije bio ni u pripitom stanju. Na kraju je ponovo istakao da kritične prilike nije postupio po nalogu saobraćajnog policajca iz razloga što je mislio da će ga isti nakon zaustavljanja tući&nbsp; obzirom da je prije toga u G, vozilom pobjegao policajcima interventnog voda koji su ga bez objašnjenja pokušali izvući iz njega. U završnoj riječi je još jednom priznao da kritične prilike nije htio zaustaviti svoje vozilo po nalogu&nbsp; saobraćajnog policajca A. V. i još jednom negirao izvršenje krivičnog djela koje mu je stavljeno na teret. braneći se da je to učinio iz straha da će ga isti u slučaju zaustavljanja tući.<br>
	<br>
	Sud je cijenio odbranu optuženog u dijelu u kojem priznaje da u vrijeme i na mjestu, kako je navedeno u izreci presude, nije htio postupiti po nalogu saobraćajnog policajca A. V. da zaustavi svoje vozilo, pa je našao da je ista u svemu u skladu sa izvedenim dokazima te ju je kao takvu&nbsp; u ovom dijelu u cjelosti prihvatio.<br>
	<br>
	Medjutim, njegovu odbranu u dijelu da i pored takvog nepostupanja po nalogu saobraćajnog policajca nije izvršio krivično djelo koje mu je javnom optužbom stavljeno na teret, sud nije mogao prihvatiti, jer je našao da je ista ne samo nejasna i nelogična već i protivrječna, kako sama sebi tako i izvedenim dokazima.<br>
	<br>
	Naime, sud je radi provjere odbrane optuženog u dijelu u kojem negira izvršenje predmetnog krivičnog djela odnosno radi što pravilnijeg i zakonitijeg rješavanja ove krivične stvari, u dokaznom postupku izveo sledeće dokaze: saslušao u svojstvu svjedoka oštećenog A. V.&nbsp; i&nbsp; svjedoke: V. L.,&nbsp; R. M., M. P., G. S., R. B. i Č. Š. i pročitao izvod&nbsp; iz kaznene evidencije za optuženog&nbsp; J. N., izdat od Uprave&nbsp; policije PJ B., pod br... od 19.08.2011. god., pa je svestranom ocjenom izvedenih dokaza i njihovim uporedjivanjem sa navodima javne optužbe i odbranom optuženog utvrdio da su činjenice iz činjeničnog opisa izreke presude u svemu dokazane i da je optuženi počinio krivično djelo sprečavanje službenog lica u vršenju službene radnje iz čl. 375. st.3. u vezi st.1. KZ.<br>
	<br>
	Ovakvo svoje utvrdjenje i odluku u pogledu krivice i krivično pravne odgovornosti optuženog J. N., za navedeno krivično djelo, sud je zasnovao na sledećim razlozima:<br>
	<br>
	U toku krivičnog postupka je nesporno utvrdjeno, kako na osnovu odbrane optuženog tako i na osnovu izvedenih dokaza, da su svjedoci V. L., R. M., M. P. i G. S.,&nbsp; kao pripadnici Interventne grupe Ispostave policije P., u noći 29.07.2011 god. , oko 03,00 časova, u G., pokušali&nbsp; da izvrše kontrolu vozila marke ...,&nbsp; reg. oznaka PL ..., koje je bilo parkirano preko puta Stanice policije i u kojem se za volanom nalazio okrivljeni, ali da i pored takve namjere ovu kontrolu nijesu uspjeli izvršiti obzirom da je u jednom trenutku okrivljeni vozilo stavio u pokret i velikom brzinom se udaljio sa lica mjesta u pravcu centra G. i dalje prema magistralnom putu koji ide za P. Na osnovu odbrane tj. priznanja okrivljenog je dalje , takodje nesporno utvrdjeno da je dolaskom na mjesto zv. "L. M." , na preglednom i dobro osvijetljenom dijelu puta , jasno vidio saobraćajnog policajca, oštećenog&nbsp; A. V. kako stoji na kolovozu i propisno ga zaustavlja podignutim znakom "STOP". Konačno, na osnovu odbrane okrivljenog i iskaza oštećenog i svjedoka R. B. je nesporno utvrdjeno i to da i pored toga što je i vidio i shvatio da ga oštećeni policajac zaustavlja , okrivljeni nije htio stati,&nbsp; već je sa uključenom sirenom i sva četiri migavca nastavio kretanje vozilom tako da se policajac A. V. morao brzo ukloniti sa kolovoza kako ga okrivljeni vozilom nebi udario.<br>
	<br>
	Medjutim, obzirom da je okrivljeni i pored takvog priznanja negirao izvršenje krivičnog djela koje mu je javnom optužbom stavljeno na teret tvrdnjom da vozilo nije htio zaustaviti&nbsp; po nalogu saobraćajnog policajca A. V. zbog straha da će ga isti nakon zaustavljanja tući zbog dogadjaja u G., to je sud radi provjere osnovanosti odbrane okrivljenog u ovom dijelu, pored saslušanja okrivljenog izveo i sve potrebne dokaze , pa je njihovom uporednom analizom i ocjenom nesumnjivo utvrdio da je njegova odbrana u ovom dijelu ne samo nejasna i nelogična&nbsp; već i u svemu protivrječna, kako sama sebi tako i sa ostalim izvedenim dokazima, te je kao takvu nije ni prihvatio .<br>
	<br>
	Tako su svjedoci V. L.,&nbsp; R. M., M. P. i&nbsp; G. S., izjašnjavajući se na okolnosti koje su prethodile predmetnom dogadjaju,&nbsp; u potpunosti negirali odbranu okrivljenog J. N. u ovom dijelu , saglasno istakavši da navodi okrivljenog u pogledu osnovanosti njegovog straha da bi ga u slučaju postupanja po nalogu saobraćajnog policajca A. V. i zaustavljanja svog vozila u mjestu zv. "L. M." policajci iz saobraćajne patrole istukli zbog toga što im je prije toga u G. pobjegao dok su ga kao pripadnici interventne grupe Ispostave policije u P. na silu pokušali izvući iz njegovog vozila , nijesu tačni&nbsp; Naime, izjašnjavajući se na okolnosti koje su se dešavale prije nego što okrivljeni J. N.&nbsp; u mjestu zv. "L. m."&nbsp; nije htio postupiti po nalogu saobraćajnog policajca A. V. da zaustavi svoje vozilo, svjedoci V. L.,&nbsp; R. M., M. P. i G. S., su saglasno istakli da su dana 29.07.2011 god. , kao pripadnici Interventne grupe Ispostave policije P. obavljali svoje redovne dužnosti na području G. Dok su se negdje oko 03,00 časova&nbsp; svojim službenim vozilom kretali&nbsp; iz pravca centra grada u pravcu P., u blizini&nbsp; Autobuske stanice&nbsp; ih je zaustavilo okrivljeni. Kada ga je svjedok G. S., koji je&nbsp; upravljao vozilom, pitao&nbsp; šta mu treba, okrivljeni mu je pružio neki papir i pitao ga da li su mu oni isti napisali . Svjedok G. S. mu je odgovorio da se radi o nalogu za pogrešno parkiranje koji&nbsp; je&nbsp; izdao kolega R. Ž., čiji potpis se nalazio&nbsp; na ovom nalogu. Zbog toga su okrivljenog uputili da se javi pomenutom&nbsp; policajcu u vezi ovog naloga. Odmah nakon toga okrivljeni se uputio prema vozilu marke BMW i dok je otvarao vrata od ovog vozila ,&nbsp; okrenuo se prema njima i kazao im : Sad ću ja da nadjem vašeg kolegu a vi dodjite da ga obezbijedite. Istovremeno je nekom od njih kazao: "Šta se smiješ kao pizda" i nakon što je ušao u svoje vozilo sa istim se naglo okrenuo i uputio prema centru G. Pošto su zapazili da je isti u vidno alkoholisanom stanju te pošto im je svjedok R. M.&nbsp; kazao da nema položen ispit, koja činjenica mu je bila poznata jer je ranije obavljao poslove saobraćajnog policajca, odlučili su da podju za njim. Kada su došli vozilom u blizini zgrade Stanice policije,&nbsp; u blizini ove zgrade su primijetili parkirano vozilo okrivljenog. Vozilo je i dalje radilo i u njemu se na mjestu vozača&nbsp; nalazio okrivljeni. Dok su prilazili vozilu sa strane vozačevih vrata koj su bila otvorena, svjedok G. S. se obratio okrivljenom riječima : "Šta nije u redu dečko" . Odmah nakon toga okrivljeni je startovao vozilo velikom brzinom i ne zatvarajući&nbsp; vrata sa njim krenuo prema centru G. Tom prilikom su se vrata pod inercijom sama zatvorila a okrivljeni je prednjim dijelom svog vozila zakačio ručna kolica koja je ispred sebe&nbsp;&nbsp; gurao čistač ulica Č. Š.&nbsp; Pošto vozilo okrivljenog,&nbsp; i pored toga što su krenuli za njim,&nbsp; nijesu mogli stići, svjedok&nbsp; V. L. je kao vodja grupe radio vezom obavijestio saobraćajnu patrolu koja se nalazila u mjestu zv. "L. m." da ovo vozilo zaustave. Pri tom je saobraćajnoj patroli&nbsp; ukazao da je vozač vozila J. N. u vidno alkoholisanom stanju tako da postoji mogućnost da isti neće ispoštovati njiihov nalog za zaustavljanje,&nbsp; zbog čega trebaju biti oprezni. Nakon izvjesnog vremena su od strane saobraćajnih policajaca A. V. i R. B. obaviješteni&nbsp; da su u mjesto zv. "L. m." pokušali zaustaviti vozilo okrivljenog, ali da isti nije htio postupiti po ovom njihovom nalogu već se sa vozilom velikom brzinom udaljio u pravcu P., zbog čega ga nijesu mogli stići i pored toga što su odmah krenuli za njim.<br>
	<br>
	Odbranu okrivljenog u pogledu okolnosti koje su prethodile predmentom slučaju je u svemu negirao i svjedok Č. Š. , istakavši da se prilikom pokušaja kontrole okrivljenog J. N., ispred zgrade Stanice policije u G., od strane policajaca Interventne grupe&nbsp; Ispostave policije P., nalazio na manje od 2 m od vozila okrivljenog i da je tom prilikom dobro čuo kada mu je neko od njih samo tražio dokumenta. Okrivljeni je za to vrijeme sjedio u svom vozilu na mjestu vozača i odmah nakon što mu je neko od policajaca zatražio dokumenta je velikom brzinom startovao svoje vozilo i sa njim naglo krenuo u pravcu centra grada. Tom prilikom je prednjim dijelom vozila udario&nbsp; i prevrnuo ručna kolica koja je gurao ispred sebe, dok njega nije zakačio . Dalje je naveo da niko od policajaca iz interventne grupe prije toga okrivljenog nije&nbsp; vukao niti&nbsp; za ruke&nbsp;&nbsp; niti za rukave već su mu samo prilikom prilaženja tražili dokumenta nakon čega je on odmah naglo krenuo sa svojim vozilom u pravcu centra grada. Ovakvom svojom izjavom&nbsp; je i ovaj svjedok, kao i svjedoci V. L., R. M., M. P. i G. S., takodje negirao odbranu okrivljenog J. N. kako u&nbsp; dijelu&nbsp; da su ga pomenuti svjedoci kritične prilike iz zaustavljenog vozila pokušali izvući silom tako i u dijelu&nbsp; da je iz tog razloga njegov strah da će ga u slučaju postupanja po nalogu saobraćajnog policajca A. V. i zaustavljanja svog vozila isti&nbsp; tući&nbsp; bio osnovan.<br>
	<br>
	Konačno, odbranu okrivljenog kojom negira izvršenje krivičnog djela koje mu je javnom optužbom stavljeno na teret su u svojim iskazima u potpunosti negirali i oštećeni A. V., koji je u svojstvu saobraćajnog policajca Ispostave policije P. kritične prilike u mjestu zv. "L. m." pokušao zaustaviti okrivljenog i svjedok R. B., koji je tom prilikom bio u saobraćajnoj patroli sa A., saglasno istakavši da im je jedini zadatak i cilj te noći bio da po nalogu vodje interventne grupe Ispostave policije P. V. L.,&nbsp; vozilo okrivljenog zaustave na mjestu gdje su vršili kontrolu, te da su samim tim tvrdnje okrivljenog da vozilo nije htio zaustaviti zbog straha da će ga nakon zaustavljanja tući,&nbsp; i netačne i neosnovane. Tog dana su inače obavljali redovnu dužnost kontrole javnog saobraćaja na području opštine P., kada su od patrole KOM 310 obaviješteni da radi kontrole zaustave PMV marke "BMW"&nbsp; reg. oznaka PL...,&nbsp; kojim u alkoholisanom stanju,&nbsp; iz pravca G. u pravcu P. upravljao okrivljeni J. N. Zbog toga su sa mjesta gdje su se nalazili prije poziva,&nbsp; pošli u mjesto zv. "L. m." kako bi postupili po dobijenom nalogu. Na ovom mjestu su vršili kontrolu svih vozila koja su dolazila iz pravca G. Dok je svjedok A. V. vršio kontrolu vozila marke "Pasat" beogradskih tablica,&nbsp; a svjedok R. B. se nalazio pored službenog vozila, primijetili su da iz pravca P. nailazi vozilo koje se kretalo većom brzinom . Tada je svjedok A. V. koji je bio&nbsp; propisno uniformisan i opremljen fluoroscentnim prslukom i narukavljem,&nbsp; sa palicom "STOP" "koju je držao u lijevoj ruci pokušao isto zaustaviti. Medjutim i pored toga što ga je vozač ovog vozila jasno vidio,&nbsp; jer se radilo o preglednom i dobro osvijetljenom dijelu puta , isti je samo prebacio menjač iz veće u manju brzinu i dodajući gas nastavio sa vožnjom. Pri tom je još uključio sirenu i ablendovao mu svetlima&nbsp;&nbsp; tako da je shvatio da isti nema namjeru da postupi po njegovom nalogu i zaustavi svoje vozilo.Zbog toga se počeo polako izmicati prema desnoj strani puta, gledano iz pravca P. , kako ga ovo vozilo nebi udarilo obzirom da se i dalje kretalo prema njemu. Nakon što je prošlo pored mjesta na kojem ga je pokušao zaustaviti, vozilo okrivljenog&nbsp; je velikom brzinom skrenulo u pravcu P. , zbog čega ga nijesu mogli stići i pored toga što su odmah krenuli za njim.&nbsp;&nbsp;<br>
	<br>
	Dakle, kako proizilazi iz iskaza oštećenog A. V. i saslušanih svjedoka , koje je inače sud u potpunosti prihvatio ocijenivši ih jasnim, logičnim i što je najbitnije medjusobno saglasnim , svi oni su ne samo potvrdili priznanje okrivljenog u dijelu da kritične prilike nije postupio po nalogu oštećenog da zaustavi svoje vozilo , već su istovremeno i negirali njegovu odbranu da je to učinio zbog straha da će ga policajci nakon zaustavljanja tući&nbsp; te da samim tim nije ni izvršio krivično djelo koje mu je javnom optužbom stavljeno na teret.<br>
	<br>
	Zbog toga sud njegovu odbranu u ovom dijelu, kao što je već navedeno, nije ni mogao prihvatiti , tim prije što je ovakva njegova odbrana pored toga što je suprotna iskazima oštećenog i saslušanih svjedoka još i nejasna, nelogična i sama sebi protivrječna.<br>
	<br>
	Naime , ne samo da je nejasna već i nelogična odbrana okrivljenog da nije smio postupiti po nalogu saobraćajnog policajca A. V. i zaustaviti svoje vozilo zbog straha da će ga nakon zaustavljanja isti tući, ukoliko se ima u vidu nesporna činjenica da ga je policajac A.&nbsp; pokušao zaustaviti, kako to i sam navodi u svojoj odbrani,&nbsp; ne samo na preglednom i dobro osvijetljenom dijelu magistralnog puta već i na dijelu na kojem sa obje strane puta ima mnoštvo kuća , tako da i zbog ovih činjenica njegov strah da će ga nakon zaustavljanja policajci tući nije imao nikakvog realnog osnova. Nejasnost i nelogičnost odbrane okrivljenog u ovom dijelu je utoliko veća što je policajac A. V.,u momentu njegovog nailaska vozilom iz pravca G., već&nbsp; vršio kontrolu drugog vozila koje je bilo zaustavljeno sa desne strane puta kojim se kretao, pa i ova činjenica takodje ukazuje na nelogičnost i neosnovanost odbrane okrivljenog da vozilo nije&nbsp; htio zaustaviti&nbsp; po nalogu oštećenog zbog straha da će ga isti tući. Samim tim je nelogična i odbrana okrivljenog J. N. i u dijelu da pri tom nije razmišljao niti na zaustavljeno vozilo ,&nbsp; niti na lica koja su se nalazila u ovom vozilu , niti na činjenicu&nbsp; da je mjesto na kojem ga je oštećeni zaustavljao dobro osvijetljeno i da se u neposrednoj blizini ovog mjesta nalazi mnoštvo kuća, jer su sve ove činjenice ukazivale da u takvoj situaciji nije bilo nikakve opasnosti da će okrivljeni nakon zaustavljanja biti tučen od strane policajaca koji su ga zaustavljali i da je samim tim takva njegova odbrana sračunata u cilju izbjegavanja krivično pravne odgovornosti za izvršeno krivično djelo.<br>
	<br>
	Ako se svemu izloženom doda i nesporna činjenica da je okrivljeni J. N., u noći kada se desio predmetni slučaj, vozilom upravljao bez položenog vozačkog ispita i u alkoholisanom stanju jer je prema sopstvenom kazivanju te noći popio 2 - 3 piva, to i ove činjenice takodje ukazuju na neosnovanost njegove odbrane&nbsp; u dijelu da je razlog njegovog nepostupanja&nbsp; po nalogu saobraćajnog policajca A. V. strah da će ga isti nakon zaustavljanja tući. Ovo iz razloga jer je na osnovu svega izloženog i jasno i očigledno da je stvarni razlog nezaustavljanja vozila od strane okrivljenog po nalogu pomenutog policajca,&nbsp; ustvari upravljanje vozilom u alkoholisanom stanju i bez vozačke dozvole&nbsp; a ne strah da će ga saobraćajni policajci nakon zaustavljanja tući. Konačno, u prilog neosnovanosti odbrane okrivljenog u dijelu da zbog straha od batina nije htio zaustaviti svoje vozilo ide i njegovo cjelokupno ponašanje u G., nakon što je na vjetrobranskom staklu svog vozila pronašao nalog za plaćanje kazne zbog nepropisnog parkiranja, jer takvo ponašanje ni u kom slučaju ne pripada licu koje ima takav strah od policije. Naime,&nbsp; ne samo da je nejasno već i nelogično da okrivljeni J. N., ukoliko je&nbsp; stvarno imao takav strah od policije,&nbsp; bez ikakve potrebe i razloga zaustavlja službeno vozilo&nbsp; Ispostave policije&nbsp; u P., u kojem su se nalazili pripadnici Interventnog voda, kako bi ih pitao da li mu je neko od njih napisao nalog za plaćanje kazne zbog nepropisnog parkiranja i to u situaciji kada je prije toga konzumirao alkohol i kada za upravljanje vozilom na koje se odnosi nalog za plaćanje kazne nema položen vozački ispit. Još je nelogičnije da nakon što je od njih dobio objašnjenje da je nalog napisan od strane policajca R. Ž., istima uputi riječi : "Sad ću ja da nadjem vašeg kolegu ,&nbsp; a vi dodjite da ga obezbijedite"&nbsp; kao&nbsp; i da još nekom od njih kaže : " Šta se smiješ kao pizda" a da nakon toga udje u svoje vozilo , isto naglo okrene i sa njim podje prema centru G., gdje se nalazi zgrada Stanice policije,&nbsp; jer je bilo logično za očekivati da će ovakvo njegovo ponašanje normalno izazvati intervenciju ovih policajaca u smislu da u takvoj situaciji podju za njim, utoliko prije što su zapazili da je isti u vidno alkoholisanom stanju i što im je bila poznata činjenica da okrivljeni nema položen vozački ispit.<br>
	<br>
	Kako iz svega izloženog proizilazi da u pogledu utvrdjivanja krivičnog djela koje je stavljeno na teret okrivljenom J. N., nakon sprovedenog dokaznog postupka i ocjene izvedenih dokaza, nije bila sporna nijedna činjenica, sud je stao na stanovište da su činjenice iz činjeničnog opisa izreke presude u svemu dokazane i da je okrivljeni počinio predmetno krivično djelo.<br>
	<br>
	Ocjenjujući pravno utvrdjeno činjenično stanje, sud nalazi da su u radnji okrivljenog činjenično opisanoj u izreci presude sadržani svi bitni elementi, subjektivni i objektivni, krivičnog djela sprečavanje službenog lica u vršenju službene radnje iz čl. 375 st.3. u vezi st.1. KZ, pa mu je za izvršeno krivično djelo i izrekao kaznu bliže opisanu u izreci presude. Ovo iz razloga jer se radnja izvršenja krivičnog djela koje je počinio okrivljeni sastoji u tome što je u vrijeme i na mjestu, kako je navedeno u izreci presude, upotrebom sile spriječio oštećenog A. V., saobraćajnog policajca Ispostave policije u P.&nbsp; u vršenju službene radnje koju je preduzeo u okviru svojih ovlašćenja - zaustavljanje i kontrola vozila okrivljenog ,&nbsp; na način koji je takodje opisan u izreci presude. Naime, nesporno utvrdivši da je oštećeni J. N., u svojstvu službenog lica, saobraćajnog policajca Ispostave policije P., bio na redovnom obavljanju dužnosti, da je u konkretnom slučaju vršio službenu radnju tj. zaustavljanje vozila okrivljenog&nbsp; radi njegove kontrole i&nbsp; da je u tome spriječen silom od strane okrivljenog, jasno je da svi ovi elementi čine biće krivičnog djela sprečavanje službenog lica u vršenju službene radnje iz čl. 375 st.3 u vezi st.1. KZ. Naime, jasno je da je u konkretnom slučaju okrivljeni J. N., upotrijebom sile u vidu naglog ubrzanja kretanja svog vozila prema oštećenom, zaobilaženja zaustavljenog vozila koje je oštećeni prethodno kontrolisao i udaljavanjem vozilom sa lica mjesta, istog spriječio&nbsp; u vršenju planirane službene radnje -kontrole njegovog vozila,&nbsp; čime je takvom svojom radnjom i počinio navedeno krivično djelo.<br>
	<br>
	Sud je cijenio i vinost odnosno psihički odnos okrivljenog u odnosu na radnju izvršenja predmetnog krivičnog djela, pa je našao da je okrivljeni&nbsp; prilikom izvršenja ovog djela postupao sa direktnim umišljajem. Okrivljeni&nbsp; je bio svjestan ne samo činjenice da je oštećeni A. V., koji ga je kritične prilike zaustavljao, to činio kao službeno lice -&nbsp; saobraćajni policajac Ispostave policije P., već i da upotrebom sile na način kako je to inače učinio istog sprečava u vršenju službene radnje-kontrole njegovog vozila, pa je i pored takve svijesti naglim povećanjem brzine svog vozila istog udaljio sa mjesta na kojem je stajao i propisno ga zaustavljao,&nbsp; ne dozvolivši mu na taj način da izvrši planiranu službenu radnju,&nbsp; nakon čega je&nbsp; zaobišao zaustavljeno vozilo koje je oštećeni prethodno kontrolisao i udaljio se u nepoznatom pravcu, čime je i manifestovao svoje htjenje za nastupanje zabranjene posledice odnosno za izvršenje predmetnog krivičnog djela.<br>
	<br>
	Prilikom izbora, vrste i visine krivične sankcije koju treba primijeniti prema okrivljenom za učinjeno krivično djelo, sud je pored težine, načina izvršenja i društvene opasnosti krivičnog djela uzeo u obzir i stepen krivične odgovornosti okrivljenog&nbsp; kao i sve ostale okolnosti koje su relevantne u tom pogledu. Tako je od olakšavajućih okolnosti sud okrivljenom&nbsp; cijenio i uzeo u obzir: da je nezaposlen, da je otac jednog maloljetnog djeteta, da je srednjeg&nbsp; imovnog stanja ,&nbsp; da je djelimično priznao izvršenje krivičnog djela koje mu je javnom optužbom stavljeno na teret i da je zbog takvog svog postupka izrazio žaljenje i izvinio se oštećenom A. V., dok mu je kao otežavajuću okolnost cijenio njegovu raniju osudjivanost.<br>
	<br>
	Medjutim i pored cijenjene otežavajuće okolnosti - ranije osudjivanosti okrivljenog , sud je našao da zbog navedenih olakšavajućih okolnosti,&nbsp; koje je&nbsp; i po broju i po značaju ocijenio kao osobito olakšavajućeg karaktera,&nbsp; u konkretnom slučaju ima mjesta primjeni kazne ispod zakonskog minimuma propisanog za predmeto krivično djelo, pa mu je shodno čl. 45 i 46 KZ izrekao kaznu zatvora u trajanju od 4 mjeseca, iako je zakonski minimum za ovo krivično djelo 6 mjeseci.<br>
	<br>
	Sud je uvjerenja da je izrečena kazna srazmerna težini izvršenog krivičnog djela i stepenu krivično&nbsp; pravne odgovornosti okrivljenog, te da će se&nbsp; u konkretnom slučaju i ovako ublaženom kaznom, u okviru opšte svrhe izricanja krivičnih sankcija predvidjene čl. 4. st.2 KZ, postići svrha kažnjavanja propisana čl. 32 istog Zakona. Osnovano se može očekivati da će izrečena kazna pozitivno djelovati na prevaspitanje okrivljenog i da će ista uticati na njega da ubuduće ne vrši krivična djela.<br>
	<br>
	Na osnovu čl. 51 st.1. KZ,vrijeme koje je okrivljeni J. N.,&nbsp;&nbsp; proveo u pritvoru od 02.08.2011&nbsp;&nbsp; godine,&nbsp; do 18.08.2011 godine, uračunato mu je u izrečenu kaznu zatvora.<br>
	<br>
	Odluka o troškovima krivičnog postupka je zasnovana na odredbi čl. 229 st.1. ZKP. Troškovi krivičnog postupka- paušalni iznos od 50,00 eura, odmjeren je s obzirom na složenost i trajanje krivičnog postupka te obzirom na imovno stanje optuženog, shodno čl. 226 st.3. ZKP.<br>
	<br>
	Imovinsko-pravnog zahtjeva za naknadu štete nije bilo.<br>
	&nbsp;</div>
<div style="text-align: center">
	OSNOVNI SUD U PLAVU<br>
	Dana 11.10.2011 godine<br>
	&nbsp;</div>
<br>
<br>
Zapisničar&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;S U D I J A<br>
Senada Radončić&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hilmija Sujković<br>
<br>
<br>
PRAVNA POUKA:<br>
Protiv ove presude nezadovoljna stranka<br>
ima pravo žalbe u roku od 8 dana od dana<br>
prijema iste preko ovog sudaVišem sudu B. Polje.&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
<br>
DNA: 1 x ODT u Plavu<br>
&nbsp; 1 x okrivljenom J. N.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 1 x oštećenom A. V.<br>
<br>
<br>

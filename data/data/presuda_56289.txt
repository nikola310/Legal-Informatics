<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.625in 1.0in 1.0in 1.0in;}
.s1{font-size:14pt;}
.s2{font-family:Arial;}
.p1{text-align:justify;hyphenate:auto;font-family:Times New Roman;font-size:12pt;}
.p2{text-align:justify;hyphenate:auto;font-family:Arial;font-size:12pt;}
.p3{text-align:start;hyphenate:auto;font-family:Times New Roman;font-size:12pt;}
</style>
<meta content="PC" name="author">
</head>
<body class="b1 b2">
<p class="p1">
<span>					</span>
<!--Image link to '0.jpg' can be here--><span class="s1">    </span>
</p>
<p class="p1"></p>
<p class="p2">
<span>OSNOVNI SUD U ROŽAJAMA</span>
</p>
<p class="p2">
<span>K.br.77/12.</span>
</p>
<p class="p2">
<span>				U IME CRNE GORE	</span>
</p>
<p class="p2"></p>
<p class="p1">
<span>	</span><span class="s2">OSNOVNI SUD U ROŽAJAMA i to Predsjednik suda Camić Zahit, kao sudija pojedinac, sa zapisničarem Burdžović Adisom, odlučujući po optužnom predlogu Osnovnog Državnog Tužilaštva iz Rožaja Kt.br.87/12. od 26.5.2012.godine, protiv okrivljenog  T. E. iz Sanliurfa Republika Turska, zbog krivičnog djela  falsifikovanje isprave iz čl. 412.st.2. u vezi st. 1. Krivičnog Zakonika, nakon održanog glavnog i javnog pretresa u prisustvu Zamjenika Osnovnog Državnog Tužioca Kalač Aldina iz Rožaja, sudskog tumača za Turski jezik Fejzić Rifata, branioca okrivljenog -advokata Kuč Munevera iz Rožaja i  okrivljenog, dana 26.6.2012.godine, donio je i javno objavio </span>
</p>
<p class="p2"></p>
<p class="p2">
<span>				P R E S U D U</span>
</p>
<p class="p2">
<span>	</span>
</p>
<p class="p2">
<span>	Okrivljeni T. E., od oca B. i majke E., rodj. D., rodjen ..godine  u Sanliurfu R. Turska, sa prebivalištem u mjestu rodjenja, drž. R. Turske, neoženjen, pismen, sa završenom osnovnom školom, maternji jezik mu je Turski, ne razumije Crnogorski jezik, siromašnog imovnog stanja, neosudjivan.</span>
</p>
<p class="p2"></p>
<p class="p2">
<span>				K R I V    J E</span>
</p>
<p class="p2">
<span>	</span>
</p>
<p class="p2">
<span>	Što je:												Dana 25.5.2012.godine, u 22,10 h, na graničnom prelazu Dračenovac, opština Rožaje, upotrijebio kao pravu lažnu javnu ispravu pasoš R.Albanije, serijski broj BB0133452 iz kojeg je odstranjena originalna fotografija, a umjesto nje od strane neovlašćenog lica postavljena fotografija okrivljenog sa elementima zaštite i upisani lični podaci za Albanskog državljanina Killo Krenar, na način što je prilikom kontrole na graničnom prelazu istu pokazao službenicima granične policije Crne Gore i tako se identifikovao,</span>
</p>
<p class="p2">
<span>	-čime je izvršio krivično djelo falsifikovanje isprave iz čl. 412.st.2. u vezi st. 1. Krivičnog Zakonika.</span>
</p>
<p class="p2">
<span>	Pa ga sud na osnovu pomenutog zakonskog propisa, primjenom čl. 4.13.15.32.36.42.45.46.st.1. tač. 5. čl. 51.75. Krivičnog Zakonika, čl. 226.229. i 374. Zakonika o Krivičnom Postupku</span>
</p>
<p class="p2"></p>
<p class="p2">
<span>				O S U DJ U J E</span>
</p>
<p class="p2"></p>
<p class="p2">
<span>	NA KAZNU ZATVORA u trajanju od 30 (trideset) dana, u koju mu se ima uračunati vrijeme provedeno u pritvoru od 26.5.2012.godine, do 26.6.2012.godine.</span>
</p>
<p class="p2">
<span>	Troškovi krivičnog postupka u iznosu od 75 eura padaju na teret budžetskih sredstava.</span>
</p>
<p class="p2"></p>
<p class="p2">
<span>	Okrivljeni se oslobadja plaćanja troškova krivičnog postupka -paušala, usled slabog imovnog stanja.</span>
</p>
<p class="p2">
<span>	Na osnovu čl. 75. Krivičnog Zakonika od okrivljenog se oduzima putna isprava serijskog broja BB0133452, kao predmet izvršenja krivičnog djela.</span>
</p>
<p class="p2"></p>
<p class="p2">
<span>				O b r a z l o ž e n j e</span>
</p>
<p class="p2"></p>
<p class="p2">
<span>	ODT iz Rožaja, podnio je optužni predlog Kt.br.87/12. od 26.5.2012.godine, protiv okrivljenog T. E. iz Sanliurfa Republika Turska, zbog krivičnog djela falsifikovanje isprave iz čl. 412.st.2. u vezi st.1. Krivičnog Zakonika.</span>
</p>
<p class="p2">
<span>	Na glavnom pretresu Zamjenik ODT-a iz Rožaja istakao je da je priznanjem okrivljenog koje je potvrdjeno izvedenim dokazima utvrdjeno da je isti izvršio krivično djelo za koje je optužen. Predložio je da sud istog oglasi krivim i osudi ga na kaznu zatvora u trajanju od 30 dana. </span>
</p>
<p class="p2">
<span>	Advokat Kuč Munever branilac okrivljenog, predložio je:  da sud obzirom na priznanje okrivljenog za izvršeno krivično djelo istom izrekne blažu vrstu kazne.</span>
</p>
<p class="p2">
<span>	Okrivljeni T. E. na glavnom pretresu je izjavio da priznaje izvršenje krivičnog djela i krivicu za krivično djelo za koje je optužen. 	</span>
</p>
<p class="p2">
<span>	Okrivljeni je objasnio način izvršenje krivičnog djela ističući da je dana 23.5. ove godine avionom iz Istambula došao do Beograda, odakle je nastavio put za Tivat. U Tivtu ga je čekalo lice po imenu M.. Imao je kod sebe pasoš koji je legalno izdat na njegovo ime u Republici Turskoj. M. mu je taj pasoš uzeo, a dao mu drugi pasoš koji je pokazao prilikom dolaska na granični prelaz Dračenovac. Tog M. je upoznao u Istambulu u jednom lokalu u kojem je radio. Pasoš mu je oduzet na graničnom prelazu. Na tom pasošu se nalazi njegova fotografija, a nije mu poznato kako je ista postavljena dok lični podaci u pasošu nijesu njegovi. M. mu je kazao da ne može da putuje sa Turskim pasošem, a da je pasoš koji mu je dao u zamjeni original i da može da putuje u svaku zemlju. Shvatio je da ga je M. prevario . Do sada nije osudjivan tako da mu je ovo teško palo.</span>
</p>
<p class="p2">
<span>	Na glavnom pretresu sud je izveo dokaze: pročitao potvrdu o oduzetim predmetima br. 02-Sl. od 26.5.2012.godine, izvršio uvid u pasoš serijski broj BB0133452, dok nije izveo dokaz pribavljanjem izvoda iz kaznene evidencije na ime okrivljenog, ovo sa razloga što bi pribavljanje tog dokaza bilo otežano, obzirom da je isti državljanin Republike Turske  i to bi vodilo odugovlačenju krivičnog postupka.</span>
</p>
<p class="p2">
<span>	Cijeneći priznanje okrivljenog za izvršeno krivično djelo i izvedene dokaze pojedinačno i u vezi sa ostalim izvedenim dokazima, sud je na osnovu takve ocjene utvrdio činjenično stanje kao u izreci presude.</span>
</p>
<p class="p2">
<span>	Utvrdjeno činjenično stanje proizilazi iz priznanja okrivljenog  koje je potpuno, jasno i odredjeno, a koje je sud u svemu prihvatio i isto uzeo kao dokaz jer je potvrdjeno svim izvedenim dokazima. </span>
</p>
<p class="p2">
<span>	Pravnom ocjenom utvrdjenog činjeničnog stanja, sud je našao da su  u radnjama okrivljenog sadržani svi bitni elementi krivičnog djela falsifikovanje isprave iz čl. 412.st.2. u vezi st. 1. KZ izvršenog na način, vrijeme i mjestu kako je to opisano u izreci presude. Naime, okrivljeni je pomenutu putnu ispravu, koja je lažna, jer je na istoj bila samo fotografija okrivljenog, dok su ostali podaci bili za drugo lice, i ista izdata  od nadležnih organa Republike Albanije, upotrijebio kao pravu radi prelaska graničnog prelaza Dračenovac, gdje je istu pokazao službenicima granične policije Crne Gore radi identifikacije. </span>
</p>
<p class="p2">
<span>	Cijeneći psihički odnos okrivljenog prema izvršenom krivčnom djelu sud je našao da je isti ovo krivično djelo izvršio sa umišljajem, jer je bio svjestan da putna isprava koju je upotrijebio lažna, te je na to i pristao.</span>
</p>
<p class="p2">
<span>	Za izvršeno krivično djelo okrivljeni je krivičnopravno odgovoran, te ga je sud  oglasio krivim pošto je našao da nema elemenata koji bi isključivali njegovu krivičnopravnu odgovornost  i osudio ga na kaznu zatvora u trajanju od 30 dana u koju mu je uračunato vrijeme provedeno u pritvoru od 26.5. do 26.6.2012.godine.</span>
</p>
<p class="p2">
<span>	Prilikom odmjeravanja kazne okrivljenom u granicama Zakonom propisanim za ovo krivično djelo imajući u vidu sve okolnosti  koje se odnose na ličnost izvršioca ovog krivičnog djela, (olakšavajuće i otežavajuće) okolnosti iz čl. 42. KZ, kao olakšavajuće okolnosti na strani okrivljenog su cijenjeni njegovo potpuno priznanje i kajanje za izvršeno krivično djelo, da se radi o mladom čovjeku njegovu dosadašnju neosudjivanost, njegove lične i materijalne prilike, pa ga je sud u nedostatku otežavajućih okolnosti, ocjenjujući olakšavajuće okolnosti sve ukupno kao naročito olakšavajuće, primjenom čl. 45. i 46. KZ istog osudio na blažu visinu kazne od one koja je u Zakonu propisana za ovo krivično djelo, ubijedjen da će se sa istom postići svrha kažnjavanja iz čl. 4. u vezi čl. 32. KZ.</span>
</p>
<p class="p2">
<span>	U smislu čl. 226.229. ZKP-a troškovi krivičnog postupka u iznosu od 75 eura, a koji se odnose na simultano prevodjenje sudskog tumača za Tuski jezik, na glavnom pretresu, padaju na teret budžetskih sredstava. Okrivljeni je oslobodjen plaćanja troškova krivičnog postupka -paušala. Ovo sa razloga što bi njihovim plaćanjem od strane okrivljenog bilo dovedeno u pitanje njegovo izdržavanje, obzirom na njegovo imovno stanje. </span>
</p>
<p class="p2">
<span>	U smislu čl. 75. KZ od okrivljenog je oduzeta predmetna putna isprava kao predmet izvršenja krivičnog djela.</span>
</p>
<p class="p2"></p>
<p class="p2"></p>
<p class="p2"></p>
<p class="p2">
<span>	OSNOVNI SUD U ROŽAJAMA, dana 26.6.2012.godine.</span>
</p>
<p class="p2"></p>
<p class="p2"></p>
<p class="p2"></p>
<p class="p2">
<span>ZAPISNIČAR						PREDSJEDNIK SUDA</span>
</p>
<p class="p2">
<span>Burdžović Adisa s.r.							Camić Zahit s.r.</span>
</p>
<p class="p2"></p>
<p class="p2"></p>
<p class="p2"></p>
<p class="p2">
<span>PRAVNA POUKA: Presuda je pravnosnažna jer su se</span>
</p>
<p class="p2">
<span>stranke, nakon objavljivanja iste odrekle prava žalbe.</span>
</p>
<p class="p3"></p>
<p class="p3"></p>


</body>
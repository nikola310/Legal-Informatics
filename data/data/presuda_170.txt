<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.p1{text-align:start;hyphenate:auto;keep-with-next.within-page:always;font-family:Verdana;font-size:11pt;}
.p2{text-align:start;hyphenate:auto;font-family:Verdana;font-size:11pt;}
.p3{text-align:center;hyphenate:auto;keep-with-next.within-page:always;font-family:Verdana;font-size:11pt;}
.p4{text-indent:0.5833333in;text-align:justify;hyphenate:auto;font-family:Verdana;font-size:11pt;}
.p5{text-indent:0.5833333in;text-align:center;hyphenate:auto;font-family:Verdana;font-size:11pt;}
.p6{text-indent:0.5in;text-align:justify;hyphenate:auto;font-family:Verdana;font-size:11pt;}
.p7{text-align:justify;hyphenate:auto;font-family:Verdana;font-size:11pt;}
.p8{text-align:center;hyphenate:auto;font-family:Verdana;font-size:11pt;}
.p9{text-align:justify;hyphenate:auto;font-family:Verdana;font-size:10pt;}
</style>
<meta content="violeta.raicevic" name="author">
</head>
<body class="b1 b2">
<p class="p1">
<span>OSNOVNI SUD U BIJELOM POLJU</span>
</p>
<p class="p1">
<span>K.br.681/10</span>
</p>
<p class="p2"></p>
<p class="p3">
<span>U IME NARODA</span>
</p>
<p class="p2"></p>
<p class="p2"></p>
<p class="p4">
<span>OSNOVNI SUD U BIJELOM POLJU, kao prvostepeni krivični sud, u vijeću sastavljenom od sudije Violeta Raičević, kao predsjednik vijeća i sudija porotnika Kovijanić Vuka i Bećirović Gana, kao članova vijeća, sa zapisničarem Ljiljanom Joksimović,  u krivičnom  predmetu okrivljenog B.M.a iz Bijelog Polja,  zbog krivičnog  djela teška tjelesna povreda iz člana 151 stav 1 Krivičnog zakonika Crne Gore, po optužnici ODT-a u Bijelom Polju, Kt.br. 437/10 od 08.12.2010.godine, nakon održanog usmenog, glavnog i javnog pretresa u prisustvu zamjenika ODT-a Nišavić Tanje, okrivljenog B.M.a i oštećenog K.Ž.a, dana  14.02.2011.godine, donio je i javno objavio:</span>
</p>
<p class="p4"></p>
<p class="p4"></p>
<p class="p5">
<span>P R E S U D U</span>
</p>
<p class="p4"></p>
<p class="p4"></p>
<p class="p4">
<span>Okrivljeni  B.M., od oca  V.i majke J., rodjene J., rodjen ....godine u Bijelom Polju, sa prebivalištem u ul. N.M.a bb , opština Bijelo Polje,  državljanin Crne Gore, oženjen, otac  dvoje djece, sa završenom Višom školom,  lošeg imovnog stanja, osudjivan presudom Osnovnog suda u Bijelom Polju K.br.472/99 od 26.02.2003.godine zbog krivičnog djela iz čl.37.st.2. KZ RCG 3 mjeseca zatvora uslovno za jednu godinu.Osuda je brisana rješenjem br.623/10 od 01.11.2010.godine.</span>
</p>
<p class="p4"></p>
<p class="p4"></p>
<p class="p5">
<span>K R I V   J E</span>
</p>
<p class="p4">
<span>Što je:</span>
</p>
<p class="p4"></p>
<p class="p4">
<span>Dana 03.07.2010.godine, oko 10,00 h,  u naselju Nikoljac, opština Bijelo Polje na sportskom igralištu O.Š."R.R." teško tjelesno povrijedio oštećenog K.Ž.a na način što ga je metalnom šipkom  izudarao  po rukama i ledjima, a zatim ga  bokserima izudarao po glavi i tijelu  kojom prilikom mu je nanio povrede u vidu  potresa mozga, diskretne frakture lijeve sljepočne kosti - spoljašnjeg dijela sa krvnim podlivom  u  mekom tkivu tog dijela, rane razderotine u predjelu lijeve  sljepočne regije  glave, krvnog podliva  na lijevoj podlaktici sa spoljašnje strane dimenzija 6 x 5 cm, krvnog podliva na desnoj podlaktici iznad ručnog zgloba dimenzija 7 x 3 cm, krvnog podliva na desnoj  nadlaktici sa spoljašnje strane dimenzija 5 x 5 cm krvnog podliva na lijevoj nadlaktici spolja dimenzija 5 x 4 cm, ogrebotine na grudnoj kosti, oguljotine na desnoj lopatici veličine dlana.</span>
</p>
<p class="p4"></p>
<p class="p4">
<span>-čime je izvršio krivično djelo  teška tjelesna povreda iz čl. 151 st. 1 Krivičnog zakonika Crne Gore,</span>
</p>
<p class="p4"></p>
<p class="p6">
<span>- pa ga sud primjenom citiranog zakonskog propisa i čl. 2, 4, 5, 13, 15,   32, 36, 42, 45, 46 i 51 Krivičnog zakonika Crne Gore /KZ/ i čl. 199, 202, 212  i 364 Zakonika o krivičnom postupku Crne Gore / ZKP/,</span>
</p>
<p class="p7"></p>
<p class="p8">
<span>O S U Đ U J E</span>
</p>
<p class="p2"></p>
<p class="p7">
<span>	 Na kaznu zatvora u trajanju od  60 /šezdeset/  dana, u koju kaznu mu se ima uračunati vrijeme provedeno u pritvoru od 07.07.2010 do 16.07.2010.godine.</span>
</p>
<p class="p7"></p>
<p class="p4">
<span>Okrivljeni se obavezuje na plaćanje paušala ovom sudu u iznosu od 30 € i na ime troškova krivičnog postupka u iznosu od 250,00 € na račun  depozita novčanih kazni, troškova postupka i paušala CG broj 832-151-35, u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p class="p4"></p>
<p class="p4">
<span>Oštećeni K.Ž.o se upućuje na parnični postupak, radi ostvarenja imovinsko-pravnog zahtjeva.</span>
</p>
<p class="p4"></p>
<p class="p8">
<span>O b r a z l o ž e nj e</span>
</p>
<p class="p7"></p>
<p class="p4"></p>
<p class="p4">
<span>Optužnicom ODT-a u Bijelom Polju, Kt.br. 437/10 od 08.12.2010.godine, okrivljenom  B.M.u stavljeno je na teret izvršenje krivičnog djela   teška tjelesna povreda iz čl.  151 stav 1 Krivičnog zakonika Crne Gore. </span>
</p>
<p class="p4"></p>
<p class="p4">
<span>Glavni pretres je održan i zaključen u prisustvu zamjenika ODT-a, okrivljenog i oštećenog.</span>
</p>
<p class="p4"></p>
<p class="p4">
<span>Zamjenik ODT-a u završnoj riječi je tražila  da se okrivljeni oglasi krivim i osudi na kaznu po zakonu. </span>
</p>
<p class="p4"></p>
<p class="p4">
<span>Oštećeni K.Ž.o se nije pridružio krivičnom gonjenju protiv okrivljenog.</span>
</p>
<p class="p4"></p>
<p class="p4">
<span>Okrivljeni B.M.   u svojoj odbrani  tokom postupka je istakao da živi u naselju Nikoljac, a nedaleko od njegove kuće živi oštećeni K.Ž.o. Dana 02.07.2010.godine u popodnevnim časovima, njegova djeca  i djeca K.Ž.a  su se igrala ispred njihovih kuća na obližnjoj livadi. U jednom momentu  je kući došlo njegovo dijete - sin M.a uplakan i krvav sa povredom na glavi  i rekao mu da ga je Ž. dijete pogodilo kamenom u glavu. Otišao je do kuće K.Ž.a i  sa istim razgovarao, pri čemu je bio malo ljut, jer je imao ranije nesuglasica sa Ž.  takodje oko djece, a  Ž. je reagovao tako  kao da se ništa nije dogodilo. Poslije toga  svoje dijete je povezao u bolnicu gdje mu je ukazana ljekarska pomoć.  Sjutra dan  03.07.2010.godine,  pošao je da posmatra  trening svog sina  na terenu O.Š." R.R." u Nikoljcu. U dvorištu škole primijetio je K.Ž.a koji je nedaleko od njega stajao  i posmatrao svoga sina  koji trenita fudbal. Tada se uputio prema njemu da porazgovaraju  vezano za  predhodni dogadjaj, a očekivao je da će i Ž. doći kod njega da se raspita šta je bilo sa djetetom. Kada je prilazio prema Ž. obratio mu se riječima " čuvašli to moju i tvoju djecu" a on mu je na to odgovorio "čuvam svoju i šta hoćeš ne prilazi". On je tada, izrevoltiran predhodnim dogadjajem  istom odgovorio "tvoje čuvaš a za moje te baš briga" a Ž. je nastavio da govori da mu ne prilazi i to drsko. Šta se dalje desilo  nije mogao da objasni  jer je bio  šokiran postupanjem  K.Ž.a. Sjeća se  da je uzeo jedno parče ograde - aluminijsko, dužine oko pola metra i gadjao je u pravcu Ž.a i ne zna  da li ga je pogodio, jer se više ne sjeća  šta se dalje dogadjalo. Istakao je da je u jednom trenutku  Ž. krenuo prema njemu  kada ga je on podvrzao  i Ž. je pao na zemlju, ali se ne sjeća  da li ga je poslije toga udario.  Tada je prišao neki čovjek i otišao sa Ž. kući, on je uzeo svoje dijete i otišao u pravcu  kuće. Posebno je istakao  da nije imao nikakav boks niti bilo kakav drugi predmet. </span>
</p>
<p class="p4"></p>
<p class="p4">
<span>U završnoj riječi izrazio je duboko  žaljenje i kajanje zbog svega što se dogodilo jer je sa oštećenim bio drug i kućni prijatelj. Sukob oko djece izazvao je njegove  neprimjerene  reakcije, jer je  od svog druga i komšije  a ovdje oštećenog očekivao da se raspita za njegovo dijete koje je bilo povrijedjeno  a koje će zbog posledica morati da ide na operaciju oka. Molio je sud da bude  što blaži prilikom odmjeravanje kazne, jer je roditelj dvoje maloljetne djece koju izdržava, jer mu supruga ne radi a od presude  zavisi njegov povratak na posao koji je izgubio  ovom prilikom.</span>
</p>
<p class="p4"></p>
<p class="p7">
<span>	Radi utvrđivanja odlučnih činjenica i kriviče odgovornosti okrivljenog, sud je u dokaznom postupku na glavnom pretresu, izveo sledeće  dokaze: u svojstvu svjedoka saslušao oštećenog K.Ž.a; uz saglasnost stranaka pročitao iskaze svjedoka  DŽ.S.a; Č.N.a; L.R.a i V.V.;  izvršio uvid u  medicinsku dokumentaciju na ime oštćenog i to: izvještaj ljekara ljekara specijaliste JZU Opšte bolnice Bijelo Polje br.13.10. od 03.07.2010.godine;  izvještaj ljekara specijaliste Opšte bolnice Bijelo Polje, izjvštaj ljekara jeidnice za hitnu medicinsku pomoć  u Bijelom Polju br.11078448 od 03.07.2010.godine; otpusnu listu   sa epikrizom JZU Opšte bolnice Bijelo Polje odjeljenje hirurgije, izvještaj ljkara specijaliste Doma zdravlja Bijelo Polje - Centar za mentalno zdravlje broj 2820 od 06.07.2010.godine izdati na ime oštećenog K.Ž.a; pročitao nalaz i mišljenje vještaka sudske medicine prof. M.a K.a od  24.11.2010.godine i izvršio uvid u izvod iz KE na ime okrivljenog. Drugih predloga za dopunu dokaznog postupka nije bilo.</span>
</p>
<p class="p4"></p>
<p class="p6">
<span>Sud je cijeneći dokaze pojedinačno i u medjusobnoj povezanosti, dovodeći ih u vezu jedne sa drugim kao i u vezu sa odbranom okrivljenog, utvrdio činjenično stanje i na osnovu istog zaključio da je okrivljeni B.M. izvršio krivično djelo  teška tjelesna povreda iz čl.151.st.1.KZ zbog čega je kriv.</span>
</p>
<p class="p6"></p>
<p class="p6">
<span>Naime, sud je cijenio odbranu okrivljenog kao djelimično priznanje izvršenja krivičnog djela za koje je oglašen krivim obzirom da nije sporio  da je kritičnog dana fizički napao  oštećenog K.Ž.a u dvorištu O.Š." R.R.".Medjutim, navode koje je okrivljeni istako u pogledu okolnosti  da je oštećenog samo gadjao  aluminijskom šipkom i da ne zna da li ga je pogodio  te da  se ne sjeća šta se dalje dešavalo  tvrdeći da  kod sebe nije imao nikakav metalni  boks kojim je nanio povrede oštećenom sud ne prihvata i cijeni ih  sračunatim na  ublažavanje svog krivičnog položaja u postupku.Ovo posebno sa razloga  što  su njegovi navodi  u tom pravcu  demantovani  jasnim i kategoričnim  iskazom oštećenog K.Ž.a  čiji je  iskaz sud  u potpunosti prihvatio i iz istog utvrdio odlučne činjenice da se kritičnog dana  nalazio u  dvorištu O.Š."R.R." gdje je posmatao  fudbalski trening, obzirom da  je istom prisustvovalo i njegovo dijete. U jednom  momentu  došao je B.M.  koji mu se obratio riječima "što ne čuvaš djecu, sad ćeš ti da vidiš, sad će mo mi da vidimo, pokazaću ja tebi". Na to mu je odgovorio da mu ne prilazi ali M. je i dalje išao ka njemu  a on se povlačio unazad pokušavajući da razgovara sa njim i upozoravajući ga da se na terenu nalaze djeca i roditelji i da odustane od puta  prema njemu. M.  je tada  zgrabio jednu metalnu šipku od ograde dužine 1,5 m, nasrnuo na njega  i udario ga tom šipkom. On  je postavio ruke  a M. ga je udarao po rukama i ledjima, a onda se vratio nazad izvadio iz džepa metalne boksere a on  je  uspio da se izvuče i trčao je pored ograde.  M. ga je sustigao  i došlo je do kontakta  tako što je M. počeo da ga udara metalni  bokeserima a on je postavio ruke  a svi udarci  su išli u njegovu glavu i po tijelu.Kada je  primio jedan jači udarac u glavu, kod njega je nastao prekid i od tada se ne sjeća šta se dešavalo.Ostalo čega se sjeća da je vidio DŽ.S.a kako stoji iznad njega i pokušava da ga podigne i izvuče iz dvorišta . Odvezen je u hitnu pomoć gdje mu je ukazana ljekarska pomoć  i zadržan je u bolnici.Oštećeni je takodje naveo da je dan prije kritičnog dogadjaja  njegovo dijete udarilo dijete B.M.a zbog čega je  M. burno reagovao, galamio i vikao. Pošto nije znao o čemu se radi molio je M.a da objasni šta je bilo a on mu je priprijetio govoreći "otvoriću ti ja lobanju kad tad".</span>
</p>
<p class="p6"></p>
<p class="p6">
<span>Iskaz oštećenog  ima utemeljenje  u nalazu i mišljenju vještaka sudske medicine prof.dr.M.a K.a  iz kojeg je sud utvrdio da je oštećeni  K.Ž.o  kritičnom prilikomm zadobio  povrede  u vidu  rane razderotine  u predjelu lijeve sljepočne regije glave, diskretnu frakturu lijeve sljepočne kosti - spoljašnjeg dijela sa krvnim podlivom u mekom tkivu tog dijela, krvne podlive na lijevoj podlaktici 6 x 5 cm, na desnoj podlaktici 7x 3 cm, na desnoj  nadlaktici 5 x 5 cm, na lijevoj nadlaktici 5 x 4 cm , na grudnoj kosti  i lopatici, tj. ukupno   sedam promjena na koži, osma promjena  na spoljašnjem dijelu  lijeve sljepočne kosti. Lokalizacija povreda ukazuje na činjenicu da je na tijelu povrijedjenog  tupo tvrda sila djelovala namjanje 6 puta  a lokalizacija krvnih podliva u predjelu obje podlaktice sa spoljašnje strane  karakteristična je  za povrede koje nastaju prilikom pružanja ruku  osobe koja zadobija povrede  kada se brani  od sredstva kojim se povrede nanose - to  su tzv. odbrambene povrede. Vještak je istakao da su sve povrede nanešene dejstvom zamahnute tupo tvrde sile  a mogle su biti nanešene  udarom metalne šipke. Za povredu u predjelu sljepočne regije - rana razderotina  ne može se isključiti ni mogućnost  da je ista mogla biti  nanešena  udarom i nekog predmeta koji je počinilac držao u ruci. Za oguljotinu veličine dječijeg dlana u predjelu desne lopatične regije  može se reći  da je ista mogla nastati pri padu ili prilikom  guranja tog dijela tijela i pritiska na neku  tvrdu podlogu. Sve su povrede mogle biti nanešene kada se oštećeni  u odnosu na počinioca nalazio okrenut licem, osim povrede u predjelu lopatice.Ljekari su naveli postojanje diskretne pukotine  u predjelu lijeve sljepočne kosti  i to na mjestu  gdje je postojala rana razderotina a u mekom tkivu je  konstatovan i krvni podliv. Promjena na kosti nastala je udarom  tupo trvrde sile na mjestu  gdje je i bila rana razderotina a ta  je povreda mogla biti nanešena ili šipkom ili nekim predmetom koji je bio  u ruci počinioca. Povrede u svom zbiru predstavljaju tešku tjelesnu povredu.</span>
</p>
<p class="p6"></p>
<p class="p6">
<span>Sud je cijenio  iskaze svjedoka DŽ.S.a, Č.N.a, L.R.a i V.V.  ali iz istih nije mogao utvrditi pravno relevantne činjenice obzirom da nijesu  vidjeli  konkretno šta se dešavalo izmedju  okrivljenog i oštećenog. Tako je svjedok DŽ.S. istakao da je  vidio da okrivljeni i oštećeni  kritičnom prilikom  razgovaraju, i da je taj razgovor neprirodan  jer je ličio na svadju  te momenat  kada  oštećeni Korać  Ž. pada na tlo usled udarca B.a pri čemu nije vidio  tom prilikom kod B.a  metalni predmet jer se sve brzo odvijalo pa cijeli  dogadjaj nije ni mogao da vidi.Ni svjedok  Č.N.o nije vidio  momenat  fizičkog kontakta  izmedju okrivljenog i oštećenog, obzirom da je bio skoncentrisan na djecu koja su imala trening na terenu. Čuo je od djece  da  se neki ljudi svadjaju i kada se okrenuo vidio je B.a i Koraća koji su već bili razdvojeni i kod Koraća je vidio u predjelu sljepočnog  dijela čela rasjekotinu.Svjedoci  L.R. i V.V.a   takodje  nijesu vidjeli  momenat  fizičkog kontakta izmedju okrivljenog i oštećenog a šta se dešavalo kritičnom prilikom  saznali  su iz novina. Kod ocjene iskaza ovih svjedoka sud nalazi da isti nijesu imali uticaj na drugačije odlučivanje u ovoj krivičnoj stvari.</span>
</p>
<p class="p4"></p>
<p class="p4">
<span>Sud je u potpunosti prihvatio nalaz i mišljenje vještaka sudske medicine prof.dr. M.a K.a, jer je isti stručno i objektivno sačinjen od strane dugogodišnjeg eksperta, a na bazi raspoloživih podataka – medicinske dokumentacije na ime oštećenog, te na osnovu nauke i vještine. </span>
</p>
<p class="p4"></p>
<p class="p4">
<span>Da bi postojalo krivično djelo teška tjelesna povreda iz čl. 151 st. 1 Krivičnog zakonika Crne Gore, potrebno je da počinilac drugog teško povrijedi ili mu zdravlje teško naruši. Pod tjelesnom povredom podrazumijeva se povreda tjelesnog integtriteta ili narušavanje zdravlja drugog lica. Povreda tjelesnog integriteta je oštećenje tijela čovjeka uzetog u njegovoj bio – psihičkoj jedinstvenosti. Na osnovu svega izloženog nedvosmisleno se zaključuje da je okrivljeni B.M. dana 03.07.2010.godine, oko 10,00 h,  u naselju Nikoljac, opština Bijelo Polje na sportskom igralištu O.Š."R.R." teško tjelesno povrijedio oštećenog K.Ž.a na način što ga je metalnom šipkom  izudarao  po rukama i ledjima, a zatim ga  boksevima izudarao po glavi i tijelu  kojom prilikom mu je nanio povrede u vidu  potresa mozga, dikretne frakture lijeve sljepočne kosti - spoljašnjeg dijela sa krvnim podlivom  u  mekom tkivu tog dijela, rane razderotine u predjelu lijeve  sljepočne regije  glave, krvnog podliva  na lijevoj podlaktici sa spoljašnje strane dimenzija 6 x 5 cm, krvnog podliva na desnoj podlaktici iznad ručnog zgloba dimenzija 7 x 3 cm, krvnog podliva na desnoj  nadlaktici sa spoljašnje strane dimenzija 5 x 5 cm krvnog podliva na lijevoj nadlaktici spolja dimenzija 5 x 4 cm, ogrebotine na grudnoj kosti, oguljotine na desnoj lopatici veličine dlana.</span>
</p>
<p class="p4"></p>
<p class="p4">
<span>Postupajući na navedeni način, odnosno udarajući oštećenog metalnom šipkom a zatim bokserima, što je za posledicu imalo povredjivanje tjelesnog integriteta oštećenog i povrede izražene u vidu potresa mozga, dikretne frakture lijeve sljepočne kosti - spoljašnjeg dijela sa krvnim podlivom  u  mekom tkivu tog dijela, rane razderotine u predjelu lijeve  sljepočne regije  glave, krvnih podliva na nadlakticama i podlakticama, ogrebotine na grudnoj kosti, oguljotine na desnoj lopatici veličine dlana, okrivljeni je ostvario obilježje krivičnog djela teška tjelesna povreda iz čl. 151 st. 1 KZ, zbog čega je kriv i krivično odgovoran. Umišljaj okrivljenog obuhvatao je sve zakonske elemente  krivičnog djela za koje je oglašen krivim  obzirom da je bio svjestan svog činjenja, učešća u zbivanju i htio njegovo izvršenje.</span>
</p>
<p class="p4"></p>
<p class="p4">
<span>Za predmetno krivično djelo u Krivičnom zakoniku, predviđena je kazna zatvora od šest mjeseca do pet  godina.</span>
</p>
<p class="p4"></p>
<p class="p4">
<span>Iz izvoda iz KE na ime okrivljenog sud je utvrdio  da je isti osudjivan presudom Osnovnog suda u Bijelom Polju K.br.472/99 od 26.02.2003.godine zbog krivičnog djela iz čl.37.st.2. KZ RCG 3 mjeseca zatvora uslovno za jednu godinu.Osuda je brisana rješenjem br.623/10 od 01.11.2010.godine.</span>
</p>
<p class="p4"></p>
<p class="p4">
<span>Odlučujući o vrsti i visini kazne okrivljenom, sud je cijenio sve okolnosti iz čl. 42 KZ, pa je na strani istog od otežavajućih okolnosti cijenio stepen krivice, a od olakšavajućih okolnosti je našao da  se radi o porodičnom čovjeku, koji je oženjen, otac dvoje djece, lošeg imovnog stanja, a posebno okolnost da se oštećeni K.Ž.o nije pridružio krivičnom gonjenju protiv okrivljenog. Sud je cijenio  raniju osudjivanost okrivljenog ali kako je od iste protekao duži vremenski period i kako je osuda  brisana, to sud ovoj činjenici nije pridavao poseban značaj.Sud je olakšavajuće okolnsoti na strani okrivljenog cijenio kao osobito olakšavajuće okolnosti, pa je okrivljenog osudio na kaznu zatvora u trajanju od  60 dana, ispod granice propisane zakonom, pravilima čl. 45 i 46 KZ za ublažavanje kazne, cijeneći da će se i sa ublaženom kaznom u potpunosti ostvariti svrha kažnjavanja u okviru opšte svrhe izricanja krivičnih sankcija, time uticati na okrivljenog da ubuduće ne vrši krivična djela i postići ciljevi specijalne i generalne prevencije shodno čl. 32 KZ.</span>
</p>
<p class="p4"></p>
<p class="p4">
<span>Okrivljenom se u izrečenu kaznu zatvora ima uračunati vrijeme provedeno u pritvoru, jer je čl. 51 KZ propisano je da se vrijeme provedeno u pritvoru kao i svako lišenje slobode u vezi sa krivičnim djelom, uračunava u izrečenu kaznu zatvora.</span>
</p>
<p class="p4">
<span> </span>
</p>
<p class="p4">
<span> Sud je obavezao okrivljenog na plaćanje paušala u iznosu od 30 €, koji troškovi paušala su određeni obzirom na složenost i trajanje postupka i na imovinske prilike okrivljenog, shodno odredbi čl. 199 ZKP CG.</span>
</p>
<p class="p4"></p>
<p class="p4">
<span>Sud je obavezao okrivljenog na plaćanje troškova krivičnog postupka u iznosu od 250,00 € a koji troškovi se odnose na nagradu isplaćenu vještaku sudske medicine, shodno čl. 202 ZKP.</span>
</p>
<p class="p4"></p>
<p class="p4">
<span>Oštećeni K.Ž.o se radi ostvarivanja imovinsko-pravnog zahtjeva upućuje na parnični postupak, shodno čl. 212 ZKP.</span>
</p>
<p class="p4"></p>
<p class="p4">
<span>Sa iznijetog odlučeno je kao u izreci presude, shodno čl. 364 ZKP. </span>
</p>
<p class="p4"></p>
<p class="p5">
<span>OSNOVNI SUD U BIJELOM POLJU</span>
</p>
<p class="p5">
<span>Dana, 14.02.2011.godine</span>
</p>
<p class="p5"></p>
<p class="p5"></p>
<p class="p7">
<span>Zapisničar,							Predsjednik vijeća-sudija,</span>
</p>
<p class="p7">
<span>Ljiljana Joksimović s.r.				                Violeta Raičević s.r</span>
</p>
<p class="p7"></p>
<p class="p9"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>


</body>
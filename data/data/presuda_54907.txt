<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Calibri'}
.span2{;font-size:12pt;font-family:'Arial'}
.span3{;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p>
<span class="span1"></span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:right">
<span class="span2">K. br. 936/13</span>
</p>
<p style="text-align:center;">
<span class="span2">U IME CRNE GORE</span>
</p>
<p>
<span class="span2">OSNOVNI SUD U PODGORICI, kao prvostepeni, krivični, po sudiji Larisi Mijušković- Stamatović, uz učešće Lidije Radetić, kao zapisničara, u krivičnom predmetu protiv okrivljenog B. S. iz P., zbog krivičnog djela teško djelo protiv bezbjednosti javnog saobraćaja iz čl. 348 st.1 u vezi čl. 339 st.1 Krivičnog zakonika, odlučujući o optužnici ODT-a Podgorica Kt. br. 1031/12 od 15. 11. 2013 godine, koju je na glavnom pretresu zastupala Andrijana Nastić, zamjenik ODT-a Podgorica, nakon glavnog i javnog pretresa održanog u prisustvu zastupnika optužbe i okrivljenog, dana 15.01.2014 donio je i istog dana javno objavio </span>
</p>
<p style="text-align:center;">
<span class="span2">P R E S U D U</span>
</p>
<p>
<span class="span2">Okrivljeni:</span>
</p>
<p>
<span class="span2">B. S., od oca B. i majke M., rodjene J., JMBG ..., rodjenog ... godine u P., sa prebivalištem u mjestu rodjenja, ... , državljanin Crne gore, zaposlen, neoženjen, pismen, završio srednju školu, srednjeg imovnog stanja, neosudjivan</span>
</p>
<p style="text-align:center;">
<span class="span2">K R I V   J E</span>
</p>
<p>
<span class="span2">Zato što je:</span>
</p>
<p>
<span class="span2">Dana 27.04.2012 godine, oko 14,00 časova, u Podgorici, u mjestu Velje Brdo, na lokalnom putu Podgorica- Danilovgrad, ne pridržavajući se saobraćajnih propisa iz čl. 48 st.1 tačka 2 i čl. 222 Zakona o bezbjednosti saobraćaja na putevima ugrozio saobraćaj i doveo u opasnost život i tijelo ljudi, na način što upravljajući motociklom marke "Yamaha" XT 660 reg. oznake NK ..., iz pravca Podgorice, prije sticanja prava na upravljenje motornim vozilom i izdavanja vozačke dozvole, otpočeo preticanje kolone od tri vozila, kojom prilikom prvo vozilo u nizu skreće ulijevo u pravcu mjesne zajednice ..., te u namjeri da izbjegne kontakt sa istim okrivljeni usmjerava svoje vozilo ulijevo, gubi kontrolu nad njim i dolazi do pada motocikla u desnu bočnu stranu, usljed čega je njegov saputnik na motociklu oštećeni R. B., zadobio tešku tjelesnu povredu u vidu preloma lijeve sljepoočne kosti i i unutarlobanjskim krvarenjem, kojom prilikom je okrivljeni u odnosu na osnovno krivično djelo postupao sa eventualnim umišljajem, jer je bio svjestan da tako upravljajući vozilom ugrožava javni saobraćaj i dovodi u opasnost život i tijelo ljudi, pa je na to pristao, dok je u odnosu na težu posljedicu- tešku tjelesnu povredu oštećenog R. B. postupao sa svjesnim nehatom, jer je znao da njegovom radnjom takva posljedica može nastupiti, ali je olako držao da do toga neće doći,</span>
</p>
<p>
<span class="span2">- čime je izvršio krivično djelo teško djelo protiv bezbjednosti javnog saobraćaja iz čl. 348 st.1 u vezi čl. 339. st.1 Krivičnog zakonika,</span>
</p>
<p>
<span class="span2">- pa mu Sud primjenom citiranih zakonskih odredbi, te čl. 3, 4, 5, 13, 15, 32, 36, 42, 45, 46, 52, 53 i 54 Krivičnog zakonika, te čl. 226, 227, 229 i 374 Zakonika o krivičnom postupku, izriče</span>
</p>
<p style="text-align:center;">
<span class="span2">USLOVNU OSUDU</span>
</p>
<p>
<span class="span2">Kojom mu utvrdjuje kaznu zatvora u trajanju od 6 (šest) mjeseci, i istovremeno odredjuje da se ista neće izvršiti ukoliko okrivljeni u roku od 2 (dvije) godine po pravnosnažnosti presude ne izvrši novo krivično djelo.</span>
</p>
<p>
<span class="span2">Obavezuje se okrivljeni da na ime  troškova krivičnog postupka uplati na račun budžetskih sredstava Crne Gore iznos od 143,00 eura (stotinučetrdesettrieura), kao i iznos od 50,00 (pedeseteura) na ime sudskog paušala, a sve prednje u roku od 15 (petnaest) dana po pravnosnažnosti presude pod prijetnjom prinudne naplate.</span>
</p>
<p style="text-align:center;">
<span class="span2">O b r a z l o ž e nj e</span>
</p>
<p>
<span class="span2">Optužnicom ODT-a Podgorica kt. br. 1031/12 od 15.11.2013 godine, koju je na glavnom pretresu zastupala Andrijana Nastić, zamjenik ODT-a Podgorica, okrivljenom B. S. iz P. stavljeno je na teret izvršenje krivičnog djela teško djelo protiv bezbjednosti javnog saobraćaja iz čl. 348 st.1 u vezi čl.339 st.1 Krivičnog zakonika.</span>
</p>
<p>
<span class="span2">Zastupnik optužbe je prije davanja završne riječi precizirala činjenični opis dispozitiva optužnice,ostajući  pri  tako reciziranoj optužnici, te u završnoj riječi  navodeći da smatra da je priznanjem okrivljenog i ostalim provedenim dokazima neposredno utvrdjeno da je okrivljeni izvršio krivično djelo stavljeno mu na teret, pa je zato predložila sudu da okrivljenog oglasi krivim i osudi po zakonu u granicama propisanim za ovo krivično djelo.</span>
</p>
<p>
<span class="span2">Okrivljeni je u svojoj odbrani u prethodnom postupku naveo da je dana 27.04.2012 godine, oko 14,00 časova upravljao svojim motorom "Jamaha XTX" reg. oznaka NK ..., a da se sa njim na motoru nalazio njegov drug R. B. Dalje je naveo da su se ispred njega kretala tri vozila i to malom brzinom, bukvalno deset na sat. Pojasnio je da je kod skretanja u pravcu mjesne zajednice ... on započeo preticanje ova tri vozila koja su se kretala ispred njega, a da tom prilikom prvo vozilo iz kolene skreće ulijevu u pracu mjeste zajednice ... Istakao je da je pokušao da zaustavi motor ali da nije uspio u tome, te da nakon toga gubi kontrolu nad motorom i istim se prevrće. Dodao je da tom prilikom on nije zadobio nikakve tjelesne povrede, dok R. jeste, ali po njegovom mišljenju, u pitanju su bile lakše povrede. Na kraju je naveo da ne zna koje su marke vozila koja su se predmetnom prilikom kretala ispred njega, niti je zapamtio registarske oznake.</span>
</p>
<p>
<span class="span2">Okrivljeni je u svojoj odbrani na glavnom pretresu ponovio odbranu iz prethodnog postupka i dodao da mu je izuzetno žao što je došlo do predmetne nezgode i to iz razloga što mu je B. drug bio tad kao što je i dan danas. Dalje je dodao je je predmetnom prilikom nosio kacigu, a R. nije, već je nosio neki kačket. Na kraju je dodao da je R. sada dobro, a da on više nema nikakav kontakt sa motorima. </span>
</p>
<p>
<span class="span2">U završnoj riječi okrivljeni je izjavio da u svemu ostaje pri svojoj odbrani, ponovo je istakao da se kaje zbog svega što se dogodilo jer je u toj nesreći povrijedjen njegov drug i da moli sud da ga što blaže kazni jer ranije njie osudjivan, kao i da je prodao motor i da više nema nikakvog kontakta sa motorima.</span>
</p>
<p>
<span class="span2">U dokaznom postupku Sud je: na saglastan predlog stranaka pročitao iskaz svjedoka-oštećenog R. B. sa zapisnika pred ODT-om od 24.10.2012 godine, pročitao zapisnik o uvidjaju saobraćajne nezgode Uprave policije PJ Podgorica br. 1370/12 od 04.06.2012 godine, pročitao dopis Uprave policije CB Podgorica br. 02-234/13-11456/2 od 06.11.2013 godine, pročitao medicinsku dokumentaciju na ime oštećenog R. B., , pročitao nalaz i mišljenje stalnog sudskog vještaka saobraćajne struke doc. dr Čarapić Gorana od 16.08.2013 godine, pročitao nalaz i mišljenje stalnog sudskog vještaka medicinske struke dr Nemanje Radojevića od 02.08.2012 godine, pročitao izvod iz KE na ime okrivljenog izdat od UP CB Podgorica pod brojem 29-245/13-15299/2-3850 od 25.11.2013 godine, izvršio uvid u skicu lica mjesta predmetne saobraćajne nezgode. </span>
</p>
<p>
<span class="span2">Nakon provedenog dokaznog postupka, ocjenom navoda optužbe, odbrane, te svih provedenih dokaza, kako pojedinačno, tako i u njihovoj medjusobnoj povezanosti, Ovaj sud je utvrdio da je okrivljeni B. S. izvršio krivično djelo satvljeno mu na teret, na način, mjesto i u vrijeme kako je to bliže opisano izrekom ove presude, pa ga je sa tih razloga oglasio krivim i izrekao mu krivičnu sankciju kao u izreci presude.   </span>
</p>
<p>
<span class="span2">Svjedok-oštećeni R. B. je u svojoj izjavi u prethodnom postupku naveo da je predmetnog dana sa B. S. i D. N. otišao kod B. na selo u ... kako bi N. uzeo zimske gume koje je ostavio kod B. Dalje je naveo da se sjeća da je tu bio neki motor koji je B. uzeo da vozi a on je sjeo na isti kao suvozač. Pojasnio je da su se motorom kretali lokalnim putem Podgorica- Danilovgrad i to u pravcu Danilovgrada i da je sljedeće čega se sjeća to da je bio u bolnici zbog povreda. Dalje je pojasnio da on kritičnom prilikom nije gubio svijest , ali da se od ška ničega ne sjeća. Istakao je da mu je B. rekao da su kritičnom prilikom preticali kolonu vozila koja se sporo kretala, te da je jedno vozilo skretalo u lijevu stranu, i da B. nije mogao sa tim vozilom izbjeći sudar zbog toga, te da je stisnuo kočnice, a da je on usljed pritiska zadnjeg amortizera pao nazad i udario glavom o asfalt. Na kraju je dodao da se ne pridružuje krivičnom gonjenju protiv okrivljenog B. S. i ne postavlja imovinsko- pravni zahtjev.</span>
</p>
<p>
<span class="span2">Iz uvidjajne dokumentacije- zapisnika o uvidjaju saobraćajne nezgode UP PJ Podgorica br. 1370/2012 od 04.06.2012 godine, te skice lica mjesta predmetne saobraćajne nezgode, proizilazi da se dana 27.04.2012 godine, oko 14,10 časova, na putu M-18- Danilovgrad- Podgorica, dogodila saobraćajna nezgoda u kojoj je učestvovao motocikl marke "Yamaha" XT 660 reg. oznaka NK ... kojim je upravljao  B. S., dok se na mjestu suvozača nalazio R. B. Dalje proizilazi da su uvidjaj predmetne saobraćajne nezgode izvršili ovlašćeni policijski službenici PJ Podgorica F. D. i B. M., koji su oko 14,25 časova obaviješteni od strane dežurne službe PJ Podgorica da je u prostorije Urgentnog centra pristupilo lice R. B. sa povredama iz saobraćajne nezgode, te da su se oni odmah po dobijenom obavještenju uputili u Urgrntni centar i tamo zatekli R. B. i B. S. Dalje proizilazi da je nakon obavljenog razgovora sa B. S. utvrdjeno da je on učestvovao u saobraćajnoj nezgodi kao vozač motocikla reg. oznaka NK ..., a da se R. B. na istom motoru nalazio na mjestu saputnika, te da se saobraćajna nezgoda dogodila na lokalnom putu Podgorica- Spuž u mjestu ..., tačnije naspram radnje za izradu ležaja. Izlaskom na lice mjesta ovlašćeni policijski službenici su konstatovali da je kolovozni zastor lokalnog puta asfaltni, ravan, jedinstven i namijenjen za kretanje vozila u oba smjera, da je motocikl NK ... pomjeren sa lica mjesta i zatečen u neposrednoj blizini lica mjesta, a da je detaljnim pregledom lica mjesta od materijalnih tragova pronadjen trag krvi, tragovi krzanja kao i dio desne metalne stope nožne kočnice motocikla. Dalje je konstatovano da je saputnik na motociklu reg. oznaka NK ..., R. B., zadobio tešku tjelesnu povredu, da vozač motocikla Balandžić Stefan nema položen vozački ispit, a takodje je konstatovano da je važnost registracije na motociklu reg. oznaka NK ... istekla dana 16.07.2009 godine, te da je istom izdat prekršajni nalog iz čl. 305 st.1 t.41 i 305 st.1 t.48. Na kraju je konstatovano da je na vozilu reg. oznaka NK ... postoji šteta na desnoj bočnoj ukrasnoj plastici, na stopi nožne kočnice, kao i da su moguća druga oštećenja.</span>
</p>
<p>
<span class="span2">Iz dopisa Uprave policije CB Podgorica br. 02-234/13-11456/2 od 06.11.2013 godine konstatovano je da je B. S. položio vozački ispit dana 16.02.2013 godine, te da ima izdatu vozačku dozvolu za upravljanje motornim vozilom B kategorije, registarski broj 546253155, kao i da je ista izdata 25.02.2013 godine sa rokom važenja do 25.02.2023, a koju je izdao PJ Podgorica.</span>
</p>
<p>
<span class="span2">U svom nalazu i mišljenju od 16.08.2013 godine, stalni sudski vještak saobraćajne struke doc. dr Čarapić Goran je našao da predmetnom prilikom motocikl reg. oznaka NK ... nije kontaktirao sa NN vozilom,da vozač motocikla na uočenu opasnost nije reagovao intenzivnim kočenjem jer su na kolovozu izostali tragovi intenzivnog kočenja, a da se mjesto pada okrivljenog B. S. i oštećenog R. B. sa motocikla nalazi na lijevoj polovini kolovoza, posmatrano od Podgorice prema Danilovgradu. Vještak je dalje, na osnovu izjava vozača i suvozača motocikla, kao i analize oštećenja na motociklu, te povreda učesnika nezgode, našao da brzina motocikla neposredno prije i u trenutku nastanka nezgode nije bila veća od 45-50 km/h, a takodje je dalje našao da, prema izjavama motocikliste i suvozača na motociklu, brzina kojom su se kretala NN vozila u trenutku nastanka saobraćajne nezgode nije bila veća od 10 km/h. Vještak je  našao da bi zaustavni put motocikla voženog brzinom od 47,5 km/h (13,19 m/s), po suvom kolovozu iznosio 23,35(m), dok bi vrijeme zaustavljanja trajalo oko 2,88(s), te da bi motocikl prešao sa svoje desne na lijevu polovinu kolovoza potreban put izmicanja je 19,57 (m), a za to je potrebno vrijeme od 1,41(s). Vještak je našao da je vozač motocikla za vrijeme od 1,41(s) prešao sa svoje desne na lijevu polovinu kolovoza, na putu od 19,57(m), te da je vozač motocikla vršio preticanje kolone vozila koja su se kretala ujednačenim brzinama. U konačnom, nakon analize podataka iz spisa predmeta, vještak je mišljenja da je prije nastanka predmetne nezgode, motocikl reg. oznaka NK ... vožen brzinom od oko 45-50 km/h, krećući se putem od Podgorice prema Danilovgradu, te da su se desnom polovinom istog kolovoza i u istom smjeru kretala tri NN vozila, jedno iza drugog, brzinama od oko 10 km/h, te da je vozač motocikla preduzeo radnju preticanja kolone vozila (tri vozila koja se kreću u nizu) lijevom polovinom kolovoza, a da je zatim vozač prvog NN vozila, kao prvi u koloni, započeo skretanje ulijevo, preko lijeve polovine kolovoza, bzinom od oko 10 km/h. Dalje, vještak je mišljenja da je u tom trenutku nastala opasna situacija, pa je vozač motocikla u cilju izbjegavanja sudara usmjerio svoj motocikl ulijevo, te da isti nije intenzivno kočio, da do kontakta izmedju motocikla i NN vozila nije došlo, već da je motociklista izgubio kontrolu i pao na desni bok motocikla. Dalje, po mišljenju vještaka, osnovni i jedini uzrok nastanka nezgode je vožnja vozača motocikla, koji je krenuo u preticanje više vozila, a nije imao uslova da takvu radnju izvede bezbijedno, pa i uz pretpostavku da su oba vozača, vozač motocikla i vozač NN vozila koje se kretalo prvo u koloni, blagovremeno uključili pokazivače pravca, nisu se mogli na vrijeme medjusobno vidjeti zbog vozila koja su se nalazila izmedju njih, a kada su primijetili medjusobne namjere, već je bilo kasno. Takodje, vještak smatra da je vozač motocikla mogao biti u saznanju da vozač NN vozila koje se kretalo prvo u koloni ima namjeru da skrene sa kolovoza, a to je mogao zaključiti na osnovu brzine kretanja svih vozila i njihovog položaja na kolovozu. Na strani vozača NN vozila koje se kretalo prvo u koloni, vještak nije našao propusta ni doprinosa za nastanak predmetne saobraćajne nezgode, jer vozač NN vozila koje se kretalo prvo u koloni nije imao mogućnosti da uoči motocikl koji je bio u fazi preticanja na lijevoj polovini kolovoza, na lijevom vozačkom ogledalu, zbog postojanja vozila koja su se nalazila izmedju njih i odustane od skretanja ulijevo. Po mišljenju vještaka, vozač NN vozila koje se kretalo prvo u koloni nije mogao očekivati da može doći do preticanja više vozila koja su se kretala u koloni, dakle i njegovog vozila, već je imao potrebu da izvidi stanje ispred svog vozila i bezbjedno izvrši skretanje u lijevo, pa ni u ovom slučaju na strani vozača NN vozila koje se kretalo prvo u koloni ne nalazi propuste niti doprinose za nastanak predmetnog dogadjaja.</span>
</p>
<p>
<span class="span2">Sud je prihvatio nalaz i mišljenje stalnog sudskog vještaka saobraćajne struke, obzirom da je vještak na vrlo jasan, stručan i precizan način objasnio dinamiku i tok predmetne saobraćajne nezgode.</span>
</p>
<p>
<span class="span2">Iz nalaza i mišljenja od 02.08.2012 godine, sa medicinskom dokumentacijom izdatom na ime oštećenog, stalnog sudskog vještaka medicinske struke dr Nemanje Radojevića proizilazi da je R. B. predmetnom prilikom zadobio povrede u vidu rane razderine u potiljačnom predjelu koja je praćena prelomom kostiju lobanje, prisustvom vazduha u lobanjskoj duplji i unutarlobanjskim krvarenjem, zatim ranu razderinu desnog dlana, kao i da je postavljena sumnja na istegnuće mekih tkiva vrata, te da su navedene povrede posledica dejstva tupine mehaničke sile, odnosno da su iste nastale prilikom pada sa motocikla i udara o tvrdu i neravnu podlogu. Dalje proizilazi da se rana razderina u sljepoočnom predjelu sa odgovarajućim prelomom lijeve sljepoočne kosti i navedenim unutarlobanjskim krvarenjem, u vrijeme nanošenja kvalifikuje kao teška tjelesna povreda, dok se rana razderina u predjelu desnog dlana u vrijeme nanošenja kvalifikuje kao laka tjelesna povreda, dok u medicinskoj dokumentaciji nema dovoljno elemenata da bi se istegnuće vrata prihvatilo kao zadobijena povreda u predmetnoj nezgodi, a uzimajući u obzir da je i ortopedski samo postavljena sumnja na tu povredu, te da bez obzira da li je ili ne ta povreda zadobijena, u zbirnom posmatranju njena težina ne utiče na zbirnu kvalifikaciju. Na kraju proizilazi da, zbirno posmatrano, zadobijene povrede u vrijeme nanošenja se kvalifikuju kao teška tjelesna povreda.</span>
</p>
<p>
<span class="span2">Sud je prihvatio nalaz i mišljenje stalnog sudskog vještaka medicinske struke, cijeneći isti kao stručan, jasan, precizan i u svemu dat u skladu sa pravilima struke.</span>
</p>
<p>
<span class="span2">Iz izvoda iz KE za okrivljenog izdatog od UP CB Podgorica pod br. 29-245/13-15299/2-3850 od 25.11.2013 godine proizilazi da okrivljeni nije ranije osudjivan.</span>
</p>
<p>
<span class="span2">Član 48 st.1 tačka 2 ZOBS-a na putevima obavezuje vozača da ne smije da otpočne preticanje ili obilaženje kolone vozila, a čl. 222 ZOBS-a na putevima predvidja  da će se vozačka dozvola izdati licu na njegov zahtjev ako ispunjava sledeće uslove:  1) da je psihofizički sposobno da upravlja motornim vozilom; 2) da je navršilo 18 godina; 3) da je položilo vozački ispit za upravljanje motornim vozilom odredjene kategorije; 4) da mu odlukom nadležnog organa nije izrečena zabrana upravljanja motornim vozilom. Izuzetno od stava 1 tačka 2 ovog člana, pravo na upravljanje autobusom stiče lice koje je navršilo 21 godinu života, a pravo na upravljanje motociklom sa motorom čija zapremina ne prelazi 125 cm2, lice koje je navršilo 16 godina života. </span>
</p>
<p>
<span class="span2">Postupajući protivno citiranim saobraćajnim propisima okrivljeni je tog 27.04.2012 godine, oko 14,00 časova, u Podgorici, u mjestu ... tako ugrozio saobraćaj i doveo u opasnost život i tijelo ljudi, na način što je na lokalnom putu Podgorica- Danilovgrad, upravljao motociklom marke "Yamaha" XT 660 registarske oznake NK ..., iz pravca Podgorice, prije sticanja prava na upravljenje motornim vozilom i izdavanja vozačke dozvole, otpočeo preticanje kolone od tri vozila, te usljed toga što prvo vozilo iz kolone skreće ulijevo, u pokušaju da izbjegne kontakt sa njim, gubi kontrolu nad motociklom i dolazi do pada motocikla u desnu bočnu stranu, usljed čega je njegov saputnik na motociklu oštećeni R. B., zadobio tešku tjelesnu povredu u vidu preloma lijeve sljepoočne kosti i i unutarlobanjskim krvarenjem.</span>
</p>
<p>
<span class="span2">Prednje je utvrdjeno iz uvidjajne dokumentacije, te nalaza i mišljenja stalnog sudskog vještaka saobraćajne struke, kojem je Sud poklonio svoju punu vjeru, a iz kojih je utvrdjeno da se predmetna nezgoda dogodila 27.04.2013 godine na putu M-18- Danilovgrad- Podgorica, blizu mjesta ..., na način što se okrivljeni upravljajući motociklom </span><span class="span2">"Yamaha" XT 660 reg. oznake NK ..., kretao od Podgorice prema Danilovgradu te je nailaskom na kolonu od tri NN vozila započeo preticanje iste na mjestu gdje nije imao uslova da tu radnju izvede bezbjedno, već je nakon započinjanja radnje preticanja, prvo vozilo iz ove kolone skrenulo ulijevo, pa je okrivljeni usmjerio motor ulijevo u namjeri da izbjegne kontakt sa ovim vozilom, usljed čega je izgubio kontrolu nad istim i motocikl je pao na desnu bočnu stranu, te je ovakav način upravljanja motociklom od strane okrivljenog osnovni i jedini uzrok nastanka predmetne nezgode, dok na strani vozača prvog NN vozila iz kolone koji je skrenuo ulijevo u momentu pokušaja preticanja kolone od strane okrivljenog vještak saobraćajne struke nije našao propusta niti doprinosa za nastanak predmetne saobraćajne nezgode. Takodje, prednje je utvrdjeno i iz izjave svjedoka- oštećenog R. B., koji je u bitnom naveo da se predmetnom prilikom nalazio na motoru kojim je upravljao okrivljeni B. S., da su se kretali od Podgorice prema Danilovgradu, te da se on nakon toga jedino sjeća da je bio u bolnici zbog zadobijenih povreda, ali da mu je sam okrivljeni kasnije rekao da je pokušao da pretekne kolonu vozila koja se nalazila ispred njih, te da je prvo vozilo iz kolone skrenulo u lijevo, a on je pokušavajući da izbjegne sudar sa tim vozilom, stisnuo kočnicu usljed čega je oštećeni pao i udario glavom o asfalt. Sud je iskazu svjedoka- oštećenog poklonio svoju punu vjeru, nalazeći da je isti u potpunosti saglastan sa nalazom i mišljenjem vještaka saobraćajne struke, a kojem nalazu i mišljenju je Sud poklonio svoju punu vjeru. Da je predmetnom prilikom oštećeni R. B. zadobio povrede u vidu rane razderine u potiljačnom predjelu koja je praćena prelomom kostiju lobanje, prisustvom vazduha u lobanjskoj duplji i unutarlobanjskim krvarenjem, koja povreda se kvalifikuje kao teška tjelesna povreda kao i ranu razderinu desnog dlana,a koja povreda se kvalifikuje kao laka tjelesna povreda, Sud je utvrdio iz nalaza i mišljenja stalnog sudskog vještaka medicinske struke, koji je na jasan, stručan i precizan način utvrdio vrstu, težinu i mehanizam nanošenja navedenih tjelesnih povreda, i koji nalaz i mišljenje je Sud u potpunosti prihvatio. Da je okrivljeni upravljao motociklom bez izdate odgovarajuće vozačke dozvole za upravljanje tom kategorijom vozila (A kategorija) utvrdjeno je iz dopisa Uprave policije CB Podgorica br. 02-234/13-11456/2 od 06.11.2013 godine u kojem je navedeno da je B. S. položio vozački ispit dana 16.02.2013 godine, te da ima izdatu vozačku dozvolu za upravljanje motornim vozilom B kategorije, registarski broj ..., kao i da je ista izdata 25.02.2013 godine sa rokom važenja do 25.02.2023, a koju je izdao PJ Podgorica, dakle gotovo godinu dana nakon izvršenja predmetnog krivičnog djela.</span>
</p>
<p>
<span class="span2">Svojom odbranom u kojoj je, u bitnom, naveo da se predmetnog dana sa svojim drugom, oštećenim R. B., vozio motorom od Podgorice prema Danilovgradu, te da su kod skretanja za mjesnu zajednicu ..., započeli preticanje kolone od tri auta koja su se kretala veoma malom brzinom, te da je prvo auto iz kolone skrenulo ulijevo, a da je on, u namjeri da izbjegne kontakt sa ovim vozilom, usmjerio motor u lijevo i bezuspješno pokušao da isti zaustavi, usljed čega je izgubio kontrolu nad njim i prevrnuo se, okrivljeni u suštini ne negira izvršenje predmetnog djela, jer je, po mišljenju Suda jedina kontradiktornost u odnosu na uvidjajnu dokumentaciju predmetne saobraćajne nesreće i nalaz i mišljenje stalnog sudskog vještaka saobraćajne struke u tome što okrivljeni tvrdi da je nakon usmjeravanja motocikla u lijevo radi izbjegavanja sudara sa prvim vozilom iz kolone koje je skrenulo u lijevo, pokušao da zakoči, ali da u tome nije uspio, a koja tvrdnja je osporena uvidjajnom dokumentacijom iz koje je utvrdjeno da na mjestu predmetne nezgode nijesu pronadjeni tragovi kočenja motocikla kojim je upravljao okrivljeni, a što je potvrdio i stalni sudski vještak saobraćajne struke u svom nalazu i mišljenju, kojem je Sud poklonio svoju punu vjeru.</span>
</p>
<p>
<span class="span2">Pravno kvalifikujući prednje utvrdjeno činjenično stanje ovaj Sud nalazi da su se u radnjama okrivljenog B. S. stekli svi subjektivni i objektivni elementi bića krivičnog djela teško djelo protiv bezbjednosti javnog saobraćaja iz čl. 348 st.1 u vezi čl.339 st.1 Krivičnog djela, te da je okrivljeni u odnosu na osnovno krivično djelo postupao sa </span><span class="span2">eventualnim umišljajem, jer je bio svjestan da tako upravljajući motorom i ne pridržavajući se naprijed citiranih saobraćajnih propisa ugrožava javni saobraćaj i dovodi u opasnost život i tijelo ljudi, pa je na to pristao, dok je u odnosu na težu posljedicu- tešku tjelesnu povredu oštećenog R. B. postupao sa svjesnim nehatom, jer je znao da njegovom radnjom takva posljedica može nastupiti, ali je olako držao da do toga neće doći.</span>
</p>
<p>
<span class="span2">Odlučujući o krivičnoj sankciji, Sud je cijenio sve okolnosti iz čl.42 KZ-a, pa je od olakšavajućih okolnosti na strani okrivljenog cijenio je njegovu mladost,  njegovu raniju neosudjivanost utvrdjenu izvodom iz kaznene evidencije, stav oštećenog koji se nije pridružio krivičnom gonjenju i nije postavio odštetni zahtjev, a koje okolnosti je Sud cijenio kao osobito olakšvajuće, pa je okrivljenom, primjenom čl. 45 i 46 KZ-a okrivljenog utvrdio kaznu zatvora ispod zakonom propisanog minimuma u trajanju od 6 (šest) mjeseci a zatim je, nalazeći da nije neophodno da okrivljeni kaznu zatvora utvrdjenu izrekom ove presude i efektivno izdržava, istu uslovio sa rokom provjere od 2 (dvije) godine, jer će se, po mišljenju suda, ovakvom kaznom u dovoljnoj mjeri  uticati na okrivljenog da ubuduće ne vrši krivična djela i da će se njome u svemu ostvariti svrha izricanja uslovne osude iz čl.52 KZ-a, a u okviru opšte svrhe izricanja krivičnih sankcija iz čl. 4 st. 2 KZ-a.</span>
</p>
<p>&nbsp;</p>
<p>
<span class="span2">Odluku o troškovima krivičnog postupka sud je donio primjenom odredbi čl. 226, 227, 229 ZKP-a, u ukupnom iznosu od 143,00 eura, a isti se odnose na troškove nastale povodom medicinskog vještačenja u iznosu od 60,50 eura, troškove nastale povodom saobraćajnog vještačenja u iznosu od 82,50 eura, dok je sudski paušal u iznosu od 50,00 eura odmjeren shodno dužini trajanja postupka, složenosti predmeta i imovinskim prilikama okrivljenog.</span>
</p>
<p>&nbsp;</p>
<p>
<span class="span2">Na osnovu izloženog, a u smislu čl. 374 ZKP-a, odlučeno je kao u izreci.</span>
</p>
<p>&nbsp;</p>
<p>
<span class="span2">OSNOVNI SUD U PODGORICI</span>
</p>
<p style="text-align:center;">
<span class="span2">Dana  15.01.2014. godine</span>
</p>
<p style="text-align:right">
<span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span>
</p>
<p>&nbsp;</p>
<p>
<span class="span3">    ZAPISNIČAR,                   </span><span class="span3"></span><span class="span3">                                       SUDIJA</span>
</p>
<p>
<span class="span3">   Radetić Lidija,s.r.</span><span class="span3">                                          Larisa Mijušković- Stamatović, s.r.</span>
</p>
<p>&nbsp;</p>
<p>&nbsp;</p>
<p>
<span class="span3">PRAVNA POUKA:</span>
</p>
<p>
<span class="span3">Protiv ove presude može se izjaviti žalba u roku</span>
</p>
<p>
<span class="span3">od 15 (petnaest) dana od dana prijema pismenog otpravka </span>
</p>
<p>
<span class="span3">iste, Višem sudu u Podgorici, a preko ovog suda.</span>
</p>
<p>&nbsp;</p>
<p style="text-align:center;">
<span class="span3">ZTO:  Radetić Lidija</span>
</p>
<p>&nbsp;</p>
<p>&nbsp;</p>
</div>
</div>


</body>
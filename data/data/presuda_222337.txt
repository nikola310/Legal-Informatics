<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;text-decoration:underline}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span class="span1">K. br. 216/16</span>
</p>
<p>&nbsp;</p>
<p style="text-align:center;">
<span></span>
</p>
<p>&nbsp;</p>
<p>&nbsp;</p>
<p style="text-align:center;">
<span>U IME CRNE GORE</span>
</p>
<p>
<span> </span>
</p>
<p>&nbsp;</p>
<p>
<span>OSNOVNI SUD U BIJELOM POLJU, sudija pojedinac Ivan Adamović, uz učešće samostalnog referenta zapisničara Draginje Bošković, u krivičnom predmetu protiv okrivljenog </span><span>M.</span><span>a </span><span>Š.</span><span>, zbog krivičnog djela šumska krađa iz čl. 324 st. 2 u vezi st. 1 Krivičnog zakonika Crne Gore, po optužnom predlogu  Osnovnog državnog  tužilaštva u Bijelom Polju, KT. br. 246/16 od 15. 11. 2016. godine, nakon održanog usmenog, glavnog i javnog pretresa, u prisustvu savjetnice u ODT-u u Bijelom Polju Bisere Hajdarpašić i okrivljenog </span><span>M.</span><span>a </span><span>Š.</span><span>a, dana 08. 12.  2016. godine,  donio je i objavio,</span>
</p>
<p>&nbsp;</p>
<p>&nbsp;</p>
<p style="text-align:center;">
<span>P R E S U D U</span>
</p>
<p>&nbsp;</p>
<p>&nbsp;</p>
<p>
<span> </span><span>Okrivljeni </span><span>M.</span><span>E </span><span>Š.</span><span>, JMBG-</span><span>...</span><span>, od oca V</span><span>.</span><span>, majke D</span><span>.</span><span>, rođene R</span><span>.</span><span>, rođen </span><span>.</span><span> </span><span>..</span><span>. godine u Bijelom Polju, sa prebivalištem u mjestu </span><span>K.</span><span>a, opština Bijelo Polje, državljanin Crne Gore, oženjen, otac četvoro maloljetno djece, završio SSS, lošeg imovnog stanja, neosuđivan, </span>
</p>
<p>&nbsp;</p>
<p>&nbsp;</p>
<p style="text-align:center;">
<span>K R I V    J E</span>
</p>
<p>&nbsp;</p>
<p>&nbsp;</p>
<p>
<span>-Zato što je:</span>
</p>
<p>&nbsp;</p>
<p>
<span>-Dana 05. 09. 2016. godine u mjestu T</span><span>.</span><span>, opština Bijelo Polje, u državnoj šumi zv. "Pavlovsko Buče", svjestan svog djela čije je izvršenje htio i znajući da je njegovo djelo zabranjeno, radi krađe oborio 8 (osam) bukovih stabala, ukupne drvne mase 8,19 m3 i time oštećenoj </span><span>U.</span><span> za </span><span>Š.P.</span><span>pričinio štetu, </span>
</p>
<p>&nbsp;</p>
<p>
<span>-čime je izvršio krivično djelo šumska krađa iz čl. 324 st. 2 u vezi st. 1 Krivičnog zakonika Crne Gore,</span>
</p>
<p>
<span></span>
</p>
<p>
<span>-pa mu sud, primjenom citiranog zakonskog propisa, te čl. 2, 4, 5, 13, 15, 32, 36, 39, 42, 52, 53 i 54 Krivičnog zakonika Crne Gore (KZ-a CG), i čl. 226, 229, 239 i 374 Zakonika o krivičnom postupku Crne Gore (ZKP-a CG),   i z r i č e,</span>
</p>
<p>&nbsp;</p>
<p>&nbsp;</p>
<p style="text-align:center;">
<span>USLOVNU OSUDU</span>
</p>
<p>&nbsp;</p>
<p>&nbsp;</p>
<p>
<span>Kojom mu utvrđuje kaznu zatvora od 4 (četiri) mjeseca, kao glavnu krivičnu sankciju  i istovremeno određuje da se ista neće izvršiti ukoliko okrivljeni u roku od  2 (dvije) godine, po pravosnažnosti presude, ne izvrši novo krivično djelo i istog,</span>
</p>
<p>&nbsp;</p>
<p>&nbsp;</p>
<p style="text-align:center;">
<span>O S U Đ U J E</span>
</p>
<p>&nbsp;</p>
<p>&nbsp;</p>
<p>
<span>Na novčanu kaznu u iznosu od 200,00 € (dvijestotine eura),  kao sporednu kaznu, koju kaznu je dužan da plati ovom sudu u roku od 3 (tri) mjeseca po pravosnažnosti presude, uplatom na žiro račun Budžeta Crne Gore broj: 832-151-35, s tim što je dokaz o uplati iste dužan dostaviti krivičnoj pisarnici ovog suda. </span>
</p>
<p>&nbsp;</p>
<p>
<span>Ako osuđeni ne plati novčanu kaznu u određenom roku, sud će novčanu kaznu zamijeniti kaznom zatvora tako što će za svakih započetih 25,00 eura novčane kazne odrediti jedan dan zatvora, a ako osuđeni plati samo dio novčane kazne, sud će ostatak kazne srazmjerno zamijeniti kaznom zatvora, pa ako osuđeni isplati ostatak novčane kazne izvršenje kazne zatvora će se obustaviti.</span>
</p>
<p>&nbsp;</p>
<p>
<span>Okrivljeni se obavezuje da na ime paušala plati ovom sudu iznos od 30,00€, kao i na ime ostalih troškova krivičnog postupka iznos od 60,50€, koje iznose će uplatiti na račun Budžeta CG, broj: 832-151-35, u roku od 15 dana, po pravosnažnosti presude, pod prijetnjom prinudnog izvršenja, s tim što je dokaz o uplati dužan dostaviti krivičnoj pisarnici ovog suda. </span>
</p>
<p>&nbsp;</p>
<p>
<span>  Predstavnik oštećene Zaštitnik imovinsko pravnih interesa Kancelarija Bijelo Polje, za ostvarivanja imovinsko-pravnog zahtjeva upućuje se na parnični postupak. </span>
</p>
<p>&nbsp;</p>
<p style="text-align:center;">
<span>O b r a z l o ž e nj e</span>
</p>
<p>&nbsp;</p>
<p>&nbsp;</p>
<p>
<span>Optužnim predlogom Osnovnog državnog tužilaštva u Bijelom Polju Kt. br. 246/16 od 15. 11. 2016. godine, okrivljenom </span><span>M.</span><span>u </span><span>Š.</span><span>u iz Bijelog Polja,  stavljeno je na teret izvršenje krivičnog djela šumska krađa iz čl. 324 st. 2 u vezi st. 1 Krivičnog zakonika Crne Gore.</span>
</p>
<p>&nbsp;</p>
<p>
<span>Glavni pretres je održan i zaključen u prisustvu</span><span> savjetnice u ODT-u u Bijelom Polju Bisere Hajdarpašić i okrivljenog </span><span>M.</span><span>a </span><span>Š.</span><span>a, a u odsustvu predstavnika oštećene Zaštitnika imovinsko-pravnih interesa CG-Bijelo Polje, koji se pisanim podneskom izjasnio da se pridružuje krivičnom gonjenju protiv okrivljenog i postavio je imovinsko-pravni zahtjev.   </span>
</p>
<p>&nbsp;</p>
<p>
<span>Savjetnica</span><span> u ODT-u, u završnoj riječi je izjavila da ostaje pri podnijetom optužnom predlogu, jer je izvedenim dokazima dokazano da je okrivljeni izvršio krivično djelo koje mu je stavljeno na teret. Predložila je sudu da okrivljenog oglasi krivim i osudi po zakonu.</span>
</p>
<p>&nbsp;</p>
<p>
<span>Okrivljeni </span><span>M.</span><span>e </span><span>Š.</span><span> u svojoj odbrani datoj tokom istražnog postupka na zapisniku od 15. 11. 2016. godine izjavio je da je, dana 05. 09. 2016. godine, oko </span><span>10:00h pošao u državnu šumu u mjestu "Pavlovsko Buče". Sa sobom je ponio motornu testeru, pa je u navedenom mjestu testerom oborio 8 bukovih stabala. Nakon obaranja obradio je stabla a zatim se vratio kući za traktor. Zatim je, kako je naveo, traktorom izvukao stabla do kuće </span><span>T.V.</span><span>. Nakon toga, negdje oko 11:00h, kod njega su u šumu došli njegov brat </span><span>D.</span><span> </span><span>Š.</span><span> i otac </span><span>V.</span><span> </span><span>Š.</span><span> kako bi mu pomogli da stabla utovari na prikolicu, a desetak minuta nakon njihovog dolaska stigao je i lugar </span><span>R.H.</span><span>, koji je izvršio premjer panjeva i utisnuo šumski žig "ŠŠ", nakon čega je sačinio zapisnik koji on-okrivljeni nije htio da potpiše.</span>
</p>
<p>
<span>Na glavnom pretresu izjasnio se da je izvršio krivično djelo za koje je optužen, ponovivši odbranu datu u istrazi.</span>
</p>
<p>&nbsp;</p>
<p>
<span>U završnoj riječi kazao je kako priznaje izvršenje djela, te da se kaje zbog izvršenja istog a bio je primoran da ga izvrši obzirom da nigdje ne radi, otac je četvoro maloljetno djece, pa je morao da obezbijedi drva za zimu. Kazao je kako su nakon sječe drva ostala u šumi, odnosno nije ih potjerao, pa iz tog razloga nije pričinio štetu oštećenoj u iznosu kako su oni naveli. </span>
</p>
<p>&nbsp;</p>
<p>
<span>Radi utvrđivanja odlučnih činjenica i provjere priznanja okrivljenog, sud je u dokaznom postupku, na glavnom pretresu, izveo dokaze: saslušao u svojstvu svjedoka </span><span>R.</span><span>a </span><span>H.</span><span>a; pročitao zapisnik o izvršenom kontrolnom pregledu </span><span>U.</span><span> za </span><span>Š.P.</span><span>- PJ Bijelo Polje, od 06. 09. 2016. godine; pročitao  medicinsku dokumentaciju na ime okrivljenog; pročitao nalaz i mišljenje vještaka sudske medicine dr Nemanje Radojevića, od 18. 10. 2016. godine i izvršio uvid u izvod iz registra kaznene evidencije na ime okrivljenog. </span>
</p>
<p>&nbsp;</p>
<p>
<span>Okrivljeni </span><span>M.</span><span>e </span><span>Š.</span><span> na glavnom pretresu priznaje izvršenje krivičnog djela, a u svojoj odbrani navodi da je u državnoj šumi u mjestu zv. "Pavlovsko Buče" posjekao 8 bukovih stabala, te da je nakon sječe na lice mjesta stigao lugar </span><span>R.H.</span><span>, koji je premjerio panjeve i sačinio zapisnik. Okrivljeni je kazao da se kaje zbog izvršenog djela a da je bio prinuđen da ga izvrši jer nije mogao na drugi način obezbijediti drva za ogrijev za svoju porodicu obzirom da nigdje ne radi. </span>
</p>
<p>
<span>Priznanje okrivljenog potvrđeno je izvedenim dokazima. </span>
</p>
<p>
<span>Tako, svjedok </span><span>R.H.</span><span> navodi da je zatekao okrivljenog na kritičnom mjestu gdje je bio oborio osam bukovih stabala, bez doznake, o čemu je kasnije sačinio zapisnik. U zapisniku koji je sačinio upravo lugar </span><span>H.</span><span> evidentirani su prečnici panjeva i ukupna drvna masa posječenih stabala. Imajući u vidu navedene dokaze sud priznanje okrivljenog cijeni kao potpuno, jasno i nedvosmisleno priznanje izvršenja krivičnog djela za koje je optužen. </span>
</p>
<p>&nbsp;</p>
<p>
<span>Iz izvoda iz registra kaznene evidencije na ime okrivljenog sud je utvrdio da   isti ranije nije osuđivan. </span>
</p>
<p>&nbsp;</p>
<p>
<span>Dakle, iz priznanja okrivljenog i izvedenih dokaza utvrđeno je da je okrivljeni kritičnog dana i vremena i na kritičnom mjestu oborio, radi krađe, osam bukovih stabala ukupne drvne mase od 8,19 m3, čime je ostvario sva bitna obilježja bića krivičnog djela za koje je i optužen. Okrivljeni je krivično djelo izvršio sa direktnim umišljajem, svjestan da vrši obaranje stabala u državnoj šumi, bez prethodno pribavljenog odobrenja i doznake. </span>
</p>
<p>&nbsp;</p>
<p>
<span>Odlučujući u pogledu vrste i visine krivične sankcije, sud je cijenio sve okolnosti iz čl. 42 Krivičnog zakonika Crne Gore, pa je na strani okrivljenog od </span><span>olakšavajućih okolnosti našao da je priznao izvršenje krivičnog djela stavljenog mu na teret, te da se radi o osobi lošeg imovnog stanja, porodičnoj osobi, ocu četvoro maloljetno djece, licu koje do sada nije osuđivano. </span>
</p>
<p>
<span>Otežavajućih okolnosti na strani okrivljenog sud nije našao, pa je mišljenja da olakšavajuće okolnosti na strani okrivljenog predstavljaju osnov za izricanje uslovne osude,  te je okrivljenom utvrdio kaznu zatvora od 4 (četiri) mjeseca, pri tom cijeneći da bi pristupanje izvršenju kazne suviše represivno djelovalo na okrivljenog, nego da će i samo upozorenje,  uz prijetnju kaznom, dovoljno uticati na istog da u buduće ne vrši ova i slična krivična djela, cijeneći da će se na taj način ostvariti svrha uslovne osude predviđena u čl. 52 u vezi čl. 4 st. 2 Krivičnog zakonika i time ostvariti svrha generalne i specijalne prevencije. </span><span>Sud je okrivljenog osudio i na novčanu kaznu u iznosu od 200,00 eura, obzirom da je za predmetno krivično djelo predviđena i sporedna kazna. </span>
</p>
<p>
<span>Shodno čl. 226 i 229 ZKP-a CG, sud je obavezao okrivljenog da na ime paušala, plati iznos 30,00 eura, pri čemu je vodio računa o složenosti i trajanju krivičnog postupka i imovinskim prilikama okrivljenog, kao i da plati ostale trošlove krivičnog postupka u iznosu od  60,50 €, koji su nastali angažovanjem vještaka sudske medicine. </span>
</p>
<p>&nbsp;</p>
<p>
<span>Sud je predstavnika oštećene Zaštitnika imovinsko-pravnih interesa CG, za ostvarivanja imovinsko-pravnog zahtjeva, uputio na parnični postupak, obzirom da je u pisanom podnesku imovinsko-pravni zahtjev postavljen, s tim što u pogledu iznosa pričinjene štete sud nije izvršio vještačenja a iznos sadržan u zapisniku lugara je sačinjen od strane radnika oštećene, pa i kod činjenice da drva nijesu povežena sa lica mjesta od strane okrivljenog, to se iznos naveden u zapisniku, ne može uzeti da je objektivno određen. </span>
</p>
<p>&nbsp;</p>
<p>
<span>Sa iznijetog, shodno čl. 374 ZKP-a CG, odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span>OSNOVNI SUD U BIJELOM POLJU</span>
</p>
<p style="text-align:center;">
<span>Dana 08. 12. 2016. godine</span>
</p>
<p>
<span>    ZAPISNIČAR,</span><span></span><span></span><span></span><span></span><span></span><span></span><span>     S U D I J A,</span>
</p>
<p>
<span>Draginja Bošković s. r              </span><span></span><span></span><span></span><span></span><span> Ivan Adamović s.r</span>
</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
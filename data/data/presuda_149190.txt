<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial';font-weight:800}
.span2{;font-size:12pt;font-family:'Arial'}
.span3{;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p>&nbsp;</p>
<p>
<span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">      </span><span class="span1"></span><span class="span1">                                  </span><span class="span1"> </span><span class="span1">   </span><span class="span2">K.br.145/15</span>
</p>
<p>&nbsp;</p>
<p>&nbsp;</p>
<p>
<span class="span1"></span><span class="span1"></span><span class="span1"></span><span class="span1"></span><span class="span2">         U  IME  CRNE  GORE</span>
</p>
<p>
<span class="span2"></span>
</p>
<p>
<span class="span2">Osnovni sud u Beranama, po sudiji Milovanu Spasoviću, uz učešće samostalnog referenta Momirke Fatić kao zapisničara, u krivičnom predmetu, protiv okrivljenog  D.S. iz B., zbog krivičnog djela ugrožavanje sigurnosti iz čl.168 st.1 Krivičnog zakonika Crne Gore,  po optužnom  predlogu ODT-a u Beranama Kt.br.188/15 od 24.09.2015.godine, nakon održanog, usmenog, glavnog i javnog pretresa, u prisustvu Zamjenika ODT-a u Beranama Jadranke Mićović, oštećene K.N., njenog punomoćnika adv. A. A. i branioca okrivljenog R. G. po zamjeničkom punomoćju adv. N. Č., a u odsustvu uredno pozvanog okrivljenog  D.S., donio je i javno objavio dana 20.10.2015.godine</span>
</p>
<p>&nbsp;</p>
<p>
<span class="span2"></span><span class="span2"></span><span class="span2"></span><span class="span2"></span><span class="span2">P R E S U D U</span>
</p>
<p>&nbsp;</p>
<p>
<span class="span2">Okrivljeni</span><span class="span1"> </span><span class="span2">D.S.,</span><span class="span1"> </span><span class="span2">JMBG ...,  od oca R.  i majke D., rođene P., rodjen ... . godine u B., sa prebivalištem u N. n., opština B., državljanin C. G., otac jednog maloljetnog djeteta,  pismen,  završio SSS, nezaposlen, siromašnog  imovnog stanja, osuđivan presudom Višeg suda u Bijelom Polju K.br.94/07 od 24.06.2008.godine, zbog krivičnog djela iz čl.151 st.1 i čl.403 st.1  KZ CG, na novčanu kaznu u iznosu od 3.000,00 dinara, presudom Osnovnog suda u Beranama K.br.47/01 od 20.03.2001.godine, zbog krivičnog djela iz čl.37 st.2 u vezi st.1. KZ CG, na novčanu kaznu u iznosu od 2.200,00 dinara, presudom Osnovnog suda u Beranama K.br.321/00 od 05.12.2000.godine, zbog krivičnog djela iz čl.37 st.2 KZ CG, na kaznu zatvora u trajanju od 3/tri/ mjeseca, presudom Višeg suda u Bijelom Polju K.br.51/00 od 28.11.2000.godine, zbog krivičnog djela iz čl.300 st.1 KZ CG, na kaznu zatvora u trajanju od 6 mjeseci uslovno za jednu godinu i presudom Osnovnog suda u Beranama K.br.478/98 od 04.03.1999.godine, zbog krivičnog djela iz čl.36 st.1 KZ RCG. </span>
</p>
<p>&nbsp;</p>
<p style="text-align:center;">
<span class="span2">K r i v   j e</span>
</p>
<p>
<span class="span2">Što je :</span>
</p>
<p>
<span class="span2">Dana ... .godine, oko ... h, na poligonu hale sportova u naselju H., opština B., u pmv marke "R., svjestan svog djela, čije je izvršenje htio, iako je znao da je isto zabranjeno, ugrozio sigurnost oštećene K.N., da će napasti na njen život, na način što joj je uputio ozbiljnu prijetnju " Sada idem da te ubijem".</span>
</p>
<p>
<span class="span2">-čime je izvršio krivično djelo ugrožavanje sigurnosti iz čl.168 st.1 Krivičnog zakonika Crne Gore, </span>
</p>
<p>
<span class="span2">-pa ga sud za izvršeno krivično djelo na osnovu navedenog zakonskog propisa, te primjenom čl.32, čl.39  i čl. 42 KZ-a, kao i primjenom čl.226, čl.229 i čl. 374 ZKP-a. </span>
</p>
<p>&nbsp;</p>
<p style="text-align:center;">
<span class="span2">O S U Đ U J E</span>
</p>
<p>&nbsp;</p>
<p>
<span class="span2">Na novčanu  kaznu u iznosu od 1.000,00 (jednu hiljadu) eura, koju je dužan platiti u roku od 10 /deset/ mjeseci od dana pravosnažnosti presude, a ukoliko osuđeni ne plati novčanu kaznu u navedenom roku, sud će novčanu kaznu zamijeniti kaznom zatvora, tako što će se za svakih započetih 25,00 € novčane kazne odrediti 1(jedan) dan zatvora, a ako osuđeni plati samo dio novčane kazne, ostatak novčane kazne će se srazmjerno zamijeniti kaznom zatvora, pa ako osuđeni isplati ostatak novčane kazne, izvršenje kazne zatvora će se obustaviti.</span>
</p>
<p>
<span class="span2">Okrivljeni se obavezuje da plati na ime paušala iznos od 30 /trideset/ eura, kao i da plati na ime troškova krivičnog postupka iznos od 55/pedesetpet/ eura na žiro račun broj ... Državnog trezora C. G., u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p>
<span class="span2">Imovinskopravnog zahtjeva za naknadu štete nije bilo.</span>
</p>
<p>&nbsp;</p>
<p style="text-align:center;">
<span class="span2">O b r a z l o ž e nj e</span>
</p>
<p>&nbsp;</p>
<p>
<span class="span2">Osnovno državno tužilaštvo u Beranama podnjelo je optužni predlog Kt.br. 188/2015 od 24. septembra 2015.godine, protiv okrivljenog </span><span class="span2">D.S. iz B., da je izvršio krivično djelo ugrožavanje sigurnosti iz čl.168 st.1 Krivičnog Zakonika. </span>
</p>
<p>&nbsp;</p>
<p>
<span class="span2">Na glavni pretres od 20.10.2015. godine, nije pristupio okrivljeni </span><span class="span2">D.S.</span><span class="span2"> iako je uredno pozvan, </span><span class="span2">pa je sud odlučio da glavni pretres održi u njegovom odsustvu, shodno čl.457 ZKP-a jer njegovo prisustvo nije bilo nužno, obzirom da je tokom postupka dao svoju odbranu.</span>
</p>
<p>
<span class="span2">Na glavnom pretresu od 20.10.2015. godine,Zamjenik ODT-a u Beranama Jadranka Mićović,u završnoj riječi je izjavila da ostaje pri podnijetom optužnom predlogu, jer je teza optužbe u potpunosti dokazana, navodeći da iskaz svjedoka-oštećene ne treba dovoditi u sumnju, jer je dat jasno, preicizno i tačno, a i  potvrđen je dokazima izvedenim na glavnom pretresu, pa je predložila da sud okrivljenog osudi na novčanu kaznu u iznosu od 1.000,00 (jednu hiljadu) eura.</span>
</p>
<p>
<span class="span2">Punomoćnik oštećene adv. A.A., u završnoj riječi je izjavio da u pogledu krivice okrivljenog prihvata završnu riječ Zastupnika optužnog akta, te da se ispred porodice oštećene K.N. a posebno njenog oca D., ne pridružuje krivičnom gonjenju protiv okrivljenog, niti  postavlja imovinsko pravni zahtjev za naknadu štete, a tražio je da okrivljeni ubuduće ne uznemirava oštećenu.</span>
</p>
<p>
<span class="span2">Oštećena K.N. u završnoj riječi je izjavila da prihvata završnu riječ svog punomoćnika i istakla da se ne pridružuje krivičnom gonjenju protiv okrivljenog, niti postavlja imovinsko pravni zahtjev za naknadu štete.</span>
</p>
<p>
<span class="span2">Izjašnjavajući se o navodima iz optužnog predloga </span><span class="span2">okrivljeni D.S., u svojoj odbrani datoj kod ODT-a na zapisniku od 22. septembra 2015.godine,a čiju odbranu je sud pročitao na glavnom pretresu od 20.10.2015.godine, je naveo da je sa oštećenom u vezi već tri godine, da je zadnje dvije godine oštećena bila previše ljubomorna, zbog čega je dolazilo do svađa. Da je u avgustu mjesecu pošao van granica C.G., jer su svađe između njih bile česte, pa je računao da će se njegovim odlaskom situacija malo smiriti i da će nastaviti vezu, jer prema  oštećenoj i dalje ima emocije. Ističe,da su se njih dvoje za vrijeme njegovog odsustva od deset dana dopisivali porukama i da joj se odmah javio kad je stigao u B.. Da je dana ... .godine, dok je išao glavnom ulicom naišao na oštećenu, da ga je razminula, te ju je i odmah nazvao, a ista prekinula vezu i ušla u lokal "B.". Nakon toga joj je poslao poruku "Đe ćes to, na koju nije odgovorila, što je njega pogodilo, te je ušao u lokal "B.", prišao stolu za kojim je sjedjela sa dvije drugarice i kazao joj da izađe da porazgovaraju. Zajedno su izašli iz B. i ušli u vozilo marke "R." koje je vlasništvo njegovog prijatelja B. N. i pošli put škole "R. M.".  Dalje je naveo,  da  je situacija bila napeta, te da je bilo razmjene malo oštrijih riječi između njih. Istakao je da su izašli i razgovarali u neposrednoj blizini vozila, a nakon razgovora oštećena je ponovo dobrovoljno ušla u vozilo, te da su se vozili do naselja B., a zatim spustili na glavni magistralni put do benzinske pumpe "R. P.". Da su oboje eksplozivno reagovali, te da ju je dohvatio jače za lijevu šaku u predjelu ruku što je možda ostavilo traga, a da joj tom prilikom nije upućivao ni jednu riječ prijetnje, jer je s njom želio ozbiljnu vezu i smatrao je da će se ista krunisati brakom. Ističe, da je nije  na silu uvukao u vozilo, već da je dobrovoljno sa njim izašla iz lokala i da je nije  zlostavljao nakon izlaska iz  vozila , da mu je  žao  što je do  ovoga došlo. Završne riječi okrivljenog nije bilo,obzirom da je glavni pretres održan i zaključen u njegovom odsustvu, shodno čl.457 ZKP-a.</span>
</p>
<p>
<span class="span2">Branilac okrivljenog adv. R. G., u završnoj riječi je izjavio da okrivljeni nije izvršio krivično djelo koje mu je optužbom stavljeno na teret, te je predložio da sud okrivljenog u nedostatku dokaza oslobodi od optužbe, a ukoliko sud zauzme suprotan stav, zamolio je da se uzmu u obzir sve olakšavajuće okolnosti na strani okrivljenog,  a posebno činjenica da se oštećena nije pridružila krivičnom gonjenju i nije postavila imovinsko pravni zahtjev za naknadu štete. </span>
</p>
<p>
<span class="span2">Radi pravilnog i zakonitog presuđenja ove krivično pravne stvari, sud je na glavnom pretresu, u dokaznom postupku izveo  sledeće dokaze: saslušao svjedoka- oštećenu  K. N., svjedoke T. J. i B.N., na saglasan predlog stranaka pročitao iskaz svjedoka D. B. datog na zapisniku kod ODT-a u Beranama Kt.br.188/15 od 24.09.2015.godine, pročitao nalaz i mišljenje vještaka dr.M. B. datog na zapisniku kod ODT-a u Beranama Kt.br.188/2015 od 24.09.2015.godine i uvjerenje izvoda iz registra kaznenih evidencija Ministarstva pravde CG na ime okrivljenog.</span>
</p>
<p>
<span class="span2">Nakon sprovedenog dokaznog postupka cijeneći navode optužbe,  izvedene pobrojane dokaze, cijeneći ih u smislu  člana 16 i 370 ZKP-a, a dovodeći ih u vezu jedne sa drugim, sud je stao na stanovište da su činjenice iz činjeničnog opisa  izreke presude u svemu dokazane i da je okrivljeni D.S. izvršio krivično djelo  ugrožavanje sigurnosti iz čl.168 st.1 Krivičnog Zakonika, pa ga je oglasio krivim i krivično odgovornim, jer nije bilo osnova koji bi isključivali postojanje krivičnog djela i  krivice okrivljenog. Sud je najprije cijenio navode odbrane okrivljenog da nije izvršio krivično djelo stavljeno mu na teret, odnosno da nije kritičnog dana oštećenoj uputio riječi ozbiljne prijetnje "Sad idem da te ubijem", već da je kritične prilike sa oštećenom imao samo žustru svađu, odbranu okrivljenog sud nije mogao prihvatiti </span><span class="span3">jer je kao takva sračunata na izbjegavanje sopstvene krivične odgovornosti a i ista nije u skladu sa ostalim izvedenim dokazima tokom postupka, </span><span class="span2">jer je ista negirana jasnim i nedvosmislenim iskazom oštećene, koji je sud u potpunosti prihvatio, a iz čiijeg iskaza je nesumnjivo utvrđeno da joj je okrivljeni kritične prilike uputio navedene riječi prijetnje i da su iste kod nje izazvale osjećaj straha i nesigurnosti, posebno cijenjeći činjenicu da su između okrivljenog i oštećene još od ranije poremećeni odnosi, a što je potvrdio i sam okrivljeni, a iskaz oštećene u pogledu postojanja povreda potvrđen je i nalazom i mišljenjem vještaka dr. M. B. a iz čijeg nalaza i mišljenja je utvrđeno da je oštećena kritične prilike zadobila povrede: mali otok kažiprsta desne šake, hematom 2x2 cm na desnoj nadlaktici i oguljotinu na dozalnoj strani lijeve šake. Da su iste nastale dejstvom tupe mehaničke sile na kažiprst desne šake na desnu nadlakticu, gdje je reigistrovan krvni podliv 2x2 cm. Da je na lijevoj šaci gdje je objektivizirana oguljotina kože, sila djelovala u vidu grebanja, tj.pod uglom i da je otok desnog kažiprsta mogao nastati stezanjem, uvrtanjem kažiprsta, a krvni podliv na desnoj nadlaktici stezanjem šake pomenutog predjela tj. desne nadlaktice.</span>
</p>
<p>
<span class="span2">Iz iskaza svjedoka - oštećene K.N., utvrđeno je da je sa okrivljenim već tri godine u vezi i da ta veza nije najbolje funkcionisala, tako da je bilo čestih sukoba i razmirnica između njih. Da je kritičnog dana sa drugaricama B. T. i T. J. izašla i dok su šetale glavnom ulicom vidjela je okrivljenog i razminula ga. Nakon toga ju je okrivljeni pozvao telefonom, ali mu se nije javila. Ističe da je sa drugaricama ušla u lokal ,,B." i nakon što je sjela za sto stigla joj je poruka od okrivljenog "Đe ćes to, a đe", na koju poruku nije odgovorila. Primijetila je njegovog druga B. N. da je ušao u lokal, pogledao u njenom pravcu i nakon toga izašao. Nakon 2-3 minuta ušao je okrivljeni i prišao stolu za kojim je sjedjela  i kazao joj da ustane ,što je uradila da bi popričala sa njim. Kadu su stigli do stepenica, zamolila ga je da pođu do toaleta kako bi razgovarali, ali je okrivljeni počeo da joj se obraća povišenim tonom i da je psuje, pa je izašla sa njim van lokala i kada je došla do izlaznih vrata, okrivljeni  ju je dohvatio za ramena i tako su došli do vozila koje je bilo parkirano u neposrednoj blizini lokala. Dalje je navela, da je okrivljeni otvorio zadnja vrata od vozila i kako je stala neposredno do vrata, okrivljeni je gurnuo a zatim je ušla u auto. Vozili su se u pravcu hotela B. i dok je okrivljeni upravljao jednom rukom vozilom, drugom rukom je šamarao. Kada su stigli do stare H. sportova, zaustavio je vozilo i kazao joj da izađe iz kola i kada je  izašla, otvorenim šakama je više puta udario u predjelu glave i i tijela i rukama je hvatao za vrat, usled čega joj je pojavila  krv iz nosa , smatrala je da će okrivljeni kada vidi da je krvava prestati, međutim, i dalje je nastavio da je udara. Nakon 10-tak min okrivljeni je počeo ponovo da viče, govoreći joj da uđe u vozilo  što je uradila jer je bila uplašena. Nakon ulaska u vozilo,okrivljeni joj je  kazao "Sad idem da te ubijem", od kojih riječi se uplašila i ućutala,  jer je smatrala  da okrivljeni tu prijetnju može da realizuje.  Nakon toga sa vozilom su krenuli u pravcu J., kada joj okrivljeni govori da će da je ubije, pokušala je da ga smiri i rukom htjela da ga </span><span class="span2">dodirne, u kom trenutku ju je uhvatio za ruku i ugrizao je u predjelu lijeve šake. Zatim je okrivljeni parkirao je vozilo ispred kuće njegovog brata u naselju B., i kazao joj da izađe iz auta i ponovo je udarao otvorenim šakama u predjelu glave i tijela, pitajući je "Zašto si ušla u kafić", na šta mu je iz straha odgovorila da joj je drugarica B. T. slavila rođendan, da bi okrivljeni pozvao B. T. i kazao joj da se ne miješa u njihovu vezu i nakon završenog razgovora, ponovo je  udarao otvorenim šakama u predjelu lica i tijela. Da bi ga u tom trenutku pozvao njen zet N. P. i pitao ga gdje je ona  i nakon završenog razgovora okrivljeni ju je do kuće njene sestre A., u naselje H. i dok je izlazila iz auta dohvatio ju je za kosu. Da bi nakon toga sjutradan na insistiranje svoje sestre i roditelja slučaj prijavila policiji.</span>
</p>
<p>
<span class="span2">Sud je  cijenio navedeni iskaz i isti u potpunosti prihvatio,  nalazeći da je oštećena K.N. na realan, precizan i uvjerljiv način prezentirala sudu predmetni događaj, a u pogledu postojanja povreda, potvrđen je nalazom i mišljenjem vještaka med.struke M. B..</span>
</p>
<p>
<span class="span2">Iz iskaza svjedoka T. J. utvrđeno je da je kritičnog dana, oko ... časova, bila u kafe baru "B.", koji se nalazi u Ul. M. Z., u društvu sa K.N. i B. T.. U neposrednoj blizini njih, za prvim ili drugim stolom, sjedio je vlasnik lokala B. D. sa društvom. Dalje je navela, da je nakon nekih 10-15 minuta za njihov sto prišao D.S. koji se tom prilikom obratio K.N. pristojnim tonom da ustane i da izađu vani kako bi porazgovarali, što je ista i učinila, i  da ne zna šta se dalje dešavalo između njih dvoje.</span>
</p>
<p>
<span class="span2">Iz iskaza svjedoka B. N. utvrđeno je da je kritične večeri šetao centrom grada sa okrivljenim i da je nakon dva kruga šetnje pošao u lokal "B." koji se nalazi na dnu ulice M. Z., da bi provjerio da li ima slobodnih mjesta kako bi sa D. S. popio piće i kada je ušao u lokal primijetio je za jednim stolom K. N. u društvu sa dvije prijateljice, i kako nije u lokalu imalo slobodnih mjesta izašao je iz istog i saopštio okrivljenom da je K.N. u lokalu. Dalje je naveo, da je ostao vani a okrivljeni je  ušao u lokal, i vidio je da su  okrivljeni i oštećena zajedno izašli iz lokala, tako što je okrivljeni išao prvi, a oštećena za njim, i  da su ušli u p.m.v. vozilo marke "R." i pošli u pravcu hotela.</span>
</p>
<p>
<span class="span2">Iz iskaza svjedoka D. B. datog na zapisniku kod ODT u Beranama pod brojem Kt.br.188/2015 od 24.09.2015.godine, a čiji iskaz je sud pročitao na glavnom pretresu utvrđeno je da je kritične večeri boravio u svom kafe baru " B.", koji se nalazi u Ul.M. Z., te da su u njegovoj neposrednoj blizini sjedjele K.N. i dvije njene prijateljice. Dalje je naveo, da je D.S. ušao u lokal i prišao za stolom za kojim je sjedjela oštećena, koji joj se tom prilikom obratio  normalnim tonom , te da je vidio, da je okrivljeni krenuo u pravcu toaleta, da je K.N. išla iza okrivljenim, kada je i oštećena sama izašla iz lokala, a šta se dalje između  oštećene i okrivljenog dešavalo njemu nije poznato.</span>
</p>
<p>
<span class="span2"> Iskaze svjedoka B. N., T. J. i D. B. ,sud je cijenio ali isti nijesu od uticaja na presuđenje ove krivične stvari a iz kojih iskaza je utvrđeno da su se okrivljeni i oštećena kritičnog dana našli u pomenutom lokalu i iz istog izašli.</span>
</p>
<p>
<span class="span2">Pravnom analizom naprijed utvrđenog činjeničnog stanja sud je našao da su se u opisanim radnjama okrivljenog  D.S. stekla sva bitna objeležja bića krivičnog djela ugrožavanje sigurnosti iz čl.168 st.1 KZ CG. Naime, tokom postupka je nesumnjivo utvrđeno, da je okrivljeni dana ... .godine, oko .. časova, na poligonu H.sportova, u naselju H., u B., u p.m.v marke "R.", ugrozio sigurnost oštećene K.N., </span><span class="span2">prijetnjom da će napasti na njen život, na način što joj je uputio riječi ozbiljne prijetnje"Sad idem da te ubijem", koja prijetnja je kod oštećene izazvala osjećaj straha i nesigurnosti. Ovakav zaključak suda proizilazi iz decidnog i jasnog iskaza oštećene K.N., iz koga je nesumnjivo utvrđeno da joj je okrivljeni uputio riječi prijetnje  i da su iste kod nje izazvale osjećaj straha i nesigurnosti. a iz razloga jer s obzirom na međusobno ranije poremećene odnose, oštećena K.N. je osnovano vjerovala u ostvarljivost prijetnje, pa su samim tim u radnjama okrivljenog D.S. sadržani svi bitni elementi predmetnog krivičnog djela.Djelujući na opisani način, okrivljeni D.S. postupao je sa umišljajem, svjestan da svojom radnjom-upućivanjem navedenih riječi ozbiljne prijetnje, oštećenoj K.N. prijeti napadom na život i tijelo, usled kojih je kod oštećene nastupilo osjećanje straha i ugroženosti, pa je i pored takve svijesti htio postizanje zabranjene posledice.</span>
</p>
<p>
<span class="span2"> Prilikom odlučivanja o izboru, vrsti i visini krivične sankcije, koju u konkretnom slučaju treba primijeniti prema okrivljenom za izvršeno krivično djelo, sud je imao u vidu sve okolnosti iz čl.42 KZ.Tako je od olakšavajućih okolnosti cijenio i uzeo u obzir, da se radi o mladom čovjeku, da je otac jednog maloljetnog djeteta, da je nezaposlen i siromašnog imovnog stanja,da se oštećena nije pridružila krivičnom gonjenju i nije postavila imovinsko pravni zahtjev za naknadu štete  dok je od otežavajućih okolnosti na strani okrivljenog sud cijenio njegovu raniju osuđivanost, a što je utvrđeno iz uvjerenja izvoda iz registra kaznenih evidencija Ministarstva pravde CG, pa ga je shodno čl. 39 KZ CG, osudio na novčanu kaznu u iznosu od 1.000,00 (jednu hiljadu) eura, koju je okrivljeni dužan da plati u roku od 10 (deset ) mjeseci po pravosnažnosti presude, a ukoliko ista ne bude plaćena  u navedenom roku, zamijeniće se tako što će se za svakih započetih 25 (dvadeset pet) eura novčane kazne odrediti 1 (jedan) dan zatvora, ako okrivljeni plati samo dio novčane kazne srazmjerno će se zamijeniti kaznom zatvora, a ako okrivljeni isplati ostatak novčane kazne, izvršenje kazne će se obustaviti. Sud je uvjerenja da je navedena kazna srazmjerna težini  i stepenu izvršenog krivičnog djela i predstavlja onu mjeru  koja je neophodno potrebna za postizanje  u okviru opšte svrhe izricanja krivičnih sankcija propisane čl. 4 st. 2 KZ, svrhe kaznjavanja propisane čl. 32 istog Zakona. Osnovano se može očekivati da će novčana kazna pozitivno djelovati na okrivljenog da ubuduće ne vrši krivična djela. </span>
</p>
<p>
<span class="span2">Odluka o troškovima krivičnog postupka u iznosu od 55,00 /pedesetpet/ eura, zasnovana je na odredbi čl.229 st.1 ZKP-a i </span><span class="span2"> </span><span class="span2">predstavlja</span><span class="span2"> </span><span class="span2">izdatke</span><span class="span2"> </span><span class="span2">koje</span><span class="span2"> </span><span class="span2">je</span><span class="span2"> </span><span class="span2">sud</span><span class="span2"> </span><span class="span2">imao</span><span class="span2"> </span><span class="span2">kao</span><span class="span2"> </span><span class="span2">naknadu</span><span class="span2"> </span><span class="span2">i</span><span class="span2"> </span><span class="span2">nagradu</span><span class="span2"> </span><span class="span2">vještaka med. struke dr. M. B., dok je paušalni iznos od 30,00 /trideset/ eura, odmjeren s obzirom na trajanje i složenost krivičnog postupka, te imovnog stanja okrivljenog,  shodno čl. 226 st.3 ZKP-a.</span>
</p>
<p>
<span class="span2">Imovinsko pravnog zahtjeva za naknadu štete nije bilo.</span>
</p>
<p>
<span class="span2">Na osnovu iznijetog odlučeno kao u izreci presude, shodno čl.374 ZKP-a.                       </span>
</p>
<p>
<span class="span2">                              </span>
</p>
<p>
<span class="span2">                                    OSNOVNI SUD U BERANAMA</span>
</p>
<p style="text-align:center;">
<span class="span2">  Dana 20.10.2015.godine</span>
</p>
<p>&nbsp;</p>
<p>&nbsp;</p>
<p>
<span class="span2">Zapisničar,</span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2">              S U D I J A             </span>
</p>
<p>
<span class="span2">Momirka Fatić                                                                                    Milovan Spasović</span>
</p>
<p>&nbsp;</p>
<p>
<span class="span2">PRAVNA POUKA:</span>
</p>
<p>
<span class="span2">Protiv ove presude nezadovoljna </span>
</p>
<p>
<span class="span2">stranka ima pravo žalbe u roku od 8 dana </span>
</p>
<p>
<span class="span2">od dana prijema iste Višem sudu u B. Polju</span>
</p>
<p>
<span class="span2">a preko ovog suda.        </span>
</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
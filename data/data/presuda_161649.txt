<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:justify;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Times New Roman;font-size:12pt;}
.p4{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
</style>
<meta content="dragan.mrdak" name="author">
</head>
<body class="b1 b2">
<p class="p1">
<span>										K.br.127/12</span>
</p>
<p class="p2">
<!--Image link to '0.jpg' can be here-->
</p>
<p class="p1"></p>
<p class="p2">
<span>U IME CRNE GORE</span>
</p>
<p class="p1"></p>
<p class="p3"></p>
<p class="p1">
<span>	OSNOVNI SUD U BIJELOM POLJU, prvostepeni krivični sud sudija pojedinac Dragan Mrdak, uz učešće nameštenika suda Koviljke Lješnjak, zapisničara, u  predmetu protiv okrivljenog D.V.iz N., zbog krivičnog djela kradja iz čl. 239 st. 1 Krivičnog zakonika, rješavajući po optužnom predlogu Osnovnog državnog tužilaštva iz Bijelog Polja KT.br. 31/12 od 22. 03. 2012 godine, nakon održanog usmenog glavnog i javnog pretresa u prisustvu zamjenice ODT-a iz Bijelog Polja Tanje Nišavić, okrivljenog D.V., a u odsustvu predstavnika oštećene E. Bijelo Polje, dana 20. 04. 2012.godine, donio je i javno objavio:</span>
</p>
<p class="p1"></p>
<p class="p2">
<span>P R E S U D U</span>
</p>
<p class="p1"></p>
<p class="p1"></p>
<p class="p1">
<span>	Okrivljeni D.V.A JMBG,..., od oca M. i majke M. rođene N., rođen .... godine u mjestu P., opština Bijelo Polje, sa prebivalištem u N., naselje B.T.br. 18, državljanin Crne Gore, penzioner, oženjen, otac troje djece, pismen, sa završenom srednjom školom, srednjeg imovnog stanja, neosuđivan,</span>
</p>
<p class="p1"></p>
<p class="p2">
<span>K r i v     j e</span>
</p>
<p class="p1"></p>
<p class="p1">
<span>	Što je:</span>
</p>
<p class="p1"></p>
<p class="p1">
<span>	- U periodu od od 12.07.2010 godine do 12.10.2010 godine u mjestu P., opština Bijelo Polje,  neovlašćeno vršio potrošnju električne energije, na način što je električne potrošače iz svog domaćinstva, kablom SKS 2x16 mm, direktno sa stuba priključio na niskonaponsku mrežu, bez električnog brojila, tako  da se nije registrovala potrošnja električne energije, te je tako oduzeo električne energije u vrijednosti od 45,95 €, a sve u namjeri da sebi pribavi protivpravnu imovinsku korist na štetu E. Bijelo Polje,</span>
</p>
<p class="p1"></p>
<p class="p1">
<span> 	- čime je izvršio krivično djelo kradja iz čl. 239 st. 1 Krivičnog zakonika,</span>
</p>
<p class="p1"></p>
<p class="p1">
<span>	- za koje mu sud primjenom citiranog zakonskog propisa i čl. 2, 4, 5, 13, 15, 32, 36, 42, 52, 53 i 54 Krivičnog zakonika, i čl. 226, 229, 239, 374, Zakonika o krivičnom postupku, i z r i č e:</span>
</p>
<p class="p1"></p>
<p class="p2">
<span>USLOVNU OSUDU</span>
</p>
<p class="p1"></p>
<p class="p1"></p>
<p class="p1">
<span>	Kojom mu utvrdjuje kaznu zatvora u trajanju od 3(tri) mjeseci, i istovremeno odredjuje da se ista neće izvršiti ukoliko okrivljeni u roku od 2 (dvije)  godine,</span><span class="s1"> </span><span>ne izvrši novo krivično djelo.</span>
</p>
<p class="p1">
<span>	</span>
</p>
<p class="p1">
<span>	Okrivljeni se obavezuje da plati ovom sudu: na ime paušala iznos od 30,00 €,   i na ime troškova krivičnog postupka iznos od 49,50 € na žiro račun 832-151-35 Depozita novčanih kazni, troškova postupka i paušala u roku od 15 dana, po pravnosnažnosti presude, pod prijetnjom prinudnog izvršenja, s tim što će dokaz o izvršenoj uplati dostaviti krivičnoj pisarnici ovog suda.</span>
</p>
<p class="p1"></p>
<p class="p1">
<span>	Okrivljeni se obavezuje da oštećenoj ''E.'' iz Bijelog Polja na ime neovlašćeno potrošene električne energije plati iznos od 45,95 € u roku od tri mjeseca od dana pravnosnažnosti presude, pod prijetnjom prinudnog izvršenja.</span>
</p>
<p class="p1"></p>
<p class="p1"></p>
<p class="p2">
<span>O b r a z l o ž e nj e</span>
</p>
<p class="p1">
<span> </span>
</p>
<p class="p1"></p>
<p class="p1">
<span>	Optužnim predlogom ODT-a, iz B. Polja, KT. br. 31/12 od 22. 03.2012. godine, optužen je D.V.a iz N., da je izvršio krivično djelo kradja iz čl. 239 st. 1 Krivičnog zakonika. </span>
</p>
<p class="p1"></p>
<p class="p1">
<span>	Glavni pretres je održan i zaključen dana 20.04.2012. godine u prisustvu zamjenice ODT-a Nišavić Tanje, okrivljenog D.V.a u odsustvu</span><span class="s1"> </span><span>uredno obaviještenog</span><span class="s1"> </span><span>predstavnika oštećene E. iz Bijelog Polja.</span>
</p>
<p class="p1">
<span>	</span>
</p>
<p class="p1">
<span>	U završnoj riječi zamjenica ODT-a iz Bijelog Polja, Nišavić Tanja je ostala u svemu pri podnijetom optužnom predlogu, jer iz dokaza proizilazi da je okrivljeni izvršio krivično djelo stavljeno mu na teret. Predložila je da ga sud oglasi krivim i da mu izrekne uslovnu</span><span class="s1"> </span><span>osudu.</span><span class="s1"> </span>
</p>
<p class="p1"></p>
<p class="p1">
<span>	Okrivljeni D.V.a  u svojoj  odbrani  pred zamjenicom  ODT-a iz  Bijelog Polja u bitnom je istakao:  da on stalno živi u N., a u mjestu P. prošle godine je započeo izgradnju vikendice, koja još nije završena. Kad je podigao sprat i ploču vikendice, a prije nego što je započeo izgradnju drugog sprata, bio je avgust mjesec 2010 godine, obratio se E. Bijelo Polje za dobijanje saglasnosti za priključenje objekta na elektromrežu. Nije podnosio pisani zahtjev za dobijanje saglasnosti za priključenje objekta već istu je tražio usmenim putem. U E. rečeno mu je šta od dokumenata treba da pribavi, pa je pribavio projekat i potvrdu mjesne zajednice, ali istu nije predavao E. iz razloga što je bilo potrebno da se objekat prvo snimi.Ne sjeća se sa kojim licem iz E. je tom prilikom razgovarao. Takođe mu je rečeno da njihova obaveza nije da ugrađuju brojilo, sve dok ne pribavi dokumentaciju koju je predhodno pomenuo.Osim toga u E. rečeno mu je da sat - brojilo kupi i postavi sam, što je i učinio, misli da je bio jun ili jul mjesec, stim što nije siguran, ali zna da se radilo o ljetnjem periodu. Vezano za ugradnju brojila nije se više obraćao E., već je angažovao električara K.R.a, koji je njegov zet i koji mu je uradio instalacije u vikendici, a takođe je postavio i brojilo.  Brojilo je postavio u jednu kolibicu koja se nalazi u blizini novog objekta, a planira da isto premjesti na terasu objekta koji gradi. Električna energija je sprovedena kablom sa stuba do brojila. Brojilo koje je postavljeo u kolibi registrovalo je potrošnju električne energije s tim što ne zna da li su mu dostavljani računi za ovakvu utrošenu električnu energiju, iz razloga što živi u N., a u Prijeloge dolazi samo ljeti. U vrijeme dok je boravio u P.ma, niko od radnika E. nije dolazio u kontrolu, tako da nije tačno da je od bilo koga iz E. upozoravan da postavi brojilo. Inače u novom objektu, koji je na ovaj način napajao električnom energijom, nema električnih potrošača. Pošto je pribavio potrebnu dokumentaciju, namjerava da istu preda E. za dobijanje elektro- energetske saglasnosti.  Na glavnom pretresu dodao je  da kada je počeo da radi vikendicu u kolibi je montirao brojilo pošto su mu iz E. kazali da sam može postaviti brojilo. Ovo brojilo nije bilo registrovano kod E. niti su mu za potrošnju preko brojila dolazili računi. Brojilo je u kolibu postavljeno negdje u julu mjesecu prošle godine i dan danas se tu nalazi, s tim što nije prijavljeo pošto nije stigao da izvadi dokumentaciju za elektro energetsku saglasnost. Dok je on boravio u P.ma a to je bilo dosta rijetko kod njega nijesu dolazili električari i nijesu vršili kontrolu. Koliba je od vikendice udaljena nekih pet metara.</span>
</p>
<p class="p1">
<span>	</span>
</p>
<p class="p1">
<span>	U završnoj riječi okrivljeni je istakao da se ne osjeća krivim jer nije izvršio ovo krivično djelo. Tražio je da ga sud oslobodi a za slučaj da nađe da je kriv da ga što blaže kazni. </span>
</p>
<p class="p1"></p>
<p class="p1">
<span>	Uredno obaviješteni predstavnik oštećene E., nije pristupio na zaključeni glavni pretres pa je njegova završna riječ izostala.</span>
</p>
<p class="p1"></p>
<p class="p1">
<span>	Radi utvrdjivanja odlučnih činjenica i donošenja pravilne i zakonite odluke, sud je izveo sledeće dokaze: saslušao svjedoke P.V.a, K.B.a, ppročitao zapisnik E. o kontroli mjernog mjesta br. 7 od 12. 10.2010 godine, pročitao nalaz i mišljenje vještaka dipl.el.ing. R.G.od 16.03.2012 godine, izvršio uvid u izvod iz KE za okrivljenog. Drugih predloga za dopunu dokaznog postupka nije bijo. </span>
</p>
<p class="p1"></p>
<p class="p1">
<span>	Sud je cijeneći odbranu okrivljenog i dokaze pojedinačno i u medjusobnoj vezi, a shodno čl. 370 Zakonika o krivičnom postupku, utvrdio činjenično stanje i na osnovu istog zaključio da je okrivljeni izvršio krivično djelo stavljeno mu na teret optužnim predlogom i da je za isto kriv.</span>
</p>
<p class="p1"></p>
<p class="p1">
<span>	Odbranu okrivljenog sud je cijenio kao isključivo usmjerenu na</span><span class="s1"> </span><span>izbjegavanje sopstvene krivice, obezvrijeđeno izvedenim dokazima tokom postupka te istu nije prihvatio.</span>
</p>
<p class="p1"></p>
<p class="p1">
<span>	Naime, iz iskaza svjedoka P.V.a datog pred zamjenicom ODT-a u Bijelom Polju  proizilazi da je se on  negdje u drugoj polovini septembra mjeseca 2010 godine, nalazio u popis potrošača električne energije u mjestu P.. Tom prilikom došao  je do kuće D.V., sa  namjerom da očita stanje na brojilu, Kad  je prišao kući bili su prisutni D.V.a i njegova supruga. Pitao ih je gdje se nalazi brojilo, kako bi sa istog očitao stanje. V.a mu je odgovorio da nema brojilo. Takođe tom prilikom primijetio je da je potrošač priključio kabal SKS 2x16, sa struba i isti sproveo do terase, napravio utikač i sa utikača odveo dva kabla. Zajedno sa V.om je ušao u kuću, gdje je primijetio od električnih potrošača dvije sijalice, koje su napajane električnom energijom na način  na koji je prethodno opisao. V.i je rekao da ne smije  na ovaj način koristiti električnu energiju, jer se radi o neovlašćenoj potrošnji, a on mu je kazao da će u roku od sedam dana postaviti brojilo i dovesti sve u ispravno stanje. Dana 12. 10.2010 godine, sa kolegom K.B.om vršio je kontrolu u istom mjestu, kojom prilikom  je zatekao isto stanje kao kada je dolazio prethodni put i kada  je razgovarao sa V.om. Ovoj kontroli nije prisustvovao V.a, a a okrivljeni nije postupio po njegovom upozorenju i isti je i dalje neovlašćeno koristio električnu energiju. Kablo sa  stuba je vodilo direktno na terasu kuće, dakle isto nije vodilo do kolibe, koja postoji u blizini stambenog objekta okrivljenog. Da je potrošač imao brojilo u kolibi, kabal sa stuba bi  trebalo da vodi u kolibu, a ova dva kabla iz kolibe u kuću da bi se registrovala potrošnja električne  energije, što u konkretnom nije bio slučaj. Da je okrivljeni imao brojilo, isto bi mu pokazao prilikom kontrole, međutim on uopšte nije spominjao brojilo, a isto bi bilo evidentirano kod E.. Iskaz ovog svjedoka sud je prihatio kao jasan, logičan i uvjerljiv, ničim doveden u sumnju, nesračunat na otežavanje ili pak olakšavanje krivično pravnog položaja okrivljenog a potvrđen navodima iz iskaza svjedoka K.B.a i sadržinom pisanih dokaza .</span>
</p>
<p class="p1">
<span>	 </span>
</p>
<p class="p1">
<span>	Iz iskaza svjedoka K.B.a proizilazi: da koliko se on sad sjeća u jesen prošle godine sa kolegom P.em kontrolisao je domaćinstvo okrivljenog kojom prilikom okrivljeni nije bio u kući. Prilikom kontrole konstatovali su da je kabal direktno zakačen s mreže bez brojila a da su na kraju kabla bile dvije tri sijalice. Koliko se sjeća radilo se o novoj kući a o ovoj kontroli on i P. su sačinili zapisnik. Iskaz ovog svjedoka sud je prihatio kao jasan, logičan i uvjerljiv, ničim doveden u sumnju, nesračunat na otežavanje ili pak olakšavanje krivično pravnog položaja okrivljenog a potvrđen navodima iz iskaza svjedoka P.V.a i sadržinom pisanih dokaza.</span>
</p>
<p class="p1"></p>
<p class="p1">
<span>	Iz nalaza i mišljenja vještaka elektro struke R.G.proizilazi  da je ista na osnovu zapisnika E. o kontroli mjernog mjesta i na osnovu pravila za snadbijevanje električnom energijom izvršila obračun neovlašćeno preuzete električne energije za period od 12.07.2010 godine do 12.10.2010 godine, i isti je iskazan u novčanoj protivvrijednosti od 45.95 €. Po vještaku neovlašćena potrošnja električne energije na način prikazan predmetom je tehnički moguća. Nalaz i mišljenje vještaka elektro struke, sud je prihvatio kao realan i objektivan dat po osnovu činjenica konstatovanih na zapisniku o kontroli mjernog mjesta, na osnovu Pravila za snadbijevanje električnom energijom (Sl.list CG'' br. 54/09) a po pravilima struke i nauke.</span>
</p>
<p class="p1"></p>
<p class="p1">
<span>	Iz zapisnika o kontroli mjernog mjesta E. Bijelo Polje br.7 od 12.10.2010 godine, utvrđuje se da su kontrolori E. P. I K.  dana 12.10.2010 godine, kontrolisali domaćinstvo potrošača D.V.u mjestu P. i zatekli da je potrošač onemogućio tačno registrovanje električne energije na način što je svoj stambeni objekat priključio na mrežu bez mjernog mjesta SKS kablom tako što je isto sa stuba doveo u kuću i na kraju kabla napravio utikač i razveo tri sijalice po objektu. Potrošač nije bio prisutan u kući prilikom kontrole. Potrošač ranije upozoravan da ranije postavi brojilo. Sadržinu ovog pisanog dokaza sud je u potpunosti prihvatio.</span>
</p>
<p class="p1">
<span> </span>
</p>
<p class="p1">
<span>	Pošto se u konkretnom slučaju nije mogao tačno utvrditi početak neovlašćene potrošnje, a električna energija je trošena bez mjernih uredjaja ili mimo njih, to je sud prema čl. 59 st. 3 Pravila o snadbijevanju električnom energijom ( Službeni list CG broj 54/09 od 10.08.2009. godine) prihvatio činjenični opis iz dispozitiva optužnog predloga da je neovlašćena potrošnja električne energije započela tri mjeseca prije kontrole od 12.10.2010. godine, odnosno dana 12.07.2010. godine i trajala do kontrole od 12.10.2010. godine, a sve prednje iz razloga što se čl. 26 Pravila o snadbijevanju električnom energijom ( Službeni list RCG broj 13/05) primjenjuje nakon stupanja na snagu Pravila o snadbijevanju električnom energijom (Službeni list CG broj 54/09 od 10.08.2009. godine), ali samo u pogledu metodologije obračuna neovlašćeno utrošene električne energije, a ne i u pogledu vremenskog perioda obračuna što proizilazi iz prelaznih i završnih odredbi odnosno čl. 62 važećih Pravila o snadbijevanju električnom energijom (Službeni list CG broj 54/09), pa je sud u pogledu vremena izvršenja krivičnog djela primijenio čl. 59 st. 3 Pravila o snadbijevanju ( Službeni list CG broj 54/09 ) koji propisuje najduži vremenski period od tri mjeseca. </span>
</p>
<p class="p1"></p>
<p class="p1">
<span>	U odnosu na novčanu protivvrijednost neovlašćeno potrošene električne energije sud je prihvatio nalaz i mišljenje vještaka elektro struke R.G.od 16.03.2012. godine  gdje je ovaj vještak izvršio obračun novčane protivvrijednosti neovlašćeno potrošene električne energije  za period od tri mjeseca i to od 12.07.2010. do 12.10.2010. godine-najduži period propisan čl. 59 st. 3 važećih Pravila o snadbijevanju električnom energijom ( Službeni list CG br. 54/09 ) a po vještaku okrivljeni je na ovaj način u periodu od tri mjeseca od 12.07.2010. godine do 12.10.2010. godine neovlašćeno potrošio električne energije u novčanoj protivvrijednosti od 45,95 €.</span>
</p>
<p class="p1">
<span>			</span>
</p>
<p class="p1">
<span>	Na osnovu svih izvedenih dokaza i njihove brižljive ocjene, sud je utvrdio činjenično stanje da je okrivljeni D.V.a u periodu od od 12.07.2010 godine do 12.10.2010 godine u mjestu P., opština Bijelo Polje,  neovlašćeno vršio potrošnju električne energije, na način što je električne potrošače iz svog domaćinstva, kablom SKS 2x16 mm, direktno sa stuba priključio na niskonaponsku mrežu, bez električnog brojila, tako  da se nije registrovala potrošnja električne energije, te je tako oduzeo električne energije u vrijednosti od 45,95 €, a sve u namjeri da sebi pribavi protivpravnu imovinsku korist na štetu E. Bijelo Polje,</span>
</p>
<p class="p1"></p>
<p class="p1">
<span>	Okrivljeni je na opisani način izvršio krivično djelo stavljeno mu na teret optužnim predlogom i za isto je kriv. Tako, prema odredbi čl. 239 st. 1 Krivičnog zakonika, krivično djelo kradje se sastoji u oduzimanju tudje pokretne stvari u namjeri da se njenim prisvajanjem pribavi, sebi ili drugom, protivpravna imovinska korist. U konkretnom slučaju, električna energija predstavlja pokretnu stvar, čijim je prisvajanjem, a u namjeri da sebi pribavi protivpravnu imovinsku korist, okrivljena ostvarila elemente bića krivičnog djela u pitanju. Naime, umišljaj okrivljenog bio je usmjeren na oduzimanje električne energije na neograničeno vrijeme, odnosno dok bude u mogućnosti da isto čini, konkretno sve do momenta kada je prilikom kontrole zatečen u vršenju neovlašćene potrošnje električne energije. Shodno odredbama koje se odnose na opšte uslove o isporuci električne energije i čl. 59 st. 3 važećih  Pravila o snadbijevanju  ( Službeni list CG broj 54/09 ) sud je utvrdio da je okrivljeni u periodu od 12.07.2010.  godine do  12.10.2010. godine, vršio neovlašćenu potrošnju električne energije i na taj način izvršio kradju iste, u novčanoj protivvrijednosti od 45,95 €, koliko je utvrdjeno po dopuni nalaza i mišljenja vještaka elektro struke R.G..   </span>
</p>
<p class="p1"></p>
<p class="p1">
<span>	Odbrana okrivljenog da je on imao instalirano brojilo u kolibi da je preko tog brojila električnom energijom snadbijevao stambeni objekat - vikendicu nije potvrđena ni jednim izvedenim dokazima a ista je po ocjeni suda i nelogična jer bi logično i očekivano bilo da okrivljeni električno brojilo za napajanje stambenog objekta - vikendice instalira u vikendici a ne u kolibi.</span>
</p>
<p class="p1"></p>
<p class="p1">
<span>	Odlučujući u pogledu vrste i visine krivične sankcije, a cijeneći sve okolnosti iz čl. 42 Krivičnog zakonika sud je kod okrivljenog kao olakšavajuće okolnosti našao da se radi o starijem oženjenom licu, ocu troje djece, koji se u toku postupka korektno držao, koji do sada nije osuđivan, pa u nedostatku otežavajućih okolnosti, sud je stanovišta da su ispunjeni uslovi za izricanje uslovne osude, kojom je okrivljenom utvrdjena kazna zatvora u trajanju od 3 mjeseca i istovremeno ocijenio da bi se pristupanjem izvršenju iste, suviše represivno djelovalo na okrivljenog nego da će i samo upozorenje uz prijetnju kaznom u odgovarajućem roku provjeravanja od dvije  godine dovoljno uticati na istog da u buduće  ne vrši ova i slična krivična djela i ostvariti se svrha izricanja uslovne osude, iz čl. 52 st.2. Krivičnog zakonika. Sud je pri tom imao u vidu težinu krivičnog djela, i jačinu ugrožavanja zaštićenog dobra. Okrivljenom je ukazano na značaj uslovne osude i mogućnost njenog opoziva. </span>
</p>
<p class="p1"></p>
<p class="p1">
<span>	Shodno čl. 226 Zakonika o krivičnom postupka, odlučeno je u pogledu paušala, vodeći računa o imovinskim prilikama optužene i dužini trajanja postupka.</span>
</p>
<p class="p1"></p>
<p class="p1">
<span>	Sud je okrivljenog shodno čl.229 Zakonika o krivičnom postupku obavezao na plaćanje troškova krivičnog postupka u iznosu od 49,50 € koji troškovi se odnose na troškove vještačenja po vještaku elektro struke R.G.</span>
</p>
<p class="p1"></p>
<p class="p1">
<span>	Sud je shodno čl.239 ZKP-a, obavezao okrivljenog da oštećenoj E.i Bijelo Polje na ime pričinjene štete plati iznos od 45,25 €.</span>
</p>
<p class="p1"></p>
<p class="p1"></p>
<p class="p1"></p>
<p class="p1">
<span>	Sa iznijetih razloga shodno čl.374 Zakonika o krivičnom postupku, odlučeno je kao u izreci presude.</span>
</p>
<p class="p1"></p>
<p class="p2">
<span>OSNOVNI SUD U BIJELOM POLJU</span>
</p>
<p class="p2">
<span>Dana   20.04.2012 . godine</span>
</p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p1"></p>
<p class="p1">
<span>ZAPISNIČAR,							  S U D I J A,</span>
</p>
<p class="p1">
<span>Koviljka Lješnjak s.r.					            Dragan Mrdak s.r.</span>
</p>
<p class="p1"></p>
<p class="p1"></p>
<p class="p3"></p>
<p class="p4"></p>


</body>
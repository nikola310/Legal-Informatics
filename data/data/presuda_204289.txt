<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p>
<span class="span1">.</span>
</p>
<p>
<span></span>
</p>
<p>&nbsp;</p>
<p>&nbsp;</p>
<p style="text-align:right">
<span class="span1">K.br. 196/14</span>
</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>&nbsp;</p>
<p>
<span class="span1">OSNOVNI SUD U CETINJU, kao prvostepeni, krivični, sudija Jelena Perović Kovačević, uz učešće Vjere Jovićević, kao zapisničara, u krivičnom predmetu protiv okrivljene V. M., iz C., zbog krivičnog djela teško djelo protiv bezbjednosti javnog saobraćaja iz čl. 348 st.3 u vezi čl.339 st.3 u vezi st.1 Krivičnog zakonika Crne Gore, odlučujući o optužnom predlogu Osnovnog državnog tužilaštva Cetinje Kt br. 181/14 od 31.12.2014.godine, kojeg je na glavnom pretresu zastupao Milanović Duško, državni tužilac u Osnovnom državnom tužilaštvu Cetinje, nakon održanog glavnog i javnog pretresa održanog dana 17.02.2016. godine, u prisustvu zastupnika optužbe, okrivljene i branioca okrivljene V. Ž., advokata iz  D., donio je, a dana 19.02.2016. godine i javno objavio</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">PRESUDU</span>
</p>
<p>&nbsp;</p>
<p>
<span class="span1">Okrivljena:</span>
</p>
<p>&nbsp;</p>
<p>
<span class="span1">V. M., JMBG: ...., od oca J. i majke R., rođene S., rođena .... godine, u C., gdje i prebiva,  državljanka C. G., trgovac, udata, majka dvoje maloljetne djece, pismena, sa završenom Srednjom školom, srednjeg imovnog stanja, neosuđivana; </span>
</p>
<p>&nbsp;</p>
<p style="text-align:center;">
<span class="span1">Kriva je</span>
</p>
<p>&nbsp;</p>
<p>
<span class="span1">Zato što je:</span>
</p>
<p>&nbsp;</p>
<p>
<span class="span1">Dana 23. oktobra 2014. godine, oko 20,00 časova, na magistralnom putu Cetinje-Podgorica, u mjestu Dobrska ploča, opština Cetinje, upravljajući u saobraćaju svojim putničkim motornim vozilom marke "VW Golf II", reg. oznaka PG ...., ne pridržavajući se saobraćajnih propisa iz člana 29 stav 1 Zakona o bezbjednosti saobraćaja na putevima, ugrozila saobraćaj i dovela u opasnost život i tijelo ljudi, na način što je krećući se navedenim vozilom iz pravca Podgorice u pravcu Cetinja, na dijelu puta gdje je kolovozna traka namijenjena za kretanje vozila iz tog pravca podijeljena na dvije saobraćajne trake, vozilom skrenula sa prostora desne na prostor lijeve kolovozne trake, namijenjene za kretanje vozila iz suprotnog pravca, iako je bila svjesna da time može ugroziti saobraćaj i dovesti u opasnost život i tijelo ljudi, ali je olako držala da do toga neće doći, ili da će to moći spriječiti, nakon čega je bočnom lijevom stranom vozila udarila u metalnu zaštitnu-odbojnu gredu, van lijeve ivice puta gledano u pravcu njenog kretanja, od kojeg udara je vozilo prinudno promijenilo putanju kretanja nadesno, nakon čega je nastavilo nekontrolisano lučno kretanje prema desnoj ivici puta, a u trenutku mimoilaženja sa kombi teretnim vozilom marke "Mercedez-Sprinter", reg. oznaka RA ...., vlasništvo oštećenog doo "M. M." P., kojim je upravljao B. V. iz P., krećući se iz suprotnog pravca, iz pravca Cetinja u pravcu Podgorice, kojom prilikom je došlo do kontakta prednjeg dijela putničkog motornog vozila marke "VW Golf II", i prednje bočne </span><span class="span1">lijeve strane kombi teretnog vozila marke "Mercedez - Sprinter", na prostoru lijeve saobraćajne trake, desne kolovozne trake, namijenjene za kretanje vozila iz pravca Podgorice, uslijed čega su saputnici u vozilu okrivljene - njeni maloljetni sinovi, oštećeni V. Ž. i V. L., zadobili teške tjelesne povrede i to oštećeni V. Ž. tešku tjelesnu povredu opasnu po život u vidu nagnječenja mozga, krvnog podliva pored tvrde moždane opne-epiduralno, slijepočno lijevo, impresivnog preloma, lobanje na više djelova u predjelu lijeve čeono očne regije, razderotine po glavi u predjelu lijeve strane čela, masivnog krvnog podliva oko lijevog oka i nagnječenja tijela sa razderotinama lijeve podkoljenice i desnog koljena, a oštećeni V. L., tešku tjelesnu povredu u vidu preloma desne butne kosti, kontuzije-nagnječenja glave i tijela i razderotine glave i gornjeg kapka lijevog oka, za koje povrede je okrivljena bila svjesna da mogu nastupiti, ali je olako držala da do tih povreda kod oštećenih neće doći; </span>
</p>
<p>&nbsp;</p>
<p>
<span class="span1">-čime je izvršila krivično djelo teško djelo protiv bezbjednosti javnog saobraćaja iz čl.348 st.3 u vezi čl.339 st.3 u vezi st.1 Krivičnog zakonika Crne Gore. </span>
</p>
<p>&nbsp;</p>
<p>
<span class="span1">pa joj sud primjenom citiranog zakonskog propisa, te odredbi čl. 3, 4, 5, 16, 36, 42, 52, 53 i 54 Krivičnog zakonika, kao čl. 226, 229 i 374 Zakonika o krivičnom postupku izriče</span>
</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">Kojom joj prethodno utvrđuje kaznu zatvora u trajanju od 3 (tri) mjeseca i istovremeno određuje da se ista neće izvršiti, ako okrivljena u roku od 2 (dvije) godine po pravosnažnosti presude ne izvrši novo krivično djelo.</span>
</p>
<p>&nbsp;</p>
<p>
<span class="span1">Obavezuje se okrivljena da uplati na račun budžetskih sredstava Crne Gore troškove krivičnog postupka u iznosu od 744,75 eura, te na ime sudskog paušala iznos od 50,00 €, sve u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p>&nbsp;</p>
<p style="text-align:center;">
<span class="span1">Obrazloženje</span>
</p>
<p>&nbsp;</p>
<p>
<span class="span1">Optužnim predlogom Osnovnog državnog tužilaštva Cetinje Kt.br. 181/14 od 31.12.2014. godine, stavljeno je na teret okrivljenoj V. M. izvršenje krivičnog djela teško djelo protiv bezbjednosti javnog saobraćaja iz čl. 348 st.3 u vezi čl.339 st.3 u vezi st.1 Krivičnog zakonika Crne Gore. Zastupnik opužbe je u završnoj riječi predložio sudu da okrivljenu oglasi krivom i osudi u zakonom propisanim granicama za predmetno krivično djelo.</span>
</p>
<p>&nbsp;</p>
<p>
<span class="span1">Okrivljena je u svojoj odbrani datoj na zapisniku kod ODT Cetinje u bitnom navela da se dana 23.10.2014. godine, oko 20,05 časova, kretala svojim putničkim motornim vozilom marke "Golf II", reg. oznaka PG .... iz pravca Podgorice u pravcu Cetinju, a da su se sa njom u vozilu nalazili njeni maloljetni sinovi L., koji je sjedio na mjestu suvozača, starosti 11. godina i Ž., koji je sjedio na zadnjem sjedištu. Kretala se u skladu sa ograničenjima brzine na putu i nije se ni zbog djece kretala većom brzinom, a i samo vozilo je starije, pa samim tim ne može da razvije neku veću brzinu. U jednom trenutku, u mjestu Dobrska ploča, vidjela je da se iz suprotnog pravca, tj. iz pravca Cetinja, neko vozilo kreće prema njenom i dolazi do sudara. Ne zna šta je uzrok nezgode, ali nije pila alkoholna pića neposredno prije nezgode, niti se drogirala, a nije imala ni zdravstvenih problema, i sve se dogodilo u jednom trenutku. Koliko se sjeća, prije nezgode, kretala se desnom saobraćajnom trakom, desne kolovozne trake. U predmetnoj saobraćajnoj nezgodi i ona i njena djeca su zadobili tjelesne povrede. Pojasnila je da se vozilo kojim se kritičnom </span><span class="span1">prilikom kretala vodi na  B. R. iz P., ali je isti njeno vlasništvo, o čemu posjeduje i ugovor o kupoprodaji. Pojasnila je da je išla svojom trakom, kao i da se ne sjeća da je kritične prilike udarila u bankinu i da je "šetala" trakom. </span>
</p>
<p>&nbsp;</p>
<p>
<span class="span1">Prihvatila je završnu riječ svoga branioca, koji je u završnoj riječi u bitnom naveo da nije utvrđeno činjenično stanje predstavljeno u optužnom predlogu. Iz dispozitiva optužnog akta se vidi da je do kontakta vozila kojim je upravljala okrivljena i vozila kojim je upravljao B. došlo na saobraćajnoj traci u konkretnom, predviđenoj za kretanje vozila okrivljene. Nadalje je ukazao da nijednim dokazom nije utvrđeno da je okrivljena kritičnom prilikom prilikom prekršila odredbe člana 29 stav 1 ZOBS-a na putevima, kao i da se u zapisnikuo uviđaju ne konstatuju nikakva oštećenja vozila okrivljene na lijevoj bočnoj strani vozila u visini od 0,35 m koji bi eventualno mogli nastati od udara i grebanja ovog vozila po zaštitnoj bankini. Pored navedenog, iz skice lica mjesta sa legendom koju su sačinili službena lica OB Cetinje za iste tragove označene pod br. 4 i 5 ne navodi se od čega su ti tragovi nastali, dok se iz fotografija lica mjesta, ne može tvrditi da na lijevoj strani vozila okrivljene postoje oštećenja koja bi nastala udarom, odnosno grebanjem od zaštitne ograde. U smislu iznijetog, smatra da ni vještak saobraćajne struke nije na valjan način odgovorio na zadatak vještačenja, budući da je činjenicu da je okrivljena sa vozilom predmetne prilike udarila u bankinu ustanovio na osnovu izvještaja Uprave policije Cetinje, a koji dokaz - izvještaj nije kao dokaz ni sproveden na glavnom pretresu. Navedeno, vještak nije mogao utvrditi ni iz iskaza svjedoka B. V., koji navodi da je vidio udar vozila okrivljene u zaštitnu bankinu, budući da je nemoguće u noćnim uslovima vidjeti takvu situaciju, pa samim tim smatra da sud iskaz navedenog svjedoka sud ne treba prihvatiti kao istnit. Smatra da nalaz i mišljenje vještaka saobraćajne struke, kao i njegov dopunski nalaz, nisu zasnovani na konkretnim podacima, već na pretpostavkama vještaka, te su kao takvi nestručni, nelogični, pristrasnii nisu zasnovani po uputima nauke i struke. Ukazao je i na nedosljednost i nelogičnost izrade nalaza. Takođe je naveo da smatra nemogućim kontakt vozila u ovoj saobraćajnoj nezgodi kako ga opisuje vještak. Naime, iz fotografija snimljenih na licu mjesta nesporno se utvrđuje da je do kontakta vozila došlo prednjom lijevom stranom teretnog vozila i prednjom središnom stranom putničkog vozila, što ukazuje da se okrivljena svojim vozilom paralelno kretala u svojoj kolovoznoj traci dok je vozač teretnog vozila naglo skrenuo u njenu traku. U situaciji kakvu je opisuje vještak,nemoguće je doći do takvog kontakta.Zato vještak pokušava sud da ubijedi kako je do kontakta došlo desnom bočnom stranom teretnog  vozila sa prednjom stranom putničkog vozila objašnjavajući da je vozač teretnog vozila blago skretao ka svojoj lijevoj kolovoznoj traci a okrivljena pod blagim lukom skretala na svoju kolovoznu traku. Zato vještak i ne identifikuje tragove na kolovozu posebno trag br.2 sa skice lica mjesta. No,ovakvo mišljenje vještaka je u suprotnosti i sa iskazom svjedoka B. V. dotaom na glavnom pretresu od 12.02.2016.god. u kojem navodi da je svojim teretnim vozilom skrenuo ulijevo u drugu traku neposredno prije kontakta možda 5-6 metara te da u suprotnom,odnosno da se zadržao na svojoj traci je siguran da iz putničkog vozila niko nebi ostao živ a da je u ovo vozilo udario prednjim lijevik krajem,od fara ka točku. No,u postupku nije izveden dokaz o prisustvu alkohola u krvi i urinu i ako je osnovno državno tužilaštvo dalo nalog za uzimanje krvi i urina što je konstatovano na zapisniku od 23.10.2014.god.</span>
</p>
<p>
<span class="span1">U konačnom je predložio da sud okrivljenu oslobodi od optužbe, uslijed nedostatka dokaza.</span>
</p>
<p>&nbsp;</p>
<p>
<span class="span1">Sud je u dokaznom postupku proveo sledeće dokaze: saslušao ovlašćenog predstavnika oštećenog doo "M. M." - M. V., svjedoka B. V. i sudskog vještaka saobraćajne struke Š. </span><span class="span1">ing M., na saglasan predlog stranaka pročitao: nalaz i mišljenje sudskog vještaka saobraćajne struke Š. ing M. od decembra mjeseca 2014. godine i dopunu nalaza iz decembra mjeseca 2015. godine, nalaz i mišljenje sudskog vještaka medicinske struke dr R. S. od 10.12.2014.godine, </span><span class="span1">pročitao zapisnik o uviđaju saobraćajne nezgode ODT Cetinje Ktr.br. 79/14 od 23.10.2014. godine, izvršio uvid u skicu lica mjesta saobraćajne nezgode Uprave policije-Odjeljenje bezbjednosti Cetinje od 23.10.2014. godine i u foto-dokumentaciju Uprave policije-Odjeljenje bezbjednosti Cetinje br. 183/14 od 23.10.2014. godine i pročitao izvještaj Ministarstva pravde Crne Gore iz kaznene evidencije na ime okrivljene br. 0203/13135 od 17.12.2014. godine. </span>
</p>
<p>&nbsp;</p>
<p>
<span class="span1">Sud je odbio predlog branioca okrivljene da se izvrši novo vještačenje po vještaku saobraćajne struke, jer je stanje stvari rasvijetljeno izvedenim dokazima, pa bi izvođenje ovog dokaza vodilo odugovlačenju postupka, s tim da ne bi dovelo do drugačijeg činjeničnog utvrđenja, posebno imajući u vidu izvedene dokaze, uviđajnu dokumentaciju i iskaz saslušanog svjedoka B. V., a posebno vodeći računa i o okonomičnosti postpka. </span>
</p>
<p>&nbsp;</p>
<p>
<span class="span1">Ovlašćeni predstavnik oštećenog doo "M. M." P., M. V. je u svom iskazu istakao da nema neposrednih saznanja u vezi predmetne saobraćajne nezgode, već jedino zna ono štu mu je njihov vozač-svjedok  B. V. ispričao. Naknadu štete su namirili preko osiguravajuće kompanije, pa se nije pridružio krivičnom gonjenju protiv okrivljene, niti je postavio imovinsko-pravni zahtjev.</span>
</p>
<p>&nbsp;</p>
<p>
<span class="span1">Svjedok B. V. je u svom iskazu datom na zapisniku kod ODT Cetinje u bitnom istakao da je dana 23.10.2014. godine, oko 20,00 časova, upravljao teretnim motornim vozilom marke "Mercedez-Sprinter", reg. oznaka RA ..., iz pravca Cetinja u pravcu Podgorice. Bili su noćni uslovi vožnje i kada je prošao tunel, u mjestu Dobrska ploča, primijetio je na jednoj pravini, na udaljenosti od oko 50 m, neko vozilo koje je prešlo sa svoje kolovozne trake, a koje se kretalo iz suprotnog pravca, tj. iz pravca Podgorice, kako prelazi na njegovu kolovoznu traku i odbija se od zaštitne bankine, koja se nalazila van desne ivice puta, gledano iz pravca njegovog kretanja, nakon čega je ovo vozilo nastavilo nekontrolisano kretanje po putu, a svjedok je, u cilju izbjegavanja direktnog sudara sa ovim vozilom, kombijem skrenuo ulijevo, ali je ipak došlo do sudara kombija i ovog vozila, za koje je kasnije utvrdio da se radi o "Golf II". Pojasnio je da je dio puta gdje se dogodio sudar podijeljen na tri saobraćajne trake, od kojih je jedna za kretanje vozila iz njegovog pravca, a dvije za kretanje vozila iz suprotnog pravca. Nije vidio kojom se saobraćajnom trakom, prije sudara, kretalo vozilo marke "Golf II", a prvi trenutak kada primjećuje čudno kretanje istog, je taj kada je prešlo na njegovu kolovoznu traku i udarilo u bankinu, van desne ivice puta, gledano iz pravca njegovog kretanja. Pojasnio je i to da kada je naveo da je u cilju izbjegavanja vozila "skrenuo ulijevo", da je mislio na manje skretanje vozila kojim je upravljao u tu stranu, a nije sa sigurnošću mogao da tvrdi gdje je došlo do kontakta, odnosno sudara vozila, ali je po njegovoj procjeni bila ili srednja saobaćajne traka, ili kolovozna traka kojom se kretao.Objasnio je da je farove od vozila vidio nakon što je izašao iz tunela, a vozilo okrivljene je ugledao na oko 50-60 metara kada je udarilo u bankinu, nakon kojeg udara vozilo okrivljene je nastavilo kretanje u pravcu njegovog vozila, i to njegovom trakom. Nije se tačno mogao izjasniti, kada je skrenuo lijevo u drugu traku kako bi izbjegao kontakt sa vozilom okrivljene, ali to je bilo neposredno prije kontakta, možda na 5-6 metara.  Siguran je da nije skrenuo u lijevu traku da bi došlo do čeonog sudara. Do kontakta je došlo njegovim prednjim desnim dijelom vozila od fara, ka točku, s tim što ne zna sa kojim dijelom vozila "Golf II" je njegovo vozilo kontaktiralo. </span><span class="span1">Kočio je koliko je mogao, ali je srećom išao polako i misli da je preduzeo sve što je mogao u datoj situaciji. </span>
</p>
<p>&nbsp;</p>
<p>
<span class="span1">Iz nalaza i mišljenja sudskog vještaka saobraćajne struke Š. ing M. od decembra mjeseca 2014. godine, u bitnom proizilazi da je pmv marke "Golf II", voženo brzinom oko 70 km/h, u trenutku nalijetanja na metalnu zaštitnu ogradu - gredu, po lijevoj strani puta, gledano u smjeru kretanja ovog vozila, odnosno iz pravca Podgorice u pravcu Cetinja. Teretno motorno vozilo "Mercedez Sprinter", voženo je brzinom oko 57 km/h u trenutku sudara. Vozač pmv marke "Golf II", prilikom savlađivanja kritičnog poteza puta, a u odsustvu adekvatne pažnje, u trenutku kada se vozilom nalazio na prostornoj distanci oko 65 metara, skrenuo je sa prostora desne na prostor lijeve kolovozne trake, smjera kretanja, a nakon toga prešlo lijeve ivice puta, što je dovelo do nalijetanja prednje lijeve strane ovog vozila na metalnu odbojnu gredu, od koje se vozilo odbilo na desno, a zatim nastavilo lučnom putanjom prema desnoj ivici puta u smjeru kretanja u trenutku mimoilaženja sa teretnim motornim vozilom "Mercedez Sprinter" (kombi), koje se kretalo desnom kolovoznom trakom, smjerom od Cetinja prema Podgorici, čiji je vozač izvršio blagu korekciju putanje kretanja vozila na lijevo, radi izbjegavanja čeonog udara. Međutim, dolazi do fizičkog kontakta bočne prednje desne regije teretnog vozila i prednje regije putničkog motornog vozila na prostoru "srednje", odnosno lijeve saobraćajne trake, desne kolovozne trake, smjera kretanja pmv marke "Golf II". Nakon ovog kontakta nastupa destabilizacija teretnog vozila i njegovo prevrtanje na prostor desne kolovozne trake, smjera kretanja putničkog vozila. Vještak je mišljenja da je do predmetne nezgode došlo uslijed propusta u vožnji od strane vozača pmv marke "Golf II", a što se ogleda u činjenici da isti nije održavao bezbjedni smjer kretanja vozila desnom stranom kolovoza na bezbjednoj distanci od desne ivice puta u smjeru kretanja. </span>
</p>
<p>&nbsp;</p>
<p>
<span class="span1">Branilac okrivljene je u potpunosti prigovorio na navedeni nalaz. </span>
</p>
<p>&nbsp;</p>
<p>
<span class="span1">Sudski vještak saobraćajne struke je u dopuni nalaza iz decembra mjeseca 2015. godine, u bitnom naveo da je do predmetne nezgode došlo uslijed propusta u vožnji od strane vozača pmv marke "Golf II", uz veliki doprinos nastalim posljedicama i od strane vozača teretnog vozila marke "Mercedez Sprinter". Ostajući pri mišljenju da je do predmetne nezgode došlo uslijed propusta u vožnji od strane vozača pmv marke "Golf II", koji se ogleda u činjenici da isti nije održavao bezbjedni smjer kretanja vozila, desnom stranom kolovoza na bezbjednoj distanci od desne ivice puta u smjeru kretanja, te da je došlo do fizičkog kontakta prednjeg kraja putničkog vozila marke "Golf II", i bočne prednje lijeve strane kombi vozila marke "Mercedez". Dodao je da vozač teretnog vozila, s obzirom na vremensko-prostornu distancu između vozila u fazi mimoilaženja, kada je nastupila incidentna situacija, nije adekvatno reagovao, u pravcu zaustavljanja vozila. Navedeni propust u vožnji znatno je doprinio povećanju nastalim posljedicama. </span>
</p>
<p>&nbsp;</p>
<p>
<span class="span1">Branilac okrivljene je prigovorio na dopunski nalaz i mišljenje, ističući da je, u prvom redu, vještak na pogrešan način izračunao brzinu kretanja vozila marke "Golf", budući da isti tom prilikom nije uzeo u obzir čvrstinu konstrukcije ovog vozila, a pritom nije uzeo u obzir ni nagib puta na kritičnom mjestu, a prilikom izračunavanja ove brzine uzeo je u obzir da je vozilo kočilo </span><span class="span1">i učinilo trag od 3,80 metara koji je označen na skici lica mjesta kao trag broj 2, dok je u svom nalazu na sedmoj strani pod tačkom H1 se izjasnio da ovaj trag policija prilikom uvidjaja nije identifikovala pa i ne zna od kojeg je vozila. Dalje je naveo da je iz fotografije br. 27 uočljivo da je kombi vozilo u vozilo marke "Golf" udarilo u predjelu desnog prednjeg fara i to u prednju lijevu stranu vozila marke "Golf"  što je </span><span class="span1">uočljivo iz fotografije br. 20 i 23. Medjutim u dopuni nalaza i mišljenja vještak navodi da je do kontakta ova dva vozila došlo sa desnom bočnom stranom kombi vozila sa prednjim dijelom vozila marke "Golf". To objašnjava na način što se iz zapisnika policije utvrdjuje da je desna strana kombi vozila izgrebena. Ovakav način kontakta vozila vještak objašnjava da se vozilo marke "Golf" pod blažim uglom vraćalo na svoju kolovoznu traku. Takodje iz dopune nalaza i mišljenja ne može se na siguran način utvrditi nalaz vještaka da je prethodno vozilo marke "Golf" udarilo u zaštitnu bankinu na ovom putu, te da se od nje odbilo. Vještak to objašnjava na način što ističe da je lijevi blatobran vozila marke "Golf" deformisan pozivajući se na fotografiju br. 20. Međutim, ovom fotografijom je snimljen prednji kraj vozila marke "Golf" i normalno je da na tom dijelu ima deformacija. Medjutim iz fotografije br. 22 kojom je snimljena lijeva strana vozila marke "Golf" ne postoje nikakve deformacije koje bi ukazivale da je ovim blatobranom udareno u zaštitnu bankinu. Takodje ni tragovi od točka koji su evidentirani na zemljanom dijelu pored bankine ne mogu ukazati da ih je učinilo vozilo marke "Golf" već eventualno vozilo koje se kretalo iz pravca Cetinja imajući u vidu da se ovi tragovi završavaju neposredno prije ulupljenog dijela bankine gledajući iz pravca Podgorice, te da su isti paralelni sa kolovozom ili bankinom. Istakao je i da je nalaz vještaka u suprotnosti sa njegovim zaključkom datim u dopuni nalaza. Naime, u nalazu vještak ističe da do predmetnog saobraćajnog udesa ne bi došlo da je kombi vozilo nastavilo da se kreće svojom saobraćajnom trakom. Medjutim, u zaključku on opet ističe da je do propusta došlo od strane vozača vozila "Golf", a da je propust u vožnji vozača kombi vozila znatno doprinijelo povećanju nastalim posledicama u ovoj nezgodi. Medjutim da kombi vozilo nije skrenulo ulijevo, uopšte ne bi ni došlo do ove saobraćajne nezgode, pa samim tim ne bi bilo ni nikakvih posledica. S toga je očito da je uzrok saobraćajne nezgode nastao uslijed propusta vozača kombi vozila.  </span><span class="span1"> </span>
</p>
<p>&nbsp;</p>
<p>
<span class="span1">Saslušan neposredno na glavnom pretresu sudski vještak saobraćajne struke ing Š. M. je u bitnom naveo da ostaje pri osnovnom i dopunskom nalazu i mišljenju. Što se tiče brzine kretanja, istu je dao na osnovu postojećih parametara u spisima predmeta i pojasnio brzinu u nalazu i u dopuni. Pri tome uzeo je nagib od 5%, iako taj podatak nema u spisima predmeta, ali se radi o notornoj činjenici. </span>
</p>
<p>&nbsp;</p>
<p>
<span class="span1">Iz nalaza i mišljenja sudskog vještaka medicinske struke dr R. S. od 10.12.2014.godine, u bitnom proizilazi da iz medicinske dokumentacije koja glasi na ime oštećenog - mldb V. Ž., da je istom postavljena dijagnoza: </span><span class="span1">nagnječenje mozga, krvni podliv pored tvrde moždane opne-epiduralno, slijepočno lijevo, impresivni prelom lobanje na više djelova u predjelu lijeve čeono očne regije, razderotina po glavi u predjelu lijeve strane čela, masivni krvni podliv oko lijevog oka i nagnječenje tijela sa razderotinama lijeve podkoljenice i desnog koljena. Navedene povrede su nastale kada je automobil u kojem se V. Ž. nalazio doživio direktan udar. Zbog sile intercije došlo je do udaranja glavom i tijelom o unutrašnjost kabine, kojom prilikom je došlo do multifragmentarnog preloma lobanje i epiduralnog hematoma slijepočno lijevo. Zbog navedenih povreda oštećeni je morao biti hitno operisan iste večeri, kada je otvarana lobanja i evakuisan hematom. Djelovi kosti koji su bili zariveni u mozak su odstranjeni, a defekt na kostima lobanje je nadoknađen plastičnom operacijom. Vještak je u konačnom dao mišljenje da navedene povrede kod oštećenog predstavljaju tešku tjelenu povredu, sa direktnom opasnošću po život, budući da je isti morao biti podvrgnut hitnom neurohirurškom tretmanu - operaciji radi smanjivanja hematoma na mozga, jer bi isti bez operacije izazvao fatalne posljedice. </span>
</p>
<p>
<span class="span1">Iz medicinske dokumentacije na ime oštećenog V. L., proizilazi da je istom postavljena dijagnoza: prelom desne butne kosti, kontuzija-nagnječenje glave i tijela i razderotine </span><span class="span1">glave i gornjeg kapka lijevog oka. Do povreda kod V. L. je došlo prilikom sudara automobila u kojem se isti nalazio kao saputnik. Prilikom sudara došlo je do udaranja glavom i tijelom o unutrašnjost kabine. Povreda preloma desne butne kosti je operativno liječena i L. je operisan 29.10.2014. godine, kada je urađena osteosinteza desne butne kosti. Vještak je mišljenja da povrede kod oštećenog predstavljaju tešku tjelesnu povredu. </span>
</p>
<p>&nbsp;</p>
<p>
<span class="span1">Iz zapisnika o uviđaju saobraćajne nezgode ODT Cetinje Ktr.br. 79/14 od 23.10.2014. godine, skice lica mjesta saobraćajne nezgode Uprave policije-Odjeljenje bezbjednosti Cetinje od 23.10.2014. godine i foto-dokumentacije Uprave policije-Odjeljenje bezbjednosti Cetinje br. 183/14 od 23.10.2014. godine, u bitnom proizilazi da se saobraćajna nezgoda dogodila dana 23.10.2014. godine, oko 20,00 časova, na magistralnom putu Cetinje-Podgorica, u mjestu zv. Dobrska ploča. opština Cetinje. U užoj zoni nezgode put se prostire u obliku lijeve krivine gledano iz pravca Cetinja, širine 10,60 m, podijeljen na dvije kolovozne trake bijelom uzdužnom neisprekidanom linijom, dok je kolovozna traka namijenjena za kretanje vozila iz pravca Podgorice podijeljena bijelom uzdužnom isprekidanom linijom na dvije saobaćajne trake za kretanje vozila u istom pravcu. Površina puta zastrta je asvaltnim zastorom bez oštećenja. Putničko motorno vozilo marke "Golf II" zatečen je na kolovozu, na lijevoj saobraćajnoj traci, desne kolovozne trake, namijenjenoj za kretanje vozila iz pravca Podgorice u pravcu Cetinja, čiji se prednji lijevi točak nalazi na udaljenosti od 26,40 metara do fiksne tačke po orjentirnom pravcu 1 (orjentirni pravac 1 se prostire duž desne ivice kolovoza gledano iz pravca Podgorice u pravcu Cetinja, a nalazi se na udaljenosti od 1,30 metara od fiksne tačke, za koju je uzet saobraćjni znak "krivina nadesno", koji se nalazi van desne ivice puta, gledano iz pravca Podgorice, u pravcu Cetinja), a 4,40 m od orjentirnog pravca 1, dok se zadnji lijevi točak nalazi na udaljenosti od 29,40 m od fiksne tačke po orjentirnom pravcu 1, odnosno 4,90 m od orjentirnog pravca 1. Trag naglog kočenja i krzanja točka po kolovozu dužine 3,30 m, nalazi se na lijevoj saobraćajnoj traci desne kolovozne trake iz pravca Podgorice, na udaljenosti od 28,80 m od fiksne tačke po orjentirnom pravcu 1, a na udaljenosti od 3,80 m od orjentirnog pravca 1. Teretno vozilo marke "Mercedez-Sprinter", zatečen je u prevrnutom položaju, na desnoj bočnoj strani i to većim dijelom na desnoj saobraćajnoj traci, desne kolovozne trake namijenjene za kretanje vozila iz pravca Podgorice, a manjim dijelom na lijevoj saobraćajnoj traci, iste kolovozne trake, čiji se zadnji desni točak nalazi na udaljenosti od 26,40 m od fiksne tačke po orjentirnom pravcu, a na udaljenosti od 1,60 m od orjentirnog pravca 1. Takođe je fiksiran i evidentiran kao trag br. 5 - grebanje zaštitne odbojne grede koja se proteže van desne ivice kolovozne trake gledano iz pravca Cetinja, dužine 5,80 m, a visine od 0,35 m, nalazi se na udaljenosti od 10,60 m od fiksne tačke po orjentirnom pravcu 2 (orjentirni pravac 2. se prostire duž desne ivice kolovoza gledano iz pravca Podgorice u pravcu Cetinja, ali je u odnosu na orjentirni pravac 1 okrenut u suprotnom pravcu, u pravcu Podgorice, na udaljenosti od fiksne tačke 1,30 m), a na udaljenosti od 0,80 m od orjentirnog pravca 2. </span>
</p>
<p>&nbsp;</p>
<p>
<span class="span1">Iz izvještaja Ministarstva pravde Crne Gore iz kaznene evidencije na ime okrivljene br. 0203/13135 od 17.12.2014. godine, proizilazi da ista nije osuđivana. </span>
</p>
<p>&nbsp;</p>
<p>
<span class="span1">Sud je nakon ocjene navoda optužbe, odbrane okrivljene, te ostalih provedenih dokaza, kako pojedinačno, tako i u njihovoj medjusobnoj povezanosti, mišljenja da je okrivljena izvršila krivično djelo na način, vrijeme i mjestu kako je to predstavljeno izrekom presude.</span>
</p>
<p>&nbsp;</p>
<p>
<span class="span1">Naime, u postupku je nesumnjivo utvrđeno da je okrivljena dana </span><span class="span1">23. oktobra 2014. godine, oko 20,00 časova, na magistralnom putu Cetinje-Podgorica, u mjestu Dobrska ploča, opština Cetinje, upravljajući u saobraćaju svojim putničkim motornim vozilom marke "VW Golf II", reg. oznaka PG ...., ne pridržavajući se saobraćajnih propisa iz člana 29 stav 1 Zakona o bezbjednosti saobraćaja na putevima, ugrozila saobraćaj i dovela u opasnost život i tijelo ljudi, na način što je krećući se navedenim vozilom iz pravca Podgorice u pravcu Cetinja, na dijelu puta gdje je kolovozna traka namijenjena za kretanje vozila iz tog pravca podijeljena na dvije saobraćajne trake, vozilom skrenula sa prostora desne na prostor lijeve kolovozne trake, namijenjene za kretanje vozila iz suprotnog pravca, iako je bila svjesna da time može ugroziti saobraćaj i dovesti u opasnost život i tijelo ljudi, ali je olako držala da do toga neće doći, ili da će to moći spriječiti, nakon čega je bočnom lijevom stranom vozila udarila u metalnu zaštitnu-odbojnu gredu, van lijeve ivice puta gledano u pravcu njenog kretanja, od kojeg udara je vozilo prinudno promijenilo putanju kretanja nadesno, nakon čega je nastavilo nekontrolisano lučno kretanje prema desnoj ivici puta, a u trenutku mimoilaženja sa kombi teretnim vozilom marke "Mercedez-Sprinter", reg. oznaka RA ...., vlasništvo oštećenog doo "M. M." P., kojim je upravljao B. V. iz P., krećući se iz suprotnog pravca, iz pravca Cetinja u pravcu Podgorice, kojom prilikom je došlo do kontakta prednjeg dijela putničkog motornog vozila marke "VW Golf II", i prednje bočne lijeve strane kombi teretnog vozila marke "Mercedez - Sprinter", na prostoru lijeve saobraćajne trake, desne kolovozne trake, namijenjene za kretanje vozila iz pravca Podgorice, uslijed čega su saputnici u vozilu okrivljene - njeni maloljetni sinovi, oštećeni  V. Ž. i V. L., zadobili teške tjelesne povrede i to oštećeni V. Ž. tešku tjelesnu povredu opasnu po život u vidu nagnječenja mozga, krvnog podliva pored tvrde moždane opne-epiduralno, slijepočno lijevo, impresivnog preloma, lobanje na više djelova u predjelu lijeve čeono očne regije, razderotine po glavi u predjelu lijeve strane čela, masivnog krvnog podliva oko lijevog oka i nagnječenja tijela sa razderotinama lijeve podkoljenice i desnog koljena, a oštećeni V. L., tešku tjelesnu povredu u vidu preloma desne butne kosti, kontuzije-nagnječenja glave i tijela i razderotine glave i gornjeg kapka lijevog oka, za koje povrede je okrivljena bila svjesna da mogu nastupiti, ali je olako držala da do tih povreda kod oštećenih neće doći. </span><span class="span1">Prednje činjenično stanje proizilazi iz iskaza svjedoka B. V., koji je po mišljenju suda vjerno, istinito i vjerodostojno posvjedočio o svim relevantnim činjenicama. Naime, iz iskaza ovog svjedoka proizilazi da je primijetio kada je vozilo okrivljene prešlo sa svoje kolovozne trake, na njegovu kolovoznu traku, udarilo u zaštitnu bankinu, odbilo se od iste, da bi nastavila kretanje u njegovom pravcu, kada je on, u cilju izbjegavanje čeonog sudara sa vozilom okrivljene, skrenuo ulijevo, ali i pored toga dolazi do fizičkog kontakta vozila kojim je upravljao (vlasništvo doo "M. M." P.) i to desne regije njegovog vozila sa vozilom okrivljene, nakon čega se kombi kojim je upravljao prevrnuo. U prilog vjerodostojnosti iskaza ovog svjedoka svjedoči i uviđajna dokumentacija, koja je napravljena povodom predmetne saobraćajne nezgode i koja je kao takva po mišljenju suda vjerodostojna. Naime, iz uviđajne dokumentacije takođe je evidentan (fiksiran kao trag br. 5) trag grebanja zaštitne odbojne grede, koja se nalazi van desne ivice puta, gledano iz pravca Cetinja, dužine 5,80 metara, a visine od 0,35 m, da se teretno vozilo marke "Mercedez-Sprinter" nalazi u prervrnutom položaju na desnoj bočnoj strani, i to većim dijelom na desnoj saobraćajnoj traci, desne kolovozne trake. Nadalje, i u konačnom da je iskaz svjedoka B. V., proizilazi i iz nalaza i mišljenja sudskog vještaka saobraćajne struke i dopune istog, a iz kojih proizilazi da je do predmetne nezgode, po mišljenju vještaka, došlo uslijed propusta u vožnji od strane okrivljene budući da ista nije održavala bezbjedan smjer kretanja vozila desnom stranom kolovoza na bezbjednoj distanci od desne ivice puta u smjeru kretanja, već je prilikom savlađivanja kritičnog </span><span class="span1">poteza puta, sa vozilom kojim je upravljala, a u odsustvu adekvatne pažnje sa istim skrenula sa prostora desne na prostor lijeve kolovozne trake u smjeru kretanja, a zatim preko lijeve ivice kolovoza puta, u smjeru kretanja, nakon čega je došlo do nalijetanja bočne lijeve strane putničkog motornog vozila na metalnu zaštitnu ogradu- odbojnu gredu, da bi nakon udara u ovu gredu, okrivljena promijenila putanju kretanja na desno. Nalaz i mišljenje vještaka saobraćajne struke, kao i njegovu dopunu i neposredno izjašnjenje pred sudom, sud je cijenio kao date jasno, tačno i urađene u skladu sa pravilima nauke i struke, posebno što je vještak na temelju uviđajne dokumentacije sačinio nalaz.</span>
</p>
<p>&nbsp;</p>
<p>
<span class="span1">Povrede kod maloljetnih V. L. i V. Ž. sud je utvrdio na osnovu nalaza i mišljenja sudskog vještaka medicinske struke, dr R. S., koji je sud cijenio kao jasan, stručan dat po pravilima struke i nauke a na osnovu medicinske dokumentaciji koja glasi na ime maloljetnika. </span>
</p>
<p>&nbsp;</p>
<p>
<span class="span1">Sa druge strane, sud je odbranu okrivljene ocijenio kao sračunato datu na izbjegavanje krivice i krivičnopravne odgovornosti a ovo sa razloga što ista tvrdi da je predmetnom prilikom vozila desnom saobraćajnom trake, desne kolovozne trake, kao i da se ne sjeća da je kritične prilike udarila u bankinu. Kada se citirani navodi odbrane okrivljene dovedu u vezu sa iskazom svjedoka B. V. (koji navodi da je do sudara došlo na srednjoj treci i da je okrivljena grebala zaštitnu ogradu koja se nalazi van desne ivice puta pravca njegovog kretanja) i uviđajne dokumentacije (iz koje se vidi položaj vozila-srednja taka i tragovi grebanja po zaštitnoj ogradi, van desne ivice puta), nalaza i mišljenja vještaka saobraćajne struke, koji u bitnom navodi da je do predmetne saobaćajne nezgode došlo uslijed propusta u vožnji od strane okrivljene, onda svakako isti ostaju obezvrijeđeni. </span>
</p>
<p>&nbsp;</p>
<p>
<span class="span1">Cijeneći ovako utvrđeno stanje, sud nalazi da su se u radnjama okrivljene V. M. stekli svi bitni elementi bića krivičnog djela teško djelo protiv bezbjednosti javnog saobraćaja iz čl. 348 st.3 u vezi čl. 339 st.3 u vezi st.1 Krivičnog zakonika, jer je okrivljena postupajući na prednje opisan način prekršila odredbe ZOBS-a na putevima, i to čl. 29 st. 1, kojim je predviđeno da je vozač dužan da se kreće desnom stranom kolovoza u smjeru kretanja, što je dovelo do saobraćajne nezgode, a što je za posledicu imalo nastajanje teških tjelesnih povreda kod oštećenih mldb. V. L. i V. Ž., bliže opisane u izreci presude. </span>
</p>
<p>&nbsp;</p>
<p>
<span class="span1">Po nalaženju ovog suda, okrivljena je bio svjesna da svojim postupanjem može ugroziti saobraćaj i dovesti u opasnost život i tijelo ljudi, ali je olako držala da do toga neće doći ili da će moći spriječiti nastanak posljedice, postupajući nehatno. Time su se u radnjama okrivljene stekli svi bitni objektivni i subjektivni elementi bića krivičnog djela teško djelo protiv bezbjednosti javnog saobraćaja iz čl. 348 st.3 u vezi čl. 339 st.3 Krivičnog zakonika Cre Gore. </span>
</p>
<p>
<span class="span1"> </span>
</p>
<p>
<span class="span1">Takođe, sud je cijenio i to, a kako se u prigovoru branioca okrivljene jasno ukazuje, da nalaz i mišljenje vještaka saobraćajne struke kao i njegova dopuna ima očiglednih manjkavosti koje se odnose na to s kojom stranom je kombi vozilo i u koju stranu udarilo u vozilo marke "Golf", te da nije na pouzdan način utvrđeno da je vozilo marke "Golf" udarilo u zaštitnu bankinu na putu, kao i to da na fotografiji br. 22, na kojoj fotografiji je snimljena lijeva strana vozila marke "Golf", ne postoje nikakve deformacije koje bi ukazivale da je tim blatobranom udareno u zaštitnu bankinu, da u osnovnom nalazu vještak navodi da do predmetnog saobraćajnog udesa ne bi došlo da je kombi vozilo nastavilo da se kreće svojom saobraćajnom trakom, dok u zaključku ističe da je do </span><span class="span1">propusta došlo od strane vozača vozila marke "Golf", te da je propust u vožnji vozača kombi vozila znatno doprinio povećanju nastalih posljedica, ali je sud našao da navedene manjkavosti nijesu od znatnog uticaja na drugačiju odluku u ovoj krivičnopravnoj stvari, a ovo sa razloga što svjedok B. decidno navodi da je okrivljena sa svojim vozilom prešla na njegovu kolovoznu traku i odbila se od zaštitne bankine, što potvrđuje i sam vještak saobraćajne struke kada je naveo da je vozač vozila Golf skrenuo sa prostora desne na prostor lijeve kolovozne trake smjera kretanja, a nakon toga preko lijeve ivice puta, što je dovelo do nalijetanja prednje lijeve strane tog vozila na metalnu-odbojnu gredu. Sve prednje potvrđuje i fotodokumentacija br. 183/14 koju je povodom predmetne saobraćajne nezgode sačinila Uprava policije OB Cetinje, tj. fotografije obilježene pod brojem FT. 11. i FT. 12., iz kojih se vidi farba - trag bijele boje na odbojnoj gredi od putničkog motornog vozila (koje je takođe bijele boje) sa kojim je kritične prilike upravljala okrivljena, kao i zapisnik o uviđaju gdje se kod materijalnih tragova u tragu br. 5 navodi da je na lice mjesta konstatovan trag grebanja zaštitne odbojne grede, koja se proteže van desne ivice kolovozne trake, gledano iz pravca Cetinja. Iznijeto nije opovrgnuto čak ni odbranom okrivljene koja nije negirala da je udarila u bankinu, već je u svojoj odbrani navela da se ne sjeća da je kritične prilike udarila u bankinu, kao i da je "šetala"  trakom. </span>
</p>
<p>
<span class="span1">Nadalje, što se tiče manjkavosti koje se odnose na to da li je do fizičkog kontakta došlo prednjim krajem putničkog vozila marke Golf i prednjom bočnom lijevom stranom kombi vozila ili prednjom bočnom desnom regijom kombi vozila, sud je utvrdio da je do kontakta došlo desnim dijelom kombi vozila od fara ka točku, tj. prednja desna regija vozila, a što potvrđuje svjedok B. koji je upravljao predmetnim vozilom kada kaže da je do kontakta došlo sa njegovim prednjim desnim dijelom vozila, te zapisnikom o uviđaju gdje je u dijelu gdje se navode povrede i oštećenja konstatovano da su na teretnom motornom vozilu marke "Mercedez Sprinter", vidljiva materijalna oštećenja, između ostalog u prednjoj, desnoj bočnoj strani navedenog vozila, kao i iz fotografije koja je sačinjena u fotodokumentaciji pod br. FT 16. bliži izgled FT 15. iz koje se jasno vidi oštećenje na prednjem desnom dijelu teretnog vozila. </span>
</p>
<p>&nbsp;</p>
<p>
<span class="span1">Takođe branilac okrivljene navodi da se iz fotodokumentacije Uprave policije ne mogu utvrditi nikakve deformacije na lijevoj strani vozila marke Golf, koje bi ukazale da je sa lijevim blatobranom to vozilo udarilo u zaštitnu bankinu, ali kada se navedeni prigovor dovede u vezu sa prethodno pobrojanim dokazima (iskazom svjedoka B.,  fotodokumentacije Uprave policije OB Cetinje, te zapisnika o uviđaju) kojima je sud poklonio punu vjeru i o istima dao jasne i valjane razloge, navedeni prigovor nije od uticaja na drugačiju odluku u ovoj krivičnopravnoj stvari. </span>
</p>
<p>
<span class="span1"> </span>
</p>
<p>
<span class="span1">Ne stoji prigovor branioca okrivljene da je sudski vještak saobraćajne struke u osnovnom nalazu naveo da do predmetnog saobraćajnog udesa ne bi došlo da je kombi vozilo nastavilo da se kreće svojom saobraćajnom trakom, dok u zaključku ističe da je do propusta došlo od strane vozača vozila marke "Golf", te da je propust u vožnji vozača kombi vozila znatno doprinio povećanju nastalih posljedica, a ovo iz razloga što vještak saobraćajne struke u zaključku osnovnog nalaza i mišljenja navodi da je do saobraćajne nezgode došlo uslijed propusta u vožnji od strane vozača pmv marke " VW Golf II", reg. oznaka PG ....‚ a što potvrđuje i u konačnom zaključku dopune osnovnog nalaza i mišljenja kada ponavlja da je do nezgode došlo uslijed propusta u vožnji od strane vozača pmv marke " VW Golf II", reg. oznaka PG .... i dodaje uz veliki doprinos nastalim posljedicama i od strane vozača kombi teretnog vozila marke "Mercedez" reg.oznaka RA.... </span>
</p>
<p>&nbsp;</p>
<p>
<span class="span1">Sud je takođe cijenio i to što je vještak saobraćajne struke prilikom izračunavanje brzine kretanja vozila uzeo u obzir da je nagib puta 5%, da taj podatak nema u spisima predmeta, te da se radi o notornoj činjenici, ali je dovodeći tu činjenicu u vezi sa svim relevantnim parametrima koji se nalaze u spisima predmeta, te sa cjelokupnim dokazima koje je sud pojedinačno i u međusobnoj vezi cijenio, te o istima dao jasne i valjane razloge, našao da ta činjenica nije od uticaja na drugačiju odluku u ovoj krivičnopravnoj stvari jer je svim dokazima potvrđeno da je do predmetne saobraćajne nezgode došlo usled propusta u vožnji od strane ovdje okrivljene. </span>
</p>
<p>&nbsp;</p>
<p>
<span class="span1">Zbog svega navedenog, sud je našao da je vjštak saobraćajne struke, dao logočne odbovore na sve prigovore branioca, stim što izjašnjenje oko nagiba puta nije od uticaja na sami tok saobraćajne nezgode, zbog čega je sud  odbio predlog branioca okrivljene da se izvrši novo vještačenje po vještaku saobraćajne struke, jer je stanje stvari rasvijetljeno izvedenim dokazima, pa bi izvođenje ovog dokaza vodilo odugovlačenju postupka, s tim da ne bi dovelo do drugačijeg činjeničnog utvrđenja, imajući u vidu izvedene dokaze, a posebno uviđajnu dokumentaciju i iskaz saslušanog svjedoka B. V., a vodeći računa i o ekonomičnosti postupka. </span>
</p>
<p>&nbsp;</p>
<p>
<span class="span1">Prilikom izbora krivične sankcije sud je, u smislu čl.42 Krivičnog zakonika Crne Gore, cijenio sve okolnosti koje utiču da kazna bude veća ili manja (otežavajuće i olakšavajuće okolnosti), pa je od olakšavajućih okolnosti na stani okrivljene cijenio činjenicu da se radi o porodičnoj osobi, udatoj ženi i majci dvoje maloljetne djece, činjenicu da se oštećeni nije pridružio krivičnom gonjenju, niti je postavio imovinskopravni zahtjev, da su u predmetnoj saobraćajnoj nezgodi povrede pretrpjele njena maloljetna djeca, kao i činjenicu da se radi o ranije neosuđivanoj osobi, što je sud utvrdio iz izvoda iz kaznene evidencije, dok otežavajućih okolnosti nije bilo. Sud je, pored navedenog imao u vidu i stepen krivice okrivljene, i nakon ocjene svih okolnosti je mišljenja da radi krivično pravne zaštite prema okriljenoj nije nužno primijeniti kaznu, već da se samim upozorenjem uz prijetnju kaznom kao u izreci presude i rokom provjeravanja od dvije godine na okrivljenu u dovoljnoj mjeri uticati da ubuduće ne vrši krivična djela, čime će u potpunosti biti ostvarena svrha izricanja uslovne osude iz čl.52 Krivičnog zakonika Crne Gore, a u okviru opšte svrhe izricanja krivičnih sankcija iz čl.4 st.2 Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Kako je okrivljena oglašena krivom, sud je shodno čl. 226 i čl.229 Zakonika o krivičnom postupku odlučio o troškovima krivičnog postupka, pa je obavezao da na ime troškova krivičnog postupka uplati iznos od 744,75 eura, od čega iznos od 148,50 eura vještaku saobraćajne struke Š. ing. M., na ime izrade nalaza i mišljenja i dopune istog kao i odbranu nalaza neposredno pred sudom, iznos od 171,00 eura JZU "K. c. C. G." Podgorica  - Odjeljenju za sudsku medicinu na ime izvršene analize alkohola u krvi, iznos od 297,50 eura Ekotoksiloškom zavodu - DOO "C. z. e. i." P., na ime izvršene toksikološke analize uzorka krvi na prisustvo psiho-aktivnih supstanci, iznos od 57,75 eura na ime izrade nalaza i mišljenja sudskom vještaku medicinske struke dr R. S., iznos od 70,00 eura Auto šlepa "B. B.", na ime premještaja-transporta teretnog motornog vozila "Mercedez Sprinter" reg. oznaka RA .... i putničkog motornog vozila marke "VW Golf II" reg. oznaka PG ...., na relaciji Ulići-Cetinje, kao i na ime sudskog paušala 50,00€, koji je određen shodno složenosti predmeta, trajanja postupka i imovinskim prilikama okrivljenog, sve u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p>&nbsp;</p>
<p>
<span class="span1">Na osnovu svega izloženog, sud je odlučio kao u izreci presude.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">OSNOVNI SUD U CETINJU</span>
</p>
<p style="text-align:center;">
<span class="span1">Dana, 19.02.2016. godine</span>
</p>
<p>&nbsp;</p>
<p>
<span class="span1">ZAPISNIČAR                             </span><span class="span1"></span><span class="span1">          </span><span class="span1"></span><span class="span1">   SUDIJA</span>
</p>
<p>
<span class="span1">Vjera Jovićević                           </span><span class="span1"></span><span class="span1"></span><span class="span1">Jelena Perović Kovačević,s.r. </span>
</p>
<p>
<span class="span1"> </span>
</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA:</span>
</p>
<p>
<span class="span1">Protiv ove presude dozvoljena je žalba u roku od </span>
</p>
<p>
<span class="span1">8 dana od dana prijema pismenog otpravka iste, </span>
</p>
<p>
<span class="span1">Višem sudu u Podgorici, a preko ovog suda. </span>
</p>
<p>&nbsp;</p>
<p style="text-align:center;">
<span class="span1">ZTO: Vjera Jovićević</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
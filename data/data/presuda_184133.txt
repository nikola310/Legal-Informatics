<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p style="text-align:right">
<span class="span1">K.br.318/12</span>
</p>
<p style="text-align:center;">
<span class="span1"></span>
</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">OSNOVNI SUD U PODGORICI, po sudiji Đuković G.u, uz učešće namještenika Maraš Ane kao zapisničara, protiv okrivljenog D. S. iz Danilovgrada, zbog krivičnog djela ugrožavanje javnog saobraćaja iz čl.339 st.3 u vezi st. 1 Krivičnog zakonika,  odlučujući po optužnom predlogu ODT-a Kt.br. 317/12 od 19.03.2012. godine kojeg je na glavnom pretresu zastupala savjetnica ODT Podgorica I. D., nakon glavnog javnog pretresa održanog 01.09.2014. godine u prisustvu stranaka, izrekao je i istog dana javno objavio,</span>
</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1">Okrivljeni: D. S. od oca M. i majke V. rođene M. rođen .... godine u P., sa prebivalištem u D., S. bb, završio srednju mašinsku, nezaposlen, razveden, otac dvoje malodobne djece, lošeg imovnog stanja, neosuđivan, </span>
</p>
<p>&nbsp;</p>
<p style="text-align:center;">
<span class="span1">KRIV JE</span>
</p>
<p>
<span class="span1">Zato što je:</span>
</p>
<p>
<span class="span1">Dana 02.02.2011. godine oko 01,00 časova u P. u ulici S. J. P., ne pridržavajući se saobraćajnih propisa iz čl.24. st.1 i čl.168 st.3 ZOBS-a na putevima ugrozio saobraćaj i doveo u opasnost život i tijelo ljudi na način što je upravljajući u pravcu V. mosta, putničkim vozilom marke „H.“ reg. oznaka PG DS..., preduzeo radnju uključivanja iz desne saobraćajne trake namijenjene za skretanje udesno na kojoj je prethodno bio zaustavljen, u srednju saobraćajnu traku iako je oznakom na kolovozu – neisprekidanom uzdužnom linijom zabranjeno prelaženje vozila preko te linije, pri čemu se prethodno nije uvjerio da time neće ometati ostale učesnike u saobraćaju i tom prilikom presjekao putanju kretanja putničkom vozilu marke „V. P.“ reg. oznake PG CA..., kojim je srednjom saobraćajnom trakom upravljao oštećeni M. P., usljed čega je oštećeni prednjim dijelom svog vozila udario u zadnji dio vozila okrivljenog kojom prilikom je oštećeni M. P. zadobio laku tjelesnu povredu u vidu rane razderine u predjelu obje usne, pri čemu je bio svjestan da svojom nepropisnom vožnjom može ugroziti javni saobraćaj i dovesti u opasnost život i tijelo ljudi, ali je olako držao da do toga neće doći.</span>
</p>
<p>
<span class="span1">- čime je izvršio krivično djelo ugrožavanje javnog saobraćaja iz čl.339 st.3 u vezi st.1 Krivičnog zakonika Crne Gore.</span>
</p>
<p>
<span class="span1">Pa sud okrivljenom primjenom citiranih zakonskih propisa te čl.3, 4, 5, 13, 16, 32, 42, 52, 53 i 54 Krivičnog zakonika Crne Gore, te čl. 226, 229 i 374 Zakonika o krivičnom postupku, i z r i č e,</span>
</p>
<p style="text-align:center;">
<span class="span1">USLOVNU OSUDU</span>
</p>
<p>
<span class="span1">Kojom mu prethodno utvrđuje kaznu zatvora u trajanju od 30 (trideset) dana i istovremeno određuje da se utvrđena kazna neće izvršiti ukoliko okrivljeni u roku od 1 (jedne) godine po pravosnažnosti presude ne izvrši novo krivično djelo. </span>
</p>
<p>
<span class="span1">Obavezuje se okrivljeni da ovom sudu na ime troškova krivinog postupka uplati novčani iznos od 313,50 Eur-a kao i 30,00 Eur-a na ime paušala u roku od 15 dana po pravosnažnosti presude po prijetnjom prinudnog izvršenja.</span>
</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>
<span class="span1">Optužnim predlogom ODT-a Kt.br.317/12 od 19.03.2012. godine okrivljenom D. S. stavljeno je na teret izvršenje krivičnog djela ugrožavanje javng saobraćaja iz čl.339.st.3 u vezi st.1 </span><span class="span1">Krivičnog zakonika. Zastupnik optužbe je prije davanja završne riječi precizirala činjenični opis dispozitiva optužnog akta na način  zato što je:</span>
</p>
<p>
<span class="span1">Dana 02.02.2011. godine oko 01,00 časova u P. u ulici S. J. P., ne pridržavajući se saobraćajnih propisa iz čl.24. st.1 i čl.168 st.3 ZOBS-a na putevima ugrozio saobraćaj i doveo u opasnost život i tijelo ljudi na način što je upravljajući u pravcu V. mosta, putničkim vozilom marke „H.“ reg. oznaka PG DS..., preduzeo radnju uključivanja iz desne saobraćajne trake namijenjene za skretanje udesno na kojoj je prethodno bio zaustavljen, u srednju saobraćajnu traku iako je oznakom na kolovozu – neisprekidanom uzdužnom linijom zabranjeno prelaženje vozila preko te linije, pri čemu se prethodno nije uvjerio da time neće ometati ostale učesnike u saobraćaju i tom prilikom presjekao putanju kretanja putničkom vozilu marke „V. P.“ reg. oznake PG CA..., kojim je srednjom saobraćajnom trakom upravljao oštećeni M. P., usljed čega je oštećeni prednjim dijelom svog vozila udario u zadnji dio vozila okrivljenog kojom prilikom je oštećeni M. P. zadobio laku tjelesnu povredu u vidu rane razderine u predjelu obje usne, pri čemu je bio svjestan da svojom nepropisnom vožnjom može ugroziti javni saobraćaj i dovesti u opasnost život i tijelo ljudi, ali je olako držao da do toga neće doći.</span>
</p>
<p>
<span class="span1">U završnoj riječi izjavila je da u cjelosti ostaje pri preciziranom optužnom predlogu i predložila sudu da okrivljenog D. S. oglasi krivim i osudi po zakonu, a prednje iz razloga zato što iz nalaza i mišljenja sudskih vještaka V. Đ. i Č. G. koji su na glavnom pretresu bili usaglašeni u odnosu na prostorno vremensku analizu iz čega proizilazi da je okrivljeni svojim radnjama uzrokovao saobraćajnu nesreću. Dalje je izjavila da iako je oštećeni upravljao vozilom brzinom većom od dozvoljene za gradske uslove saobraćaja do predmetne nesreće nebi došlo da se okrivljeni kretao vozilom u skladu sa horizontalnom signalizacijom na putu tj. oznakama na kolovozu odnosno da nije prešao vozilom preko neisprekidane uzdužne linije kojom je to izričito zabranjeno i time presjekao putanju kretanja oštećenog, već bi u tom slučaju oštećeni nesmetano nastavio kretanje i ne bi došlo do saobraćajne nezgode.</span>
</p>
<p>
<span class="span1">Okrivljeni je na glavnom pretresu 15.10.2013. godine naveo da je kritičnog dana upravljao automobilom marke „H.“ A. taksija i da se kretao ulicom S. J. P. desnom saobraćajnom trakom. Nadalje zatim je stao da bi primio stranku, i jedan momak je ušao na mjesto suvozača, nakon čega je dao lijevi žmigavac za uključenje u lijevu saobraćajnu traku, a prije je pogledao u retrovizor i u tom trenutku kada se uključivao vidio farove jednog automobila koji je po njemu bio dosta daleko. Nadalje uključio se u lijevu saobraćajnu traku i prilaskom raskrsnici uključio je desni pokazivač pravca. Pojasnio je da je skoro zaustavio svoj automobil u kojem trenutku je došlo do udara otpozadi u njegov automobil. Istakao je da je vidio da ga je udario automobil marke „V. P.“, kao i da se ne osjeća krivim za ovu saobraćajnu nezgodu. Pojasnio je da se uključio u raskrsnicu veoma malom brzinom. U završnoj riječi ostao je pri navodima svoje odbrane na glavnom pretresu i istakao da nije kriv za predmetnu saobraćajnu nezgodu. </span>
</p>
<p>
<span class="span1">Sud je u dokaznom postupku saslušao svjedoka oštećenog M. P., pročitao zapisnik o uviđaju UP PJ Podgorica broj 517 od 21.02.2011. godine i izvršio uvid u skicu lica mjesta, pročitao nalaz i mišljenje sudskog vještaka saobraćajne struke V. Đ. od 19.01.2012. godine, na saglasan predlog stranaka pročitao izjašnjenje sudskog vještaka V. Đ. sa zapisnika od 15.10.2013. godine,  izvršio uvid u medicinsku dokumentaciju na ime oštećenog M. P., pročitao nalaz i mišljenje vještaka medicinske struke Š. M. Kri.br. 11/667 od 13.11.2013. godine, pročitao izvod iz KE za okrivljenog izdat od UP PJ Podgorica broj 29-245/12-7262/2-1531 od 02.04.2012. godine, pročitao nalaz i mišljenje sudskog vještaka Č. G. od 20.02.2014. godine, saslušao vještake na glavnom pretresu 08.07.2014. godine.   </span>
</p>
<p>
<span class="span1">Svjedok oštećeni M. P. je na glavnom pretresu održanom 12.12.2013. godine naveo da ostaje u svemu kao na zapisniku Kri.br.11/667 od 18.11.2011.godine. U bitnom je naveo da se negdje početkom februara mjeseca 2011. godine oko 01,00 časova poslije ponoći nalazio na svom radnom mjestu u PJ P. u novoj zgradi Uprave policije a iza stare zgrade. Dalje je naveo da ga je tada njegov kolega putem telefona pozvao da odmah dođe u Z. da izvrše kontrolu jednog vozila u kome su se nalazila tri lica koja su se nalazila tri lica koja su bila sumnjiva. Nadalje odmah je uzeo službeni auto „W. – P.“, reg oznaka PG CA... i uputio se  u pravcu Z.. Dalje je naveo da se tom prilikom kretao ulicom S. J. P.. Nadalje zaustavio se na semaforu kod P. jer je bilo crveno svijetlo i nastavio je dalje kretanje prema V. mostu, nakon što se na </span><span class="span1">semaforu upalilo zeleno svijetlo. Istakao je da se kretao krajnjom desnom saobraćajnom trakom i u jednom trenutku kada se nalazio u blizini marketa „N.“ jedno taxi vozilo je odjednom počelo da se uključuje u traku kojom se on kretao i to kada je bio na udaljenosti od njega 50-tak metara, pa se zbog toga prebacio na lijevu traku i počeo da usporava vozilo ali je taksi vozilo počelo da mu presijeca i tu traku vjerovatno u namjeri da napravi polukružno skretanje, pa je zbog toga naglo skrenuo u desno pokušavajući da izbjegne kontakt sa tim vozilom ali je ipak došlo do kontakta prednjeg dijela vozila kojim je upravljao i zadnjim dijelom taksi vozila. Takođe je istakao da je u ovoj nezgodi zadobio određene lakše povrede glave i grudnog koša. Naveo je da je na lice mjesta došla policija i izvršila uviđaj, a on se zbog povreda javio Urgentnom bloku.  Naveo je da se ne pridružuje krivičnom gonjenju i ne postavlja imovinsko pravni zahtjev.</span>
</p>
<p>
<span class="span1">Iz zapisnika o uviđaju UP PJ Podgorica broj 517 od 21.02.2011. godine proizilazi da se saobraćajna nezgoda dogodila u ulici S. J. P., naspram marketa N.. Dalje proizilazi da je u ulici S. J. P. kolovozni zastor asfaltni, ravan, oivičen zemljanom površinom podijeljen na dvije kolovozne trake od kojih se desne do raskrsnice dijele na po tri saobraćajne trake a lije na po dvije saobraćajne trake gledano iz pravca ul.... j. u pravcu ul. G. V.. Nadalje dolaskom na lice mjesta vozilo PG CA... zatečeno je u raskrsnici prednjim dijelom vozila iskošeno u desno i okrenuto u pravcu ul.G. V., gledano od pravca ul.... J.. Dalje proizilazi da je vozilo PG DS... zatečeno u lijevoj saobraćajnoj traci lijeve kolovozne trake Ul.S. J. P., prednjim dijelom vozila naglo iskošeno u lijevo i okrenuto u pravcu ul.G. V. gledano od pravca ulice ... J.. Dalje proizilazi da su od materijalnih tragova pronađeni tragovi kočenja vozila PG CA .... Dalje proizilazi da su od materijalnih tragova na licu mjesta zatečeni tragovi kočenja vozila PG CA.... Nadalje vozač vozila PG CA... M. P. je prije njihovog dolaska na lice mjesta saobraćajne nezgode prevezen u Urgentni Centar KCCG radi ukazivanja ljekarske pomoći pri čemu je imenovani zadobio lake tjelesne povrede. Dalje proizilazi da je vozilom PG DS... marke H. upravljao D. S., na kojem vozilu su nastupila oštećenja zadnji branik, zadnji vezni lim, poklopac prtljaga, lijevo stop svijetlo sa pokazivačima pravca, zadnji lijevi točak, zadnji lijevi blatobran. Na vozilu PG CA... VW kojim je upravljao M. P. nastupila je šteta  na prednjem braniku, prednjem veznom limu, masci, poklopcu motora, hladnjaku, oba fara sa pokazivačima pravca prednje vjetrobransko staklo, unutrašnja oštećenja.</span>
</p>
<p>
<span class="span1">Iz nalaza i mišljenja sudskog vještaka saobraćajne struke V. Đ. od 19.01.2012. godine proizilazi da se na osnovu materijalnih tragova evidentiranih deformacija i zatečene pozicije brzina vozila „V.“ PGCA... neposredno prije aktiviranja radne kočnice iznosila je oko 87,00 km/h. Dalje iz nalaza i mišljenja proizilazi da se na osnovu evidentiranih oštećenja, smjera kretanja i zaustavljene pozicije, vozilo H. PG DS..., u momentu kontakta posjedovalo je brzinu od oko 32,50 km/h. Dalje iz nalaza i mišljenja proizilazi da na osnovu materijalnih tragova na kolovozu smjerova kretanja vozila i zatečenih pozicija, došlo je do kontakta vozila i to: gledano po uzdužnoj osi ul.J. P. na oko 29,00 m poslije NT gledano po uzdužnoj osi ul.... J. u pravcu ul.G. V., a gledano po poprečnoj osi S. J. P. na oko 3,50 – 4,50 m desno od lijeve ivice desne kolovozne trake, gledano iz pravca ul.13 Jula u pravcu ul. G. V.. Nadalje kontakt je ostvaren udarom prednjeg čeonog dijela vozila V. PGCA... u zadnji lijevi dio vozila H. PG DS..., nakon čega je vozilo H. PG DS... potisnuto u smjeru kretanja oba vozila, s tim što se zaustavilo na lijevoj kolovoznoj traci namijenjenoj za kretanje vozila iz suprotnog smjera. Dalje iz nalaza proizilazi da za posjedovanu brzinu koja je prije kontakta iznosila oko 24,15 m/s zaustavni put vozila V. PGCA... po suvom kolovozu iznosio je oko 60,65 m, a vrijeme zaustavljanja 4,12 s. Dalje proizilazi da je vozač vozila V. PGCA... aktivirao je radnu kočnicu kada je od mjesta kontakta bio udaljen oko 53,55 m, što znači da vozač vozila  V. PGCA... nije imao prostorno vremenskih uslova da pri posjedovanoj brzini zaustavi vozilo prije mjesta kontakta jer mu je zaustavni put duži od rastojanja sa kojeg je aktivirao radnu kočnicu. Dalje proizilazi da je vozač vozila „V.“ PG CA..., zaustavio bi kočenjem vozilo prije mjesta kontakta sa rastojanja od 53,55 m da se kretao brzinom izbjegavanja od oko 78,54 km/h, a posebno da se kretao brzinom ograničenja za gradske uslove saobraćaja koja iznosi 50 km/h. Dalje proizilazi da je vozač vozila „H.“ PG DS..., neposredno prije kontakta po navodima u spisima predmeta uključio se iz zaustavljene pozicije na krajnjoj desnoj saobraćajnoj traci i koso lijevo preko dvije pune linije </span><span class="span1">koje razdvajaju saobraćajne trake došao u kontaktnu poziciju. Nadalje s obzirom na uključena obilježavajuća svijetla na vozilu koje se uključilo u saobraćaj i uličnu rasvjetu koja je bila u funkciji vozilo H. PG DS..., nije bilo iznenadna i neočekivana prepreka za vozača vozila V. PG CA.... Dalje proizilazi da je vozač vozila H. PG DS..., prije uključivanja u saobraćaj iz zaustavljene pozicije, a zatim i prije prestrojavanja preko pune linije, imao je uslova da izbjegne nezgodu, pod uslovom da se prethodno uvjerio da mamjeravane radnje može izvršiti bezbjedno. Iz mišljenja proizilazi da je opasna situacija pretvorena u saobraćajnu nezgodu nastala na način što se vozač vozila H. PG DS..., neposredno prije kontakta po navodima u spisima predmeta, uključio iz zaustavljene pozicije na krajnjoj desnoj saobraćajnoj traci i koso lijevo preko dvije pune linije koje razdvajaju saobraćajne trake došao u kontaktnu poziciju, pri čemu vozač vozila V. PG CA..., nije imao vremensko prostornih uslova da pri posjedovanoj brzini zaustavi vozilo prije mjesta kontakta, jer mu je zaustavni put duži od rastojanja sa kojeg je aktivirao radnu kočnicu.  Dalje iz mišljenja proizilazi da je ovakav način upravljanja vozilom od strane vozača vozila „V.“ PG CA..., posledica je greške u upravljanju u dijelu neprilagođene brzine uslovima saobraćaja i stanju puta i predstavlja osnovni uzrok nastanka nezgode. Dalje iz mišljenja proizilazi da je vozač vozila H. PG DS..., svojim postupkom koji nije u skladu sa pravilima saobraćaja u dijelu uključivanja u saobraćaj i prestrojavanja preko puno linije, predstavlja doprinos koji je direktno uticao na nastanak nezgode. </span>
</p>
<p>
<span class="span1"> Iz izjašnjenja sudskog vještaka V. Đ. sa zapisnika od 15.10.2013. godine proizilazi da je vještak ostao pri svom nalazu i mišljenu od 19.01.2012. godine.  Pojasnio je da je opasna situacija nastala nepravilnim kretanjem – uključivanjem vozila „H.“ koje se prije toga nalazilo uz desnu ivicu kolovoza. Nadalje to nepravino kretanje se ogleda u činjenici da je od desne ivice preko dvije pune linije došao u konkretnu poziciju, gdje je na tako stvorenu situaciju vozač „V.“ reagovao kočenjem, međutim zbog neprilagođene brzine vozila V. vozač V. i pored aktiviranja radne kočnice nije uspio da zaustavi vozilo prije mjesta kontakta. Dalje je izjavio da bi nezgoda bila izbjegnuta pod uslovom da se vozač „H.“ –a prethodno uvjerio da namjeravanu radnju uključivanja može izvršiti bezbjedno ili da se vozilo V. kretalo brzinom od 78 km/h i svakom manjom a posebno da se kretao brzinom ograničenja a gradske uslove saobraćaj od 50 km/h. Ostao je pri mišljenju da da je način upravljanja vozilom od strane vozača „V.“ PGCA... posljedica greske u upravljanju u dijelu neprilagođene brzine uslovima saobraćaja i stanju puta i predstavlja osnovni uzrok nastanka saobraćajne nezgode. Istakao je da dvije uzdužne pune linije predstavljaju horizontalnu signalizaciju koja zabranjuje bilo kakav prelazak iz bilo kog razloga osim u slučaju direktne opasnosti što ovdje nije slučaj ali taj prelazak vozila marke H. smatra doprinosom nastanku nezgode.  </span>
</p>
<p>
<span class="span1">Iz Uvjerenja Javne Zdrastvene Ustanove KCCG Urgentog centra broj 03/01-5493/1 od 09.05.2011. godine na ime oštećenog M. P. proizilazi da je M. P. dana 02.02.2011. godine u 01.40 časova primljen u Urgentni centar i zaveden u protokol pod brojem 1489. Dalje proizilazi da je pri pregledu dežurni ljekar dr.K. konstatovao VLC labi sup. et. inf. oris. Dalje proizilazi da je Uvjerenje Javne Zdrastvene Ustanove KCCG Urgentog centra broj 03/01-5493/1 od 09.05.2011. godine potpisano od strane direktora Urgentnog Centra KCCG dr. V. D..</span>
</p>
<p>
<span class="span1">Iz Uvjerenja JZU Zavod za hitnu medicinsku pomoć Crne Gore Podgorica od dana 29.04.2011. godine  proizilazi da se M. P. javio na pregled Jedinice za HMP u podgorici dana 02.02.2011. godine i nije zaveden u ambulatnom i terenskom protokolu njihove službe. Navedeno Uvjerenje potpisano je od strane direktora dr. S. S..   </span>
</p>
<p>
<span class="span1">Iz nalaza i mišljenja vještaka medicinske struke Š. M. Kri.br. 11/667 od 13.11.2013. godine proizilazi da u predmetnoj saobraćajnoj nezgodi M. P. zadbio ranu razderinu u predjelu obije (gornje i donje) usne. Dalje proizilazi da je navedena povreda posljedica dejstva tupog, teškog i zamahnutog mehaničkog oruđa na odgovarajući predio tijela. Dalje proizilazi da navedena povreda predstavlja laku tjelesnu povredu. Dalje proizilazi da je u vrijeme odigravanja predmetne saobraćajne nezgode M. P. zadobio laku tjelesnu povredu.</span>
</p>
<p>
<span class="span1"> Iz nalaza i mišljenja sudskog vještaka Č. G. od 20.02.2014. godine, proizilazi da je analizom oštećenja nastalih u sudaru na vozilima tragova formiranih u nezgodi, dimenzija vozila i kolovoza i krajnjeg položaja vozila u odnosu na formirane tragove grafoanalitičkim putem se utvrdilo da je vozač „P.“ u cilju izbjegavanja sudara sa H.jem intezivno kočio ali je do kontakta </span><span class="span1">došlo. P. je prije sudara dospio angažujući svoju srednju saobraćajnu traku desne kolovozne trake, kojom se kretao ul. S.J. P. prema ul.G.V. dok je vozilo H. započelo kretanje iz desne saobraćajne trake kojom se kretalo vozilo P. i bilo većim dijelom ukošeno u odnosu na podužnu osu puta. Brzina P. u trenutku preduzimanja kočenja bila je oko 83,44 km/h. Potreban zaustavni put Pola voženog brzinom oko 83,4 km/h po suvom kolovozu bio bi 61,6 m. Dalje proizilazi da bi se P. zausttavio prije mjesta sudara potrebno je da bude vožen brzinom ne većom od 77,73 km/h. Dalje iz nalaza proizilazi da je analizom materijalnih tragova podataka iz spisa pouzdano utvrđeno da je mjesto sudara na srednjoj saobraćajnoj traci desne kolovozne trake kojom se kretao P. ulicom S. J. P. od ulice ... J. prema ul. G. V. dok je vozilo H. bilo na toj traci ukošeno u odnosu na podužnu osu puta. Nadalje u trenutku preduzimanja kočenja P. se kretao brzinom od 83 km/h. Dalje iz nalaza proizilazi da je u užem dijelu lica mjesta nezgode nema vidno postavljenog znaka o najvećoj dozvoljenoj brzini pa se može uzeti opšte ograničenje brzine za naseljeno mjesto od 50 km/h. Dalje iz nalaza proizilazi da bi se P. zaustavio prije mjesta sudara bilo je potrebno dabude vožen brzinom ne većom od 77 km/h. Dalje proizilazi da se vozač H. pokrenuo iz stanja mirovanja iz desne saobraćajne trake desne kolovozne trake smjera njegovog kretanja i do mjesta sudara postigao brzinu od oko 33 km/h. Nadalje vozač H. imao je namjeru da se prestoji – pređe iz desne u srednju saobraćajnu traku desne kolovozne trake smjera njegovog kretanja.</span>
</p>
<p>
<span class="span1">Iz mišljenja vještaka Č. G. proizilazi da je nezgoda nastupila zbog propusta vozača H.a koji je vršio radnju prelaska prestrojavanja iz svoje desne u srednju saobraćajnu traku u trenutku kada se srednjom saobraćajnom trakom kretao P., i koji je prinudio vozača P. da u cilju izbjegavanja sudara sa H. intezivno koči, ali sudar sa H. nije mogao izbjeći. Nadalje vozač H. bio je u mogućnosti da na lijevom spoljnjem vozačkom ogledalu, izvidi stanje iz svog vozila i odustane od prelaska – prestrojavanja ulijevo čime bi i nezgoda bila izbjegnuta. Dalje iz mišljenja proizilazi da je vozač H. vršio prelazak prestrojavanje na dijelu puta gdje su saobraćajne trake podijeljene neisprekidanim linijama i prelazak sa jedne na drugu saobraćajnu traku na tom mjestu više nije dozvoljen pa se kretanje preko raskrnice mora nastaviti u pravcu koji pokazuje strelica na saobraćajnoj traci kojom se kreće. Dalje proizilazi da je vozač P. u cilju izbjegavanja nezgode intezivno kočio ali sudar sa H. posjedovanom brzinom nije mogao izbjeći. Dalje proizilazi da brzinom kojom je vožen P. bila je oko 83 km/h što je iznad dozvoljene za zonu nastanka nezgode. Dalje proizilazi da se vozilo P. kretalo u granicama dozvoljene brzine sudara sa H. bi bio izbjegnut.   </span>
</p>
<p>
<span class="span1"> Vještak V. Đ. na glavnom pretresu 08.07.2014. godine izjavio je da su svi analitički elementi potrebni za izradu vremensko prostorn analize praktično identični iz njegovog nalaza sa nalazom vještaka Č. tako da u tom dijelu samatra da su potpuno usaglašeni. </span>
</p>
<p>
<span class="span1">Vještak Č. G. na glavnom pretresu 08.07.2014. godine izjavio je da je saglasan sa tim da su analitički podaci i svi parametri iz njegovog nalaza i nalaza vještaka V. dok je mišljenje pravno pitanje koje ne obavezuje sud. Naveo je da je u svom nalazu na strani 8 i 9 pod tačkom 4 mišljenja naveo propuste pojedinih učesnika nezgode.    </span>
</p>
<p>
<span class="span1">Iz izvoda iz KE za okrivljenog izdat od UP PJ Podgorica broj 29-245/12-7262/2-1531 od 02.04.2012. godine proizilazi da D. S. nije evidentiran u kaznenoj evidenciji te Područne jedinice.</span>
</p>
<p>
<span class="span1">Ocjenom navoda optužbe i odbrane, provedenim dokazima na glavnom pretresu i na osnovu rezultata cjelokupnog postupka, sud je na nesumnjiv način utvrdio da je okrivljeni D. S. izvršio krivično djelo koje mu se stavlja na teret, na način, mjesto i vrijeme kao u izreci presude, pa je sud okrivljenog oglasio krivim i izrekao mu krivičnu sankciju kao u izreci presude sve iz sledećih razloga:</span>
</p>
<p>
<span class="span1">Okrivljeni nije sporio da je dana 02.02.2011. godine oko 01,00 časova u P. u ulici S. J. P. upravljao vozilom marke H. registarskih oznaka PG DS ... kada se dogodila saobraćajna nezgoda, u kojoj su učestvovali okrivljeni vozač H. PG DS ... i vozač oštećeni M. P. vozač VW P. PG CA... koji je u nezgodi zadobio laku tjelesne povredu a što je sud utvrdio iz Zapisnika ouviđaju UP PJ Podgorica broj 517 od 21.02.2011. godine koji je cijenio kao istinit. Okrivljeni je tokom postupka negirao izvršenje krivičnog djela stavljenog mu na teret optužnim aktom. Okrivljeni je u svojoj odbrani naveo da je kritičnog dana upravljao automobilom H. A. taksija, </span><span class="span1">kada se krećući se ulicom S. J. P. desnom trakom zaustavio da bi primio stranku. Nadalje pogledao je u retrovizor i vidio farove jednog automobila koji je po njemu bio daleko, nakon čega je dao lijevi žmigavac za uključenje u lijevu saobraćajnu traku i dolaskom na raskrsnicu skoro je zaustavio svoje vozilo i uključio desni pokazivač pravca. Istakao je da je u tom trenutku došlo do udara vozila marke VW P. u zadnji dio njegovog vozila. Takođe je istakao da se ne osjeća krivim za ovo krivično djelo. Sud je odbranu okrivljenog cijenio kao neistinitu i usmjerenu na izbjegavanje krivice.  Sud je iz izjave oštećenog M. P. utvrdio da je oštećeni kritične prilike upravljao vozilom P. registarskih oznaka PG CA...,krećući se ulicom S. J. P. krajnjom desnom saobraćajnom trakom, kao i da se u jednom trenutku kada se nalazio u blizini marketa „N.“ jedno taxi vozilo odjednom počelo uključivati u traku kojom se on kretao zbog čega je bio primoran kočiti ali sudar nije mogao izbjeći pa je došlo do kontakta prednjeg dijela vozila kojim je upravljao i zadnjim dijelom taksi vozila, pri čemu je zadobio lake tjelesne povrede. Sud je iskaz oštećenog M. P. cijenio kao istinitu i poklonio joj vjeru.</span>
</p>
<p>
<span class="span1">Naime sud je iz nalaza V. Đorđa 19.01.2012. kao i iz nalaza G. Č. 20.02.2014. godine, kao i njihovih iskaza na glavnom pretresu od 08.07.2014 da su nalazi analitički identični, utvrdio da se vozilo H. PG DS..., kojim je upravljao okrivljeni uključilo iz zaustavljene pozicije na krajnjoj desnoj saobraćajnoj traci i koso lijevo preko dvije pune linije koje razdvajaju saobraćajne trake došao u kontaktnu poziciju, kao i da se u momentu kontakta kretalo brzinom od oko 32,50 km/h. Dalje sud je utvrdio da se vozilo VW P. PG CA... u trenutku preduzimanja radne kočnice kretalo brzinom od 83 km/h u mjesto gdje je brzina ograničena na 50 km/h. Dalje sud je iz pomenutih nalaza utvrdio da je vozač vozila H. PG DS..., prije uključivanja u saobraćaj iz zaustavljene pozicije, a zatim i prije prestrojavanja preko pune linije, imao uslova da izbjegne nezgodu, pod uslovom da se prethodno uvjerio da namjeravane radnje može izvršiti bezbjedno. Sud je nalaze vještaka Č. G. i V. Đ. cijenio kao istinite, objektivne i u korespodenciji sa zapisnikom o uviđaju Uprave policije PJ Podgorica broj 517 od 21.02.2011. godine.</span>
</p>
<p>
<span class="span1">Sud nije prihvatio mišljenje V. Đ. da je osnovni uzrok nastanka nezgode način upravljanja vozilom od strane vozača vozila „V.“ PG CA..., već je stava da se ovdje radi o doprinosu oštećenog vozača vozila V. P., a ne osnovnom uzroku nastanka nezgode. Takođe treba istaći da mišljenje predstavlja pravno pitanje i kao takvo ne obavezuje sud, a i iz svih provedenih dokaza sud je utvrdio da je radnja okrivljenog osnovni uzrok saobraćajne nezgode.</span>
</p>
<p>
<span class="span1">Sud je prihvatio mišljenje vještaka Č. G. da je nezgoda nastupila zbog propusta vozača okrivljenog koji je vršio radnju prelaska - prestrojavanja iz svoje desne u srednju saobraćajnu traku u trenutku kada se srednjom saobraćajnom trakom kretao P., i koji je prinudio vozača P. da u cilju izbjegavanja sudara sa H. intezivno koči, ali sudar sa H. nije mogao izbjeći, a okrivljeni je takođe mogao na lijevom spoljnjem vozačkom ogledalu da izvidi stanje iz svog vozila i odustane od prestrojavanja ulijevo čime bi i nezgoda bila izbjegnuta. Sud je dalje iz mišljenja utvrdio da je okrivljeni vršio prelazak prestrojavanje na dijelu puta gdje su saobraćajne trake podijeljene neisprekidanim linijama i prelazak sa jedne na drugu saobraćajnu traku na tom mjestu više nije dozvoljen pa se kretanje preko raskrnice mora nastaviti u pravcu koji pokazuje strelica na saobraćajnoj traci kojom se kreće. Sud je mišljenje vještaka G. Č.a cijenio kao istinito i objektivno. </span>
</p>
<p>
<span class="span1">Iz Uvjerenja Javne Zdrastvene Ustanove KCCG Urgentog centra broj 03/01-5493/1 od 09.05.2011. godine na ime oštećenog M. Petra sud je utvrdio da je M. P. dana 02.02.2011. godine u 01.40 časova primljen u Urgentni centar i zaveden u protokol pod brojem 1489. kao i da je pri pregledu dežurni ljekar dr.K. konstatovao VLC labi sup. et. inf. oris. Iz Uvjerenja JZU Zavod za hitnu medicinsku pomoć Crne Gore Podgorica od dana 29.04.2011. godine sud je utvrdio da se M. P. javio na pregled Jedinice za HMP u podgorici dana 02.02.2011. godine. Medicinsku dokumentaciju oštećenog sud je cijenio kao istinitu.  </span>
</p>
<p>
<span class="span1">Iz nalaza i mišljenja vještaka medicinske struke Š. M. Kri.br. 11/667 od 13.11.2013. godine sud je utvrdio da je u predmetnoj saobraćajnoj nezgodi M. P. zadbio ranu razderinu u predjelu obije (gornje i donje) usne koja povreda predstavlja laku tjelesnu povredu. Nalaz i mišljenje vještaka M. Š. sud je cijenio kao objektivan, dat na pravilima struke i u korespodenciji sa medicinskom dokumentacijom.</span>
</p>
<p>
<span class="span1">Članom 24. st.1 ZOBS-a propisano se vozač može uključiti vozilom u sabraćaj na putu sa površine na kojoj se ne vrši saobraćaj ili sa mjesta na kome je vozilo bilo zaustavljeno ili parkirano, kao i isključiti sa vozilom iz saobraćaja samo ako se prethodno uvjerio da time neće ometatiti ostale učesnike u saobraćaju.</span>
</p>
<p>
<span class="span1">Članom 168 st.3 ZOBS-a propisano je da su učesnici u saobraćaju dužni da se pridržavaju ograničenja, zabrana i obaveza izraženih pomoću postavljenih saobraćajnih znakova.</span>
</p>
<p>
<span class="span1">Postupajući na način kao u izreci presude a suprotno citiranom članu 24. st.1 i članu 168.st.3 Zakona o bezbjednosti saobraćaja na putevima okrivljeni je ostvario kako objektivna tako i subjektivna obilježja bića krivičnog djela ugrožavanje javnog saobraćaja iz čl.339 st.3 u vezi st.1 Krivičnog zakonika.</span>
</p>
<p>
<span class="span1">Cijeneći subjektivni odnos okrivljenog prema izvršenom krivičnom djelu, sud je utvrdio da je okrivljeni bio svjestan da nepropisnom vožnjom može prouzrokovati štetne posljedice ali je olako držao da do toga neće doći, ili da će to moći spriječiti na način što je dana 02.02.2011. godine oko 01,00 časova u P. u ulici S. J. P., ne pridržavajući se saobraćajnih propisa iz čl.24. st.1 i čl.168 st.3 ZOBS-a na putevima ugrozio saobraćaj i doveo u opasnost život i tijelo ljudi na način što je upravljajući u pravcu V. mosta, putničkim vozilom marke „H.“ reg. oznaka PG DS..., preduzeo radnju uključivanja iz desne saobraćajne trake namijenjene za skretanje udesno na kojoj je prethodno bio zaustavljen, u srednju saobraćajnu traku iako je oznakom na kolovozu – neisprekidanom uzdužnom linijom zabranjeno prelaženje vozila preko te linije, pri čemu se prethodno nije uvjerio da time neće ometati ostale učesnike u saobraćaju i tom prilikom presjekao putanju kretanja putničkom vozilu marke „V. P.“ reg. oznake PG CA..., kojim je srednjom saobraćajnom trakom upravljao oštećeni M. P., usljed čega je oštećeni prednjim dijelom svog vozila udario u zadnji dio vozila okrivljenog kojom prilikom je oštećeni M. P. zadobio laku tjelesnu povredu u vidu rane razderine u predjelu obje usne. Stoga shodno čl.16 Krivičnog zakonika sud zaključuje da se njegov subjektivni element bića predmetnog krivičnog djela manifestuje kao svjesni nehat, iz razloga jer je bio svjestan da usljed nepridržavanja saobraćajnih propisa može ugroziti javni saobraćaj i dovesti u opasnost život i tijelo ljudi, ali je olako držao da do toga neće doći ili da će to moći spriječiti.</span>
</p>
<p>
<span class="span1">Prilikom izbora vrste i visine krivične sankcije, sud je cijenio sve okolnosti iz čl. 42 Krivičnog zakonika koje utiču da kazna bude manja ili veća, pa je kao olakšavajuće okolnosti na strani okrivljenog cijenio, činjenicu da je otac dvoje malodobne djece lošeg imovnog stanja, njegovu neosuđivanost što je sud utvrdio iz izvoda iz KE za okrivljenog izdat od UP PJ Podgorica broj 29-245/12-7262/2-1531 od 02.04.2012. godine, kao i doprinos oštećenog nastanku krivičnog djela što je sud utvrdio iz nalaza vještaka Č. G. 20.02.2014. godine i V. Đ. 19.01.2012. godine. otežavajućih okolnosti na strani okrivljenog nije bilo.</span>
</p>
<p>
<span class="span1">Imajući u vidu navedene okolnosti sud je okrivljenom izrekao uslovnu osudu primjenom  čl. 53 i čl. 54 Krivičnog zakonika, i istom prethodno utvrdio kaznu zatvora u trajanju od 30 (trideset) dana i istovremeno odredio da se utvrđena kazna neće izvršiti ukoliko okrivljeni u roku od 1 (jedne) godine po pravosnažnosti presude ne izvrši novo krivično djelo. Sud je uvjerenja da radi krivičnopravne zaštite nije nužno da okrivljeni utvrđenu kaznu zatvora i efektivno izdržava, već da se i samim upozorenjem uz prijetnju kaznom u dovoljnoj mjeri može uticati na istog da ubuduće ne vrši ovakva ili slična krivična djela, čime se ima ostvariti svrha uslovne osude iz čl.52 Krivičnog zakonika u okviru opšte svrhe propisivanja i izricanja krivičnih sankcija  iz čl.4 st.2 Krivičnog zakonika .</span>
</p>
<p>
<span class="span1">Sud je odluku o troškovima postupka temeljio na odredbi čl.229 Zakona o krivičnom postupku, pa je obavezao okrivljenog da na ime troškova krivičnog postupka uplati novčani iznos od 313,50 Eura koji se odnose na ime nagrade vještaku medicinske struke 60,50 Eur-a i na ime nagrade vještacima saobraćajne struke iznos od 253 ,00 Eur-a. Na osnovu čl.226 Zakonika o krivičnom postupku, sud je u visini paušala od oko 30,00 Eur-a odmjerio shodno imovnom stanju okrivljenog, dužini trajanja i složenosti krivičnog postupka. Okrivljeni je obavezan da plati troškove i paušal u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p>
<span class="span1">Imajući u vidu navedeno, primjenom citiranih zakonskih propisa odlučeno je kao u izreci presude.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">OSNOVNI  SUD  U  PODGORICI</span>
</p>
<p style="text-align:center;">
<span class="span1">Dana 04.09.2013. godine</span>
</p>
<p style="text-align:right">
<span class="span1">S U D I J A</span>
</p>
<p style="text-align:right">
<span class="span1">Đuković G. s.r.</span>
</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA:</span>
</p>
<p>
<span class="span1">Protiv ove presude može se izjaviti žalba u roku </span>
</p>
<p>
<span class="span1">Od 8 dana od dana prijema pismenog otpravka,</span>
</p>
<p>
<span class="span1">Višem sudu u Podgorici, a preko ovog suda.</span>
</p>
<p>&nbsp;</p>
<p>
<span class="span1">Z.T.O. Maraš Ana</span>
</p>
<p>
<span class="span1">DN-a: Po primjerak presude dostaviti:</span>
</p>
<p>
<span class="span1">- ODT-u</span>
</p>
<p>
<span class="span1">- okrivljenom D. S.</span>
</p>
<p>&nbsp;</p>
<p>&nbsp;</p>
</div>
</div>


</body>
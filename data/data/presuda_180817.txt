<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span class="span1">       K.br. 532/13</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1"></span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE </span>
</p>
<p>&nbsp;</p>
<p>
<span class="span1">OSNOVNI SUD U PODGORICI, sudija Goran Djuković uz učešće Martinović Dragane, kao zapisničara, u krivičnom predmetu protiv okrivljenih M. B., iz P. zbog krivičnog djela napad na službeno lice  u vršenju službene dužnosti iz čl. 376 st. 3 u vezi st. 1 i 2 Krivičnog zakonika Crne Gore i okrivljenog L.P. iz P., zbog krivičnog djela napad na službeno lice u vršenju službene dužnosti iz čl. 376 st. 3 u vezi st. 1 Krivičnog zakonika Crne Gore, rješavajući po optužnom predlogu ODT Podgorica Kt. br. 574/13 od 04. 06. 2013. godine, nakon održanog glavnog i javnog pretresa, dana 15. 01. 2016. godine u prisustvu zastupnika optužbe, Državnog tužioca u ODT-u Podgorica, Medenice Biljane, branioca okrivljenog M. B., adv. R. M. iz P. i okrivljenih, donio je i istog dana  javno objavio,</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">PRESUDU </span>
</p>
<p>&nbsp;</p>
<p>
<span class="span1">Okrivljeni :</span>
</p>
<p>
<span class="span1">1. M.B., od oca R. i majke N., rodjene G., rodjen ... godine u S., R.BiH, državljanin Crne Gore sa prebivalištem u P., B.. S. K.br.., završio Srednju medicinsku školu, neoženjen, bez djece, student prve godine Elektrotehničkog fakulteta, lošeg imovnog stanja, neosuđivan</span>
</p>
<p>&nbsp;</p>
<p>
<span class="span1">2. L.P., od oca G. i majke B., rodjene I., rodjen ... godine, u C., državljanin Crne Gore, sa prebivalištem u P., B.. S. K. br. ., učenik IV razreda Srednje škole, neoženjen, bez djece, lošeg imovnog stanja, neosudjivan</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">Krivi su </span>
</p>
<p>&nbsp;</p>
<p>
<span class="span1">Zato što su:</span>
</p>
<p>&nbsp;</p>
<p>
<span class="span1">U noći 27. aprila 2013. godine, oko 00,00 časova, u ul. M.B., u bašti ugostiteljskog objekta „B.“, svjesni svog djela čije su izvršenje htjeli, iako su znali da je njihovo djelo zabranjeno, napali službena lica u vršenju poslova javne bezbjednosti S.D., Š.D. i S.M. - ovlašćene policijske službenike Uprave policije PJ Podgorica Ekspozitura za JRM na način što je okrivljeni M.B., u trenutku kada su oštećeni došli u baštu lokala „B.“ po prethodnom pozivu zbog narušavanja javnog reda i mira, ustao  i sa obje ruke u pravcu oštećenih S.  M. i Š.D.a gurnuo i prevrnuo metalni okrugli sto na kojem se nalazilo više pivskih flaša i čaša, koji sto je pao na noge oštećenih, nanoseći im tom prilikom lake tjelesne povrede, i to Š.D. u vidu oguljotina na prednjoj strani lijeve potkoljenice u donjoj trećini, a S.M. u vidu rane sjekotine na prednjoj strani lijeve potkoljnice u donjoj trećini, dok je okrivljeni L.P. koji je bio za susjednim stolom, u trenutku kada je okrivljeni M.B. gurnuo i prevrnuo sto, uzeo pivsku flašu i gadjao u pravcu oštećenog S.D., koji se izmakao u stranu i izbjegao udarac, dok je flaša proletjela pored njega i razbila se o zid, nakon čega su okrivljeni lišeni slobode.</span>
</p>
<p>&nbsp;</p>
<p>
<span class="span1">-čime je okrivljeni M.B. izvršio krivično djelo napad na službeno lice u vršenju službene dužnosti iz čl. 376 st. 3 u vezi st. 1 i 2 Krivičnog zakonika Crne Gore, a okrivljeni L.P. izvršio krivično djelo napad na službeno lice u vršenju službene dužnosti iz čl. 376 st. 3 u vezi st. 1 Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Pa sud okrivljenim, primjenom citiranih zakosnkih propisa i čl. 3,4 5, 13, 15, 32, 42, 51, 52 53 i 54 Krivičnog zakonika Crne Gore i čl. 226. 229 i 374 Zakonika o krivčnom postupku </span>
</p>
<p>
<span class="span1">Izriče </span>
</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">Kojom im prethodno utvrdjuje kazne zatvora u trajanju od po 6 (šest) mjeseci i istovremeno odredjuje da se utvrdjene kazne neće izvršiti ukoliko okrivljeni u roku od 2 (dvije) godine po pravosnažnosti presude ne izvrše novo krivično djelo </span>
</p>
<p>&nbsp;</p>
<p>
<span class="span1">Ukoliko dodje do opoziva uslovne osude, sud će okrivljenima u kazne zatvora uračunati vrijeme provedeno na zadržavanju pred UP PJ Podgorica i to okrivljenom M.B. od 27. 04. 2013. godine, od 00,00 časova,  do 27. 04. 2013. godine do 12,05 časova, a okrivljenom L.P. od 27. 04. 2013.godine od 00,00 časova, do 27.04.2013.godine do 13,05 časova.</span>
</p>
<p>&nbsp;</p>
<p>
<span class="span1">Obavezuju se okrivljeni da solidarno ovom sudu na ime troškova postupka uplate novčani iznos od 236,50 eura kao i po 30 ,00 eura na ime paušala u roku od 15 dana po pravosnažnosti presude.</span>
</p>
<p>&nbsp;</p>
<p style="text-align:center;">
<span class="span1">O b r a z l o ž e nj e </span>
</p>
<p>&nbsp;</p>
<p>
<span class="span1">Optužnim predlogom ODT Podgorica Kt.br. 574/13 od 04.06.2013. godine, stavljeno je na teret okrivljenom M.B., izvršenje krivičnog djela napad na službeno lice u vršenju službene dužosti iz čl. 376 st. 3 u vezi st. 1 i 2 Krivinog zakonika Crne Gore i okrivljenom L.P. izvršenje krivinog djela napad na službeno lice u vršenju službene dužnosti iz čl. 376 st. 3 u vezi st. 1 Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Zastupnik optužbe je prije davanja završnih riječi izmijenio činjenični opis dispozitiva optužnog akta, na način označen u izreci ove presude, ne mijenjajući pri tom pravnu kvalifikaciju djela i pri tako izmijenjenom činjeničnom opisu ostao do kraja glavnog pretresa pa je u završnoj riječi izjavio da cijeneći odbrane okrivljenih, te imajući u vidu decidne i jasne iskaze ovlašćenih policijskih službenika datih kako u prethodnom postupku tako i na glavnom pretresu, kojim iskazima treba pokloniti punu vjeru i dovodeći iste u vezu sa nalazom i mišljenjem sudskog vještaka medicinske struke kao i ostalim materijalnim dokazima provedenim na glavnom pretresu, smatra da je na nesumnjiv način utvrdjeno da su se u radnjama okrivljenih stekli svi elementi bića krivičnog djela stavljenog im na teret. Odbrane okrivljenih  koji negiraju izvršenje krivičnog djela stavljenog im na teret cijeni kao sračunate na izbjegavanje krivice, upravo iz razloga jer su obesnažene svim provedenim dokazima na glavnom pretresu. Shodno navedenom predložila je da sud okrivljene oglasi krivim i osudi po zakonu.</span>
</p>
<p>&nbsp;</p>
<p>
<span class="span1">Okrivljeni M.B. je u  svojoj odbrani u prethodnom postupku na zapisniku o saslušanju osumnjičenog pred ODT-om Podgorica Kt.br. 574/13 od 27.04.2013. godine, izjavio da nijesu tačni navodi krivične prijave u kojoj piše da je napao službenike policije i da je izvršio krivično djelo za koje se tereti. Naveo je, da je sinoć nešto prije 23,00 sata bio u društvu sa prijateljima, V. R., V. K. i A. Lj., gdje se često okupljaju preciznije u blizini objekta "S." kod Ž. S.. Pošto niko od njih nema novca za izlazak u kafane konzumirali su pivo koje su kupili u prodavnici, on je popio 5-</span><span class="span1">6 čaša piva, a radi se o plastičnim flašama od 0,18 do 0,20 dl, koje kako je kazao nijesu mogle biti pune od pjene. Nije bio pijan već malo pripit, kada  ga je oko 10 minuta prije 23,00 časa na telefon pozvao drug M. M. i objasnio da je u kafiću čije ime ne zna, osim da se nalazi preko puta pumpe "E.", a to je blizu A.s.. Sva četvorica su brzo došli u taj lokal s tim da je V. R. brzo otišao kući i nije prisustvovao daljem slijedu dogadjaja. U bašti kafića u ćošku su zatekli M. M. sa svojim društvom koji su bili već spojili dva stola i nešto razgovarali pa su on i njegova tri druga vidjeli jedan slobodan sto u bašti i primakli ga stolu za kojim je sjedio M. i njegovo društvo. Nakon 45 minuta u baštu kafića ušla su dva uniformisana policajca, zapravo pozornika koji su ušli unutar lokala, sa njima nijesu razgovarali, nije zapazio nikakav kontakt bilo koga ko je bio napolju sa njima, a pretpostavlja da su ulazili u kafić da upozore da se smanji muzika. Nijesu se puno zadržali, vratili su se kroz baštu na isti način kako su i ušli, i udaljili se u nepoznatom pravcu. Za vrijeme dok je sjedio u bašti tog lokala popio je tri do četiri čašice rakije od dunje, a to su bile standarne čašice za rakiju. Nije bio pijan, već pripit, tako da je mogao racionalno da rasudjuje i kontroliše sve svoje postupke. Desetak minuta pošto su otišla dva pozornika, ispred lokala je došao kombi  Interventne jedinice sa četiri policajca koji su odmah izašli, krenuli prema bašti kafića, ušli unutra, ali su se brzo vratili, kada su neki od njih ne svi, srdačno porazgovarali sa M. M., zapravo on im je kazao u šali da je on gazda lokala i da drži stvari pod kontrolom i da neće praviti nikakve probleme. Nakon toga četiri policajca Interventne policije su otišli. Nakon 10-ak minuta iznenada su se vratili kada su koliko je vidio držali lampe s tim da nije siguran jesu li imali pendreke u rukama. Pošto je sjedio na suprotnom kraju bašte, nije čuo da su bilo šta pričali već je jedan do njih pritrčao u njegovom pravcu krupniji od njega nešto visočiji sa crnom kosom na jež. Precizirao je da ga je on gurnuo preko neke žičane ograde i pao je u baštu susjednog lokala "K.". Zamolio ih je da budu korektni prema njemu i da ga ne udaraju zbog zdravstvenioh problema kojih ima a tiču se oboljenja "Sinus - Pilonidalis". U tom trenutku prišao mu je drug A. Lj. i podigao ga, ali su neposredno nakon toga na njega nasrnuli policajci iz interventne jedinice, milsi da nijesu sva četvorica, oborili ga na zemlju i to licem prema podu i stavili mu lisice na ruke. Zatim su ga ubacili u kombi, prvoga, sjeli ga u sredinu, a dvojica od njih pored njega, i to jedan sa lijeve a drugi sa desne strane. Sagnuli su mu glavu izmedju prednjih sjedišta, i tada je zadobio nebrojeneo udraca koliko se sjeća to je bilo korijenima dlanova jedan zub mu je napukao i to drugi donji sjekutić, a uz udarce je trpio i poniženja. Jedan od njih moguće da se preziva M., ali nije siguran, mu je,  dok su ga udarali u kombiju kazao da je u bašti kafića glasno vikao "S. ubija" i još neke slične riječi kao i da je navodno psovao policiju. Pretpostavlja da su ga zbog toga sve više i jače udarali, odnosno da im je to bio izgovor da ga tuku. Nije tačno da je na bilo koga od njih bacao stolice i stolove, niti povrijedio nekog od njih. Bukvalno nije nikog od njih mrko pogledao, ni za to imao vremena. Kada su ga doveli u stanicu policije, nakon nekog vremena u hodniku su naišli inspektori jedan starosti oko 50 godina, kojem je pokušao da objasni da je dobio udarce od policajaca iz interventne jedinice kao i drugom mladjem ali su mu oni kazali da to ispriča istražnom sudiji. Predmetnom prilikom bio  je obučen u donjem dijelu trenerke crne boje a u gornjem dijelu je nosio trenerku crvene boje sa natpisom "R.S." i grbom FK "C.Z.".</span>
</p>
<p>&nbsp;</p>
<p>
<span class="span1">Na glavnom pretresu održanom dana 24. 03. 2014. godine je izjavio u svemu kao na zapisniku u prethodnom postupku pred ODT-om Podgorica Kt.br. 574/13 od 27. 04. 2013.godine i dodao da je kritičnom prilikom od strane policajca kojeg je prepoznao na glavnom pretresu kao Š.D. zadobio više udaraca i uvreda. Pojasnio je da su ga nakon predmetnog dogadjaja policajci svezali i ubacili u policijsko vozilo i to gdje oni sjede i čim su se otvorila klizna vrata Š. ga je sa vrata udario otvorenom šakom u predjelu lica. Tom prilikom Š. mu je psovao porodicu, ponižavao ga, pominjao je S. kao državu, a on nikad ime te države nije pominjao. Psovao mu je porodicu, pominjao njegov posao, kako on radi i rekao kako mora da se bakće sa klošarima. Nakon toga Š. mu je  spustio glavu između sjedišta i tada je zadobio udarce misli i od drugih policajaca, nije se mogao izjasniti od kojih. To je trajalo za vrijeme čitave vožnje od tog lokala pa do CB Podgorica. Čim je izašao iz CB Podgorica javio se ljakaru u Urgentnom centru CG. Na pitanje zastupnika oprtužbe je izjavio </span><span class="span1">da kada je sjeo u kombi pozadi, na klupi, bio je sam, nikog nije bilo, i čim je sjeo u kombi Š. je otvorio vrata i sa vrata ga direktno udario otvorenom šakom u predjelu glave. Š. ga je šamarao i udarao. Od drugih policajaca je dobijao udarce, podbadanje, laktom, pendrecima Nakon toga spustio je glavu izmedju sjedišta, pa ne zna koji su ga policajci dodatno udarali. Tom prilikom zadobio je posjekotine glave, bila mu je rasječena usna, ali nije bilo obimnog curenja krvi. Od ranije poznaje L.P. iz vidjenja, jer živi u istom dijelu grada i kritične večeri su sjedjeli zajedno za stolom.</span>
</p>
<p>&nbsp;</p>
<p>
<span class="span1">Okrivljeni L.P. je u svojoj odbrani u prethodnom postupku na zapisniku o saslušanju osumnjičenog pred ODT-om Podgorica Kt.br. 574/13 od 27. 04. 2013.godine, izjavio da nije izvršio krivično djelo za koje se tereti. Naveo je, da ga je sinoć oko 21,00 časova  dok je bio kući, telefonom pozvao drug M. M., koji mu je kazao da je u kafiću pored "K.", a oba lokala se nalaze jedan do drugog u istom naselju gdje živi. Poslije njegovog poziva nakon 10-ak minuta je došao u kafić i zatekao ga u bašti kako sjedi za stolom sa njihovim zajedničkim poznanikom D.J.. Kazali su mu da sjedne za jedan sto blizu njihovog, što je i učinio a zatim poručio sok od borovnice, jer nikad ne pije alkohol. Sok koji je naručio bio je u ljubičastoj limenci a M.i J. su pili rakiju u čašicama, tako da  na njihovom stolu kada je došao nije bilo nikakvih flaša pa ni pivskih. Nešto oko 22,00 časova u baštu lokala došao je momak kojeg zna iz kvarta, koji se zove B., misli da mu je prezime M.. Bio je u društvu tri ili četiri svoja druga, V., G., V. i Lj.. Medjutim njegovi drugovi V., G. i V. su brzo otišli, a B. je ostao u društvu Lj.. M. i četriri njegova druga su kada su došli sjelli za sto gledano sa njegove lijeve strane, a naručili su rakiju dunju u malim staklenim čašicama. Nešto prije ponoći je čuo kako neka gospodja sa trećeg ili četvrtog sprata zgrade gdje se nalazi kafić, govori nešto u smislu "Može li to malo tiše, 12 je sati". Muzika je bila malo glasnija, misli da niko od njih koji su sjedjeli u bašti nije bio previše glasan. Vrlo brzo pošto im se žena obratila tim riječima, došla je patrola sa dva pozornika koji su ušli u lokal, ne zna sa kim su pričali, samo je čuo da se obraćaju nekome unutra da se utiša muzika. Muzika je malo smanjena ali se ipak čula, a pozornici su otišli nakon toga. Poslije pola sata došla su ta dva pozornika u društvu interventne jedinice koja je stigla sa svojim kombijem. Policajci iz interventne su kazali da se smanji muzika, misli da je M. rekao da će se svi razići samo da popiju piće. Tada je isključena muzika. Policija iz interventne je bila korektna, a bilo ih je četvorica. Nakon desetak minuta ista patrola je opet došla, ali tada su svi bili nervozni, prišli su stolu za kojim je sjedio M. sa Lj. i moguće sa još jednim momkom. Jedan od policajaca se ljutito obratio svima u bašti riječima" Je li se vi to zajebavate sa nama?", a jedan do njih je nogom jako udario u sto za kojim je sjedio M. i prevrnuo ga. Dalje je naveo da je tada ustao od svog stola sa podignutim rukama na vrat, u položaju da ne želi nikakv sukob, ali ga je neko u tom momentu sa leđa odgurnuo, ne zna ko, da li policajci ili neko drugi, a onda je za vrijeme dok je padao prema zemlji osjetio dva tupa udarca vjerovatno vrhom pendreka u predjelu prsta. Ustao je, okrenuo se u pravcu stola za kojim je bio B. M., kojem su policajci već bili stavili lisice na ruke oborili ga na zemlju. Vidio je da ga je jedan od njih četvorice jedanput udario pendrekom u ledja. Nije tačno da je M. bilo koga od njih napadao, niti obarao sto na policajce, a njemu su rekli da ide kući, jer kako su mu objasnili poznaju njegovog ujaka koji je zaposlen u policiji. Pošto nije htio da ide sa lica mjesta stavili su mu lisice na ruke i ubacili ga u vozilo patrole, dakle nije bio smješten u kombiju interventne jedinice kao što je to bio slučaj sa M.. Na kraju je izjavio da nikoga od policajaca nije gadjao flašom jer kritičnom prilikom ni na jednom od stolova u bašti nije bila ni jedna flaša, a posebno ne za njegovim stolom. Kada je doveden u Stanicu policije, alkotestiran je alkotestom koji je pokazao da nema alkohola u krvi. </span>
</p>
<p>&nbsp;</p>
<p>
<span class="span1">Na glavnom pretresu održanog dana 24.03.2014.godine, je izjavio u svemu kao na zapisniku u prethodnom postupku pred ODT-om Podgorica Kt.br. 574/13 od 27. 04. 2013 godine i dodao da predmetnom prilikom nije napadao službeno lice u vršenju službene dužnosti niti je to radio okrivljeni M.B.. Pojasnio je da je kritičnom prilikom u objektu "B." primijetio kameru koja je radila i tom prilikom od strane policije je pretučen, dobio je batine. Od tih povreda nije se javljao doktoru </span><span class="span1">zato što mu to policija nije omogućila. Preko cijelih ledja je imao masnice. Nakon događaja nije smješten u tzv. maricu sa M.B..</span>
</p>
<p>&nbsp;</p>
<p>
<span class="span1">Branilac okrivljenog M. B. adv. R. M. je u završnoj riječi izjavio, da se odbranom okrivljenog M.B. koju je iznio tokom postupka, a njegov branilac mu vjeruje, provedenim dokazima i ljekarskom dokumentacijom okrivljenog  veoma lako može sklopiti mozaik samog dogadjaja. Momci su pili i popili, to uopšte nije sporno. Posebno okrivljeni M. koji je imao 1,83 promila alkohola, ali kako kaže vještak dr G., on je apsolutno bio svjestan svog činjenja i vjerno je sudu i vještaku predočio dogadjaj. Policajci su posebno interventna jedinica prekoračili su ovlašćenja i njegovog branjenika koji je mladji akademik i gradjanin teško izmaltretirali ostavljajući mu povrede manifestovane ljekarskom dokumenatcijom. Moglo bi se reći da se u konkretnom slučaju može raditi o prekršaju. Ukoliko sud bude drugačijeg mišljenja od očekivanog za svog branjenika koji je uredno pristupao na svako ročište, tražio je što blažu kaznu. Tražio je troškove postupka.</span>
</p>
<p>&nbsp;</p>
<p>
<span class="span1">Okrivljeni M.B. je u završnoj riječi izjavio da podržava završnu riječ svog branioca i dodao, da bi, da je kriv za izvršenje krivičnog djela koje mu se stavlja na teret to priznao, da su ga policajci tom prilikom maltretirali da su fizičke rane prestale da ga bole, ali psihičke postoje.</span>
</p>
<p>&nbsp;</p>
<p>
<span class="span1">Okrivljeni L.P. je u završnoj riječi izjavio da nije kriv za krivično djelo stavljeno mu na teret, da je kriv to bi priznao i ne bi se tri godine mučio po sudu.</span>
</p>
<p>&nbsp;</p>
<p>
<span class="span1">Sud je u dokaznom postupku pročitao izvještaj ljekara specijaliste broj 7369 od 27. 04.2013 godine, izvještaj ljekara specijaliste KCCG broj 7370 od 27.04. 2013.godine, izvještaj PJ Podgorica o izvršenoj kontroli prisustva alkohola za okrivljenog M.B. br. 0016441 od 27.04.2013 godine, nalaz i mišljenje vještaka medicinske struke dr Č. D. od 06.05.2013 godine, izvod iz KE za okrivljenog L.P.a izdat od OB C. broj 02-245/800 od 27.06. 2013.godine, izvod iz KE za okrivljenog M.B. izdat od MUP-a BiH, S. broj 02/1-1-2-04-8-2/2595 od 08.07.2013. godine, na saglasan predlog stranaka pročitani su iskazi svjedoka oštećenih Š.D. sa zapisnika o glavnom pretresu od 24.03.2014 godine, S. M. sa zapisnika o glavnom pretresu od 24.03.2014 godine i oštećenog S.D. sa zapisnika o glavnom pretresu od 24.03.2014 godine, pročitan je iskaz svjedoka V. N. sa zapisnika o glavnom pretresu od 24.03.2014 godine, zapisnik o izvršenoj kontroli prisustva alkohola u krvi za okrivljenog L.P.a izdat od UP PJ Podgorica broj 001645 od 27.04.2013.godine, na saglasan predlog stranaka pročitano je izjašnjenje sudskog vještaka medicinske struke dr G. Ž. sa zapisnika o glavnom pretresu od 03.06.2014 godine,pročitani su iskazi svjedoka R. V. sa zapisnika o glavnom pretresu od 03.06.2014.godine, svjedoka Lj. A. sa zapisnika o glavnom pretresu od 03.06.2014.godine, svjedoka K.V. sa zapisnika o glavnom pretresu od 03.06.2014.godine, svjedoka M. M. sa zapisnika o glavnom pretresu od 03.06.2014.godine, pročitan je izvještaj ljekara specijaliste KC Crne Gore broj 7419 od 27.04.2013.godine i broj 3393 od 27.04.2013 godine na ime M.B., izvršen je uvid u RTG nalaz KC CG za M.B. od 27.04.2013.godine i saslušan vještak medicinske struke dr B.B..</span>
</p>
<p>
<span class="span1"> </span>
</p>
<p>
<span class="span1">Ocjenom navoda optužbe, odbrane, kao i svih provedenih dokaza  sud je na nesumnjiv način utvrdio da su okrivljeni izvršili krivična djela stavljena im na teret, na način u vrijeme i na mjestu kako je to predstavljeno izrekom ove presude  pa ih je sud oglasio krivim i izrekao im sankcije kao u izreci presude.</span>
</p>
<p>&nbsp;</p>
<p>
<span class="span1">Ovo iz sledećih razloga </span>
</p>
<p>&nbsp;</p>
<p>
<span class="span1">Svjedok oštećeni Š.D. je u svom svjedočkom iskazu u predhodnom postupku na zapisniku  o saslušanju svjedoka pred ODT-om Podgorica Kt.br. 574/13 od 30.04.2013 godine, izjavio da je te noći bio u sastavu patrole interventnog voda PJ Podgorica sa kolegom V., S. i S., kada su oko </span><span class="span1">ponoći od dežurne službe radio vezom obaviješteni  da  je u lokalu, misli da se zove "B." došlo do narušavanja javnog reda i mira, tučom i potezanjem oružja. U cilju provjere te infromacije otišli su u navedeni objekat koji se nalazi u ulici M.B., gdje su u bašti zateklli oko 10 momaka u alkoholisanom stanju. Potpuno normalno su pitali da li je bilo kakve tuče i upotrebe oružja, a jedan od njih koji mu je poznat kao M. s tim da mu ne zna ime, počeo je da objašnjava da je on gazda lokala i ugasio je muziku. Opovrgao je da je bilo neke tuče i upotrebe oružja, a na njihovo pitanje gdje mu je osoblje, kazao je da ih je pustio da idu kući ranije. Obzirom da nijesu utvrdili da je bilo narušavanja javnog reda i mira u tom lokalu, polako su krenuli da napuštaju objekat i da idu prema službenom vozilu. U tom trenutku, iz pravca bašte gdje su sjedjeli ti momci, čuli su se povici "S. do T.", i još uvreda, ali na to nijesu reagovali. Službenim vozilom su se uputili prema gradu, i dok su bili u reonu zgrade "P." ponovo je zvala dežurna služba i obavijetila ih da su u istom kafiću, gdje su prethodno bili zaključane dvije radnice i gazda lokala. Pojasnio je da im je dežurna služba saopštila da ih je pozvala jedna od radnica i objasnila o čemu se radi. Ponovo su otišli u taj kafić "B." gdje su zatekli iste momke kako piju alkohol i sjede za stolovima u bašti. I tada su normalno pristupili, ali u tom trenutku momak kratko podšišane kose u crvenoj dukserici nervozno je prokomentarisao kako se od njih ne može popiti piće. Pitali su ih ima li zaključanih  osoba u unutrašnjsoti objekta, u kojem momentu su on i kolega S.stajali jedan pored drugoga, s tim što je S. bio sa njegove desne strane. Momentalno, čim je uslijedilo njihovo pitanje za zaključane osobe, isti momak je munjevito ustao od stola i bez ikakve priče objema rukama podigao metalni okrugli sto za kojim je sjedio i obalio ga na njega i kolegu S.. Na stolu je bilo više pivskih i flaša od rakije a momak koji je gurnuo sto na njih je bio u jako pijanom stanju, što je bilo očigledno.  Kolega V. je uspio da mu stavi polugu na ruku i savlada ga, a on mu je potom stavio lisice na ruke. Objasnio je da zbog pažnje koju je bio usmjerio na momka koji je oborio sto na njega i S., nije obratio pažnju na to kada je i na koji način drugi momak za kojeg je utvrdjeno da se zove B. L. gadjao flašom prema kolegi S.. Osim primjene poluge i vezivanja  nad momkom koji je oborio sto na njih, a za kojeg su utvrdili da se zove B. M., kao i u odnosu na L., nikakva druga sila nije korišćena, tako da apsolutno isključuje bilo kakvu mogućnost da su ih on i kolege prije i nakon lišenja slobode fizički zlostavljali i udarali. Nakon što su ta dva momka predali kolegama UP Podgorica, on i S. su se javili u Urgentni blok zbog bolova u nozi, ljekar je utvrdio da su obojica zadobili lakše tjelesne povrede. Na glavnom pretresu održanog dana 24.03.2014.godine je izjavio, u svemu kao u prethodnom postupku i dodao da se  pridružuje krivičnom gonjenju protiv okrivljenih ali da ne postavlja imovinsko pravni zahtjev. Na pitanje zastupnika optužbe je izjavio da su prilikom privodjenja okrivljenih primijenili samo sredstva za vezivanje i ništa više, osim toga niko od njegovih kolega niti on nijesu primjenjivali silu. Predmetnom prilikom niti on niti njegove kolege nijesu upućivali okrviljenima bilo koje uvredljive riječi pa ni riječi na nacionalnoj osnovi. Sjeća se da je jedno lice pokušalo da pobjegne sa lica mjesta, a koje se predstavilo kao vlasnik objekta. Na lice mjesta su došli po pozivu dežurne službe i to dva puta. Na pitanje branioca okrivljenog M.B. je izjavio da je fizički kontakt sa okrivljenim M.B. prestao onog momenta kada su mu stavili sredstva za vezivanje. Na pitanje okrivljenog M.B. je izjavio da je toga dana bio obučen u plavoj uniformi gdje piše "P.". Tačno je da na uniformi nose ime i prezime sa desne strane. Nije se mogao sjetiti da li je kritičnog dana na uniformi imao ime i prezime. Pojasnio je da ima samo jednu uniformu već duži period i to možda dvije do tri godine. Niko od njegovih kolega ne nosi značku sa identifikacionim brojem jer se radi o interventnoj jedinici gdje je zaposlen.</span>
</p>
<p>&nbsp;</p>
<p>
<span class="span1">Svjedok oštećeni S.M. je u svom svjedočkom iskazu u predhodnom postupku na zapisniku o saslušanju svjedoka pred ODT-om Podgorica Kt.br. 574/13 od 30.04.2013.godine, izjavio da radi u Interventnom vodu Uprave policije, a predmetnom prilikom je sa kolegama S., Š. i V. bio u patroli od 19,00 do 07,00 časova. Negdje oko ponoći izmedju petka i subote, od dežurne službe obaviješteni su da je u lokalu "B." u ul. M.B. došlo do narušavanja javnog reda i mira i upotrebe vatrenog oružja.  Upućeni su da provjere te informacije i dolaskom ispred lokala u ogradjenoj bašti zateklli su oko 10 muških osoba, kako sjede i konzumiraju piće. Jedan od njih im se obratio i </span><span class="span1">predstavio kao M., vlasnik lokala. Pitali su ga da li je bilo upotrebe oružja što je negirao pa su mu kazali da je muzika preglasna i interesovali se do kada radi lokal. Pošto im je objasnio da radi do ponoći upozorili su ga na radno vrijeme pa im je rekao da će zatvoriti lokal i zamolio ih da momci koji sjede u bašti završe piće. On i kolege su se uputili prema službenom vozilu a iz pravca bašte stigli su povici "S. do T.", što je bila očigledna provokacija na koju nijesu regovali. Nakon toga su  uhvatili, možda, jedan krug kroz reon sa službenim vozilom kada ih je poslije najviše deset minuta pozvala dežurna služba. Rečeno im je da u istom lokalu ima nekih zaključanih lica i da je potrebno to provjeriti. Opet su se vratili ispred lokala "B.", ušli polako u baštu, misli da je kolega V. pitao sve momke koji su sjedjeli u bašti da li ima zaključanih osoba unutar objekta. On i Š. su stajali malo ispred dvojice kolega, udaljeni najviše pola metra od jednog stola. U tom trenutku momak koji je sjedio za stolom, na pola metra ispred njega i Š., je ustao, bio je u vidno alkoholisanom stanju i sa obje ruke oborio metalni okrugli sto za kojim je prethodno sjedio. Na stolu je bilo više pivskih flaša i misli flaša od rakije kao i nekoliko čaša za pivo i rakiju. Taj sto je prilično težak i jednim svojim dijelom ga je pogodio u lijevu potkoljenicu a zakačio je i njegovog kolegu Š. koji je stajao sa njegove lijeve strane. momak koji je obalio sto na njih dvojicu je imao neku bradicu, bez kose, obučen u crvenu duksericu, vidjelo se da je navijač "C.Z.". Nije vidio trenutak kada je drugi momak gadjao flašom jer je njegova pažnja bila usmjerena na momka u crvenoj dukserici. Uhvatio se za lijevu nogu jer ga je boljela pa se malo udaljio a zatim su momka koji je obalio sto Š. i V. savladali polugom i stavili mu sredstava za vezivanje na ruku. Tada se taj momak predstavio kao B.  M. koji nije imao kod sebe identifikacioni dokument ali su mu identitet utvrdili u PJ Podgorica kroz bazu podataka. Pošto su M. i tog drugig momka za kojeg  je utvrdjeno da se preziva L. predali kolegama PJ Podgorica, pošao je u Urgentni blok zbog bolova u lijevoj nozi, gdje mu je ljekar konstatovao posjekotinu i stavio mu jedan konac. Nije se pridružio krivičnom gonjenju i nije postavio imovisnko pravni zahtjev. Na zapisniku o glavnom pretresu od 24.03.2014. godine izjavio je, u svemu kao u prethodnom postupku i na pitanje zastupnika optužbe izjavio da su kritičnom prilikom primijenili fizičku snagu da bi okrivljene lišili slobode i to hvatanje za ruku sistem poluge. Nije ih udarao niti je vidio da je to uradio bilo ko od njegovih kolega. </span>
</p>
<p>
<span class="span1"> </span>
</p>
<p>
<span class="span1">Svjedok oštećeni  S.D. je u svom svjedočkom iskazu u predhodnom postupku na zapisniku  o saslušanju svjedoka pred ODT-om Podgorica Kt.br. 574/13 od 30.04.2013.godine, naveo, da je u večeri izmedju 26 i 27 .04. 2013. godine, sa kolegama V., Š. i S. obavljao redovnu djelatnost u sklopu Interventnog voda PJ Podgorica. Smjena im je bila od 19,00 časova do 07,00 časova sledećeg dana. Negdje oko ponoći od strane dežurne službe patrola čiji je te večeri bio vodja, obaviješteni su da je u jednom lokalu u ul. M.B. čije je ime "B.", ako se dobro sjeća, došlo do narušavanja javnog reda i mira i upotrebe oružja. Njih trojica su otišli na to mjesto i u ugostiteljskom objektu konkretno u bašti zatekli 7-8 muških osoba, koje su bile pod dejstvom alkohola. Jedan od njih im je prišao i predstavio se kao vlasnik lokala M. M.. Pitali su ga za radno vrijeme lokala, pa im je rekao da lokal radi do ponoći, a oni su mu ukazali na to da se objekat polako zatvara  zbog poštovanja radnog vremena. M. im je kazao da su momci iz bašte njegovo društvo, zamolio samo da popiju piće i da će zatvoriti objekat. Još je dodao na njihovo pitanje, da nema radnica u lokalu, već da on sam radi i služi goste. Nakon toga je zajedno sa kolegama, budući da je M. obećao da će zatvoriti lokal pošao sa lica mjesta ali su nakon 10- ak minuta ponovo dobili obavještenje od dežurne službe koja im je saopštila da ih je zvao pravi vlasnik lokala u kojem su bili i obavijestili ih da su dvije radnice i jedna muška osoba zaključane u magacinu i da se boji za njihovu bezbjednost. Postupajući po tom obaviještenju, ponovo su u istom sastavu otišli u lokal. Kada su prilazili bašti neko od tih momaka je prokomentarisao, nešto u smislu "Opet ste došli, odakle vam pravo, ne date nam pravo da popijemo piće", uz povike "S. do T.". Objasnio je da su ih potpuno normalno pitali da li je neko zaključan u lokalu i ako jeste da im pokažu u kojim prostorijama. Njih četvorica su kako je objasnio stajali ispred jednog metalnog okruglog stola, s tim što su Š. i S. bili malo ispred njega, da bi čim su postavili pitanje vezano za to, ima li ko zaključan u objektu, momak koji je sjedio za metalnim okruglim stolom odmah ustao i </span><span class="span1">objema rukama prevrnuo sto zajedno sa nekoliko pivskih flaša na njemu i čašama u pravcu S. i Š.. Momak koji je to uradio bio je obučen u crvenoj dukserici sa natpisom "C. Z." kratko podšišane kose, više ćelav, sa fazoniranom bradicom, nabijene gradje. Ponavljao je riječi "S. do T." i niz uvreda na njihov račun, prijeteći im svojim bratom koji navodno radi u policiji. Drugi momak koji je sjedio za stolom u ćošku, gledano sa njegove lijeve strane je ustao od stola, uzeo pivsku flašu koja je bila na njegovom stolu i njome gadjao u pravcu njega i kolega. Taj momak je bio strarosti 19-20 godina, povisok, mršav, obučen u majci kratkih rukava, farmericama ili nekim bermudama i obuven u patikama. Flaša je poletjela u njegovom pravcu pa se mahinalno sklonio i ista se razbila pored vrata od lokala iza njega, preciznije o zid. Uspio je da tog mršavog momka liši slobode, jer je pokušao da preskoči ogradu, a ćelavog momka su lišili slobode V. N. i Š.D.. Osim primjene neophodne fizičke sile koja je podrazumjevala postavljanje poluga na rukama i stavljanje sredstava za vezivanje, nikakvu drugu silu prema tim momcima on i kolega nijesu primjenjivali, apsolutno isključuje mogućnost da su ih tukli tom prilikom. Budući da je mršaviji momak pokušao da preskoči metalnu ogradu od bašte, isti je preko ograde pao na trotoar, nijesu vidjeli da je zadobio neku vidljivu povredu od tog pada, pitao ga  je da li ga nešto boli i treba li do Hitne, ali mu je objasnio da za tim nema potrebe. Njihov indetitet je utvrdjen nakon lišenja slobode, jedan je objasnio da se zove B.M., to je krupniji momak u crvenoj trenerci, a drugi B.L., radi se o mladjem visočijem momku. Nije se pridružio krivičnom gonjenju i nije postavio imovinsko pravni zahtjev. </span>
</p>
<p>&nbsp;</p>
<p>
<span class="span1">Iz nalaza i mišljenje vještaka medicinske struke dr Č. D. od 06.05.2013.godine, utvrdjeno je, da je oštećeni Š.D. u predmetnom dogadjaju zadobio povredu i to: oguljotinu na prednjoj strani lijeve potkoljenice u donjoj trećini veličine oko 1 cm. Navedena povreda se u vrijeme nanošenja kvalifikuje kao laka tjelesna povreda a nastala je jednokratnim djelovanjem tupine mehaničkog orudja gdje spada i šaka stisnuta u pesnicu i obuveno stopalo i druga tupa sredstva kao na primer "prevrnuti metalni sto". Oštećeni S.M. je u predmetnom dogadjaju zadobio povredu rana sjekotina na prednjoj strani lijeve potkoljenice u donjoj trećini veličine oko 2 cm. Navedena povrreda se u vrijeme nanošenja kvalifikuje kao laka tjelesna povreda a nastala je jednokratnim djelovanjem sječiva mehaničkog orudja, gdje spada sječivo noža, polomljeno staklo i slično. </span>
</p>
<p>&nbsp;</p>
<p>
<span class="span1">Ovako dati nalaz i mišljenje vještaka medicinske struke dr D. Č., sud je u potpunosti prihvatio kao stručan, jasan i zasnovan na pravilima struke.</span>
</p>
<p>&nbsp;</p>
<p>
<span class="span1">Iz zapisnika o izvršenoj kontroli prisustva alkohola u krvi kod vozača - okrivljenog M.B. izdat od UP PJ Podgorica broj 001641 od 27.04.2013.godine, proizilazi, da je okrivljeni alkotestiran alkotestom marke "D." tip Arpe  fabričkog broja 0470 kojom prilikom je konsatovano da isti ima 1,83 g/kg alkohola u oganizmu.</span>
</p>
<p>&nbsp;</p>
<p>
<span class="span1">Iz zapisnika o izvršenoj kontroli prisustva alkohola u krvi kod okrivljenog L. B. izdat od UP PJ Podgorica broj 001645 od 27.04.2013.godine, proizilazi, da je okrivljeni alkotestiran alkotestom  marke "D.", fabričkog broja 0470 kojom prilikom je konsatovano da isti ima 0,00 g/kg alkohola u oganizmu.</span>
</p>
<p>&nbsp;</p>
<p>
<span class="span1">Vještak medicinske struke dr G. Ž. je u svom izjašnjenju na glavnom pretresu održanog dana 03.06.2014.godine, a nakon obavljenog intervjua sa okrivljenim M. B. dao mišljenje da je M.B. osoba prosječnih intelektualnih kapaciteta, ne pokazuje simptome i znake trajne duševne bolesti niti druge teže duševne poremećenosti. Može se smatrati duševno zdravom osobom. U vrijeme odigravanja predmetnog dogadjaja za koji se tereti od strane tužilaštva  okrivljeni se nalazio u stanju akutne intoksikacije alkoholom na nivou pijanstva, medjutim, okrivljeni do detalja opisuje okolnost kritičnog dogadjaja što govori da prisustvo alkohola u organizmu nije dovelo do težih posledica u pogledu poremećaja svijesti po kvantitetu i kvalitetu. Kako okrivljeni negira krivično djelo za koje se tereti od strane tužilaštva a pod pretpostavkom da je isto učinio, mišljenja je da su </span><span class="span1">sposobnosti okrivljenog da shvati značaj svog djela i da upravlja svojim postupcima bile smanjene ali ne bitno. </span>
</p>
<p>&nbsp;</p>
<p>
<span class="span1">Svjedok R. V. je u svom svjedočkom  iskazu izjavio da je kritične večeri bio sam u jednom lokalu u ulici M.B., preko puta benzinske pumpe, i sjedio sa M.B., L.P., Lj. A., K. V. i M. M.. Sjedjeli su i pričali. Za vrijeme dok je sjedio u lokalu nije se ništa dešavalo niti je bilo ko pravio probleme, pa je nakon 40-ak minuta pošao iz lokala kući. Nije prisustvovao predmetnom dogadjaju niti je išta vidio. Na pitanje zastupnika optužbe je izjavio da je u trenutku kada je sjedio u lokalu bila neka promocija, nekog alkoholnog pića. Pojasnio je da su sjedjli na terasi lokala i da su lica koja je prethodno naveo sjedjela sa njim s tim da su stolovi bili spojeni, radilo se o dva okrugla stola. Na stolovima koliko se sjeća bile su postavljene čaše za rakiju. Za vrijeme dok je sjedio u bašti lokala, atmosfera je bila pozitivna i nije bilo nikakvih ekscesa.</span>
</p>
<p>&nbsp;</p>
<p>
<span class="span1">Svjedok Lj. A.  je u svom svjedočkom iskazu naveo da je kritične večeri sa M.B., L.P., M. i R., sjedio u jednom lokalu za koji ne zna kako se zove, koji se nalazi preko puta pumpe, misli da je u ulici M.B.. Sa njima je sjedio gazda lokala, sjeća se da ih je pozvao drug M. na promociju rakije tzv. "D.". Sjedjeli su u bašti navedenog lokala. Stolovi su bili spojeni, ne sjeća se koliko stolova. Sjedjeli su mirno i razgovarali. Sjeća se da su došla dva policajca u uniformi koji su pitali "Momci šta radite, ima li kakvih problema?" Odgovorili su da nema pa su oni pošli. Posle odredjenog vremena došla je interventna jedinica, ne sjeća se broja policajaca. Razgovarali su sa njima i pitali "Momci šta radite", sjeća se da su razgvarali sa M.. Tu su se pozrdaravili i interventna je pošla. Nikakvih ekscesa sa njihove strane nije bilo, nijesu im ništa dobacivali. U jednom trenutku je ušao u unutrašnjjsot lolaka da promijeni muziku kada je čuo buku i lomnjavu. Izašao je i vidio M. koji je ležao na  podlozi bašte lokala, bio je u svjesnom stanju pa je pošao da ga podigne. U tom trenutku nije vidio da M. ima vidne povrede. Zatim je došao jedan policajac koji je prišao M. i rekao mu da čučne i legne, i stavio mu sredstva za vezivanje. Sjeća se da je M. govorio policajcu da ima zdravstvenih problema ali se policajac nije obazirao na to. Zatim su dva policajca M. poveli do automobila tzv. "M." i smjestili ga u "M.". Posle odredjenog vremena policija je pirvela i njih, prisutne i smjestila u isti automobil u koji su prethodno smjestili M.. Kada su ih stavili u "M." čuo je da policajci biju M. i da mu viču "Spusti glavu", kako ga biju i udaraju, dakle to nije vidio već je čuo. M. je bio u istom automobilu u kojem i oni samo što je bio razdvojen.  Čuo je da su policajci čitavim putem udarali M. sve dok su došli u PJ Podgorica. Kada su izašli iz vozila vidio je M. koji je bio crven u predjelu glave. Tom prilikom M. mu je pokazao da mu je polomljen zub, misli, odnosno siguran je, da je u donjoj vilici. Kada je podigao M. sa podloge u bašti lokala, M. je ležao dakle, u samoj blizini gdje su sjedjeli, a pored drugog lokala koji je u neposrednoj blizini prebačen preko žive ograde. Dakle, živa ograda razdvaja  ta dva lokala. Tokom druženja u lokalu ponašanje M.  je bilo normalno nikakvih ekscesa nije bilo, ništa nijesu vikali. U trenutku kada su policajci privodili M. isti nije pružao otpor. Na kraju je izjavio da je L.P. sjedio sa njima u tom lokalu, ali kada je vidio M. da leži nije obraćao pažnju na L.P.. Sa L.P. se zna iz kvarta ali se ne druže. </span>
</p>
<p>&nbsp;</p>
<p>
<span class="span1">Svjedok K. V. je u svom svjedočkom iskazu naveo da se  kritične večeri našao sa M.B., da su popili četiri čaše piva, pa ih je pozvao M. da dodju u lokal. U lokalu je malo sjedio i pošao. Sjedio je sa M., sa L.P.., R. V., V. i Lj.A.. Sa tim društovm sjedio je nekih pola sata u bašti lokala koji se nalazi pored lokala "K.". Nije prisustvoavao predmetnom dogadjaju tako da ne zana šta se dalje dešavalo. Dok su se družili ponašanje M. bilo je normalno. </span>
</p>
<p>&nbsp;</p>
<p>
<span class="span1">Svjedok M. M. je u svom svjedočkom iskazu naveo da je krtičnom prilikom bio u lokalu "B." sa društvom i to sa M.B., L.P., K. V., R. V. i Lj. A.. Sjedjeli su i pili jer je bila promocija rakije. Sjedjeli su u bašti lokala i bila su spojena dva stola. Sjeća se da je vlasnik lokala sjedio sa njima, da je bilo fino, da je bila dobra atmosfera i da je bio tu prijatelj vlasnika lokala. Nije primijetio kada je vlasnik lokala otišao, isti je ustao kao da telefonira. Sjeća se da su došla dva policajca pozornika u </span><span class="span1">policijskoj uniformi koji su im rekli da se smanji muzika i kada su vidjeli da nema nikakvih problema okrenuli su se i pošli. Zatim je došla interventna jedinica možda šest pripadnika, ne zna tačno, koji su istrčali iz policijskog vozila i pitao ga "gdje je vlasnik lokala , ko je", pa je ustao da pozove vlasnika ili konobaricu. Pošao je u unutrašnjsot lokala, gdje nije zatekao n gazdu ni konobaricu i kroz šalu rekao "Izgleda da sam ja vlasnik, nema nikoga do njih". Rekli su im " Dobro momci, odmarajte, smanjite malo muziku, pozdravljamo vas", nakon čega su pošli. Nakon nekih deset minuta, dok su sjedjeli, trčećim korakom su došli pripadnici Interventne jedinice dok su oni sjedjeli i on nije ustajao sa stolice. Policajci su bacali stolove, bili momke, vidio je da jedan poicajac udario pendrekom u predjelu ledja L.P. nekoliko puta. Sjeća se da su M.B. bacili na podlogu, udarali su ga pendrekom, vezali sredstvima za vezivanje. Tom prilikom je čuo M. da je vikao da je operisan, na šta su mu policajci govorili " Ćuti tu". Objasnio je da su njemu tada prišli i rekli mu da ustane, uzeli ga ispod ruke i uveli u lokal. Pitali su ga nešto u stilu "Dje su taoci". Na šta se nasmijao. Neko je pokucao na vrata od magacina, a iznutra se čuo glas "Zatvoreni smo ne možemo da izadjemo". Prišao je tim vratima i rekao "Otvorite", neko je otvorio vrata i vidio je jednog momka i dvije djevojke. Kada je pitao o čemu se radi, policajci su ga okrenuli i rekli mu "Da ne može da priča sa njima" i poveli ga u policijsko vozilo, nije bila marica možda je bio "G.". Doveli su ga u stanicu policije PJ P., gdje je vidio M. i L., koji j zavrnuo majcu i pokazao mu trag od udarca pendrekom, dok je M. bio odvojen od njega tako da ne zna da li je isti imao neke vidne povrede. Napomenuo je da je kamera vlasnika lokala radila 24 časa dnevno. Na pitanja zastupnika optužbe je izjavio da je u trenutku kada su drugi put došli pripadnici Interventne jedinice, i kada su došli do M. jedan niži policajac je uzeo sto i rekao " Ma šta je bre", bacio sto sa strane kada je njegovo društo ustalo iz straha. Kako je njegovo društvo ustajalo, tako su ih policajci bacali na podlogu i udarali, nekoga rukom, nekoga nogom, nekoga čizmom, nekoga pendrekom. Policajci su se ponašali prema M. kao prema kriminalcu. U trenutku kada su ga bacili na koljena nijesu ga udarali već su ga psovali i vezali. Kada su krenuli da idu, udarali su M. na način kako je to prethodno objasnio a kad su ga spustili na koljeno to je bilo u bašti lokala odnosno metar od stolice gdje je sjedio M..</span>
</p>
<p>&nbsp;</p>
<p>
<span class="span1">Svjedok V. N. je  u svom svjedočkom iskazu naveo da je kritične noći obavljao posao u interventnoj jedinici PJ Podgorica. Negdje u kasnim večernjim satima dobili su informaciju od dežurne službe da je došlo do upotrebe vatrenog oružja i narušavanja javnog reda i mira u objektu "B." koji se nalazi u ul. M.B.. Sa kolegama Š.D., S.M. i S.D. je pošao na lice mjesta. Dolaskom na lice mjesta, ispred lokala su zatekli veću grupu momaka a izmedju ostalih, nakon što ih je pogledao su bili prisutni i okrivljeni M. i L.. Oni su u trenutku njihovog dolaska sjedjeli u bašti lokala. Misli da nijesi sjedjeli za istim stolom ali nije siguran. Pojasnio je da je mali razmak izmedju stolova, da se radi o kafanici. Tom prilikom je pitao ko je vlasnik objekta pa  se javilo lice koje se predstavilo kao M. M.. Nije znao kako se zove ali ga je od ranije poznavao. Rekao mu je da su dobili obaviještenje da je u lokalu narušen javni red i mir i da su gradjani javili da je upotrebljeno vatreno oružje na šta je on odgovorio da to nije tačno. Obzirom da je bila glasna muzika i da je već bila ponoć, rekao je vlasniku da mora ugasiti muziku i obratio se licima  za stolom, izmedju ostalih okrivljenima kojima je rekao da je kasno i da moraju napustiti objekat jer je već prošla ponoć. Iz te grupe, ne zna ko tačno, je rekao "Ajde pušti tamo, ne znam što ste dolazili". Ponovo se obratio M. i rekao "Evo kaži sam koliko treba tebi i tvom društvu da popijete piće i da se razidjete, ali prije toga morate ugasiti muziku". M. mu je rekao da nema problema, nakon čega je zajedno sa kolegama počeo da se udaljava i onda su čuli da je neko od tih momaka skandirao "S. do T.". Kada su prišli službenom vozilu M. je sišao sa terase koja je inače uzdignuta 10 cm od zemlje, ne zna baš da li je sišao ili je stajao na terasi, raširio se prema njihovom vozilu i sa obje ruke pokazao tri prsta prema njima i skandirao "S., S.". Nakon toga je zajedno sa kolegama otišao sa lica mjesta. Nakon 20-ak minuta su ponovo od dežurne službe dobili obaviještenje da su radnici objekata "B." nasilno zatvoreni u nekoj od kancelarija objekta. Nakon toga su njih četvorica ponovo došli na lice mjesta gdje su ispred lokala zatekli veći broj lica, među kojima i okrivljene koji </span><span class="span1">su sjedjeli u bašti lokala i konzumirali piće. Njegove kolege su se popele na malu terasu dok je on prišao vlasniku lokala M. i pitao ga da li ima neko od radnika da je nasilno zatvoren u "B.", i da li je siguran da je to njegov objekat. Isto to pitanje je jedan od njegovih kolega postavio grupi momaka koji su sjedjeli u bašti lokala. Nakon toga jedno od tih lica  koga je na pretresu prepoznao kao M.B. je ustao od stola, gurnuo sto sa objema rukama u pravcu njegovih kolega Š. i S.. Pojasnio je da je taj sto pao u predjelu nogu kolega Š. i S., nakon čega je veliki broj čaša i flaša poletjelo u njegovom pravcu i u pravcu njegovih kolega. Nakon toga okrivljeni M. je pokušao da se udalji sa lica mjesta u čemu ga je spriječio Š.. Nije vidio, odnosno ne zna da li je okrivljeni L. gadjao S., ali je veći broj čaša i flaša od tih lica koji su sjedjeli za stolom doletjelo u njihovom pravcu. Kolegi Š. je pomogao da liši slobode M. putem poluge, s tim da ne zna ko je lišio slobode L.. Na kraju je izjavio da niti on niti njegove kolege kritičnom prilikom nijesu udarali M. ni L. niti su ih vrijedjali.</span>
</p>
<p>
<span class="span1"> </span>
</p>
<p>
<span class="span1">Vještak medicinske struke dr B. B. je u svom nalazu i mišljenju naveo da je okrivljeni M.B., star 27 godina, pregledan dana 27.04.2013.godine, od strane više ljekara specijalista KCCG, te ljekara Hitne medicinske pomoći u P., a zbog povreda glave, grudnog koša i desne noge, kojom prilikom su ljekari kod istog konstatovali sledeće povrede i to: povreda glave u vidu nagnječenja kože kosmatog predjela glave u predjelu tjemenog djela natale djelovanjem zamahnute tupo tvrde sile ravne površine slabog inteziteta djelovanja koja je djelovala na glavu povrijedjnog u jednom navratu odozgo, dovodeći do nagnječine kože, dok su druge strukture glave ostale nepovrijedjene. Ova povreda mogla je nastati djelovanjem zamahnute, stisnute pesnice ili otvorene šake i predstavljaju laku tjelesnu povredu. Nagnječenje ličnog dijela glave, a u predjelu lijeve jagodične regije nastala je na sličan način tj. djelovanjem zamahnute tupotvrde sile ravne površine  slabog inteziteta djelovanja koja je djelovala na glavu povrijedjenog u jednom navratu od naprijed i više sa lijeve strane dovodeći do nagnječenja  kože dok su druge strukture ovog dijela glave ostale nepovrijedjene. Ova povreda je nastala djelovanjem zamahbute, stisnute ili otvorene  šake i predstavlja laku tjelesnu povredu. Povreda prednje strane vratnog dijela tijela a u vidu ogrebotine kože natala je povlačenjem čvrstim zašiljenim predmetom plitkog profila po koži ovog dijela vrata u jednom navratu osim oštećenja površinskog dijela kože, dublje strukture vrata ostale su nepovrijeđene. Ova je povreda mogla je nastati povlačenjem noktom prsta  šake po koži pomenutog dijela vrata a prilikom guranja, hvatanja i slično i predstavlja laku tjelesnu povredu. Povreda desne polovine grudnog koša a u vidu nagnječine kože i mekog potkožnog dijela ove strane grudnog koša nastala je djelovanjem zamahnute tupotvrde sile veće i ravne površine slabim intezitetom djelovanja u jednom navratu a u momentu kad je povrijedjeni desnom stranom tijela ili tačnije desnom stranom grudnog koša bio okrenut ka toj sili. Osim nagnječenja kože i mekog potkožnog tkiva druge strukture grudnog koša ostale su nepovrijedjene. Ova je povreda mogla nastati djelovanjem zamahnute stisnute ili otvorene šake, zamahnute noge i slično i predstavlja laku tjelesnu povredu. Nagnječenja sa oguljotinom kože unutrašnje strane donje trećine potkoljenice desne noge a u predjelu unutrašnjeg članka skočnog zgloba natala je djelovanjem zamahnute tupotvrde sile ravne površine slabijeg i tangencionalnog djelovanja na predio unutrašnjeg članka desnog skočnog zgloba dovodeći do oštećenja površinskog sloja kože, dok su druge strukture skočnog zgloba i potkoljenice desne noge ostale nepovriđene. Ovo je povreda nastala djelovanjem zamahnute noge a ne može se isključiti mogućnost nastanka ove povrede djelovanjem kakve druge sile sličnih karakteristika. Ova povreda predstavlja laku tjelesnu povredu. Sve povrede nastale su za kratko vrijeme jedna za drugom i predstavljaju i pojedinačno i svom zbiru laku tjelesnu povredu.</span>
</p>
<p>
<span class="span1"> </span>
</p>
<p>
<span class="span1">Ovako dati nalaz i mišljenje vještaka medicinske struke dr B. B., sud je u potpunosti prihvatio kao stručan, jasan i zasnovan na pravilima struke.</span>
</p>
<p>&nbsp;</p>
<p>
<span class="span1">Na osnovu naprijed izloženog sud je na nesumnjiv način utvrdio da su okrivljeni u noći 27. aprila 2013. godine, oko 00,00 časova, u ul. M.B., u bašti ugostiteljskog objekta „B.“, svjesni svog djela </span><span class="span1">čije su izvršenje htjeli, iako su znali da je njihovo djelo zabranjeno, napali službena lica u vršenju poslova javne bezbjednosti S.D., Š.D. i S.M. - ovlašćene policijske službenike Uprave policije PJ P. Ekspozitura za JRM na način što je okrivljeni M.B., u trenutku kada su oštećeni došli u baštu lokala „B.“ po prethodnom pozivu zbog narušavanja javnog reda i mira, ustao  i sa obje ruke u pravcu oštećenih S.  M. i Š.D. gurnuo i prevrnuo metalni okrugli sto na kojem se nalazilo više pivskih flaša i čaša, koji sto je pao na noge oštećenih, nanoseći im tom prilikom lake tjelesne povrede, i to Š.D. u vidu oguljotina na prednjoj strani lijeve potkoljenice u donjoj trećini, a S.M. u vidu rane sjekotine na prednjoj strani lijeve potkoljnice u donjoj trećini, dok je okrivljeni L.P. koji je bio za susjednim stolom, u trenutku kada je okrivljeni M.B. gurnuo i prevrnuo sto, uzeo pivsku flašu i gadjao u pravcu oštećenog S.D., koji se izmakao u stranu i izbjegao udarac, dok je flaša proletjela pored njega i razbila se o zid, nakon čega su okrivljeni lišeni slobode, čime su se u radnjama okrivljenog M.B. stekli svi bitni objektivni i subjektivni elementi  bića krivičnog djela napad na službeno lice u vršenju službene dužnosti iz čl. 376 st. 3 u vezi st. 1 i 2 Krivičnog zakonika Crne Gore, a u radnjama okrivljenog L.P. svi bitni objektivni i subjektivni elementi bića krivičnog djela napad na službeno lice u vršenju službene dužnosti iz čl. 376 st. 3 u vezi st. 1 Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Naprijed utvrđeno činjenično stanje potvrđeno je provedenim dokazima na glavnom pretresu, prije svega iskazima svjedoka oštećenih Š.D., S.D. i S.M. koji su u svojim svjedočkim iskazima kako u predhodnom postupku tako i na glavnom pretresu, na međusobno saglasan način svjedočili o svim činjenicama relevantnim za postojanje predmetnog krivičnog djela, čijim iskazima je sud poklonio punu vjeru i u koje nije imao razloga da sumnja, a koji su objasnili sudu i to oštećeni Š., da je predmetnom prilikom bio u sastavu patrole interventnog voda PJ Podgorica sa kolegama V., S. i S. kada su oko ponoći od dežurne službe obaviješteni da je došlo do narušavanja javnog reda i mira tučom i potezanjem oružja u lokalu ,,B.,, gdje su kako je kazao u bašti zatekli 10 momaka u alkoholisanom stanju, ali kako nijesu utvrdili da je bilo narušavanja javnog reda i mira krenuli su prema  gradu, da bi tada  ponovo dobili poziv od dežurne službe da su u istom lokalu zaključane dvije radnice i gazda lokala zbog čega su se vratili nazad. Ušli su u lokal gdje su zateki iste momke kako piju alkohol u kom trenutku je momak kratko podšišane kose u crvenoj dukserici nervozno prokomentarisao kako se od njih ne može popiti piće, Pitali su ih ima li zaključanih  osoba u unutrašnjsoti objekta, u kojem momentu su on i kolega S. stajali jedan pored drugoga, s tim što je S. bio sa njegove desne strane, da bi čim je uslijedilo njihovo pitanje za zaključane osobe, isti momak munjevito ustao od stola i bez ikakve priče objema rukama podigao metalni okrugli sto za kojim je sjedio i obalio ga na njega i kolegu S., na kojem je bilo više pivskih i flaša od rakije a momak koji je gurnuo sto na njih je bio u jako pijanom stanju, što je bilo očigledno,dok je oštećeni S. potvrdio  da su on i Š. stajali malo ispred dvojice kolega, udaljeni najviše pola metra od jednog stola, u kom trenutku je momak koji je sjedio za stolom, na pola metra ispred njega i Š.ustao, bio u vidno alkoholisanom stanju i sa obje ruke oborio metalni okrugli sto za kojim je prethodno sjedio, da je na stolu bilo više pivskih flaša i misli flaša od rakije kao i nekoliko čaša za pivo i rakiju. Taj sto je prilično težak i jednim svojim dijelom ga je pogodio u lijevu potkoljenicu a zakačio je i njegovog kolegu Š. koji je stajao sa njegove lijeve strane, te da se u trenutku kada su ga Š. i V. savladali predstavio kao M.B.. Oštećeni S.D. je potvrdio da su momke koji su bili u bašti potpuno normalno pitali da li je neko zaključan u lokalu i ako jeste da im pokažu u kojim prostorijama, da su njih četvorica kako je objasnio stajali ispred jednog metalnog okruglog stola, s tim što su Š. i S. bili malo ispred njega, da bi čim su postavili pitanje vezano za to, ima li ko zaključan u objektu, momak koji je sjedio za metalnim okruglim stolom odmah ustao i objema rukama prevrnuo sto zajedno sa nekoliko pivskih flaša na njemu i čašama u pravcu S. i Š.,a drugi momak koji je sjedio za stolom u ćošku, gledano sa njegove lijeve strane je ustao od stola, uzeo pivsku flašu koja je bila na njegovom stolu i njome gadjao u pravcu njega i kolega, strarosti 19-20 godina, povisok, mršav, obučen u majci kratkih rukava, farmericama ili nekim bermudama i obuven u patikama. Flaša je poletjela u njegovom pravcu pa se mahinalno sklonio i ista se razbila </span><span class="span1">pored vrata od lokala iza njega, preciznije o zid, te da su njihov identitet utvrdili nakon lišenja slobode kada je jedan od njih rekao da se zove B.M., to je krupniji momak u crvenoj trenerci, a drugi B. L., radi se o mladjem visočijem momku. Kazivanje svjedoka oštećenih potvrđeno je iskazom svjedoka V. N. koji je potvrdio da su nakon ponovnog dolaska na lice mjesta ispred lokala zatekli veći broj lica, među kojima i okrivljene koji su sjedjeli u bašti lokala i konzumirali piće, da su se njegove kolege popele na malu terasu dok je on prišao vlasniku lokala M. i pitao ga da li ima neko od radnika da je nasilno zatvoren u "B.", i da li je siguran da je to njegov objekat, da je isto to pitanje jedan od njegovih kolega postavio grupi momaka koji su sjedjeli u bašti lokala,nakon čega je jedno od tih lica  koga je na pretresu prepoznao kao M.B. ustao od stola, gurnuo sto sa objema rukama u pravcu njegovih kolega Š. i S.. Pojasnio je da je taj sto pao u predjelu nogu kolega Š. i S., nakon čega je veliki broj čaša i flaša poletjelo u njegovom pravcu i u pravcu njegovih kolega.</span>
</p>
<p>&nbsp;</p>
<p>
<span class="span1">Dakle oštećeni su u konkretnom slučaju kao službena lica u vršenju poslova javne bezbjednosti S.D., Š.D. i S.M. - ovlašćeni policijski službenici Uprave policije PJ Podgorica Ekspozitura za JRM, napadnuti od strane okrivljenih na način što je okrivljeni M. ustao  i sa obje ruke u pravcu oštećenih S.  M.i Š.D. gurnuo i prevrnuo metalni okrugli sto na kojem se nalazilo više pivskih flaša i čaša, koji sto je pao na noge oštećenih,a okrivljeni L. uzeo pivsku flašu i gadjao u pravcu oštećenog S.D., koji se izmakao u stranu i izbjegao udarac, dok je flaša proletjela pored njega i razbila se o zid. Da je ponašanje okrivljenog M.B. predmetnom prilikom, dovelo do povređivanja oštećenih Š.D. i S.M. potvrđeno je nalazom i mišljenjem vještaka medicinske struke dr. D. Č. koja je objasnila da  je oštećeni Š.D. zadobio povredu i to: oguljotinu na prednjoj strani lijeve potkoljenice u donjoj trećini veličine oko 1 cm koja se u vrijeme nanošenja kvalifikuje kao laka tjelesna povreda a nastala je jednokratnim djelovanjem tupine mehaničkog orudja gdje spada i šaka stisnuta u pesnicu i obuveno stopalo i druga tupa sredstva kao na primer "prevrnuti metalni sto", a oštećeni S.M. povredu rana sjekotina na prednjoj strani lijeve potkoljenice u donjoj trećini veličine oko 2 cm koja se  vrijeme nanošenja kvalifikuje kao laka tjelesna povreda a nastala je jednokratnim djelovanjem sječiva mehaničkog orudja, gdje spada sječivo noža, polomljeno staklo i slično. </span>
</p>
<p>&nbsp;</p>
<p>
<span class="span1">Sud je cijenio navode odbrana okrivljenih M.B. da nije tačno da je na bilo koga od oštećenih bacao stolice i stolove, niti povrijedio nekog od njih, da bukvalno nije nikog od njih mrko pogledao, niti je za to imao vremena, da je predmetnom prilikom od oštećenog Š. zadobio više udaraca i uvreda, da su ga policajci svezali i ubacili u policijsko vozilo i to gdje oni sjede i čim su se otvorila klizna vrata Š. ga je sa vrata udario otvorenom šakom u predjelu lica, kada je zadobio udarce i od drugih policajaca, što je trajalo za vrijeme čitave vožnje od lokala pa do CB Podgorica, te da je od drugih policajaca dobijao udarce, podbadanje, laktom, pendrecima i okrivljenog L. da nikoga od policajaca nije gadjao flašom jer kritičnom prilikom ni na jednom od stolova u bašti nije bila ni jedna flaša, a posebno ne za njegovim stolom, kao i to da je dok je padao prema zemlji osjetio dva tupa udarca vjerovatno vrhom pendreka u predjelu prsta i da ga je jedan od oštećenih jedanput udario pendrekom u predjelu leđa pa je našao da je ovakva odbrana okrivljenih sračunata na izbjegavanje i eventualno umanjenje krivice a ovo prije svega imajući u vidu da su iste opovrgnute svim provedenim dokazima na glavnom pretresu, prije svega iskazom svjedoka oštećenog Š. D. koji je potvrdio da osim primjene poluge i vezivanja  nad momkom koji je oborio sto na njih, a za kojeg su utvrdili da se zove B. M., kao i u odnosu na L., nikakva druga sila nije korišćena, tako da apsolutno isključuje bilo kakvu mogućnost da su ih on i kolege prije i nakon lišenja slobode fizički zlostavljali i udarali i da je fizički kontakt sa okrivljenim M.B. prestao onog momenta kada su mu stavili sredstva za vezivanje, dok je svjedok oštećeni S.M. potvrdio da su kritičnom prilikom primijenili fizičku snagu da bi okrivljene lišili slobode i to hvatanje za ruku sistem poluge, da  ih nije udarao niti je vidio da je to uradio bilo ko od njegovih kolega, sa kojih razloga je odbrane okrivljenih u tom dijelu odbacio kao neosnovane.</span>
</p>
<p>&nbsp;</p>
<p>
<span class="span1">Sud je cijenio kazivanje svjedoka Lj. A. i M. M. koji su u svojim svjedočkim iskazima naveli i to Lj. da je čuo da policajci biju M. i da mu viču "Spusti glavu", kako ga biju i udaraju, dakle to nije vidio već je čuo, jer je  M. bio u istom automobilu u kojem i on samo što je bio razdvojen, da je  čuo da su policajci čitavim putem udarali M. sve dok su došli u PJ Podgorica, da je vidio M. koji je bio crven u predjelu glave i da mu je pokazao da mu je polomljen zub, a svjedok M. M. da su policajci bacali stolove, bili momke, da je vidio da je jedan poicajac udario pendrekom u predjelu ledja L.P. nekoliko puta, da se sjeća da su M.B. bacili na podlogu, udarali su ga pendrekom, pa je našao da je kazivanje ovih svjedoka bez uticaja na drugačiju odluku suda u ovoj krivično pravnoj stvari ovo obzirom na naprijed utvrđeno a posebno cijeneći činjenicu da je okrivljeni M. potvrdio da  kada je sjeo u kombi pozadi, na klupi, bio je sam, nikog nije bilo, sa kojih razloga je kazivanje ovih svjedoka sud cijenio kao pokušaj istih da pomognu okrivljenima. Konačno radi se o prijateljima okrivljenog koji su predmetnom prilikom bili zajedno. </span>
</p>
<p>&nbsp;</p>
<p>
<span class="span1">Cijeneći subjektivni odnos okrivljenih prema izvršenim krivičnim djelima sud je utvrdio da su okrivljeni bili svjesni krivičnih djela i da su htjeli njihova izvršenja pa su postupali sa direktnim umišljajem kao oblikom vinosti, koji oblik vinosti je sud utvrdio na osnovu dokaza provedenih na glavnom pretresu kojima je poklonio vjeru a koji su naprijed analizirani.</span>
</p>
<p>&nbsp;</p>
<p>
<span class="span1">Prilikom ovakvog odlučivanja sud je imao u vidu činjenicu da je sposobnost shvatanja značaja djela kao i mogućnost upravljanja svojim postupcima kod okrivljenog M. B. u vrijeme izvršenja krivičnog djela  bila smanjena ali ne bitno, a u kojem slučaju shodno Krivičnom zakoniku Crne Gore ista ne isključuje krivicu okrivljenog i može imati samo karakter olakšavajuće okolnosti kod odmjeravanja kazne prilikom stepenovanja krivice.</span>
</p>
<p>&nbsp;</p>
<p>
<span class="span1">Prilikom odlučivanja o krivičnoj sankciji, sud je u smislu čl. 42 Krivičnog zakonika Crne Gore cijenio sve okolnosti koje utiču da kazna bude manja ili veća, pa je od olakšavajućih okolnosti na strani okrivljenog M.B. cijenio, okolnost da je student, raniju neosuđivanost, a što je sud utvrdio iz izvoda iz kaznene evidencije na ime okrivljenog od 08.07.2013. godine, dok je na strani okrivljenog L.P. cijenio mladost u vrijeme izvršenja krivičnog djela, koji je u vrijeme izvršenja krivičnog djela imao navršenih 19 godina života, ranije dobro ponašanje i s tim u vezi raniju neosudjivanost a što je sud utvrdio iz izvoda iz kaznene evidencije na ime okrivljenog od 27. 06. 2013. godine, pa je u odsustvu otežavajućih okolnosti okrivljenima shodno čl. 53 i 54 Krivičnog zakonika Crne Gore, izrekao uslovnu osudu, kao u izreci presude, nalazeći da će se i sa prijetnjom izvršenja kazni zatvora u trajanju od po 6 (šest) mjeseci i vremenom provjeravanja u periodu od 2 (dvije) godine, na okrivljene u dovoljnoj mjeri uticati da ubuduće ne vrše krivična djela, čime će se sa uspjehom ostvariti svrha uslovne osude iz čl. 52 st. 2 Krivičnog zakonika Crne Gore, u okviru opšte svrhe izricanja krivičnih sankcija u smislu čl. 4 st. 2 Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Na osnovu čl. 51 st. 1 Krivičnog zakonika Crne Gore, sud će okrivljenima, u slučaju opoziva uslovne osude </span><span class="span1">u kazne zatvora uračunati vrijeme provedeno na zadržavanju pred UP PJ Podgorica i to okrivljenom M.B. od 27. 04. 2013. godine od 00,00 časova,  do 27. 04. 2013. godine do 12,05 časova, a okrivljenom L.P. od 27. 04. 2013.godine od 00,00 časova do 27.04.2013.godine do 13,05 časova.</span>
</p>
<p>&nbsp;</p>
<p>
<span class="span1">Na osnovu čl.229 st.1 Zakonika o krivičnom postupku sud je obavezao okrivljene da na ime troškova krivičnog postupka solidarno uplate ovom sudu novčani iznos od 236,50 eura, koji iznos se odnosi na troškova vještačenja po vještaku medicinske struke dr Č.D. u iznosu od 71,50 eura, vještaku medicisnke struke dr G. Ž. u iznosu od 82,50 eura i vještaku medicinske struke dr B. B. u iznosu od 82,50  kao i na plaćanje  sudskog paušala u iznosu od po 30,00 eura, koji iznos je </span><span class="span1">odmjeren shodno dužini trajanja postupka složenosti predmeta i imovinskim prilikama okrivljenih, koje su dužni platiti u roku od 15 dana po pravosnažnosti presude.</span>
</p>
<p>&nbsp;</p>
<p>
<span class="span1">Na osnovu čl. 374 Zakonika o krivičnom postupku odlučeno je kao u izreci presude.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">OSNOVNI SUD U PODGORICI</span>
</p>
<p style="text-align:center;">
<span class="span1">Dana 15. 01. 2016. godine</span>
</p>
<p>&nbsp;</p>
<p style="text-align:center;">
<span class="span1"></span><span class="span1"></span><span class="span1">                                SUDIJA</span>
</p>
<p>
<span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">Đuković Goran s.r.</span>
</p>
<p>&nbsp;</p>
<p>
<span class="span1">PRAVNA POUKA:</span>
</p>
<p>
<span class="span1">Protiv ove presude može se izjaviti žalba u roku</span>
</p>
<p>
<span class="span1">od 8 dana od dana prijema pismenog otpravka,</span>
</p>
<p>
<span class="span1">Višem sudu u Podgorici a preko ovog suda.</span>
</p>
<p>&nbsp;</p>
<p>
<span class="span1">Z.T.O. Maraš Ana</span>
</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.p1{margin-left:-0.15763889in;margin-right:-0.15763889in;text-align:start;hyphenate:auto;font-family:Arial;font-size:14pt;}
.p2{margin-left:-0.15763889in;margin-right:-0.15763889in;text-align:end;hyphenate:auto;font-family:Arial;font-size:14pt;}
.p3{text-align:center;hyphenate:auto;font-family:Calibri;font-size:11pt;}
.p4{margin-left:-0.15763889in;margin-right:-0.15763889in;text-align:center;hyphenate:auto;font-family:Arial;font-size:14pt;}
.p5{margin-left:-0.15763889in;margin-right:-0.15763889in;text-align:justify;hyphenate:auto;font-family:Arial;font-size:14pt;}
.p6{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
</style>
<meta content="dragisa.baletic" name="author">
</head>
<body class="b1 b2">
<p class="p1"></p>
<p class="p2">
<span>K.br. 114/13</span>
</p>
<p class="p3">
<!--Image link to '0.png' can be here-->
</p>
<p class="p1"></p>
<p class="p4">
<span>U IME CRNE GORE</span>
</p>
<p class="p4"></p>
<p class="p5">
<span>OSNOVNI SUD U PODGORICI</span><span class="s1">,</span><span> po sudiji Đuković Goranu, uz učešće namještenika suda Maraš Ane kao zapisničara, u krivičnom predmetu okrivljenog J. B., zbog krivičnog djela kradja iz čl. 239. st. 1 Krivičnog zakonika, po optužnom predlogu ODT Podgorica Kt.br.1298/10, od 04.02.2013. godine, nakon glavnog, javnog pretresa održanog dana 16.07.2013. godine u prisustvu zastupnika optužbe I. D. - savjetnika ODT Podgorica, okrivljenog J. B. i oštećenog M. V. izrekao je i dana 17.07.2013. godine  javno objavio </span>
</p>
<p class="p5"></p>
<p class="p4">
<span>PRESUDU</span>
</p>
<p class="p5">
<span>Okrivljeni: </span>
</p>
<p class="p5"></p>
<p class="p5">
<span>J. B.</span><span class="s1">, </span><span>od oca R. i majke L., rodjene P., rodjen .... godine u P., sa prebivalištem u P., Ulica F. br. ..., državljanin Crne Gore, radnik, pismen, lošeg imovnog stanja, osuđivan presudom Osnovnog suda u Podgorici K.br.315/12 od 09.11.2012. godine zbog krivičnog djela iz čl.239 st.1 Krivičnog zakonika, tri mjeseca zatvora uslovno na dvije godine, presudom Osnovnog suda u Kotoru K.br.23/12 od 14.09.2012. godine zbog krivičnog djela iz čl.244 st.1 KZ CG i krivičnog djela iz čl.239 st.1 KZ CG, na kaznu zatvora u trajanju od 40 dana </span>
</p>
<p class="p5"></p>
<p class="p4">
<span>KRIV JE</span>
</p>
<p class="p5">
<span>Zato što je:</span>
</p>
<p class="p5"></p>
<p class="p5">
<span>Dana 18.septembra 2010. godine u P., u mjestu B., Opština P., tuđu pokretnu stvar oduzeo drugom u namjeri da njenim prisvajanjem sebi pribavi protivpravnu imovinsku korist na način što je zajedno sa M. B. i R. D., kojima je saopštio da je sa vlasnikom vozila, oštećenim V. M. postigao dogovor o otkupu istih, došao ispred porodične kuće oštećenog, kojom prilikom je oduzeo i prisvojio dva havarisana vozila marke „V.“ vlasništvo oštećenog V. M., ukupne vrijednosti 523,80€, na način što ih je utovario na prikolicu putničkog vozila, vlasništvo M. B. i odvezao na otpad na K., gdje ih je prodao T. F. za isnos od 200,00 €, pri čemu je bio svjestan svog djela čije izvršenje je htio i znao da je njegovo djelo zabranjeno.</span>
</p>
<p class="p5"></p>
<p class="p5">
<span>-čime je izvršio krivično djelo krađe iz čl.239 st.1 Krivičnog zakonika Crne Gore. </span>
</p>
<p class="p5"></p>
<p class="p5">
<span>Pa ga sud primjenom citiranih zakonskih propisa iz čl 3, 4, 5, 13, 15, 32, 36, 42 Krivičnog zakoniaka i čl. 226, 229, 239 i 374. Zakonika o krivičnom postupku,</span>
</p>
<p class="p5"></p>
<p class="p4">
<span>O S U Đ U J E</span>
</p>
<p class="p4"></p>
<p class="p5">
<span>Na kaznu zatvora u trajanju od 3 (tri) mjeseca.</span>
</p>
<p class="p5"></p>
<p class="p5">
<span>Usvaja se imovinsko pravni zahtjev oštećenog M. V., pa se obavezuje okrivljeni da oštećenom na ime naknade štete uplati novčani iznos od 523,80 €, u roku od dva mjeseca po pravosnažnosti presude.</span>
</p>
<p class="p5"></p>
<p class="p5">
<span>Obavezuje se okrivljeni da ovom sudu na ime troškova postupka uplati novčani iznos od  99,00 €, kao i 30,00 € na ime paušala, u roku od 15 dana po pravosnašnosti presude, pod prijetnjom prinudnog izvršenja.</span>
</p>
<p class="p4"></p>
<p class="p4">
<span>O b r a z l o ž e n j e</span>
</p>
<p class="p4"></p>
<p class="p5">
<span>Optužnim predlogom ODT Podgorica Kt.br. 1298/10 od 04.02.2013. godine, okrivljenom J. B. stavljeno je na teret izvršenje krivičnog djela krađa iz čl. 239. st. 1 Krivičnog zakonika. </span>
</p>
<p class="p5"></p>
<p class="p5">
<span>Zastupnik optužbe je u završnoj riječi u cjelosti ostao pri podnijetom i na glavnom pretresu izmijenjenom optužnom predlogu i predložio sudu da okrivljenog  oglasi krivim i osudi po zakonu u granicama koje zakon propisuje za to krivično djelo. </span>
</p>
<p class="p5"></p>
<p class="p5">
<span>Iznoseći svoju odbranu na glavnom pretresu okrivljeni J. B. u bitnom navodi, da je nekoliko dana prije kritičnog događaja sa komšijom R. D. tražio stari otpad u mjestu B.. Dalje navodi da su došli do jedne kuće gdje je vidio dva automobila tipa „V.“ - karavan u havarisanom stanju i da su u dvorištu zatekli jednog čovjeka, koji je kazao da su ta vozila vlasništvo M. V., a rekao im je i gdje M. živi. Ističe da je R. D. istog dana pošao u „lepu katu“ kako bi pronašao M. V. sa kojim se dogovorio da im on proda oba vozila za novčani iznos od 120,00 €. Nadalje, kazao je R. da će predmetna vozila potjerati na otpad da ih prodaju, pa će onda platiti M. V.. Dana 18.09.2010.godine došao je kombijem i auto – šlepom na lice mjesta sa M. B. i njegovim bratom M. K., a tu se nalazio i komšija M. V.. Nadalje je istakao da su natovarili navedene automobile na auto-šlep i povezli ih na otpad. Predmetne automobile prodao je T. S. za iznos od 200,00 €, pri čemu je jedan dio novca platio M. B. za šlepovanje, dok su on i R. za preostali iznos novca kupili neku robu u namjeri da se bave trgovinom, ali su tu izgubili novac.</span>
</p>
<p class="p2"></p>
<p class="p5">
<span> U prethodnom postupku, okrivljeni se izjasnio kao na glavnom pretresu s tim što je naveo da su kritičnog dana zatekli kući oštećenog M. V. i pitali ga da li hoće da im proda predmetna vozila na šta je on pristao i kazao im da mu daju novac kad ih prodaju, te da su se dogovorili da cijena po jednom autu bude 80,00 €. Takođe je naveo, da je dana 18.09.2010.godine sa R. D. i M. B. došao do kuće M. V., ali ga tamo nijesu zatekli, pa im je njegov komšija dao njegov broj telefona i oni su ga odmah pozvali. Dalje je naveo da mu je M. V. putem telefona rekao da slobodno odvezu vozila i da mu donesu novac pošto prodaju vozila. Istakao je da je M. V. vjerovatno bio izrevoltiran, jer mu nijesu dali novac odmah.</span>
</p>
<p class="p5"></p>
<p class="p5">
<span>Upitan da pojasni razlike u kazivanju na glavnom pretresu i u prethodnom postupku, izjavio je da ne može pojasniti razlike u kazivanju. </span>
</p>
<p class="p5"></p>
<p class="p5">
<span>Sud je u cilju utvrđivanja potpunog i pravilnog činjeničnog stanja, u dokaznom postupku proveo sljedeće dokaze: saslušao svjedoka oštećenog M. V., na saglasan predlog stranaka pročitao iskaze svjedoka P. M. sa zapisnika u prethodnom postupku Ki.br.1148/10 od 18.12.2012.godine, M. B. sa zapisnika u prethodnom postupku Kri.br.1148/10 od 07.12.2010.godine, T. S. sa zapisnika u prethodnom postupku Kri.br. 10 /1148 od 07.12.2010.godine i R. D. sa zapisnika u prethodnom postupku Kri.br. 10/1148 od 15.03.2011. godine, pročitao potvrdu UP PJ Podgorica Ku.br.846/2010 od 21.09.2010.godine o privremeno oduzetim predmetima, pročitao potvrdu UP PJ Podgorica o vraćenim predmetima Ku.br.846/2010 od 22.09.2010.godine, pročitao nalaz i mišljenje sudskog vještaka komercijalne struke Đ. D. od 15.12.2011.godine, izvršio uvid u fotoelaborat UP PJ Podgorica broj 17-28-244-1911/2346 od 20.09.2010.godine, pročitao izvod iz KE za okrivljenog izdat od UP PJ Podgorica broj 29-245/13-2550/2-460 od 14.02.2013.godine</span>
</p>
<p class="p5"></p>
<p class="p5">
<span>Nakon ocjene navoda optužbe, odbrane okrivljenog, provedenih dokaza, kako pojedinačno, tako i u međusobnoj povezanosti, sud je nesumnjivo utvrdio da je okrivljeni izvršio krivično djelo, koje mu se optužnim aktom stavlja na teret, na način, mjesto i vrijeme, kako je opisano izrekom ove presude, iz kojih razloga je sud okrivljenog oglasio krivim i osudio na kaznu zatvora kao u izreci presude, a sve iz sljedećih razloga:</span>
</p>
<p class="p5"></p>
<p class="p5">
<span>Svjedok oštećeni M. V. u svom svjedočkom iskazu na glavnom pretresu navodi da okrivljenog J. B. ne poznaje od ranije, kao ni R. D., te da im nije prodao predmetne automobile, već da su mu oni protivpravno oduzeti. Istakao je da su mu otuđeni automobili vraćeni, ali da su bili potpuno uništeni i spremni za reciklažu.</span>
</p>
<p class="p5"></p>
<p class="p5">
<span>U prethodnom postupku svjedok oštećeni M. V. izjavio je kao na glavnom pretresu, s tim što je naveo da vozilo žute boje nije bilo u voznom stanju, ali je u njemu držao alate i još neki materijal, a da je drugo vozilo braon boje bilo u boljem stanju i da je njega imao namjeru da osposobi za vožnju, kao i da su oba vozila bila zaključana.</span>
</p>
<p class="p5"></p>
<p class="p5">
<span>Oštećeni se pridružio krivičnom gonjenju i postavio je imovinsko pravni zahtjev u skladu sa nalazom i mišljenjem vještaka finansijske struke. </span>
</p>
<p class="p5"></p>
<p class="p5">
<span>Svjedok P. M. je u svom iskazu u  prethodnom postupku Ki.br.1148/10 od 18.12.2012.godine u bitnom naveo, da je M. V. njegov prvi komšija i da je isti u svom dvorištu držao dva rashodovana vozila marke „V.“, koja nijesu bila u voznom stanju i služila su kao ostava i kao kokošarnik. Dalje je naveo da su se u avgustu mjesecu 2010. godine dva nepoznata lica kod njega raspitivala o predmetnim vozilima i kazala da imaju namjeru da otkupe ista, pa da im je on saopštio da su vozila vlasništvo M. V. i  dao im njegovu adresu. Nakon izvjesnog vremena istog dana, navedena lica su ponovo došla i saopštila da M. V. nijesu zatekli u stanu u Podgorici, ali da su se dogovorili sa njegovom suprugom da odvezu predmetna vozila. Pojasnio je da je tom prilikom sa ova dva nepoznata lica došlo i treće lice romske nacionalnosti sa nekim kombijem barskih registracija. Ova lica su utovarila vozila u predmetni kombi, čiju registarsku oznaku je zapisao i kasnije dao M. V., kada mu je ovaj kazao da su njemu ta vozila otuđena.</span>
</p>
<p class="p5">
<span>	</span>
</p>
<p class="p5">
<span>Svjedok M. B. je u svom iskazu u prethodnom postupku Kri.br.1148/10 od 07.12.2010.godine naveo da ga je prije 23 mjeseca telefonom nekoliko puta zvao R. D.  i nudio mu dva stara vozila marke „V.“ za iznos od 100 €. Nakon nekoliko dana pošao je njegovim šlep kamionom sa J. B. i još dva svoja brata na B. da uzmu ta stara vozila. Kada su stigli ispred jedne kuće na B. u dvorištu su se naslazila ta dva vozila, a ispred kuće je odmah izašao jedan čovjek, kojeg je J. poznavao i koji im je rekao da, ako imaju dozvolu vlasnika vozila, može slobodno da ih uzme. Napomenuo je, da on nije razgovarao sa ovim licem, već samo J. B., a da su potom odvezli vozila do izbjegličkog kampa na V. ribničkim. Istakao je da je vozila prodao T. S. za iznos od 200,00 €. Pojasnio je da su mu J. B. i lice po imenu D. kazali da vozila nijesu ukradena, već da ih je M. V. poklonio. Napomenuo je i to da je on lično za navedena vozila M. platio 200,00 €, koliko je i tražio.</span>
</p>
<p class="p5"></p>
<p class="p5">
<span>Svjedok T. S. je u svom iskazu u prethodnom postupku Kri.br.10/1148 od 07.12.2010.godine naveo da je njegov komšija M. B. došao ispred njegove kuće, zajedno sa još jednim čovjekom i došlepao dva stara vozila marke „V.“, koja mu je ponudio za cijenu od 200,00€, na šta je on pristao i  odmah isplatio novac. Vozila koja su ostavljena ispred njegove kuće namjeravao je da proda u staro gvožđe. Dalje navodi da je narednog dana njegovog oca pozvao policijski inspektor i pitao ga da li im je neko prodao stara auta marke „V.“, na šta je njegov otac potvrdno odgovorio, pa je policija zajedno sa vlasnikom vozila došla ispred njegove kuće i odvezla predmetna vozila.</span>
</p>
<p class="p5"></p>
<p class="p5">
<span>Svjedok R. D. je u svom svjedočkom iskazu u prethodnom postupku Kri.br. 10/1148 od 15.03.2011. godine u bitnom  naveo da je negdje u septembru 2010. godine kod njega kući došao komšija J. B. i pitao ga da pođe sa njim do Bioča da pogleda stara vozila koja je namjeravao da otkupi, jer se inače bavio kupoprodajom željeznog otpada . Dalje navodi da su zajedno otišli na Bioče do jedne kuće ispred koje su se nalazila dva stara vozila marke „V.“, pa je J. upitao jednog čovjeka ko je vlasnik vozila, na šta mu je taj čovjek saopštio da vozila pripadaju njegovom komšiji M., koji tada nije bio kod kuće. J. mu je tada kazao da želi da otkupi ta vozila, a da će se sa M. naknadno dogovoriti u vezi tog otkupa. Nakon toga su se vratili kući i u vezi događaja ništa više ne zna.</span>
</p>
<p class="p5"></p>
<p class="p5">
<span>Iz potvrde UP PJ Podgorica o privremeno oduzetim predmetima  Ku.br.846/2010 od 21.09.2010.godine proizilazi da je ovlašćeni policijski službenik od lica T. F. iz P., izvršio privremeno oduzimanje dva havarisana vozila marke „V.“ žute i braon boje.</span>
</p>
<p class="p5"></p>
<p class="p5">
<span>Iz potvrde UP PJ Podgorica o vraćenim predmetima Ku.br.846/2010 od 22.09.2010.godine proizilazi da je M. V. iz Podgorice ovlašćeno službeno lice izvršilo vraćanje privremeno oduzetih predmeta i to – PMV „V.“ – broj šasije 15-... - žute boje i PMV „V.“ – broj šasije ... – braon boje</span>
</p>
<p class="p5"></p>
<p class="p5">
<span>Iz nalaza i mišljenja sudskog vještaka komercijalne struke Đ. D. od 15.12.2011.godine, proizilazi da kupoprodajna cijena putničkog automobila marke „V.“ žute boje, zapremine motora 992cm3, snage motora 36,77 KW, registarskog broja PG ..., koji je proizveden 1980. godine, iznosi 2.490,00 €, da je stopa amortizacije istog vozila 90 %, te da vrijednost spornog vozila na dan izvršenja krivičnog djela iznosi 249,00 €. Iz nalaza i mišljenja dalje proizilazi da kupoprodajna cijena putničkog automobila marke „V.“, braon boje, zapremine motora 992cm3, snage motora 36,77 KW, registarskog broja PG ..., proizveden 1985 godine iznosi 2.748,00 €, da amortizacija navedenog vozila iznosi 90 %, te da vrijednost spornog vozila na dan izvršenja krivičnog djela iznosi 274,80€. Konačno, ukupno procijenjena vrijednost protivpravno oduzetih i prisvojenih pokretnih stvari – putničkih motornih vozila na dan izvršenja krivičnog djela iznosi 523,80 €.</span>
</p>
<p class="p5"></p>
<p class="p5">
<span>Iz fotoelaborata UP PJ Podgorica broj 17-28-244-1911/2346 od 20.09.2010.godine vidi se bliži izgled predmetnih vozila marke „V.“ čiji vlasnik je M. V.. </span>
</p>
<p class="p5"></p>
<p class="p5">
<span>Iz izvoda iz KE za okrivljenog izdat od UP PJ Podgorica broj 29-245/13-2550/2-460 od 14.02.2013.godine proizilazi da je okrivljeni J. B. osuđivan presudom Osnovnog suda u Podgorici K.br.315/12 od 09.11.2012.godine za krivično djelo iz čl.239 st.1 Krivičnog zakonika na kaznu zatvora od 3 mjeseca, uslovno na 2 godine i  presudom Osnovnog suda u Kotoru K.br.23/12 od 14.09.2012. godine zbog krivičnog djela iz čl.244 st.1 KZ CG i krivičnog djela iz čl.239 st.1 KZ CG, na kaznu zatvora u trajanju od 40 dana.</span>
</p>
<p class="p5"></p>
<p class="p5">
<span>Okrivljeni J. B. je tokom čitavog postupka negirao izvršenje krivičnog djela, koje mu je optužnim aktom stavljeno na teret, s tim što je mijenjao odbranu, pa je na glavnom pretresu naveo da je nekoliko dana prije kritičnog događaja sa komšijom R. D. tražio stari otpad po B., da su došli do jedne kuće gdje je vidio dva automobila tipa „V.“ - karavan u havarisanom stanju, kao i da su u dvorištu zatekli jednog čovjeka, koji je kazao da su to vozila M. V.. Kako M. V. nije bio kod kuće, R. D. ga je istog dana potražio u zgradi „lepe kate“ i dogovorio se sa njim da im proda oba vozila za novčani iznos od 120,00 €. Međutim, okrivljeni je u prethodnom postupku naveo da je oštećeni M. V. kritičnog dana bio kod kuće i da je pristao da im proda predmetna vozila za cijenu od 80,00 € po vozilu. Takođe, odbrana ovog okrivljenog se razlikuje i u dijelu koji se odnosi na lica koja su sa njim došla da otšlepaju navedena vozila, obzirom da je na glavnom pretresu naveo da je dana 18.09.2010.godine došao kombijem i auto – šlepom na lice mjesta sa M. B. i njegovim bratom M. K., a tu se nalazio i komšija oštećenog, a u prethodnom postupku je naveo da je navedenog dana sa R. D. i M. B. došao do kuće M. V., ali ga tamo nijesu zatekli, pa su ga odmah pozvali putem telefona, jer im je komšija oštećenog dao broj telefona M. V., koji im je putem telefona rekao da slobodno odvezu vozila i da mu donesu novac kad prodaju vozila. Ovakvu odbranu okrivljenog J. B. tokom čitavog postupka sud nije prihvatio, cijeneći je kao neistinitu i u suprotnosti sa ostalim provedenim dokazima. Odbrana okrivljenog obesnažena je najprije iskazima svjedoka R. D. i svjedoka oštećenog M. V., kojima je sud poklonio vjeru, cijeneći ih kao jasne i objektivne. Naime, svjedok R. D. je  naveo da je u septembru 2010. godine  zajedno sa okrivljenim otišao na B. do jedne kuće ispred koje su se nalazila dva stara vozila marke „V.“ i da je okrivljeni upitao jednog čovjeka ko je vlasnik vozila, na šta mu je on odgovorio da vozila pripadaju njegovom komšiji M. V., koji tada nije bio kod kuće, a okrivljeni je tada kazao da želi da otkupi ta vozila i da će se sa M. naknadno dogovoriti u vezi otkupa. Iz ovakvog svjedočkog iskaza R. D., koji sud u cjelosti prihvata proizilazi da se ovaj svjedok uopšte nije dogovarao sa oštećenim o prodaji predmetnih vozila, kako to okrivljeni u svojoj odbrani predstavlja. U prilog prednjoj konstataciji ide i svjedočki iskaz svjedoka oštećenog M. V., koji je naveo da okrivljenog J. B. i R. D. ne poznaje od ranije i da im predmetne automobile nije prodao, već da su mu oni protivpravno oduzeti. Naprijed utvrđeno činjenično stanje potkrijepljeno je i svjedočkim iskazima P. M., M. B. i T. S., koje je sud u cjelosti prihvatio kao istinite i koji po nalaženju suda vjerno predstavljaju predmetni događaj. Naime, Svjedok P. M. je u svom svjedočkom iskazu naveo da su se u avgustu mjesecu 2010. godine dva nepoznata lica kod njega raspitivala o predmetnim vozilima, jer su imali namjeru da otkupe ista, pa im je on saopštio da su vozila vlasništvo M. V. i dao im njegovu adresu. Nakon izvjesnog vremena navedena lica su ponovo došla i saopštila da M. V. nijesu zatekli u stanu u P., ali da su se dogovorili sa njegovom suprugom da odvezu predmetna vozila. Ova lica su utovarila vozila u predmetni kombi, čiju registarsku oznaku je zapisao i kasnije dao M. V., kada mu je ovaj kazao da su njemu ta vozila otuđena. Nadalje,  svjedoci M. B. i T. S. saglasno su posvjedočili da nijesu znali da su predmetna vozila ukradena, pri čemu je svjedok M. B. istakao da su mu okrivljeni i lice po imenu D. kazali da je vlasnik poklonio ta vozila.  Iskazi navedenih svjedoka potvrđeni su i materijalnim dokazima, prije svega  potvrdom UP PJ Podgorica o privremeno oduzetim predmetima  Ku.br.846/2010 od 21.09.2010.godine iz koje je utvrđeno da je ovlašćeni policijski službenik od lica T. F. iz P. privremeno oduzeo dva havarisana vozila marke „V.“ žute i braon boje, zatim potvrdom UP PJ Podgorica o vraćenim predmetima Ku.br.846/2010 od 22.09.2010.godine iz koje je utvrđeno da je M. V. iz Podgorice ovlašćeno službeno lice vratilo privremeno oduzete predmete i to – PMV „V.“ – broj šasije1...- žute boje i PMV „V.“ – broj šasije ... – braon boje, kao i fotoelaboratom UP PJ Podgorica broj 17-28-244-1911/2346 od 20.09.2010.godine iz kojeg je utvrđen bliži izgled predmetnih vozila marke „V.“ čiji vlasnik je M. V..</span>
</p>
<p class="p5"></p>
<p class="p5">
<span>Takođe, vrijednost protivpravno oduzetih vozila na dan izvršenja krivičnog djela iznosi 523,80 €, koja činjenica je utvđena iz nalaza i mišljenja sudskog vještaka komercijalne struke Đ. D., koji je sud prihvatio kao stručan i objektivan.</span>
</p>
<p class="p5"></p>
<p class="p5">
<span>Pravno kvaifikujući utvrđeno činjenično stanje, sud je našao da su se u naprijed utvrđenim radnjama okrivljenog J. B. ostvarila sva bitna obilježja krivičnog djela krađa iz čl. 239 st.1 Krivičnog zakonika.</span>
</p>
<p class="p5"></p>
<p class="p5">
<span>Cijeneći subjektivni odnos učinioca prema djelu, sud je utvrdio da je okrivljeni bio svjestan krivičnog djela, da je htio njegovo izvršenje, pa je postupio sa direktnim umišljajem.</span>
</p>
<p class="p5"></p>
<p class="p5">
<span>Odlučujući o kazni za okrivljenog sud je cijenio sve okolnosti iz čl. 42 Krivičnog zakonika, koje su od značaja da kazna bude manja ili veća, pa je kao otežavajuću okolnost cijenio njegovo ponašanje nakon izvršenja krivičnog djela, jer se iz citiranog izvoda iz iz KE za okrivljenog izdat od UP PJ Podgorica broj 29-245/13-2550/2-460 od 14.02.2013.godine, utvrdjuje da je isti osuđivan presudom Osnovnog suda u Podgorici K.br.315/12 od 09.11.2012.godine za krivično djelo iz čl.239 st.1 Krivičnog zakonika, presudom Osnovnog suda u Kotoru K.br.23/12 od 14.09.2012. godine zbog krivičnog djela iz čl.244 st.1 KZ CG i krivičnog djela iz čl.239 st.1 KZ CG, na kaznu zatvora u trajanju od 40 dana, dok je kao olakšavajuću okolnost cijenio njegovo imovno stanje pa je okrivljenog osudio na kaznu zatvora u trajanju od 3 (tri) mjeseca, nalazeći da se tako odmjerenom kaznom može postići svrha kažnjavanja iz čl. 32 Krivičnog zakonika, a u okviru opšte svrhe propisivanja i izricanja krivičnih sankcija iz čl. 4 st. 2 Krivičnog zakonika Crne Gore.</span>
</p>
<p class="p5"></p>
<p class="p5">
<span>Sud je odluku o imovinsko pravnom zahtjevu temeljio na odredbi ćl. 239 st.2  Zakonika o krivičnom postupku, pa je usvojio imovinskopravni zahtjev oštećenog M. V. i obavezao okrivljenog da oštećenom na ime nakade štete uplati, novčani iznos od 523,80 €, shodno nalazu vještaka komercijalne struke u roku od dva mjeseca po pravosnažnosti presude. Odluku o imovinsko pravnom zahtjevu sud je donio na osnovu nalaza i mišljenja sudskog vještaka komercijalne struke. </span>
</p>
<p class="p5"></p>
<p class="p5">
<span>Odluku o troškovima postupka sud je donio shodno odredbi čl. 229 st.1 Zakonika o krivičnom postupku, na način što je obavezao okrivljenog da uplati iznos od 99,00 €, koji iznos se odnosi na troškove vještačenja  vještaka komercijalne struke Đ. D., u roku od 15 dana po pravosnažnosti presude, pod prijetnjom prinudnog izvršenja, dok je visinu paušala u iznosu od 30,00 € odmjerio shodno dužini rajanja I složenosti krivičnog postupka.</span>
</p>
<p class="p5"></p>
<p class="p5">
<span>Na osnovu izloženog, a u smislu čl. 374 Zakonika o krivičnom postupku, odlučeno je kao u izreci presude.</span>
</p>
<p class="p5"></p>
<p class="p5"></p>
<p class="p4">
<span>OSNOVNI SUD U PODGORICI</span>
</p>
<p class="p4">
<span>Dana,17.07.2013.godine</span>
</p>
<p class="p4"></p>
<p class="p5"></p>
<p class="p5">
<span>			                                                                           S U D I J A</span>
</p>
<p class="p5">
<span>                                                                                            Đuković Goran s.r.</span>
</p>
<p class="p5"></p>
<p class="p5">
<span>PRAVNA POUKA:</span>
</p>
<p class="p5">
<span>Protiv ove presude može se izjaviti žalba u roku</span>
</p>
<p class="p5">
<span>od 8 dana od dana prijema pismenog otpravka,</span>
</p>
<p class="p5">
<span>Višem sudu u Podgorici a preko ovog suda.</span>
</p>
<p class="p5"></p>
<p class="p5">
<span>Z.T.O. Maraš Ana</span>
</p>
<p class="p5"></p>
<p class="p5">
<span>DN-a: Po primjerak presude dostaviti:</span>
</p>
<p class="p5"></p>
<p class="p5">
<span>- ODT Podgorica </span>
</p>
<p class="p5">
<span>- Okrivljenom J. B.</span>
</p>
<p class="p5">
<span>- Nakon pravosnažnosti oštećenom M. V.</span>
</p>
<p class="p5"></p>
<p class="p1">
<span>Postupljeno dana ________________</span>
</p>
<p class="p1">
<span>Namještenik suda ________________</span>
</p>
<p class="p1"></p>
<p class="p5"></p>
<p class="p6"></p>


</body>
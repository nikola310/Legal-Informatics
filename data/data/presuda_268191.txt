<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-family:'Arial';text-decoration:underline}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p style="text-align:right">
<span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">    </span><span class="span1"></span><span class="span1"></span><span class="span1">   </span><span class="span2">K. br. 165/17</span>
</p>
<p>&nbsp;</p>
<p style="text-align:center;">
<span class="span1"></span>
</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>&nbsp;</p>
<p>
<span class="span1">OSNOVNI SUD U BIJELOM POLJU, sudija pojedinac Ivan Adamović, uz učešće samostalnog referenta zapisničara Draginje Bošković, rešavajući po optužnom predlogu Osnovnog državnog tužilaštva u Bijelom Polju, Kt. br. 262/17 od 16.10. 2017. godine, podnijetom protiv okrivljenog </span><span class="span1">L.</span><span class="span1">a </span><span class="span1">S.</span><span class="span1">a iz B</span><span class="span1">.</span><span class="span1"> P</span><span class="span1">.</span><span class="span1">, zbog krivičnog djela šumska krađa iz čl. 324 st.2 u vezi st. 1 Krivičnog zakonika Crne Gore, nakon održanog usmenog, glavnog i javnog pretresa, u prisustvu državnog tužioca u Osnovnom državnom tužilaštvu u Bijelom Polju Denisa Zvrka, okrivljenog </span><span class="span1">L.</span><span class="span1">a </span><span class="span1">S.</span><span class="span1">a i njegovog branioca </span><span class="span1">A.L.B.</span><span class="span1">iz B</span><span class="span1">.</span><span class="span1"> P</span><span class="span1">.</span><span class="span1">, a u odsustvu predstavnika oštećene Zaštitnika imovinsko pravnih interesa CG-Kancelarija Bijelo Polje, dana 13.12. 2017.godine, donio je i javno objavio,</span>
</p>
<p>&nbsp;</p>
<p>&nbsp;</p>
<p>
<span class="span1"></span><span class="span1"></span><span class="span1"></span><span class="span1">   </span><span class="span1">  P R E S U D U</span>
</p>
<p>&nbsp;</p>
<p>&nbsp;</p>
<p>
<span class="span1">Okrivljeni </span><span class="span1">L.</span><span class="span1"> </span><span class="span1">S.</span><span class="span1">, JMBG </span><span class="span1">....</span><span class="span1">, od oca R</span><span class="span1">.</span><span class="span1"> i majke Lj</span><span class="span1">.</span><span class="span1">, rođene T</span><span class="span1">.</span><span class="span1">, rođen </span><span class="span1">..</span><span class="span1"> godine u </span><span class="span1">B.</span><span class="span1">a, sa prebivalištem u mjestu </span><span class="span1">P.P.</span><span class="span1">, opština Bijelo Polje, neoženjen, završio SSS, nezaposlen, lošeg imovnog stanja, neosuđivan,  </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">K R I V    J E </span>
</p>
<p>&nbsp;</p>
<p>&nbsp;</p>
<p>
<span class="span1">-Zato što je:</span>
</p>
<p>&nbsp;</p>
<p>
<span class="span1"> </span><span class="span1">-Dana 07.09.2017.godine u mjestu Grab, opština Bijelo Polje, u državnoj šumi zv. “Zaboj” u odjeljenju  broj 28, GJ “ Mejdanica Lisa”, radi krađe oborio dva stabla smrče, ukupne drvne mase 6,90 m3 i time oštećenoj </span><span class="span1">U.ZA Š.P.</span><span class="span1">– PJ Bijelo Polje pričinio štetu, pri čemu je bio svjestan svog djela, htio njegovo izvršenje i znao da je djelo zabranjeno,</span>
</p>
<p>&nbsp;</p>
<p>
<span class="span1">-čime je izvršio krivično djelo šumska krađa iz čl. 324 st.2 u vezi st. 1 Krivičnog zakonika Crne Gore,</span>
</p>
<p>
<span class="span1">-pa mu sud, primjenom citiranog zakonskog propisa, te čl. 2, 4, 5, 13, 15, 32, 36, 39, 42, 52, 53 i 54 Krivičnog zakonika Crne Gore (KZ-a CG), i čl.226, 229, 239 i 374 Zakonika o krivičnom postupku Crne Gore (ZKP-a CG),   i z r i č e,</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>&nbsp;</p>
<p>
<span class="span1">Kojom mu utvrđuje kaznu zatvora od 45 (četrdesetpet) dana, kao glavnu krivičnu sankciju i istovremeno određuje da se ista neće izvršiti ukoliko okrivljeni u roku od jedne godine, po pravosnažnosti presude, ne učini novo krivično djelo i istog,</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O S U Đ U J E</span>
</p>
<p>&nbsp;</p>
<p>&nbsp;</p>
<p>
<span class="span1">Na novčanu kaznu u iznosu od 200,00€ (dvijestotine eura),  kao sporednu krivičnu sankciju, koju je dužan da plati ovom sudu u roku od 3 (tri) mjeseca po pravosnažnosti presude, uplatom na žiro račun Budžeta Crne Gore broj: 832-151-35, s tim što je dokaz o uplati iste dužan dostaviti krivičnoj pisarnici ovog suda. </span>
</p>
<p>&nbsp;</p>
<p>
<span class="span1">Ako osuđeni ne plati novčanu kaznu u određenom roku, sud će novčanu kaznu zamijeniti kaznom zatvora tako što će za svakih započetih 25,00 eura novčane kazne odrediti jedan dan zatvora, a ako osuđeni plati samo dio novčane kazne, sud će ostatak kazne srazmjerno zamijeniti kaznom zatvora, pa ako osuđeni isplati ostatak novčane kazne izvršenje kazne zatvora će se obustaviti.</span>
</p>
<p>&nbsp;</p>
<p>
<span class="span1">Okrivljeni se obavezuje da plati ovom sudu na ime paušala iznos od 30,00€, kao i na ime ostalih troškova krivičnog postupka iznos od 234,00€, koje iznose će uplatiti na račun Budžeta CG, broj: 832-151-35, u roku od 15 dana, po pravosnažnosti presude, pod prijetnjom prinudnog izvršenja, s tim što je dokaz o uplati dužan dostaviti krivičnoj pisarnici ovog suda. </span>
</p>
<p>&nbsp;</p>
<p>
<span class="span1">  Predstavnik oštećene Zaštitnik imovinsko pravnih interesa Kancelarija Bijelo Polje, za ostvarivanja imovinsko-pravnog zahtjeva upućuje se na parnični postupak. </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>&nbsp;</p>
<p>
<span class="span1">Optužnim predlogom Osnovnog državnog tužilaštva u Bijelom Polju Kt. br. 262/2017 od 16.10. 2017. godine, okrivljenom </span><span class="span1">L.</span><span class="span1">u </span><span class="span1">S.</span><span class="span1">u iz Bijelog Polja,  stavljeno je na teret izvršenje krivičnog djela šumska krađa iz čl. 324 st.2 u vezi st. 1 Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Glavni pretres je održan i zaključen u prisustvu </span><span class="span1">državnog tužioca u Osnovnom državnom tužilaštvu u Bijelom Polju Denisa Zvrka, okrivljenog </span><span class="span1">L.</span><span class="span1">a </span><span class="span1">S.</span><span class="span1">a i njegovog branioca </span><span class="span1">A.L.B.</span><span class="span1">iz Bijelog Polja</span><span class="span1">, a u odsustvu </span><span class="span1">predstavnika oštećene, koji je sudu dostavio pisano izjašnjenje u kome je navedeno da se pridružuju krivičnom gonjenju i da postavljaju imovinsko-pravni zahtjev.   </span>
</p>
<p>&nbsp;</p>
<p>
<span class="span1">Državni tužilac u ODT-u u Bijelom Polju u završnoj riječi je naveo da je na osnovu dokaza koji su izvedeni na glavnom pretresu utvrđeno da je okrivljeni izvršio krivično djelo koje mu je stavljeno na teret, te da odlučna činjenica da je predmetno krivično djelo izvršeno na parceli koja je u vlasništvu Države Crne Gore utvrđena iz nalaza i mišljenja vještaka geodetske struke. Katastar nepokretnosti predstavlja javnu </span><span class="span1">evidenciju o nepokretnostima i nosiocima prava na nepokretnostima i za isto važi načelo pouzdanja u zemljišne knjige, tako da je okrivljeni u svakom momentu mogao izvršiti uvid u katastar nepokretnosti interesujući se za vlasništvo nad tom nekretninom, što je bio dužan učiniti prije preduzimanja same radnje. Predložio je da sud okrivljenog oglasi krivim i osudi na kaznu u skladu sa zakonom.</span>
</p>
<p>&nbsp;</p>
<p>
<span class="span1">Okrivljeni </span><span class="span1">L.</span><span class="span1"> </span><span class="span1">S.</span><span class="span1"> u svojoj odbrani u istražnom postupku u bitnom je naveo da je tačno da je dana 07.09.2017.godine posjekao dva čamova stabla, ali u šumi koja je vlasništvo njegovog oca </span><span class="span1">R.</span><span class="span1">a i koja se nalazi u mjestu zvanom Zaboj, opština Bijelo Polje. Dalje je naveo da obzirom da je pravio garažu i da su mu bila potrebna još dva čamova stabla, uzeo je kamion marke »Tam 150«, koji pripada njegovom ocu i pošao u šumu kako bi posjekao stabla. Ističe  da zna međe i da zna koja šuma se nalazi u posjedu njegovog oca. Posjekao je dva čamova stabla, izrezao ih na trupce i utovario u kamion. Međutim, kako se kamion pokvario isti je ostavio odmah blizu mjesta sječe i pošao kako bi našao majstora da mu popravi kamion. </span>
</p>
<p>&nbsp;</p>
<p>
<span class="span1">Na glavnom pretresu negirao je izvršenje krivičnog djela i krivicu i ponovio je   odbranu datu u istražnom postupku.</span>
</p>
<p>&nbsp;</p>
<p>
<span class="span1">U završnoj riječi okrivljeni je izjavio da prihvata završnu riječ svog branioca, </span><span class="span1">A.L.B.</span><span class="span1">koji je u istoj predložio da sud okrivljenog oslobodi krivice, s obzirom da u njegovim radnjama su sadržani elementi pravne zablude u pogledu djela koje mu je stavljeno na teret. Dalje je naveo da se iz nalaza i mišljenja vještaka geodetske struke utvrđuje da je parcela na kojoj je izvršena sječa bila u svojini oca okrivljenog i upisana na njegovo ime u katastru nepokretnosti više od 12 godina, te da su na toj parceli i ranije vršili sječu koja im je odobravana od strane Uprave za šume, kao iz privatne imovine, a ne iz državne šume, što sve ukazuje na to da su okrivljeni i njegov otac ophodili se i održavali predmetnu nepokretnost kao svoju. Okrivljeni nije bio dužan da provjerava podatke u katastru, s obzirom da su posjedovali list nepokretnosti iz 2014.godine, gdje je predmetna šuma i dalje bila upisana na ime njegovog oca, a lugari su se prema istoj ponašali kao da je privatna. Činjenica da prilikom sječe nije tražio da se izvrši doznaka ili evidentiranje stabala koja su posječena od strane Uprave za šume, a uzimajući u obzir da se radilo o privatnoj šumi, što je okrivljeni i mislio, ukazuje na to da se radi o prekršaju, a ne o krivičnom djelu, jer je sječa u privatnoj šumi bez doznake i odobrenja prekršaj. U konačnom je predložio da sud okrivljenog oslobodi od optužbe.</span>
</p>
<p>&nbsp;</p>
<p>
<span class="span1">Radi utvrđivanja odlučnih činjenica i krivice okrivljenog, sud je na glavnom pretresu u dokaznom postupku izveo dokaze: saslušao svjedoke </span><span class="span1">P.C.</span><span class="span1">i </span><span class="span1">R.</span><span class="span1">a </span><span class="span1">S.</span><span class="span1">a, pročitao pisano izjašnjenje Zaštitnika imovinsko – pravnih interesa Crne Gore – Kancelarija Bijelo Polje od 10.11.2017.godine, pročitao zapisnik o izvršenoj kontroli </span><span class="span1">U.ZA Š.</span><span class="span1">PJ Bijelo Polje broj 001737 od 07.09.2017.godine, pročitao obračun pričinjene štete broj 1176 od 12.09.2017.godine, pročitao nalaz i mišljenje vještaka geodetske struke </span><span class="span1">F.</span><span class="span1">a </span><span class="span1">B.</span><span class="span1">a od 11.09.2017.godine, pročitao nalaz i mišljenje vještaka šumarske struke </span><span class="span1">A.B.</span><span class="span1">a od 15.09.2017.godine, izvršio uvid u foto – tehničku dokumentaciju Uprave policije CB Bijelo Polje broj 415/17 od 07.09.2017.godine i 08.09.2017.godine, izvršio uvid u izvod iz registra kaznenih evidencija na ime okrivljenog i izvršio uvid u List nepokretnosti broj 467 od 24.07.2014.godine.</span>
</p>
<p>&nbsp;</p>
<p>
<span class="span1">Cijeneći odbranu okrivljenog i dokaze pojedinačno i u međusobnoj vezi, shodno čl. 370 ZKP CG, sud je utvrdio činjenično stanje i na osnovu takvog utvrđenog činjeničnog stanja zaključio da je okrivljeni izvršio krivično djelo šumska krađa iz čl. 324 st.2 u vezi st. 1 KZ CG, koje mu je stavljeno na teret za koje je kriv.  </span>
</p>
<p>&nbsp;</p>
<p>
<span class="span1">Sud je cijenio iskaz svjedoka </span><span class="span1">P.C.</span><span class="span1">koji je u svom iskazu u istražnom postupku u bitnom naveo da je zaposlen u </span><span class="span1">U.ZA B.P.</span><span class="span1">, i da duži reon Crni Vrh, te da je dana 07.09.2017.godine obilazio reon i prilikom kontrole odjeljenja 28 pronašao je teretno motorno vozilo marke “Tam 150”, bez registarskih oznaka, utovareno sa 6 komada smrčevih trupaca različitih dužina i 2 čamova trupca u neposrednoj blizini vozila. Na osnovu jasnih vidljivih tragova vuče pronašao je mjesto sječe, tj.odjeljenja broj 29,mjesto zvano Zaboj. Kako se radilo o vozilu bez registarskih oznaka izvjestio je svoje nadležne, koji su istog dana izašli na lice mjesta i konstatovali zatečeno činjenično stanje. Nakon obilaska lica mjesta angažovan je vještak šumarske struke i geodetske struke i utvrđeno je da se radi o državnoj šumi.</span>
</p>
<p>
<span class="span1">Na glavnom pretresu ponovio je iskaz dat u istražnom postupku, pojašnjavajući da je sječa izvršena u odjeljenju broj 28, da je mjesto gdje je izvršena sječa državna šuma, koji reon duži zadnjih 13 godina. Pojasnio je i to da od kad on duži taj reon, od 2004.godine, u odjeljenju broj 28 otac okrivljenog </span><span class="span1">R.</span><span class="span1"> </span><span class="span1">S.</span><span class="span1"> nije vršio sječu te da se sjeća da je koncesionar vršio sječu u tom odjeljenju. Navodi i to da je čuo da je otac okrivljenog svojevremeno vršio sječu u odjeljenju broj 28, jer je posjedovao presudu kojom je dobio tu šumu, za koju je sada nesporno da je državna šuma.</span>
</p>
<p>&nbsp;</p>
<p>
<span class="span1">Sud je cijenio iskaz svjedoka </span><span class="span1">R.</span><span class="span1">a </span><span class="span1">S.</span><span class="span1">a koji je u svom iskazu u istražnom postupku u bitnom naveo da je tačno da je njegov sin </span><span class="span1">L.</span><span class="span1">, dana 07.09.2017.godine posjekao 2 čamova stabla, radi izgradnje garaže  - sušare koju su pravili na porodičnom imanju. On se tog dana nalazio u Podgorici i njegov sin je sa njegovim kamionem marke “Tam 150” pošao u šumu, a međe su mu bile poznate jer je zajedno sa njim odlazio i sjekli su stabla za ogrijev u svojoj privatnoj šumi. Izričito je tvrdio da je </span><span class="span1">L.</span><span class="span1"> stabla posjekao u njihovoj privatnoj šumi parceli broj 608/2, koja je njihova privatna šuma.</span>
</p>
<p>
<span class="span1">Na glavnom pretresu ponovio je iskaz dat u istražnom postupku, pojašnjavajući da on i njegov sin </span><span class="span1">L.</span><span class="span1"> žive u istom domaćinstvu u mjestu </span><span class="span1">P.P.</span><span class="span1">, te da nije znao kritičnog dana da će njegov sin poći u šumu da izvrši sječu tih stabala, a tog dana nije bio ni kući.</span>
</p>
<p>&nbsp;</p>
<p>
<span class="span1">Iz zapisnika o izvršenoj kontroli – pregledu </span><span class="span1">U.ZA Š.</span><span class="span1">Crne Gore PJ Bijelo Polje broj 1737 od 07.09.2017.godine, koji pregled je izvršen od strane </span><span class="span1">P.C.</span><span class="span1">, kod reona Crni Vrh, odjeljenje broj 29, dana 07.09.2017.godine,  konstatovano je da je isti pregledom pomenutog dana prilikom obilaska reona u odjeljenju broj 29, u mjestu zvanom Zaboj  pronašao teretno motorno vozilo marke “Tam 150”, sa dizalicom, bez registarskih oznaka. Na vozilu je bilo natovareno 8 smrčevih trupaca, a 2 trupca su se nalazila pored vozila. U istom je navedeno da je na osnovu jasno vidljivih tragova pronašao mjesto sječe, o čemu je obavijestio svoje nadležne i nakon čega je izvršio premjer panjeva.  </span>
</p>
<p>&nbsp;</p>
<p>
<span class="span1">Uvidom u obračun pričinjene štete </span><span class="span1">U.ZA Š.</span><span class="span1">broj 1176 od 12.09.2017.godine, utvrđeno je da je kritične prilike posječeno 6,00 m3 drvne  mase, te da je pričinjena </span><span class="span1">šteta u iznosu od 615,46€, te da navedena količina drvne mase nalazi se na licu mjesta.</span>
</p>
<p>&nbsp;</p>
<p>
<span class="span1">Iz nalaza i mišljenja vještaka geodetske struke </span><span class="span1">F.</span><span class="span1">a  </span><span class="span1">B.</span><span class="span1">a od 11.09.2017.godine, proizilazi da je sporna sječa izvršena na katastarskoj parceli broj 608 po načinu korišćenja šuma III klase  ukupne površine 36.390 m2, upisana u LN.br.415 KO Kovren, na nosioca prava Crna Gora, subjekt raspolaganja Vlada Crne Gore. Pojašnjavajući dati nalaz i mišljenje vještak je izjavio da ostaje pri datom nalazu i mišljenju i dodao da je parcela broj 608/2 bila upisana na </span><span class="span1">S.</span><span class="span1"> </span><span class="span1">R.</span><span class="span1">a i da je rješenjem Uprave za nekretnine PJ Bijelo Polje broj 954-105-293/2-09 od 24.10.2014.godine vraćena na Crnu Goru – subjekat raspolaganja Vlada Crne Gore, koje rješenje je donijeto nakon što je Vrhovni sud poništio presude Višeg i Osnovnog suda. Dodao je i to da je sporna parcela bila upisana na </span><span class="span1">R.</span><span class="span1">a </span><span class="span1">S.</span><span class="span1">a 2002.godine i da se vodila na njegovo ime sve do 2014.godine, te da se ne može precizno izjasniti da li je na parceli koja je svojevremeno bila upisana na </span><span class="span1">R.</span><span class="span1">a </span><span class="span1">S.</span><span class="span1">a, broj 608/2, izvršena sporna sječa, bez prethodnog uvida u spise predmeta i upoređivanja skica.</span>
</p>
<p>&nbsp;</p>
<p>
<span class="span1">Iz nalaza i mišljenja vještaka šumarske struke </span><span class="span1">A.B.</span><span class="span1">a od 25.09.2017.godine, utvrđeno je da je predmetna sječa izvršena u GJ “ Mejdanica Lisa” u odjeljenju broj 28 u mjestu zvano Zaboj – Grab, opština Bijelo Polje, da je sječa stabala izvršena bez prethodnog odabiranja, obilježavanja i evidentiranja, tj. bez doznake, kojom prilikom su oborena 2 stabla smrče, ukupne bruto drvne mase  6,90 m3. Vještak je našao da ukupna vrijednost drvnih sortimenata na panju iznosi 239,05€, pa kako se obračun uvećava, po osnovu Pravilnika o naknadi štete u visini od 300% za prirodne šume,  to ukupna šteta iznosi 956,20€.</span>
</p>
<p>&nbsp;</p>
<p>
<span class="span1">Uvidom u izvod iz kaznene evidencije KE.br.322/2017 od 20.10.2017.godine, koji glasi na ime okrivljenog, utvrđeno je da okrivljeni do sada nije osuđivan.</span>
</p>
<p>&nbsp;</p>
<p>
<span class="span1">Okrivljeni je negirao djelo i krivicu za isto, braneći se tvrdnjom da isti nije izvršio bespravnu sječu šume u državnoj svojini, već da je sječu šume izvršio u šumi koja se nalazi u vlasništvu njegovog oca. Ovakvu odbranu okrivljenog sud ne prihvata cijeneći je smišljenom radi pokušaja izbjegavanja sopstvene odgovornosti. Naime, odbrana okrivljenog obezvrijeđena je izvedenim dokazima, prije svega nalazom i mišljenjem vještaka geodetske struke. Iz istog nalaza, kao i pojašnjenja, koje je sud u cjelosti prihvatio, utvrđeno je da je predmetna bespravna sječa izvršena u državnoj šumi, te kod činjenice da za istu nije bilo odgovarajuće doznake, niti odobrenja, to proizilazi da je sječa izvršena bespravno u državnoj šumi i da je ovu sječu izvršio okrivljeni </span><span class="span1">L.</span><span class="span1"> </span><span class="span1">S.</span><span class="span1">, a sve kod činjenice da okrivljeni ne negira da je izvršio sječu predmetnih stabala.</span>
</p>
<p>&nbsp;</p>
<p>
<span class="span1">Dakle, ne prihvatajući odranu okrivljenog, a iz dokaza izvedenim tokom postupka, utvrđeno je da je okrivljeni kritičnog dana i vremena, u državnoj šumi, bez doznake i odobrenja, oborio dva stabla smrče, ukupne bruto drvne mase 6,90 m3, a što je učinio radi krađe, čime je u svojim radnjama ostvario sva bitna obilježja bića krivičnog djela koje mu je optužbom i stavljeno na teret. Krivično djelo okrivljeni je izvršio sa direktnim umišljajem, svjestan da obara stabla koja nijesu doznačena i za čiju sječu nije dobio odobrenje, a sječu je izvršio u državnoj šumi, radi krađe.</span>
</p>
<p>&nbsp;</p>
<p>
<span class="span1">Odlučujući u pogledu vrste i visine krivične sankcije, sud je cijenio sve okolnosti iz čl.42 Krivičnog zakonika Crne Gore, pa je na strani okrivljenog od olakšavajućih okolnosti našao da je okrivljeni lice mlađe životne dobi, lošeg imovnog stanja, te da isti do sada nije osuđivan, što ukazuje da nije sklon vršenju krivičnih djela, dok otežavajućih okolnosti na strani okrivljenog sud nije našao, pa je mišljenja da olakšavajuće okolnosti na strani okrivljenog predstavljaju osnov za izricanje uslovne osude, te je okrivljenom utvrdio kaznu zatvora od 45 dana, pri tom cijeneći da bi pristupanje izvršenju kazne suviše represivno djelovalo na okrivljenog, nego da će i samo upozorenje, uz prijetnju kaznom, dovoljno uticati na istog da ubuduće ne vrši ova i slična krivična djela, cijeneći da će se na taj način ostvariti svrha uslovne osude predviđena u čl.52 u vezi čl.4 st.2 Krivičnog zakonika Crne Gore i time ostvariti svrha generalne i specijalne prevencije. </span><span class="span1">Sud je okrivljenog osudio i na novčanu kaznu u iznosu od 200,00 eura, obzirom da je za predmetno krivično djelo predviđena i sporedna kazna. </span>
</p>
<p>
<span class="span1">Shodno čl.226 i 229 ZKP-a CG, sud je obavezao okrivljenog da na ime paušala, plati iznos 30,00 eura, pri čemu je vodio računa o složenosti i trajanju krivičnog postupka i imovinskim prilikama okrivljenog, kao i da plati ostale trošlove krivičnog postupka u iznosu od  234,00 €, koji su nastali angažovanjem vještaka geodetske struke i vještaka šumarske struke. </span>
</p>
<p>&nbsp;</p>
<p>
<span class="span1">Sud je predstavnika oštećene Zaštitnika imovinsko-pravnih interesa CG, za ostvarivanja imovinsko-pravnog zahtjeva, uputio na parnični postupak, obzirom da je u pisanom podnesku imovinsko-pravni zahtjev postavljen, a stabla posječena kritičnom prilikom su ostala na licu mjesta i nije utvrđeno da li ih je Uprava za šume kasnije iskoristila i time eventualno umanjila iznos pričinjene štete. </span>
</p>
<p>&nbsp;</p>
<p>
<span class="span1">Sa iznijetog, shodno čl.374 ZKP-a CG, odlučeno je kao u izreci presude.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">OSNOVNI SUD U BIJELOM POLJU</span>
</p>
<p style="text-align:center;">
<span class="span1">Dana 13.12.2017.godine</span>
</p>
<p>&nbsp;</p>
<p>
<span class="span1">    ZAPISNIČAR,</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">     S U D I J A,</span>
</p>
<p>
<span class="span1">Draginja Bošković s. r              </span><span class="span1"></span><span class="span1"></span><span class="span1"></span><span class="span1"></span><span class="span1"> Ivan Adamović s.r</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">.</span>
</p>
<p>
<span class="span1"> </span>
</p>
<p>&nbsp;</p>
</div>
</div>


</body>
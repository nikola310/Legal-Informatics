<div style="text-align: right">
	<strong>K 11/12</strong><br>
	&nbsp;</div>
<div style="text-align: center">
	<strong>U IME NARODA</strong></div>
<div style="text-align: justify">
	&nbsp;</div>
<div style="text-align: justify">
	<strong>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; OSNOVNI SUD U PODGORICI, </strong>po sudiji Željki Jovović, kao sudiji pojedincu, uz učešće Danijele Rajković, kao zapisničara, u krivičnom predmetu protiv okrivljenog <strong>S. A.</strong>, zbog krivičnog djela ugrožavanje sigurnosti iz čl. 168 st. 2 u vezi st.1 Krivičnog zakonika, postupajući po optužnom predlogu ODT-a u Podgorici Kt br. 19/2010 od 29.12.2010. godine, nakon održanog glavnog javnog pretresa dana 25.02.2011. godine, u prisustvu okrivljenog i zastupnika optužbe M. P., istog dana donio je i javno objavio,<br>
	&nbsp;</div>
<div style="text-align: center">
	<strong>P R E S U D U</strong></div>
&nbsp;
<div style="text-align: justify">
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Okrivljeni:&nbsp;&nbsp;<br>
	<strong>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; S. A.</strong>,&nbsp; od oca Ć. i majke Š., rođene K., rođen 06. 01. 1961. godine u Podgorici, sa prebivalištem u Podgorici, Tuzi bb, po nacionalnosti Albanac, razveden, otac jednog djeteta, zaposlen, profesor muzike, lošeg imovnog stanja, neosuđivan<br>
	&nbsp;</div>
<div style="text-align: center">
	<strong>Kriv je</strong><br>
	&nbsp;</div>
<div style="text-align: justify">
	<strong>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Što je:</strong><br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Dana 26. decembra 2009. godine, oko 18,00 sati, u mjestu Tuzi, opština Podgorica, ugrozio sigurnost više lica, i to oštećenog M. P. i oštećenog N. P., prijetnjom da će napasti na život i tijelo tih lica, na način što se, nakon prepirke sa oštećenima, sa satarom u ruci uputio u pravcu oštećenih, istovremeno im prijeteći, što je kod oštećenih izazvalo osjećaj straha i ugroženosti, da bi u daljim radnjama bio spriječen od strane policijskih službenika,<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; - čime je izvršio krivično djelo ugrožavanje sigurnosti iz čl. 168 st. 2 u vezi st.1 Krivičnog zakonika.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Pa mu sud za navedeno krivično djelo primjenom&nbsp; čl. 4 st. 2, čl. 42 st. 1, čl. 52 st. 2, čl. 53 i 54 Krivičnog zakonika i čl. 199, 202, 212 i 364 Zakonika o krivičnom postupku, izriče<br>
	&nbsp;</div>
<div style="text-align: center">
	<strong>USLOVNU OSUDU</strong></div>
<div style="text-align: justify">
	&nbsp;</div>
<div style="text-align: justify">
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Kojom mu predhodno utvrđuje kaznu zatvora u trajanju od 3 (tri) mjeseca i istovremeno određuje da se ista neće izvršiti, ako okrivljeni u roku od 1 (jedne) godine po pravosnažnosti presude ne izvrši novo krivično djelo.<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Obavezuje se okrivljeni da ovom sudu plati na ime troškova krivičnog postupka iznos od 142,00 €, u roku od 15 dana po pravosnažnosti presude, pod prijetnjom prinudnog izvršenja, na žiro-račun ovog suda br. 832-21-37.<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Oštećeni M. P. i N. P. se radi ostvarivanja imovinsko pravnog zahtjeva upućuju na parnični postupak.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Na osnovu čl. 75 Krivičnog zakonika prema okrivljenom se izriče:<br>
	&nbsp;</div>
<div style="text-align: center">
	<strong>MJERA BEZBJEDNOSTI</strong><br>
	&nbsp;</div>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Oduzima se od okrivljenog satara, kao predmet upotrijebljen u izvršenju krivičnog djela.<br>
&nbsp;
<div style="text-align: center">
	<strong>O b r a z l o ž e nj e</strong><br>
	&nbsp;</div>
<div style="text-align: justify">
	&nbsp; &nbsp;&nbsp;&nbsp;&nbsp;&nbsp; Optužnim predlogom Osnovnog državnog tužioca u Podgorici Kt.br. 19/2010 od 29.12.2010. godine, stavljeno je na teret okrivljenom izvršenje krivičnog djela ugrožavanje sigurnosti iz čl. 168 st.2 u vezi st. 1 Krivičnog zakonika, pa je zastupnik optužbe M. P., zastupajući optužbu na glavnom pretresu ostao u cjelosti pri podignutom optužnom predlogu i predložio sudu da okrivljenog oglasi krivim i osudi po zakonu.<br>
	&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;Okrivljeni S. A. u svojoj odbrani, datoj u predhodnom postupku pred istražnim sudijom, koju je u cjelosti ponovio na glavnom pretresu, navodi da je dana 26.12. 2009. godine, negdje u popodnevnim satima prolazio pored objekta Islamske zajednice u centru Tuzi, za koji on i njegova porodica smatraju da su do njega došli bespravno, te je zbog toga, nezadovoljan sudskim odlukama nadležnih organa Crne Gore, podnio tužbu sudu u Strazburu. Iz revolta je prišao vratima pomenutog objekta, na ista prislonio nogu, i vrata su se otvorila. Navodi da su to stara drvena vrata koja su se vrlo lako otvorila, tako da nije primijenio neku posebnu fizičku silu, izuzev prislanjanja noge na vrata, a kada su se vrata otvorila nije ušao na plato koji se nalazi iza vrata, već je odmah pošao svojoj kući. Međutim, na putu ka kući se predomislio i odlučio da se ponovo vrati kod objekta i obavijesti policiju da je on otvorio vrata. U parku koji se nalazi u centru Tuzi video je dva lica od kojih se jedan preziva P., a koji je tom prilikom telefonirao, gledao je ka njemu i čuo ga je kada je rekao “evo ga”, nakon čega je ispod jakne izvadio jednu sataru i počeo da prijeti i da ga psuje, govoreći mu da će ga zaklati, da će mu glavu otkinuti i da ne smije da uđe u objekat. Kada su mu prišli, uspio je da ovom momku otme sataru iz ruku, nakon čega je potrčao i ušao u svoju kuću, navodeći da ga je bilo strah jer je bio sam, a nije znao da li još nekog ima u društvu sa ova dva mladića. Međutim, u kući je pomislio da će narod, koji je posmatrao događaj, pomisliti da je kukavica, pa je izašao ispred kuće i stao na trotoar. Dva mladića, od kojih je jedan prvobitno imao sataru, su stajali nekih dvadesetak metara udaljeni od njega i &nbsp;međusobno su razmjenjivali razne psovke, ne može se sjetiti tačno riječi koje je upućivao ovoj dvojici mladića jer je bio jako uzrujan, ali nije tačno da im je prijetio da će ih ubiti i slično tome. Vrlo brzo nakon njegovog izlaska iz kuće, došla je policija koja ga je lišila slobode i od njega oduzela sataru.<br>
	U završnoj riječi &nbsp;je naveo da nije izvršio krivično djelo koje mu je stavljeno na teret, jer da je htio da ugrozi oštećene on bi to uradio prilikom oduzimanja satare a on je, nakon što je oduzeo sataru, od oštećenih bio udaljen 20-30 m, tako da nije mogao ugroziti njihovu sigurnost. Kada je oduzeo sataru pošao je kući, a pošto se vratio nije ni bio svjestan da je satara u njegovoj ruci. Sve ovo se dešavalo u minutima, bio je uzrujan, a njegova kuća se nalazi na trotoaru, tako da je bilo dovoljno minut, dva da on uđe i izađe iz kuće.<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sud je u dokaznom postupku saslušao svjedoke oštećene N. P. i M. P., saslušao svjedoke Lj. S. i S.A., po saglasnom predlogu stranaka pročitao iskaz svjedoka S. M., dat u predhodnom postupku pred istražnim sudijom dana 11.11.2010. godine, pročitao službenu zabilješku Uprave policije PJ Podgorica filijala Tuzi od 26.12.2009. godine, pročitao potvrdu o privremeno oduzetim predmetima od 26.12.2009. godine, pročitao izvještaj MUP-a PJ Podgorica iz kaznene evidencije na ime okrivljenog S. A. br. 11-245/11-100 od 21.01.2011. godine.<br>
	&nbsp; &nbsp;&nbsp;&nbsp;&nbsp;&nbsp;&nbsp; Svjedok oštećeni N. P. u svom iskazu datom u predhodnom postupku pred istražnim sudijom navodi da su dana 26.12.2009. godine on i njegov brat M. P. obaviješteni da je neko razbio vrata na njihovom ugostiteljskom objektu koji se nalazi u Tuzima, u sklopu objekta Islamske zajednice. Odmah nakon toga oni su pošli na lice mjesta i nedaleko od objekta zatekli S. A., koji je ranije imao spor u vezi zemljišta sa Islamskom zajednicom i koji je spor izgubio, pa su ga pitali, obzirom da im je bilo rečeno da je on razbio vrata, zašto je to učinio, na šta im je on odgovorio: “to je moje, ja ću ga opet razbiti”. Nakon toga im je rekao “sad ćete vi vidjeti”, i uputio se u pravcu svoje kuće, koja se nalazi nedaleko od njihovog objekta, nakon čega se odmah vratio, držeći u ruci sataru i upućujući im prijetnje. Naveo je da su, u međuvremenu, o svemu bili obavijestili policiju koja je došla upravo u trenutku dok je okrivljeni sa satarom u ruci upućivao prijetnje njemu i njegovom bratu, o čemu mogu da posvjedoče i službenici policije, koji su tom prilikom bili prisutni i od A. oduzeli sataru. Na glavnom pretresu je dodao da se kritičnom prilikom osjetio ugroženim, odnosno da je osjetio ugroženost po svoj život jer je okrivljeni krenuo na njega satarom. Pridružio se krivičnom gonjenju i postavio imovinsko pravni zahtjev. &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
	&nbsp; &nbsp;&nbsp;&nbsp;&nbsp;&nbsp; Svjedok oštećeni M. P. u svom iskazu datom u predhodnom postupku pred istražnim sudijom navodi da se dana 26.12.2009. godine, u poslijepodnevnim časovima, sa svojim bratom N. P. nalazio u svojoj kući u Tuzima, kada su putem telefona obaviješteni da im je S. A. razbio ulazna vrata na objektu, koji se nalazi u centru Tuzi, koji je neposredno prije toga uzeo u zakup od Islamske zajednice, radi obavljanja ugostiteljske djelatnosti. Napomenuo je da je taj objekat dugo godina bio predmet spora između S. A. i Islamske zajednice, radi utvrđivanja na čijem zemljištu je objekat sagrađen. Navodi da su odmah, pošto su obaviješteni, on i njegov brat otišli ispred objekta i zatekli razvaljena vrata na ulazu, a nedaleko od objekta, u parku preko puta su zatekli S. A. pa je pitao S. da li je on razbio vrata, na šta mu je S. odgovorio da jeste i da će ih opet razbiti, nakon čega im je rekao da ga sačekaju, da se vrati i da će opet da ih razvali, pa je pošao u pravcu svoje kuće ili kuće svog brata koja se nalazila blizu objekta. Navodi da je o svemu obavijestio policiju, jer su vrata bila bez razloga provaljena, a i S. A. im je upućivao ozbiljne prijetnje, što je kod njih izazvalo određenu sumnju i strah. Odmah zatim S. je došao iz pravca te kuće sa satarom u ruci, upućujući im pri tom razne psovke i prijetnje, a za njim su došla dva policajca, koji su prišli S. sa leđa i za vrijeme dok ime je prilazio i prijetio, od istog uzeli sataru, nakon čega su ga priveli u prostorije policije. Dodao je da je svemu tome prisustvovao i brat okrivljenog S. A., koji je tom prilikom na neki način pokušavao da ih zaplaši govoreći im da je njegov brat budala, i da treba da bježe od njega. Dodao je da su on i brat N., u trenutku kada je okrivljeni išao sa satarom u njihovom pravcu, osjećali strah i sve to je za njih predstavljalo prijetnju, pa mu je brat u jednom trenutku rekao: “šta ćemo sad, viđi mu sataru”. Na glavnom pretresu je dodao da se osjetio ugroženim usljed ponašanja okrivljenog, jer je on krenuo sa satarom prema njima, te da su oni bili ispred lokala, a okrivljeni je donio sataru i prijeteći došao do njih na jedno 3-4 m. Pojasnio je da on nije imao sataru, niti je od njega okrivljeni uzeo sataru, već da je on sataru donio, te da je i policija vidjela ko je imao sataru. Pridružio se krivičnom gonjenju i postavio imovinsko pravni zahtjev.<br>
	Svjedok Lj. S. u svom iskazu datom u predhodnom postupku navodi da je zaposlen u policiji PJ Podgorica, filijala policije Tuzi. Dana 26. 12. 2009. godine, sa kolegom S. M. obavljao je patrolnu djelatnost na reonu Tuzi. Negdje oko 5-6h, krećući se ulicom koja se nalazi u centru Tuzi, primijetio je jedno lice sa satarom u desnoj ruci koje je išlo prema dvojici momaka koja su se nalazila nedaleko od njega. Odmah mu je bilo jasno da tu postoji neki nesporazum i da može doći do incidenta, jer su on&nbsp; i kolega mogli da čuju kako se ovo lice i ta dva momka raspravljaju i kako im to lice upućuje neke prijetnje. Uputili su se odmah u njegovom pravcu, prišli mu sa leđa, oduzeli mu sataru i priveli ga u prostorije policije u Tuzima. Na glavnom pretresu je dodao da kada su prišli okrivljenom, on je od oštećenih bio udaljen nekih 5-6 m, koliko se mogao sjetiti.<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp; Svjedok S. A. u svom iskazu, datom u predhodnom postupku pred istražnim sudijom i na glavnom pretresu, navodi da se dana 26.12.2009. godine, u popodnevnim časovima, negdje oko 18:00h, nalazio nedaleko od parka koji se nalazi u centru Tuzi, i tom prilikom čuo neku viku i galamu koja je dolazila iz pravca parka. Okrenuo se i pogledao u tom pravcu i vidio da se njegov rođeni brat S. A. raspravlja sa dva lica, za koja je znao da su dva rođena brata. Odmah je požurio u njihovom pravcu kako bi ih razdvojio i spriječio da između njih dođe do fizičkog obračuna. Tom prilikom oni su međusobno razmjenjivali razne psovke, kako ova dva brata sa jedne strane, tako i njegov rođeni brat-okrivljeni, sa druge strane, pa su i njemu, kada im je prišao, počeli upućivati određene psovke. Tom prilikom, kada im se približio, počeli su da mu upućuju riječi: “mi ćemo vama kazati posao, pičke jedne”, nakon čega su počeli da njega i njegovog brata vrijeđaju na način što su pominjali njihovog tragično nastradalog brata, koji je u trenutku kada je ubijen imao 16 godina. Međutim, on se na to iako mu je bilo mnogo teško nije puno obazirao, već je stao između njih i razdvojio ih, nakon čega su se svi razišli. Napomenuo je da je njegov brat tom prilikom u ruci imao neku sataru, za koju mu je nakon toga rekao da je prije nego što je on došao oduzeo od lica sa kojima se svađao.<br>
	&nbsp; &nbsp;&nbsp;&nbsp;&nbsp; Svjedok S. M. u svom iskazu, datim u&nbsp; predhodnom postupku pred istražnim sudijom navodi da je zaposlen u policiji-filijala policije Tuzi, te da je dana 26.12.2009. godine, u popodnevnim časovima, negdje oko 18:00h, zajedno sa svojim kolegom Lj. S., a po predhodnom obavještenju dežurne službe filijale policije Tuzi da je u centru Tuzi došlo do narušavanja javnog reda i mira, pošao na lice mjesta i tom prilikom su vidjeli da lice S. A. &nbsp;u desnoj ruci drži sataru i ide prema dvojici momaka koja su se nalazili nedaleko od njega. Takođe su čuli da se između njih odvijala i neka prepirka. Tom licu su prišli sa leđa i oduzeli mu sataru, priveli ga u stanicu policije u Tuzima i o oduzetoj stvari mu uredno izdali potvrdu.<br>
	&nbsp; &nbsp;&nbsp;&nbsp;&nbsp;&nbsp; U službenoj zabilješci Uprave policije PJ Podgorica, filijala Tuzi, sačinjenoj 26.12.2009. godine, od strane Lj. S. i S. M., je konstatovano da su od strane “M-80”, u 18:05h, upućeni u centar Tuzi, gdje je došlo do svađe između S. A. i M. P., sa kojim je bio njegov brat N.. Dolaskom na lice mjesta u centru Tuzi, ispred ugostiteljskog objekta “Sarajka”, zatekli su okrivljenog sa satarom u ruci kako pokušava da se fizički obračuna sa P., u čemu ga sprečava brat okrivljenog S. A.. Okrivljenog su lišili slobode i iz ruku mu oduzeli sataru, nakon čega sva pomenuta lica privode u filijalu Tuzi, da ne bi došlo do svađe širih razmjera. P. su im u razgovoru kazali da je S. A. odvalio vrata od pomenutog ugostiteljskog objekta, a koji su isti uzeli u zakup od Islamske zajednice, te da kada su došli pred objekat da upozore okrivljenog zbog odvaljivanja vrata, on nasrće na njih sa satarom u ruci i upućuje im ozbiljne prijetnje: “pobiću vas” i “zaklaću vas”. &nbsp;Po naređenju “M-6” Adžoviće iz filijale Tuzi je preuzela “M-85”, a Pepiće su priveli u PJ Podgorica na dalji postupak. Za oduzeti predmet-sataru su izdali potvrdu.<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz potvrde o privremeno oduzetim predmetima Uprave policije od 26.12. 2009. godine, sud je utvrdio da je od S. A. dana 26.12.2009. godine u 18:05h privremeno oduzet predmet: mesarska satara crne plastične ručke, 1 komad,&nbsp; čija je dužina sječiva oko 20 cm. Ovu potvrdu, na mjestu za potpis građanina, je potpisano ime okrivljenog.<br>
	&nbsp;&nbsp;&nbsp;&nbsp;&nbsp;&nbsp; Nakon savjesne i brižljive ocjene svih dokaza posebno i u njihovoj međusobnoj vezi &nbsp;i dovodeći ih u vezu sa odbranom &nbsp;okrivljenog, sud je nesumnjivo utvrdio da je okrivljeni dana 26. decembra 2009. godine, oko 18,00 sati, u mjestu Tuzi, opština Podgorica, ugrozio sigurnost više lica, i to oštećenog M. P. i oštećenog N. P., prijetnjom da će napasti na život i tijelo tih lica, na način što se, nakon prepirke sa oštećenima, sa satarom u ruci uputio u pravcu oštećenih, istovremeno im prijeteći, što je kod oštećenih izazvalo osjećaj straha i ugroženosti, da bi u daljim radnjama bio spriječen od strane policijskih službenika Lj. S. i S. M., kojim radnjama je ostvario sve bitne elemente krivičnog djela ugrožavanje sigurnosti iz čl. 168 st.2 u vezi st. 1 Krivičnog zakonika.<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Ovakvo činjenično stanje sud je utvrdio iz iskaza svjedoka oštećenog N.P. koji navodi da je okrivljeni, nakon predhodne prepirke i prijetnji, prilikom izlaska iz svoje kuće u ruci držao sataru, upućujući im prijetnje, i da su tom prillikom bili prisutni službenici policije koji su od okrivljenog oduzeli sataru, svjedoka oštećenog M. P. koji je u svom svjedočkom iskazu naveo da je okrivljeni došao iz pravca kuće sa jednom satarom u ruci, upućujući im pri tom razne psovke i prijetnje, dok su se za njim, takođe u njihovom pravcu, zaputili dva policajca koji su mu u jednom trenutku prišli sa leđa i za vrijeme dok im je okrivljeni prilazio i prijetio, od istog uzeli sataru. Službenici policije koji su kritičnom prilikom oduzeli od okrivljenog sataru, o čemu su izdali potvrdu o privremeno oduzetim stvarima koju je sud cijenio kao dokaz, u svojim svjedočkim iskazima, &nbsp;a koji su saglasni sa službenom zabilješkom koju su isti sačinili, navode, i to, svjedok Lj. S. da je 26.12.2009. godine 5-6 h primijetio jedno lice sa satarom u desnoj ruci, koje je išlo prema dvojici momaka koja su se nalazila nedaleko od njega, da mu je odmah bilo jasno da tu postoji neki nesporazum i da može doći do incidenta, a ovo iz razloga što su on i kolega mogli da čuju kako se ovo lice i ta dva momka raspravljaju i kako im to lice upućuje neke prijetnje, pa su se oni uputili odmah u njegovom pravcu, prišli mu sa leđa, oduzeli mu sataru i priveli ga u prostorije policije u Tuzima, dok je svjedok S.M. naveo da su tom prilikom vidjeli da okrivljeni u desnoj ruci drži sataru i da ide prema dva momka koja su se nalazila nedaleko od njega, pa su mu prišli sa leđa i oduzeli mu sataru, priveli ga u stanicu policije u Tuzima i o oduzetoj stvari mu uredno izdali potvrdu.<br>
	&nbsp; &nbsp;Sud je našao da je okrivljeni, time što se poslije prepirke sa oštećenima, sa satarom u ruci uputio u njihovom pravcu, istovremeno im prijeteći, ugrozio njihovu sigurnost ozbiljnom prijetnjom da će napasti na njihov život i tijelo, što je kod oštećenih M. i N. P. izazvalo osjećaj straha i ugroženosti, a što je utvđeno iz njihovih iskaza kao svjedoka, u kojem N. navodi da je kritičnom prilikom osjetio ugroženost po život jer je okrivljeni krenuo na njega sa satarom, a M. da se osjetio ugroženim usljed ponašanja okrivljenog, jer je on krenuo sa satarom prema njima i prijeteći došao do njih na jedno 3-4 m. Po nalaženju suda ovakva prijetnja okrivljenog je bila objektivno podobna da kod oštećenih M. i N. P. izazove osjećaj straha i osjećaj nesigurnosti, a ovo imajući u vidu da je satara, kojom je okrivljeni prijetio oštećenima, istovremeno se upućujući u njihovom pravcu, sredstvo koje je podobno da se njom ugrozi život i tjelesni integritet bilo kog lica, pa i oštećenih u konkretnom slučaju.<br>
	Po nalaženju suda, okrivljeni je postupao sa diraktnim umišljajem jer je bio svjestan da opisanim radnjama oštećenim prijeti i da se prijetnja odnosi na napad na život i tjelesni integritet više lica i to oštećenih P. N. i M., pa je to i htio, a što je ugrozilo sigurnost oštećenih.<br>
	Sud je cijenio odbranu okrivljenog u kojoj navodi da nije izvršio krivično djelo stavljeno mu na teret, da satara nije njegova, već jednog od P., kojom je njemu prijećeno, a da je on od njih oduzeo, pa ne znajući da li ima još nekog u društvu sa njima otrčao do kuće i ušao u nju, a potom izašao da ne bi narod koji je to posmatrao pomislio da je kukavica, te je zbog toga izašao ispred kuće i stao na trotoar na 20-30 metara od oštećenih, nesvjestan da mu je&nbsp; u ruci satara, pa je našao da je prednja odbrana okrivljenog neosnovana, nelogična i sračunato data u pravcu izbjegavanja krivice, a ovo sa razloga što je činjenično stanje iz izreke presude, koje je u suprotnosti sa ovakvom odbranom okrivljenog, nesporno utvrđeno kako iz iskaza oštećenih, tako i neutralnih svjedoka Lj. S. i S. M., službenika Uprave policije, koji saglasno navode &nbsp;da se okrivljeni uputio u pravcu oštećenih sa satarom u ruci, istovremno im prijeteći, sa kojih razloga sud nije prihvatio ni iskaz svjedoka S. A., ocjenivši ga kao sračunato dat da se okrivljenom, kao bratu, olakša položaj u postupku.<br>
	&nbsp; &nbsp;&nbsp;&nbsp;&nbsp; Prilikom odmjeravanja krivične sankcije sud je na strani okrivljenog, u smislu čl. 42 st. 1 Krivičnog zakonika, cijenio sve okolnosti koje utiču da ista bude manja ili veća, pa je od olakšavajućih okolnosti na strani okrivljenog cijenio njegovo porodično stanje, da je otac jednog djeteta, njegovo ranije dobro vladanje i s tim u vezu raniju neosuđivanost, a što je sud utvrdio iz izvoda iz kaznene evidencije na ime okrivljenog, dok otežavajućih okolnosti sud nije našao, pa je sud cijeneći prednje olakšavajuće okolnosti na strani okrivljenog, primjenom čl. 53 i 54 Krivičnog zakonika, okrivljenom izrekao uslovnu osudu kao u izreci presude, nalazeći da će se i sa prijetnjom izvršenja kazne zatvora u trajanju od 3 mjeseca, pod uslovom da okrivljeni ne izvrši novo krivično djelo u roku od 1 godine po pravosnažnosti presude, na okrivljenog u dovoljnoj mjeri uticati da ne vrši krivična djela, čime će se sa uspjehom ostvariti svrha izricanja uslovne osude iz čl. 52 Krivičnog zakonika, u okviru opšte svrhe propisivanja i izricanja krivičnih sankcija iz čl. 4 st. 2 Krivičnog zakonika.<br>
	&nbsp;&nbsp;&nbsp; Na osnovu čl.75 Krivičnog zakonika okrivljenom je izrečena mjera bezbjednosti trajno oduzimanje predmeta-satare, kao predmeta izvršenja krivičnog djela.<br>
	&nbsp;&nbsp;&nbsp;&nbsp;&nbsp;&nbsp; Pošto je okrivljeni oglašen krivim sud ga je obavezao da na ime troškova krivičnog postupka plati iznos od 142,00 €, i to na ime troškova branioca po službenoj dužnosti u predhodnom postupku u iznosu od 112,00€, te na ime sudskog paušala kao dijela troškova krivičnog postupka iznos od 30,00 €, koji paušal je odmjeren srazmjerno trajanju postupka i složenosti predmeta, a ovo shodno čl. 202 u vezi čl. 199 Zakonika o krivičnom postupku.<br>
	&nbsp;&nbsp;&nbsp;&nbsp;&nbsp;&nbsp; Oštećeni P.M. i P. N. su radi ostvarivanja imovinsko pravnog zahtjeva upućeni na parnični postupak, shodno čl. 212 st. 2 Zakonika o krivičnom postupku.<br>
	&nbsp; &nbsp;&nbsp;&nbsp; Na osnovu navedenog, a u smislu čl. 364 Zakonika o krivičnom postupku, odlučeno je kao u izreci presude.<br>
	&nbsp;</div>
<div style="text-align: center">
	<strong>OSNOVNI SUD U Podgorici, </strong></div>
<div style="text-align: center">
	<strong>dana 25. 02. 2011. godine.</strong><br>
	&nbsp;<br>
	<strong>SUDIJA</strong><br>
	<strong>Željka Jovović</strong><br>
	&nbsp;</div>

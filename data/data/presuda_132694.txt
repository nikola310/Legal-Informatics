<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.9840278in 0.9840278in 0.9840278in 0.9840278in;}
.p1{text-indent:0.5in;margin-bottom:0.1388889in;text-align:end;hyphenate:auto;font-family:Arial;font-size:12pt;}
.p2{margin-bottom:0.1388889in;text-align:center;hyphenate:auto;font-family:Calibri;font-size:11pt;}
.p3{margin-bottom:0.1388889in;text-align:center;hyphenate:auto;font-family:Arial;font-size:12pt;}
.p4{margin-top:0.06944445in;margin-bottom:0.06944445in;text-align:justify;hyphenate:auto;font-family:Arial;font-size:12pt;}
.p5{text-indent:0.5in;margin-top:0.06944445in;margin-bottom:0.06944445in;text-align:justify;hyphenate:auto;font-family:Arial;font-size:12pt;}
.p6{text-indent:0.5in;margin-top:0.06944445in;margin-bottom:0.06944445in;text-align:center;hyphenate:auto;font-family:Arial;font-size:12pt;}
.p7{text-indent:0.5in;text-align:center;hyphenate:auto;font-family:Arial;font-size:12pt;}
.p8{text-indent:0.5in;text-align:start;hyphenate:auto;font-family:Arial;font-size:12pt;}
.p9{text-indent:0.5in;text-align:justify;hyphenate:auto;font-family:Arial;font-size:12pt;}
.p10{text-align:justify;hyphenate:auto;font-family:Arial;font-size:12pt;}
.p11{text-align:center;hyphenate:auto;font-family:Arial;font-size:12pt;}
.p12{text-align:end;hyphenate:auto;font-family:Arial;font-size:12pt;}
.p13{text-align:start;hyphenate:auto;font-family:Times New Roman;font-size:12pt;}
.s1{color:black;}
.s2{text-transform:uppercase;color:black;}
.s3{font-weight:bold;font-style:italic;}
.s4{color:black;background-color:white;}
</style>
<meta content="mitar.mirovic" name="author">
</head>
<body class="b1 b2">
<p class="p1">
<span>                                                                                           K.br.135/14</span>
</p>
<p class="p2">
<!--Image link to '0.png' can be here-->
</p>
<p class="p3">
<span>U IME CRNE GORE</span>
</p>
<p class="p4"></p>
<p class="p5">
<span class="s1">OSNOVNI SUD U ULCINJU, kao prvostepeni krivični, sudija mr Sanja Mirović, uz učešće namještenika suda Škrelja Milene, kao zapisničara u krivičnom predmetu protiv okrivljenog Sh.G. iz U.,zbog krivičnog djela samovlašće iz čl.384 st.2 Krivičnog zakonika Crne Gore, kojeg u brani L.M. advokat iz U., odlučujući po privatnoj tužbi privatnih tužilaca Ć.J. i Č.A., koje zastupa I.F. advokat iz B.,nakon glavnog i javnog pretresa održanom dana 23.12.2014.god. u prisustvu zastupnika privatnih tužilaca, okrivljenog i njegovog branioca, donio je,a dana 24.12.2014.god. i  javno objavio</span>
</p>
<p class="p6"></p>
<p class="p5">
<span class="s1">                                               P R E S U D U</span>
</p>
<p class="p5"></p>
<p class="p5">
<span class="s1">Okrivljeni </span><span class="s2">Sh.G.</span><span class="s1">, od oca N. i majke P. rođene G., rođen xxxxxx godine, u U. – D. K., sa prebivalištem u D. K., sa završenom srednjom školom, mehaničar, zaposlen u JP „V.“ U., oženjen, otac četvoro djece, srednjeg imovnog stanja, </span>
</p>
<p class="p5"></p>
<p class="p5">
<span>Na osnovu čl.373 tač.1 Zakonika o krivičnom postupku</span>
</p>
<p class="p7"></p>
<p class="p7">
<span>OSLOBAĐA SE OD OPTUŽBE</span>
</p>
<p class="p7"></p>
<p class="p8"></p>
<p class="p9">
<span>Da je dana 26.09.2014.godine, sam sebi pribavio pravo na kat.parceli xxxx KO U., vlasništvo porodice Č. iz U., tako što je prijavljeni iskopao kanal a zatim izgradio zid dužine 4 metra i visine 1 metar, koja parcela se graniči sa kat.parcelom xxxxxx KO U., vlasništvo Ć.J. iz U.,</span>
</p>
<p class="p8"></p>
<p class="p9">
<span>-čime bi izvršio krivično djelo samovlašće iz čl. 384 st. 2 Krivičnog zakonika Crne Gore</span>
</p>
<p class="p8"></p>
<p class="p9">
<span>Na osnovu čl. 230 st. 3 Zakonika o krivičnom postupku, troškovi krivičnog postupka padaju na teret privatnih tužilaca. </span>
</p>
<p class="p9"></p>
<p class="p8"></p>
<p class="p7"></p>
<p class="p7">
<span>O b r a z l o ž e n j e</span>
</p>
<p class="p9"></p>
<p class="p9"></p>
<p class="p9">
<span class="s1">Privatnom tužbom Ć.J. i Č.A. od 29.09.2014.godine zastupanih po adv. F. I., stavljeno je na teret okrivljenom Sh.G.i izvršenje krivičnog djela </span><span>samovlašće iz čl. 384 st. 2 Krivičnog zakonika činjenično bliže opisano u izreci presude</span><span class="s1">.</span>
</p>
<p class="p9"></p>
<p class="p10">
<span class="s1">            Punomoćnik privatnih tužilaca je u završnim riječima ostao pri privatnoj tužbi i istakao da je i</span><span>zvedenim dokazima nesporno utvrdjeno da je okrivljeni bez ikakvog ovlašćenja i odobrenja nadležnog organa izgradio zid na kat. parceli xxxx KO U., u dužini od 4 metra i visini oko 70 cm, a prije ovoga na ovoj parceli je postavio traktorsku prikolicu koja je stajala cijelo ljeto tako okrivljeni ni nakon podnošenja predloga za odredjivanje privremene mjere nije prestao za preduzimanjem nezakonitih radnji, već je izmedju dva ročišta po predlogu za odredjivanje privremene mjere izgradio betonski zid na kat. parceli vlasništvo porodice Č., a parcela ima i funkciju puta pa je izgradnjom ove prepreke ograničio prolaz izmedju parcele xxxx i xxxxxx te xxxxxx, znači okrivljeni je sam pribavio sebi pravo da mimo nadležnog suda i drugih inspektcija izgradi predmetni zid na tudjoj parceli pri tome je bio svjestan da kat. parcela xxxxx nije njegova već je namjerno da stvori prepreku izgradio predmetni zid kako se predmetna parcela ne bi koristila u funkciji puta. Tražio je da sud okrivljenog kazni po zakonu kako bi se isti okanio ovog činjenja. Troškove postupka je tražio. Iste nije bliže opredjelio.</span>
</p>
<p class="p10"></p>
<p class="p10">
<span>             Branilac okrivljenog  je istakao da</span><span class="s3"> </span><span> privatni tužioci nisu aktivno legitimisani za podnošenje privatne tužbe obzirom da iz dokaza izvedenih u postupku a posebno iz nalaza vještaka geodetske struke se vidi da je predmet nepokretnosti uknjižena na ime Č. L., tako da Ć.J. i Č.A. nijesu aktivno legitimisani. Sa druge strane ukazuje da tužioci ni jednim jedinim dokazom nisu dokazali da je sporni zid sagradio upravo okrivljeni. Okrivljeni se o tome izjasnio da iako ima pravo na izgradnju istog jer to predstavlja povraćaj u predjašnje stanje koje je bilo prije nezakonitog postupanja jednog od tužilaca – Ć.J. i samim tim ne bi predstavljalo krivično djelo, ali opet on nije izgradio taj zid već su to učinili drugi gradjani. Tačno je da su tužioci predložili mirno rješenje ovog spora, medjutim okrivljeni nije mogao da ukloni predmetni zid radi privatnih tužilaca jer bi u tom slučaju ušao u spor sa licima koji su izgradila isti a okrivljeni želi da poštuje zakon ove države što je učinio i do sada i upravo je to razlog što nije mogao srušiti zid koji je neko drugi napravio.  Predložio je da se okrivljeni oslobodi optužbe. Tražio je troškove postupka. Iste nije bliže opredjelio.</span>
</p>
<p class="p9"></p>
<p class="p9">
<span class="s1">Okrivljeni je u svojoj odbrani istakao je da je vlasnik nepokretnosti u naselju Đ., koju je kupio od pok. B.N. Na mjestu gdje je prije mjesec ipo - dva sagrađen novi zid, postojao zid od ranije, jos u vrijeme kada je kupio plac od B.N., koji mu je tom prilikom rekao da je zid oduvjek postojao na tom mjestu i da daljeg puta nema. Njegovo imanje od imanja koje je od B.N. kupila Ć.J. dijeli taj zid, a naveo je da ona ima drugi put do svoje kuće. Dok je B.N. bio živ, potpisao mu je izjavu da je taj zid oduvjek bio na tom mjestu i da nema nikakvog puta. Taj zid nakon smrti B.N. porušili su Ć.J. i Č.A., a poznato mu je ko je sagradio novi zid, pri čemu  nije želio da kaže njegovo ime, te da on to nije učinio. Dalje je naveo da se ne nalazi na spornoj fotografiji, jer nije učestvovao u izgradnji zida, a ukoliko privatni tužioci odluče da poruše zid, zaštitu će tražiti od najviših sudskih instanci. Istakao je da ne pristaje na mirno rješenje spora.</span>
</p>
<p class="p9"></p>
<p class="p9">
<span class="s1">Sud je u dokaznom postupku saslušao privatne tužioce Ć.J. i Č.A. u svojsvtu svjedoka i oštećenih lica, izvršio uvid u dvije fotografije sa lica mjesta, izvršio uvid u parnični predmet ovog suda P.br. 277/13 u nalaz vještaka S.Lj. od 02.07.2014.godine, nalaz vještaka građevinske struke M.A. od 11.07.2014.godine, te u  predmet ovog suda I.br. 163/14.</span>
</p>
<p class="p9"></p>
<p class="p10">
<span>           Sud je odbio predlog pun. privatnih tužioca da se fotografija na kojoj su prikazana lica koja stoje oko zida u izgradnji dostavi Upravi policije radi identifikacije lica koja se na njoj nalaze, a ovo iz razloga što su lica navedenih osoba koji su na fotografiji okrenuta prema dolje ili prema desno,a jedno lice je potpuno savijeno, jer je fotografija sačinjena sa visine, te sud nalazi da nije moguće utvrditi koja se lica nalaze na fotografiji  putem  dokaznog sredstva koje je predložio punomoćnik privatnih tužilaca.Sud je takođe odbio predlog branioca da se u dokaznom postupku saslušaju svjedoci M.S., V.H. i K.I., na okolnosti da je i ranije postojala ograda na tom mjestu iz razloga što je navedena činjenica utvrdjena drugim dokazima koji su izvedeni na pretresu (nalazom vještaka geodetske struke) te bi saslušanjem ovih svjedoka nepotrebno odugovlačilo postupak,a takođe je odbijen i predlog  pun.tužilaca da se izvrši uvid u dopis Komunalne policije br. 07-302/14 od 17.09.2014. godine, sobzirom da je isti irelevantan za presudjenje u ovoj krivičnoj pravnoj stvari.</span>
</p>
<p class="p9"></p>
<p class="p9">
<span class="s1">Svjedok - oštećena Ć.J. je navela da joj je poznato da je zid sagrađen u septembru ove godine, da ga je sagradio okrivljeni sa još nekim ljudima, a da je ona napravila fotografije sa lica mjesta, na kojima se vidi okrivljeni. Istakla je da na spornom mjestu ranije nije postojao zid, a da je postojala samo cokla, te da je zemljište kupila radi parkinga i da je zid okrivljeni sagradio na imovini Č.A.. Dalje je navela da postoji i drugi prilazni put ka placu koji je kupila, ali je sada pristup nemoguć jer postoji kanal, pa nema pristupa placu. Sa nikim od komišija nema problema, osim sa okrivljenim koji pritom nema nikakve koristi od predmetnog zida. </span>
</p>
<p class="p9"></p>
<p class="p9">
<span class="s1">Svjedok – oštećeni Č.A. je naveo da je nasljednik pok. Č. L., koji je bio stric njegovog oca, ali kako nije imao zakonskog nasljednika prvog nasljednog reda, njegova porodica je naslijedila dio njegove imovine. Sporno žemljište na kojem je sada izgrađen zid nalazi se na imovini njegove porodice, te daje na tom mjestu uvjek bio put za placeve koji su u njihovom vlasništvu. Na tom mjestu zid nije nikada postojao, već cokla od 7-8 cm. Istakao je da traži da se zid poruši kako bi im se omogućio pristup imanju.</span>
</p>
<p class="p9"></p>
<p class="p9">
<span class="s1">Iz fotografija sa lica mjesta proizilazi da je na jednoj vidljivo da je navedeni zid u izgradnji da je iskopan kanal a zid u fazi šalovanja daskama, da pet muškaraca stoje oko šalovanog zida,da su trojica sa lijeve a dvojica sa desne strane pri čemu je jedan savijen te mu lice nije vidljivo.</span>
</p>
<p class="p9"></p>
<p class="p9">
<span class="s1">Na drugoj fotografiji  prikazan  je izliven sporni zid, dok daske od šalovanja nijesu uklonjene.</span>
</p>
<p class="p9"></p>
<p class="p9">
<span class="s1">Iz nalaza i mišljenja vještaka S.Lj. od 02.07.214.godine, dat u parnični premet P. br. 277/13 , proizilazi da ukupna dužina spornog zida iznosi 7,33m, da je isti obilježen na priloženim skicama premjera sa br. det. tač. i to : 1.2.3 i 4. Sporni zid je bio izgrađen djelovima sledećih kat.parc. i to na djelu kat.par. br. xxxx u dužini od 2.31 m, isti je obilježen sa br.det.tač.2 i 3, djelu kat.parc.br. xxxxxxx u dužini od 2.24 m, isti je obilježen sa br.det.tač. 3 i 4 kat.parc br. xxxxxx dvorište u pov od 272 m2 i porodična stambena zgrada u površini od 153 m2, upisana je u LN br. xxxx KO U., na ime Š. N. Dj., kat.parc.br. xxxx javni putevi u pov.od 286 m2, upisana je u LN br.xxxx KO U., na ime Č. M. L., i kat.parc.br. xxxxxxx livada 1kl u pov. od 583 m2 upisana je u LN br.xxxx KO U., na ime Č. R. I., B.N. A., B.N. P., P. L. L. i Č. F. </span>
</p>
<p class="p9"></p>
<p class="p9">
<span class="s1">Iz nalaza vještaka građevinske struke M.A. od 11.07.2014.godine, koji je dat u predmetu P.br. 277/13 proizilazi da ukupna cijena koštanja komplet zida dužine 7,33 m. 6,6+33+31,2+8,1+37,5= 116,4 eura. Cijena koštanja po m zida 116,4 : 7,33 = 15,88 e/m zida. Dio zida između Č. I. i Š. Đ. košta 2,78 x 15,88 = 44,15 eura. Dio zida koji zahvata širinu puta i razdva parcele xxxx i xxxxxx je L=4,55 m; 4,55 x 15,88=72,25 eura.</span>
</p>
<p class="p9"></p>
<p class="p9">
<span class="s1">Iz spisa predmeta ovog suda I.br. 163/14 proizilazi da je predlagač obezbjeđenja Ć.J. podnijela predlog za određivanje privremene mjere protiv protivnika obezbjeđenja Sh.G. na način što bi se usvojila privremena mjera kojom se nalaže protivniku obezbjeđenja Sh.G.i da odmah sa kat.parc xxxxx KO U. ukloni traktorsku prikolicu i sve druge predmete i oslobodi pristup do nepokretnosti predlagača pbezbjeđenja na kat.parceli xxxxx KO U., a koji je odbijen riješenjem ovog suda od 24.11.2014.godine. Odluka nije pravosnažna.</span>
</p>
<p class="p9"></p>
<p class="p9">
<span class="s1">Privatnom tužbom okrvljenom Sh.G.i se stavlja na teret izvršenje krivičnog djela samovlašće iz čl.384 st. 2 Krivičnog zakonika Crne Gore , na način u vrijeme i na mjestu kako je označeno u izreci presude.</span>
</p>
<p class="p9"></p>
<p class="p9">
<span class="s1">Imajući navedeno u vidu sud nalazi da činjenični opis dispozitva privatne tužbe nije u saglasnosti sa pravnom kvalifikacijom krivičnog djela samovlašće iz čl.384 st. 2 Krivičnog zakonika Crne Gore, jer iz dispozitiva privatne tužbe ne proizilaze sva bitna obilježja predmetnog krivičnog djela. </span>
</p>
<p class="p9"></p>
<p class="p9">
<span>Radnja predmetnog krivičnog djela je samovlasno pribavljanje prava. Kod pribavljanja, pravo postoji ili učinilac pretpostavlja da mu neko pravo pripada, ali ne može da ga vrši i ostvaruje i on u tom cilju, mimoilazeći nadležne organe i propisni postupak, samoinicjativno preduzima neke djelatnosti da bi pribavio to svoje postojeće ili pretpostavljeno pravo. Neophodno je, međutim, da pravo koje se na ovaj način pribavlja stvarno i pripada učiniocu ili da on smatra da mu pripada. Djelo je svršeno kad je učinilac neko svoje pravo ili pravo za koje smatra da mu pripada, samovlasno pribavio. Za krivicu potreban je umišljaj, koji obuhvata svjest da se svoje postojeće ili pretpostavljeno pravo samovlasno pribavlja.</span>
</p>
<p class="p9"></p>
<p class="p9">
<span class="s1">Odredbom čl.5 Krivičnog zakonika Crne Gore propisano je da je “Krivično djelo djelo koje je zakonom određeno kao krivično djelo, koje je protivpravno i koje je skrivljeno”, tako da se jasno zaključuje da je u našem pravu prihvaćen objektivno – subjektivni pojam krivičnog djela. Dakle, pored protivpravnosti i određenosti djela u zakonu, kao objektivnih elemenata, skrivljenost se pojavljuje kao obavezan opšti subjektivni element krivičnog djela, tako da je nužno da u činjeničnom opisu svakog krivičnog djela moraju biti navedena sva konsitutivana obilježja inkriminacije, odnosno i subjektivni elemanat ili stepen krivice sa kojim je okrivljeni izvršio krivično djelo koje mu se stavlja na teret. Ukoliko privatna tužba to ne sadrži, ista je nepotpuna i kao takva lišava sud mogućnosti razmatranja dokazne utemeljenosti iste,pa je kao takva nepodobna za zasnivanje sudske odluke kojim bi se okrivljeni eventulano oglasnio krivim za preduzimanje radnje koja mu se u objektivnom smislu stavlja na teret. </span>
</p>
<p class="p9"></p>
<p class="p9">
<span class="s1">Imajući u vidu da je u činjeničnom opisu dispozitiva privatne tužbe kojom se orkivljenom Sh.G.i stavlja na teret krivično djelo samovlašće iz čl.384 st. 2 Krivičnog zakonika Crne Gore izostavljen bitni elemenat krivičnog djela – tj. nije naveden subjektivni elemenat, to je sud na osnovu čl.</span><span>373 tač.1 Zakonika o krivičnom postupku donio presudu kojom se okrivljeni oslobađa od optužbe jer krivično djelo za koje je optužen po zakonu nije krivično djelo. Pritom sud nije mogao precizirati dispozitiv privatne tužbe i dodavati navedeni element, jer bi na taj način prekoračio optužbu i time povrijedio identitet presude i optužbe. </span>
</p>
<p class="p9"></p>
<p class="p9">
<span>Cijeneći naprijed navedeno, sud nalazi da u ovom slučaju nije nužno baviti se detaljnom analizom rezultata dokaznog postupka.</span>
</p>
<p class="p9"></p>
<p class="p9">
<span>Kako je okrivljeni osobođen od optužbe, to je sud na osnovu čl.230 st.3 Zakonika o krivičnom postupku, odlučio da privatni tužioci naknade okrivljenom troškove krivičnog postupka o kojima će sud odlučiti posebnim rješenjem.</span>
</p>
<p class="p9"></p>
<p class="p9">
<span>Sa iznijetog, odlučeno je kao u izreci presude.</span>
</p>
<p class="p11"></p>
<p class="p11">
<span class="s4">OSNOVNI SUD ULCINJ</span>
</p>
<p class="p11">
<span class="s4">Dana 24.12.2014.godine</span>
</p>
<p class="p11">
<span class="s4">                                                                                                               S U D I J A, </span>
</p>
<p class="p12">
<span class="s4"> Mr Sanja Mirović</span>
</p>
<p class="p10"></p>
<p class="p10"></p>
<p class="p10">
<span>PRAVNA POUKA: Protiv ove presude može se izjaviti žalba u roku od 8 dana od dana prijema prepisa iste Višem sudu u Podgorici, a preko ovog suda.</span>
</p>
<p class="p13"></p>
<p class="p13"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:11pt;font-weight:800}
.span2{;font-size:11pt}
.span3{color:#FF0000;font-size:11pt}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span></span>
</p>
<p>
<span class="span1">CRNA GORA</span>
</p>
<p>
<span class="span1">OSNOVNI SUD U NIKŠIĆU</span>
</p>
<p>
<span class="span2">K.br.85/2013</span>
</p>
<p>
<span class="span2">Dana  27.11.2013. godine</span>
</p>
<p>&nbsp;</p>
<li>
<span class="span2">U IME CRNE GORE</span>
</li>
<p>&nbsp;</p>
<p>
<span class="span2"></span><span class="span1">OSNOVNI SUD U NIKŠIĆU,</span><span class="span2"> kao prvostepeni krivični, sudija pojedinac Djuričković Igor, uz sudjelovanje namještenika Papović Budimirke kao zapisničara, rješavajući u krivičnom predm</span><span class="span2">etu okrivljenog D. M</span><span class="span2"> iz Nikšića, zbog krivičnog djela teško djelo protiv bezbjednosti javnog saobraćaja iz člana 348 stav 3 u vezi člana 339 stav 3 u vezi stava 1 KZ, postupajući po optužnom predlogu ODT Nikšić Kt.br.148/10 od 04.06.2012.godine i ukidnom rješenju Višeg suda u Podgorici Kž.br.153/2013 od 11.02.2013.godine, nakon javnog glavnog pretresa održanog dana 25.11.2013. godine, u prisustvu zamjenika ODT-a Pejović Željka, okrivljenog i njegovog branioca Kovačević Predraga advokata iz Nikšića, donio je i dana 27.11.2013.godine javno objavio </span>
</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1">Okrivljeni:</span>
</p>
<p>&nbsp;</p>
<p>
<span class="span1">D. M</span><span class="span2">, </span><span class="span2">od</span><span class="span2"> oca V. i majke M. rodjene R., rodjen </span><span class="span2">.godine, u Nikšiću, sa prebivalištem u Nikšiću-Ul. Žarka Zrenjanina br.21, državljanin Crne Gore, nezaposlen, neoženjen, lošeg imovnog stanja, ranije neosudjivan </span>
</p>
<p>&nbsp;</p>
<li>
<span class="span2">K r i v   j e:</span>
</li>
<p>&nbsp;</p>
<p>
<span class="span2">           </span><span class="span2"></span><span class="span1">Što je:</span><span class="span1"> </span>
</p>
<p>
<span class="span2">Dana 11.12.2009.godine, u Nikšiću, na magistralnom putu Nikšić-Podgorica, u mjestu Straševina, ne pridržavajući se saobraćajnih propisa, upravljao svojim putničkim motornim vozilom marke Golf 3, registarski broj DG AB 825, i time tako ugrozio saobraćaj da je doveo u opasnost život</span><span class="span2"> i tijelo oštećenog P. N</span><span class="span2">, na način što se, krećući se navedenim putem iz pravca Podgorice u pravcu Nikšića, vozilom kretao brzinom od oko 70 km/h, iako je na tom dijelu puta brzina kretanja vozila ograničena na do 50 km/h, uslijed čega je vozeći ovako protivno odredbi člana 32 stav 1 Zakona o bezbjednosti saobraćaja na putevima, prednjim dijelom svog vozila udario u prednji čeoni dio vozila marke Zastava 750, registarskih oznaka NK 99-92, kojim je uprav</span><span class="span2">ljao oštećeni P. N</span><span class="span2">, na lijevoj kolovoznoj traci, gledano iz smjera kretanja vozila okrivljenog, a u trenutku kada se oštećeni kao vozač vozila marke Zastava 750 uključivao u saobraćaj sa platoa prostora benzinske pumpe, koja se nalazi sa desne strane puta, gledano iz smjera kretanja vozila okrivljenog, na kolovoz magistralnog puta prema Podgorici, kojom p</span><span class="span2">rilikom je oštećeni P. N</span><span class="span2"> zadobio teške tjelesne povrede u vidu preloma potiljačne kosti glave, preloma i iščašenja više zuba, preloma petog i šestog rebra sa desne strane, iščašenja desnog zgloba kuka, nagnječenja poglavine i tijela i razderne rane u prejelu donje vilice i u predjelu jezika,</span>
</p>
<p>&nbsp;</p>
<p>
<span class="span2">- čime je izvršio krivično djelo teško djelo protiv bezbjednosti javnog saobraćaja iz člana 348 stav 3 u vezi člana 339 stav 3 u vezi stava 1 Krivičnog zakonika </span>
</p>
<p>&nbsp;</p>
<p>
<span class="span2">- pa sud okrivljenom zbog izvršenja navedenog krivičnog djela primjenom citiranih zakonskih odredbi, odredbi iz člana 4 stav 2, člana 42, 52, 53 i 54 KZ i odredbi iz člana 226, 229 i 374 ZKP-a izriče</span>
</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span2">Sa kojom okrivljenom utvrdjuje kaznu zatvora u trajanju od 3 (slovima: tri) mjeseca i istovremeno odredjuje da se navedena kazna neće izvršiti ukoliko</span><span class="span1"> </span><span class="span2">okrivljeni u roku od jedne godine od dana pravosnažnosti presude ne počini novo krivično djelo.</span>
</p>
<p>&nbsp;</p>
<p>
<span class="span2">Obavezuje se okrivljeni da na ime troškova krivičnog postupka plati iznos od 325,00 eura, u roku od 15 dana od dana pravosnažnosti presude, pod prijetnjom prinudnog izvršenja, na žiro račun Osnovnog suda u Nikšiću broj 832-152-32 i da sudu dostavi dokaz o izvršenoj uplati.</span>
</p>
<p>&nbsp;</p>
<p style="text-align:center;">
<span class="span1">O b r a z l o ž e n j e</span>
</p>
<p>&nbsp;</p>
<p>
<span class="span1"></span><span class="span1">Osnovni državni tužilac u Nikšiću</span><span class="span2"> svojim optužnim predlogom Kt.br.100/10 </span><span class="span2">od</span><span class="span2"> 04.06.2012. godine, stavio je na te</span><span class="span2">ret okrivljenom D. M</span><span class="span2"> </span><span class="span2">izvršenje krivičnog djela teško djelo protiv bezbjednosti javnog saobraćaja iz člana 348 stav 3 u vezi člana 339 stav 3 u vezi stava 1 KZ, koje krivično djelo je činjenično opisano u izreci presude</span><span class="span2">. Zamjenik ODT-a Pejović Željko, koji je zastupao optužni akt </span><span class="span2">na</span><span class="span2"> glavnom pretresu, u svojoj završnoj riječi, ostajući pri navodima podnijetog optužnog akta, predložio je sudu da okrivljenog oglasi krivim i osudi po zakonu.</span>
</p>
<p>
<span class="span2"> </span>
</p>
<p>
<span class="span2"></span><span class="span1">Okrivljeni D. M</span><span class="span2"> u svojoj odbrani datoj </span><span class="span2">na</span><span class="span2"> glavnom pretresu u bitnom je naveo da se dana 11.12.2009. godine, negdje oko podneva, upravljajući svojim vozilom marke Golf III kretao magistralnim putem Podgorica-Nikšić, iz pravca tunela Budoš, odnosno iz pravca Podgorice u pravcu Nikšića, da je tom prilikom sa njim u vozilu na mjes</span><span class="span2">tu suvozača bio P. V</span><span class="span2">, i da je na oko 100 metara udaljenosti od benzinske pumpe Jugopetrol koja se nalazi u naselju Straševina, na izlazu te pumpe koji se nalazi bliže Nikšiću, primijetio vozilo marke Zastava 750 koje je stajalo zaustavljeno na tom izlazu, da bi kada je došao na udaljenost od oko 50 metara od tog vozila vidio da se isto uključilo na magistralni put, tako što je ušlo u desnu kolovoznu traku tog puta gledano iz smjera kretanja njegovog vozila i zaustavilo se na toj kolovoznoj traci, na šta je on reagovao tako što je mjenjač brzina svog vozila vratio u manju brzinu i dodao gas da ubrza vozilo i vozilo usmjerio u lijevo, uslijed čega je prešao na svoju lijevu kolovoznu traku, sa namjerom da tom trakom obidje vozilo marke Zastava 750, ali je tada to vozilo nastavilo kretanje, tako da je on vidio da ne može da izbjegne sudar izmedju svog i tog vozila marke Zastava i pokušao da svoje vozilo zaustavi kočenjem, ali to nije uspio da učini već je došlo do kontakta izmedju vozila kojim je on upravljao i vozila marke Zastava 750, negdje na sredini kolovoza magistralnog puta, oko bijele linije. Dalje je objasnio da je prije nego štro je sa vozilom ubrzao isto vozio brzinom od 40-50  km/h, a da se ne može izjasniti kolika je brzina vozila bila u momentu kada je mjenjač brzina istog vratio u manju brzinu i dodao gas u pokušaju da zaobidje vozilo marke Zastava 750, kao i da ne može da objasni zašto u momentu kada je na oko 50 metara udaljenosti ispred svog vozila vidio vozilo marke Zastava na kolovozu nije preduzeo radnju kočenja i zaustavljanja svog vozila, već isto ubrzo i pokušao da zaobidje vozilo marke Zastava. Odgovarajući na pitanja postavljena na glavnom pretresu istakao je da se ne može sa sigurnošću izjasniti koliko je vremena prošlo od momenta kada je sa svojim vozilom prešao na lijevu kolovoznu traku, gledano iz smjera kretanja njegovog vozila, do momenta kada je uočio da vozilo marke Zastava nastavlja kretanje ka toj kolovoznoj traci. </span>
</p>
<p>&nbsp;</p>
<p>
<span class="span2">            U svojoj završnoj riječi okrivljeni je, ostajući pri svojoj odbrani, lično i preko svog branioca istakao da smatra da je do predmetne saobraćajne nezgode došlo uslijed propusta u vožnji oštećenog </span><span class="span2">Pejović Nova, dakle da smatra da u toku predmetnog postupka nije dokazano da je počinio krivično djelo koje mu je stavljeno na teret optužbom i u konačnom predložio sudu da ga oslobodi od optužbe. </span>
</p>
<p>&nbsp;</p>
<p>
<span class="span2">             Sud je na glavnom pretresu u dokaznom postupku pročitao zapisnik o uvidjaju istražnog sudije ovoga suda Kr.br. 27/2009 sačinjen dana 11.12.2009, izvršio uvid u skicu lica mjesta i foto elaborat  sačinjene od strane ovlašćenih službenika Uprave policije CG-PJ Nikšić povodom predmetne saobraćajne nezgode, pročitao izvod iz matičnog registra umrl</span><span class="span2">ih lica za pokojnog P N</span><span class="span2">, na saglasan predlog stranaka pročitao pročitao nalaz i mišljenje stalnog sudskog vještaka medicins</span><span class="span2">ke struke dr. B. V</span><span class="span2"> dat u prethodnom postupku i</span><span class="span2"> iskaz sjedoka P.V</span><span class="span2"> dat na ranije održanom glavnom pretresu, na saglasan predlog stranaka pročitao nalaz i mišljenje stalnog sudskog vještaka saobraćajne struke in</span><span class="span2">g. Š. M</span><span class="span2"> i dopunu istog date u prethodnom postupku i neposredno saslušao imenovanog svjedoka, i pročitao izvod iz kaznene evidencije za okrivljenog dat od Uprave policije CG-PJ Nikšić, dok je sud odbio predlog branioca okrivljenog da se od Direkcije za puteve CG pribavi informacija kada je tačno na dijelu puta Nikšić-Podgorica na kome je došlo do prerdmetne saobraćajne nezgode, nakon predmetne saobraćajne nezgode psotavljen saobraćajni znak ograničenja brzine kretanja do 60 km/h, smatrajući da je pribavljanje i provodjenje predloženog dokaza bespotrebno za okončanje predmetnog krivičnog postupka , s obzirom na činjenicu da je na osnovu provedenih dokaza nesumnjivo utvrdjeno da u vrijeme nastanka predmetne saobraćajne nezgode na licu mjesta iste nije bilo postavljenog saobraćajnog znaka ograničenja brzine kretanja motornih vozila.</span>
</p>
<p>&nbsp;</p>
<p>
<span class="span2">    Za napomenuti je da sud u ponovljenom postupku nije bio u mogućnosti da postupajući po ukidnom rješenju Višeg suda u Podgorici Kž.br. 153/2013 </span><span class="span2">od</span><span class="span2"> 11.02.2013. godine, neposredn</span><span class="span2">o sasluša oštećenog P. N</span><span class="span2"> u svojstvu svjedoka jer je uvidom u izvod iz Matičnog registra umrlih lica izdato od MUP-a CG PJ Nikšić, pod tekućim brojem 102 za 2013. </span><span class="span2">godinu</span><span class="span2"> utvrdjeno da je oštećeni Pajović Novo preminuo dana 06.02.2013. </span><span class="span2">godine</span><span class="span2">. </span>
</p>
<p>&nbsp;</p>
<p>
<span class="span2">                Analizirajući provedene dokaze pojedinačno i u njihovoj medjusobnoj povezanosti, dovodećih ih u vezu sa navodima optužbe i odbranom okrivljenog, sud je na nesumnjiv način utvrdio </span><span class="span2">da je okrivljeni D. M</span><span class="span2"> počinio krivično djelo koje mu je stavljeno na teret optužbom, pa ga je zbog izvršenja istog oglasio krivim i krivično pravno odgovornim iz sljedećih razloga:</span>
</p>
<p>&nbsp;</p>
<li>
<span class="span2">Zapisnikom o uvidjaju istražnog sudije ovoga suda Kr.br. 27/2009 </span><span class="span2">od</span><span class="span2"> 11.12.2009. </span><span class="span2">godine</span><span class="span2">, skicom lica mjesta i foto elaboratom predmetne saobraćajne nezgode utvrdjeno je da se predmetna saobraćajna nezgoda dogodila dana 11.12.2009. godine, oko 14 časova, u mjestu Straševina na magistralnom putu Nikšić-Podgorica, da su u nezgodi učestv</span><span class="span2">ovali okrivljeni D. M</span><span class="span2"> kao vozač putničkog motornog vozila marke Golf registarskih oznaka D</span><span class="span2">G AB 825 i oštećeni P. N</span><span class="span2"> kao vozač putničkog motornog vozila marke Zatava 750 registarskih oznaka NK 99-92, da je bliži lokalitet predmetne saobraćajne nezgode dio navedenog puta koji prolazi kroz mjesto Straševina na kojem je brzina kretanja vozila ograničena do 50 km/h, da je na mjestu nezgode kolovoz navedenog magistralnog puta sačinjen od asfaltnog zastora, dobrog kvaliteta i namijenjen za saobraćaj vozila u oba smjera, da se na mjestu nezgode kolovoz pruža u pravom potezu u više stotina metara, pri čemu je širina kolovoza iznosila 7,30m, kao i da je radi odredjivanja prostorne pozicije vozila i drugih materijalnih tragova prilikom vršenja uvidjaja na licu mjesta za stajnu tačku uzet završetak betonskog ostrva prema benzinskoj pumpi  posmatrano iz pravca Podgorice ka Nikšiću i da su sve mjere prilikom vršenja uvidjaja uzete gledano iz istog pravca.</span><span class="span3"> </span><span class="span2">Navedenim dokazima utvrdjeno je da je u vrijeme vršenja uvidjaja vozilo Golf bilo u takvom položaju da je svojim prednjim dijelom bilo okrenuto u pravcu Nikšića, a da su prednji i zadnji lijevi točkovi ovog vozila od lijeve ivice kolovoza bili udaljeni 5,40m odnosno 4,40m, da se pored vozila Golf na rastojanju od 0,30m nalazilo vozilo Zastava 750, u takvom položaju da je svojim prednjim dijelom bilo okrenuto takodje ka Nikšiću, da su na desnoj kolovoznoj traci uočeni tragovi kočenja nekog vozila i to lijevih točkova u dužini od 18 m, a desnih točkova u dužini 17,70m,</span><span class="span3"> </span><span class="span2">da se početak tih lijevih tragova kočenja nalazio na udaljenosti od 2,10m od desne ivice kolovoza i na 14,70 m od stajne tačke, a da se završavaju na 1,90 metara od desne ivice kolovoza, da se početak traga kočenja desnih točkova vozila nalazi na 0,50 </span><span class="span2">metara od desne ivice kolovoza i 14,20m od stajne tačke a završavaju na 0,50m od desne ivice kolovoza, dok iza vozila Zastava 750 nijesu primijećeni tragovi kočenja. Takodje je navedeno da su se na lijevoj kolovoznoj traci nalazili tragovi kočenja vozila Golf i to lijevih točkova u dužini od 25m, a desnih točkova u dužini od 31m, da je početak lijevog traga kočenja od lijeve ivice kolovoza bio udaljen 2,20m, a završetak na 2m udaljenosti od lijeve ivice kolovoza, a na 10,20m udaljenosti od stajne tačke, da se početak desnog traga kočenja nalazio na 3,40m udaljenosti od lijeve ivice kolovoza, a završetak tog traga na 3,40m udaljenosti od lijeve ivice kolovoza, a 8,90m udaljenosti od stajne tačke i da je pri završetku tog traga kočenja uočen materijalni trag kontakta vozila u vidu tragova otpalog blata, farbe i laka sa obadva vozila, pri čemu je sredina tog traga od lijeve ivice kolovoza bila udaljena 3,90m, a od stajne tačke 8,10m. </span>
</li>
<p>&nbsp;</p>
<li>
<span class="span2">Zapisnikom o uvidjaju, skicom lica mjesta i foto dokumentacijom uprave policije CG PJ Nikšić utvrdjeno je da brzina kretanja vozila na mjestu nezgode nije bila ograničena postavljenom saobraćajnom signalizacijom, dok je uvidom u foto-dokumentaciju br.976/09 od 11.12.2009.godine, utvrdjeno da se mjesto nezgode u smislu odredbe člana 9 stav 1 tačka 30 ZOBS-a na putevima, nalazilo u zoni naselja, jer se na mjestu nezgode sa obje strane puta nalaze grupe zgrada i isto se nalazi unutar granica označenih saobraćajnim znakovima za obilježavanje naseljenih mjesta-unutar granica označenih saobraćajnim znakovima za grad Nikšić, od kojih se jedan nalazi upravo na magistralnom putu Nikšić-Podgorica, sa desne strane tog puta, gledano u pravcu Nikšića, na izlazu iz tunela Budoš, što predstavlja opšte poznatu činjenicu svim gradjanima Nikšića. Imajući u vidu navedeno, sud je utvrdio da je kritičnom prilikom </span><span class="span2">na</span><span class="span2"> mjestu nezgode brzina kretanja motornih vozila bila ograničena do 50 km/h, odnosno da je važilo opšte ograničenje brzine kretanja u naselju propisano odredbom člana 32 stav 1 ZOBS-a na putevima koji je važio u vrijeme nastanka predmetne saobraćajne nezgode.</span>
</li>
<p>&nbsp;</p>
<li>
<span class="span1">Svjedok P. V</span><span class="span2">u svom iskazu u bitnom je naveo da je kritičnom prilikom bio u vozilu make Golf III kojim je upra</span><span class="span2">vljao okrivljeni D. M</span><span class="span2">, da su se kretali magistralnim putem Podgorica Nikšić, iz pravca tunela Budoš ka Nikšiću, brzinom od 40-50 km/h i dok su prilazili benzinskoj pumpi Jugopetrol koja se nalazi u mjestu Straševina on je vidio jedno žuto vozilo marke Zastava 750, koje je na izlazu te benzinske pumpe koji je bliži gradu stajalo i čekalo da se uključi na kolovoz magistralnog puta, da bi kada je vozilo u kome je on bio od vozila Zastava bilo udaljeno oko 50 metara vozilo marke Zastava ušlo na desnu kolovoznu traku gledano iz smjera kretanja vozila u kome je on bio, a zatim nastavilo u namjeri da se uključi u saobraćaj magistralnog puta, tako što bi nastavilo kretanje ka tunelu Budoš, ka</span><span class="span2">da je okrivljeni D. M</span><span class="span2"> reagovao tako što je ubrzao vozilo Golf kojim je upravljao i isto usmjerio u lijevo, kako bi zaobišao to vozilo marke Zastava, ali u tome nije uspio već je došlo do sudara izmedju prednjeg desnog kraja vozila Golf i prednjeg lijevog dijela vozila marke Zastava 750.</span>
</li>
<p>&nbsp;</p>
<li>
<span class="span2">Stalni sudski vještak saobraćajn</span><span class="span2">e struke ing.</span><span class="span2"> Š. M</span><span class="span2"> u svom nalazu i mišljenju datom u prethodnom postupku naveo je da prilikom izrade nalaza i mišljenja u spisima predmeta nije imao na uvid skicu lica mjesta i fotoelaborat sačinjen prilikom vršenja uvidjaja, tako da se na osnovu prezentiranog fonda podataka iz spisa predmeta izjasnio da se ne može pouzdano ut</span><span class="span2">vrditi prostorna zona i</span><span class="span2"> način fizičkog kontakta vozila u predmetnoj saobraćajnoj nezgodi, te da se time nemogu pouzdano utvrditi vremensko prostorni pokazatelji dinamike predmetne saobraćajne nezgode.</span>
</li>
<p>&nbsp;</p>
<li>
<span class="span2"> </span>
</li>
<li>
<span class="span2">U dopuni nalaza i mišljenja datoj u prethodnom postupku, koju je sud cijenio kao jasnu, stručnu i objektivnu, smatrajući da je ista data po pravilima struke i na osnovu materijalnih tragova čije je postojanje utvrdjeno zapisnikom o uvidaju, skicom lica mjesta i foto-elaboratom sačinjenim povodom predmetne saobraćajne nezgode, u bitnom je naveo da je fizički kontakt izmedju putničkog motornog vozila marke Golf registarskih oznaka DG AB 882 i vozila marke Zastava registarskih oznaka NK 99-92 ostvaren na prostoru lijeve kolovozne trake magistralnog puta Podgorica-Nikšić, gledano iz pravca Podgorice ka Nikšiću, na način što je vozilo Golf svojom frontalnom desnom regijom naletjelo na čeonu stranu vozila marke Zastava, koje je u tom momentu svojim prednjim krajem bilo okrenuto ka Podgorici i </span><span class="span2">zahvatalo prostor lijeve kolovozne trake smjera kretanja vozila marke Golf oko 0,80 metara, da je u momentu reakcije vozača vozila marke Golf u vidu kočenja to vozilo voženo brzinom u dijapazonu od 70-78 km/h, a da je pod uslovom da se vozač vozila Golf kretao u granicama dozvoljene brzine na krititičnom dijelu puta, dakle brzinom do 50 km/h, vozilo kojim je upravljao mogao zaustaviti na prostornoj distanci od 20 metara prije tačke fizičkog kontakta vozila uz isti način reakcije odnosno kočenjem vozila, a da je vozač vozila marke Zastava 750 u trenutku uključivanja na magistralni put mogao uočiti putničko vozilo marke Golf koje se kretalo od Podgorice prema Nikšiću i nalazilo na udaljenosti ne većoj od 50 metara od njegovog vozila, tako da je morao odustati od radnje uključivanja vozilom na magistralni put sa platoa benzinske pumpe, odakle proizilazi da je do predmetne saobraćajne nezgode došlo uslijjed propusta u vozž</span><span class="span2">nji okrivljenog D. M</span><span class="span2"> kao vozača putničkog motornog vozila marke Golf, koji propust se ogleda u tome što se okrivljeni kao vozač navedenog vozila kretao brzinom većom od dozvoljene brzine kretanja na kritičnom potezu puta uslijed čega nije uspio zaustaviti vozilo pri kočenju, već je došlo do produženja zaustavnog puta ovog vozila u odnosu na zaustavni put pri dozvoljenoj brzini kretanja, zbog čega je došlo do nalijetanja prednjeg desnog kraja vozila Golf na prednji čeoni kraj putničkog vozila marke Zastava 750, na prostoru lijeve kolovozne trake smjera kretanja vozila Golf, a u trenutku kada se vozilo marke Zastava 750 uključivalo sa platoa benzinske pumpe locirane sa desne strane puta, gledano iz smjera kretanja vozila Golf, na kolovoz magistralnog puta prema Podgorici , kao i uslijed propusta</span><span class="span2"> u vožnji oštećenog P. N</span><span class="span2">, koji se propust ogleda u tome št</span><span class="span2">o oštećeni P.</span><span class="span2"> kao vozač vozila marke Zastava 750 nije ustupio prvenstvo prolaza vozaču vozila marke Golf koji se kretao magistralnim putem od Podgorice prema Nikšiću u nivou desne ivice kolovoza puta, već se sa vozilom pokušao uključiti na magistralni put u trenutku kada se tim putem u kretanju nalazilo vozilo Golf na opasnoj prostornoj udaljenosti. </span>
</li>
<p>&nbsp;</p>
<li>
<span class="span2">U svom izjašnjenju na glavnom pretresu imenovani vještak saobraćajne struke naveo da u cjelosti ostaje pri dopuni nalaza i mišljenja koju je dao u prethodnom postupku, jer je isti dao nakon što je dobio svu potrebnu dokumentaciju na osnovu koje je izvršio analizu dinamike nezgode i izveo zaključak o uzroku nastanka predmetne saobraćajne nezgode, što nije bio slučaj u vrijeme kada je sačinjavao prvobitni nalaz i mišljenje, jer tada u spisima predmeta nije imao na uvid skicu lica mjesta i foto-dokumentaciju koji dokumenti su mu bili neophodni za izradu prostorno vremenske analize predmetne saobraćajne nezgode i izvodjenje zaključka o uzroku za nastanak iste. Odgovarajući na pitanja postavljena na glavnom pretresu imenovani vještak je istakao da smatra da je na mikro lokalitetu predmetne saobraćajne nezgode u vrijeme nastanka iste brzina kretanja motornih vozila bila ograničena do 50 km/h, jer se na osnovu fotografija iz fotoelaborata sačinjenog nakon predmetne saobraćajne nezgode vidi da se na mjesto saobraćajne nezgode sa obadvije strane puta nalaze objekti što u smislu odredbi ZOBS-a na putevima koji je važio u vrijeme dešavanja prerdmetne saobraćajne nezgode predstavlja zakonom propisani izgled naseljenog mjesta. Takodje je istakao da je analizirajući predmetnu saobraćajnu nezgodu na osnvou raspoloživih podataka iz spisa prerdmeta, tehničkih karakteristika vozila marke Zastava 750 , predjene prostorne distance koju je to vozilo prešlo do tačke kontakta sa vozilom marke Golf i ubrzanjem koje je vozilo marke Zastava 750 moglo postići prelazeći tu distancu, utvrdio da je vozilo marke Zastava 750 u momentu kontakta sa vozilom marke Golf bilo u fazi kretanja, dakle da isto nije stajalo zaustavljeno na kolovozu, i da je u kretanju to vozilo posjedovalo brzinu do 14 km/h.</span>
</li>
<p>&nbsp;</p>
<li>
<span class="span2">Nalazom i mišljenjem sudskog vještaka medicin</span><span class="span2">ske struke dr B. V</span><span class="span2">, koji nalaz i mišljenje je sud cijenio kao jasan, stručan i objektivan, smatrajući da je isti dat po pravilima struke i na osnovu vjerodostojne medicinske dokumentacije, utvrdjeno je da je kritično</span><span class="span2">m prilikom oštećeni P. N</span><span class="span2"> zadobio teške tjelesne povrede u vidu preloma potiljačne kosti glave, prelom i iščašenje više zuba, prelom 5. </span><span class="span2">i</span><span class="span2"> 6. </span><span class="span2">rebra</span><span class="span2"> sa desne strane, iščašenje desnog zgloba kuka, nagnječenje poglavine i tijela i razderne rane u predjelu donje vilice i u predjelu jezika.  </span>
</li>
<p>&nbsp;</p>
<p>
<span class="span2">Na osnovu dopune nalaza i mišljenja stalnog sudskog vješ</span><span class="span2">taka saobraćajne struke ing.</span><span class="span2"> Š. M</span><span class="span2"> i izjašnjenja imenovanog vještaka na glavnom pretresu, koje je sud u cjelosti prihvatio, iz razloga što su isti dat na osnovu materijalnih dokaza čije postojanje utvrdjeno zapisnikom o uvidjaju, skicom lica mjesta i </span><span class="span2">foto-dokumentacijom sačinjenom povodom predmetne saobraćajne nezgode, a u kome se imenovani vještak odredjeno izjasnio da je do predmetne saobraćajne nezgode, pored propusta u vožnji oštećenog Pajović Nova kao vozača putničkog motornog vozila marke Zastava 750 došlo i uslijed propusta u vož</span><span class="span2">nji okrivljenog D. M</span><span class="span2">, koji propust se ogleda u tome što okrivljeni svojim vozilom nije upravljao u granicama dozvoljene brzine na kritičnom potezu puta, dakle do 50 km /h, već je sa vozilom upravljao brzinom u dijapazonu od oko 70 km/h, zbog čega nije uspio zaustaviti vozilo pri kočenju, već je došlo do produženja zaustavnog puta ovog vozila u odnosu na zaustavni put pri dozvoljenoj brzini kretanja, zbog čega je došlo do nalijetaja prednjeg desnog kraja vozila Golf kojim je upravljao</span><span class="span2"> okrivljeni D.</span><span class="span2"> sa čeonim krajem putničkog vozila marke Zastava 750 koj</span><span class="span2">im je upravljao oštećeni P.</span><span class="span2"> a da bi okrivljeni u slučaju da je vozilom upravljao brzinom u granicama dozvoljene brzine na kritičnom dijelu puta svoje vozilo zaustavio na oko 20 metara prije mjesta na kome je došlo do kontakta vozila kritičnom prilikom, sud je na nesumnjiv način utvrdio </span><span class="span2">da je okrivljeni D. M</span><span class="span2"> </span><span class="span2">dana 11.12.2009.godine, u Nikšiću, na magistralnom putu Nikšić-Podgorica, u mjestu Straševina, ne pridržavajući se saobraćajnih propisa, upravljao svojim putničkim motornim vozilom marke Golf 3, registarski broj DG AB 825, i time tako ugrozio saobraćaj da je doveo u opasnost život</span><span class="span2"> i tijelo oštećenog P. N</span><span class="span2">, na način što se, krećući se navedenim putem iz pravca Podgorice u pravcu Nikšića, vozilom kretao brzinom od oko 70 km/h, iako je na tom dijelu puta brzina kretanja vozila ograničena na do 50 km/h, uslijed čega je vozeći ovako protivno odredbi člana 32 stav 1 Zakona o bezbjednosti saobraćaja na putevima, prednjim dijelom svog vozila udario u prednji čeoni dio vozila marke Zastava 750, registarskih oznaka NK 99-92, kojim je</span><span class="span2"> upravljao oštećeni P. N</span><span class="span2">, na lijevoj kolovoznoj traci, gledano iz smjera kretanja vozila okrivljenog, a u trenutku kada se oštećeni kao vozač vozila marke Zastava 750 uključivao u saobraćaj sa platoa prostora benzinske pumpe, koja se nalazi sa desne strane puta, gledano iz smjera kretanja vozila okrivljenog, na kolovoz magistralnog puta prema Podgoric</span><span class="span2">i, kojom prilikom je oštećeni P. N</span><span class="span2"> zadobio teške tjelesne povrede u vidu preloma potiljačne kosti glave, preloma i iščašenja više zuba, preloma petog i šestog rebra sa desne strane, iščašenja desnog zgloba kuka, nagnječenja poglavine i tijela i razderne rane u prejelu donje vilice i u predjelu jezika, </span><span class="span2">kojim radnjama je okrivljeni počinio krivično djelo teško djelo protiv bezbjednosti javnog saobraćaja iz člana 348 stav 3  u vezi člana 339 stav 3 u vezi stava 1 KZ na način, u vrijeme i na mjestu kako je to predstavljeno u izreci presude. </span>
</p>
<p>&nbsp;</p>
<li>
<span class="span2">U tom pravcu sud je prilikom ocjene odbrane okrivljenog, našao da je ista neosnovana i usmjerena </span><span class="span2">na</span><span class="span2"> izbjegavanje krivično pravne odgovornosti, jer je odbrana okrivljenog u potpunosti opovrgnuta dopunom nalaza i mišljenjem vještaka saobraćajne stru</span><span class="span2">ke ing. Š. M</span><span class="span2"> i izjašnjenjem imenovanog vještaka </span><span class="span2">na</span><span class="span2"> pretresu, kojim dokazima je sud iz već navedenih razloga poklonio povjerenje i na istima zasnovao odluku o krivici okrivljenog u predmetnom postupku. </span>
</li>
<p>&nbsp;</p>
<li>
<span class="span2">Takodje, prihvatajući dopunu nalaza i mišljenja vještaka saobraćajne struke u potpunosti sud je prihvatio kao logično pojašnjenje imenovanog vještaka da je prvobitni nalaz i mišljenje u predmetnom postupku dao u situaciji kada u spisima predmeta nije bilo skice lica mjesta i fotodokumentacije sačinjene prilikom vršenja uvidjaja, zbog čega se u osnovnom nalazu i mišljenju imenovani vještak izjasnio da se na osnovu raspoloživog fonda podataka u spisima predmeta u toj fazi postupka nije mogao pouzdano izjasniti o prostornoj zoni i načinu fizičkog kontakta vozila u predmetnoj saobraćajnoj nezgodi, i da samim tim nije mogao dati pouzdano izjašnjenje u vezi sa vremensko prostornim pokazateljima dinamike nastanka predmetne saobraćajne nezgode.</span>
</li>
<p>&nbsp;</p>
<li>
<span class="span2">Cijeneći subjektivni odnos okrivljenog prema izvršenom krivičnom djelu sud je utvrdio da je okrivljeni prilikom izvršenja predmetnog krivičnog djela postupao sa svjesnim nehatom, jer je okrivljeni upravljajući motornim vozilom na način kako je to opisano u izreci presude bio svjestan da na taj način postupa suprotno odredbama Zakona o bezbjednosti saobraćaja na putevima, kojim načinom upravljanja vozilom je okrivljeni postupio suprotno odredbi člana 32 stav 1 ZOBS-a na putevima navedenog zakonskog akta, i da na taj način može ugroziti živote i imovinu drugih učesnika u javnom saobraćaju, ali je očigledno olako držao da do toga neće doći ili da će moći spriječiti nastupanje inkrimisane posljedice.</span>
</li>
<p>&nbsp;</p>
<li>
<span class="span2">Prilikom donošenja odluke o krivičnoj sankciji okrivljenom sud je u smislu člana 42 KZ kao olakšavajuće okolnosti na strani okrivljenog našao loše imovne prilike i raniju </span><span class="span2">neosudjivanost  okrivljenog</span><span class="span2"> utvrdjenu uvidom u izvod iz kaznene evidencije za okrivljenog, dok otežavajućih okolnosti na strani okrivljenog po ocjeni suda nije bilo. Cijeneći navedene olakšavajuće okolnosti, sud je našao da se radi o osobito olakšavajućim okolnostima i da prema okrivljenom radi ostvarivanja ciljeva krivično pravne zaštite društvenih vrijednosti nije nužno primijeniti kaznu, pa je sud okrivljenom na osnovu člana 53 i 54 KZ izrekao uslovnu osudu, sa kojom je okrivljenom utvrdio kaznu zatvora u trajanju od 3 mjeseca i istovremeno odredio da se navedena kazna neće izvršiti ukoliko okrivljeni u roku od jedne godine od dana pravosnažnosti presude ne počini novo krivično djelo, smatrajući da će se i sa prijetnjom utvrdjene kazne zatvora i provjerom ponašanja okrivljenog u roku od jedne godine od dana pravosnažnosti presude na okrivljenog u dovoljnoj mjeri uticati da ubuduće ne vrši nova krivična djela i da će se na taj način u ovom konkretnom slučaju ostvariti svrha izricanja uslovnih osuda iz člana 52 KZ, u okviru opšte svrhe izricanja krivičnih sankcija iz člana 4 stav 2 KZ.</span><span class="span2"> </span>
</li>
<p>&nbsp;</p>
<li>
<span class="span2">Odluku o troškovima krivičnog postupka sud je donio na osnovu člana 226 i 229 ZKP-a i istom optuženog obavezao da na ime troškova krivičnog postupka plati iznos od  325,00 eura, od čega se iznos od 44,00 eura odnosi na ime nagrade vještaku medicin</span><span class="span2">ske struke dr.B. V</span><span class="span2"> za dati nalaz i mišljenje, iznos od 231</span><span class="span2">,00</span><span class="span2"> eura na ime nagrade vještaku saobraćajne struke ing. Š</span><span class="span2">.</span><span class="span2"> M</span><span class="span2"> za dati nalaz i mišljenje , dopunu nalaza i mišljenja date u prethodnom postupku  i odbranu istih na pretresu, dok se iznos od 50,00 eura odnosi na ime paušala kao dijela troškova krivičnog postupka, koji je iznos odredjen imajući u vidu složenost predmeta, trajanje postupka i imovne prilike optuženog.</span>
</li>
<p>&nbsp;</p>
<p>
<span class="span2">Na osnovu svega izloženog, primjenom odredbi člana 374 ZKP-</span><span class="span2">a</span><span class="span2"> odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U NIKŠIĆU</span><span class="span2">, </span><span class="span2">dana</span><span class="span2"> 28.11.2013. </span><span class="span2">godine</span>
</p>
<p>
<span class="span1">Zapisničar                                                                                                              </span><span class="span1"></span><span class="span1">S U D I J A</span>
</p>
<p>
<span class="span1">Papović Budimirka s.r.</span><span class="span1">                                                                                  </span><span class="span1">Djuričković Igor s.r.</span><span class="span1"> </span>
</p>
<p>&nbsp;</p>
<p>
<span class="span1">Za tačnost otpravki tvrdi i ovjerava: Službenik suda</span>
</p>
<p>&nbsp;</p>
<p>
<span class="span1">PRAVNA POUKA: Protiv ove presude dozvoljena je žalba u roku </span><span class="span1">od</span><span class="span1"> 8 dana od dana prijema </span>
</p>
<p>
<span class="span1">                                   Iste preko ovog suda Višem sudu Podgorica </span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
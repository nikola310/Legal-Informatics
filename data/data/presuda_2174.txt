<div style="text-align: justify">
	<br>
	<br>
	&nbsp;</div>
<div style="text-align: center">
	<strong>U IME CRNE GORE!</strong><br>
	&nbsp;</div>
<div style="text-align: right">
	<strong>K. 253/10</strong></div>
<div style="text-align: justify">
	<br>
	<strong>OSNOVNI SUD U HERCEG NOVOM</strong>, po sudiji Leković Branislavu, uz učestvovanje zapisničara Vujačić Jelene, u krivičnom predmetu protiv okrivljenih D.V.a i D.L., zbog krivičnog djela građenje objekta bez građevinske dozvole iz čl.326 a Krivičnog zakonika, povodom optužnice ODT Herceg Novi Kt. br.112/10 od 27.12.2010. godine, nakon održanog glavnog i javnog pretresa dana 07.10.2011. godine, sprovedenog po pravilima skraćenog postupka,u prisustvu zamjenika ODT H. Novi Samardžić Nikole i branilaca okrivljenih po službenoj dužnosti adv. D.M. i G.B., a u odsustvu okrivljenih D.V.a i D.L., donio je i javno objavio slijedeću<br>
	&nbsp;</div>
<div style="text-align: center">
	<strong>P R E S U D U</strong><br>
	&nbsp;</div>
<div style="text-align: justify">
	<br>
	OKRIVLJENI:<br>
	<br>
	1.D.V., rođen .... godine u M.,<br>
	sa prebivalištem u mjestu rođenja, bez bližih podataka, sa povremenim boravištem u HN, ..., ser.br. pasoša ..., državljanin R.,neosuđivan, sudi mu se u odsustvu po rješenju KV.br.116/11 od 27.06.2011. godine.<br>
	<br>
	2.&nbsp; D.L., rođena .... godine, u K., sa prebivalištem u M., bez bliže adrese, sa povremenim boravištem u HN, ..., državljanka R., ser.br. pasoša ..., neosuđivana, sudi joj se u odsustvu po rješenju KV.br.116/11 od 27.06.2011. godine.</div>
<div style="text-align: center">
	<strong>K r i v i&nbsp;&nbsp;&nbsp;&nbsp; s u</strong><br>
	&nbsp;</div>
<div style="text-align: justify">
	Što su :<br>
	<br>
	U periodu od aprila do avgusta 2010. godine u naselju ..., opština HN na kat.parceli br.... KO R., protivno čl.69 Zakona o uređenju prostora i izgradnji objekata, bez prethodno pribavljene građevinske dozvole, započeli izgradnju stambenog objekta, na način što su na postojećoj AB ploči srednjih dimenzija 6,53/10, 29 m, postavili montažni objekat trapezastog oblika, sa terasom približne površine od 68 m2, kao i metalno dvokrako stepenište koje vodi do izgrađene etaže i AB stepenište koje vodi sa lokalnog puta,&nbsp;&nbsp;&nbsp;&nbsp;&nbsp;&nbsp;<br>
	- čime su kao saizvršioci izvršili krivično djelo građenje objekta bez građevinske dozvole iz čl.326a Krivičnog zakonika.<br>
	<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; pa im se na osnovu čl.326 a KZ&nbsp; i primjenom čl.4, 32, 36, 42, 52, 53 st.1 i 54 st.1 i 4 KZCG izriču<br>
	&nbsp;</div>
<div style="text-align: center">
	<strong>USLOVNE OSUDE</strong><br>
	&nbsp;</div>
<div style="text-align: justify">
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; kojim im se utvrđuju kazne zatvora u trajanju od po 6 (šest) mjeseci i istovremeno određuje da se ove kazne neće izvršiti, ako za vrijeme od po 1 (jedne) godine ne izvrše novo krivično djelo.<br>
	<br>
	Na osnovu čl.229. stav 1. ZKP-a okrivljeni se obavezuju da plate troškove krivičnog postupka u iznosu od po 250,oo eura, kao i paušalni iznos od po 30 eura, svaki.<br>
	&nbsp;</div>
<div style="text-align: center">
	<strong>O b r a z l o ž e nj e</strong><br>
	&nbsp;</div>
<div style="text-align: justify">
	<br>
	ODT Herceg Novi podnio je optužnicu Kt. br. 112/10 od ...2010. godine protiv okrivljenih D.V.a i D.L., zbog krivičnog djela građenje objekta bez građevinke dozvole iz čl. 326 a KZ CG, bliže opisanog u izreci ove presude. Konačno je na glavnom pretresu ostao pri optužnom aktu i predložio da sud okrivljene oglasi krivim i da im izrekne uslovne osude.<br>
	<br>
	Sud je glavni pretres održao u odsutvu okrivljenih, obzirom da je prethodno riješenjem vijeća ovog suda Kv.br.116/11 od ....2011 godine,odlučeno da se okrivljenima sudi u odsustvu jer su nedostupni državnim organima.<br>
	<br>
	U dokaznom postupku izvedeni su dokazi čitanjem uz saglasnost stranaka iskaza svjedoka B.B., B.R., A.D. i S.B., kao i čitanjem pismenog nalaz i mišljenje vještaka građevinske struke Z.F. od ....2010 godine, te čitanjem zapisnika Komunalne policije Opštine HN od ....2010 godine, od ...2010 godine i od ...2010 godine, riješenje glavnog administratora Opštine HN br. ... od ...2010 godine, dopisa Sekretarijatu za urbanizam i građevinarstvo Opštine HN br. ... od ....2010 godine, riješenja Sekreterijata za urbanizam i građevinarstvo Opštine HN br. ... od ...2010 godine,te zahtjeva okrivljenih za izdavanje građevinske dozvole od ...2010 godine, izvršen je uvid u list nepokretnosti Uprave za nekretnine br. ... KO R. sa skicama plana, pročitan je zapisnik o inspekcijskom pregledu Ministarstva uređenja prostora i zaštite životne sredine br. ... od ...2010 godine, i izvršen uvid u izvještaj ovoga suda iz kaznene evidencije za okrivljene.<br>
	<br>
	Svjedok A.D.-službenik Ministarstva uređenja prostora i zaštite životne sredine je u bitnom izjavio da je dana ...2010 godine u prisustvu investitora D.V.a izvršio inspekcijski nadzor u mjestu R., Opština HN na kat. parc. ... O.&nbsp; i tom prilikom utvrdio da je investitor izvršio radove na sjevernom dijelu kuće na način što je probio zid kuće i stavio ploču na prostoru između potpornog zida koji je udaljen 1,5m od kuće, te ozidao, na krajevima kuće do potpornog zida, zid visine 2,8 m i širine 1,5 m, i na taj način pokrio i ogradio prostor iza kuće, za koje radove investitor nije imao građevinsku dozvolu. Dalje je izjavio da je dana 16.12.2010 godine izvršio inspekcijski nadzor bez prisustva investitora i tom prilikom utvrdio da postoji dograđeno potkrovlje na postojećoj kući.<br>
	<br>
	Svjedok S.B. je u bitnom izjavio da je dana ...2011 godine izvršio inspekcijsku kontrolu u mjestu Ratiševina i tom prilikom je konstatovao da su zatečeni radnici angažovani od strane vlasnika objekta D.V.a, postavljali montažne elemente objekta na ploči postojećeg zidanog objekta, za šta nisu imali potrebna riješenja, odnosno odobrenja nadležnog organa.<br>
	<br>
	Svjedoci B.R. i B..B su u bitnom saglasno izjavili da su vlasnici objekta na kat. parc. ... KO R., te da su ruski državljani D.V. i L. na kat parceli ... početkom aprila 2010 godine započeli izvođenje radova na rekonstrukciji i nadogradnji postojećeg objekta na navedenij kat, parc. , bez odobrenja nadležđnih organa, zbog kojih radova su podnijeli prijavu Komunalnoj policiji i inspekciji Ministarstva uređenja prostora i zaštite životne sredine. Dalje su naveli da, iako su nadležne inspekcije zabranile navedene radove, investitori nisu ispoštovali naloge nedležnih inspekcija već su nastavili građenje i dogradili sprat montažnog tipa na postojećem objektu i izvršili bočnu dogradnju.<br>
	<br>
	Sud je prihvatio iskaze navedenih svjedoka jer su uvjerljivi i međusobno saglasni, a u skladu su sa izvedenim pismenim dokazima – zapisnicima o inspekcijskim pregledima i nalazom i mišljenjem vještaka građevinske struke.<br>
	<br>
	Iz nalaza i mišljenja vještaka građevinske struke F.Z. od ...2010 godine u bitnom proizilazi da su okrivljeni idealni suvlasnici sa po 1/2 katarstarske parcele ... KO R., HN, površine 211 m2 i porodične stambene zgrade, pov. 71m2, koja se nalazi na navedenoj parceli. Dalje je navedeno da su okrivljeni u toku aprila i maja 2010 godine izgradili na postojećem prizemnom objektu montažni objekat površeine cca 68m2 sa terasom, koji objekat je trapeznog oblika, dimenzija 6,53x10,29m, dalje je navedenoda su izgradili metalno dvokrako stepenište koje vodi do izgrađene etaže, kao i da su izgradili AB stepenište koje vodi sa lokalnog puta do objekta. U svom mišljenju vještak navodi da su za izgradnju montažnog objekta, kao još jedne etaže postojećeg objekta, okrivljeni bili dužni pribaviti odobrenje za građenje od nadležnog organa lokalne uprave, što su i pokušali, zahtjevom od ...2010 godine, za izdavanje urbanističko tehničkih uslova za izgradnju montažnog objekta, ali im je isti, rješenjem od ...2011 godine odbijen od strane sekretarijata za urbanizam Opštine HN. U obrazloženju navedenog rješenja navedeno je da je zbog toga što je&nbsp; DUP-om R., neophodan uslov za formiranje urbanističke parcele površina od min. 300 m2, a s obzirom da predmetna parcela ima površinu od 211 m2, isti zahtjev je odbijen, zbog čega okrivljeni nisu mogli dobiti odobrenje za građenje.<br>
	<br>
	Sud je prihvatio nalaz i mišljenje vještaka građevinske struke jer je detaljan,argumentovan i sveobuhvatan, a dat je od strane kompetentnog vještaka .<br>
	<br>
	Iz zapisnika o inspekcijskom pregledu Komunalne policije Opštine HN br.... od ...2010. godine proizilazi da je službenik Komunalne policije Opštine HN P.J. dana ...2010. godine u R. ,opština HN, izvršio inspekcijski pregled objekta okrivljenih, te je konstatovao da se u momentu kontrole izvode radovi na montaži elemenata od drvene konstrukcije za montažni objekat nad betonskom pločom nepravilnog geometrijskog oblika dimenzija cca 7,18 x 6,00 m i montirana su tri fasadna vanjska zida i jedan unutrašnji, te je tom prilikom konstatovano da su navedeni radovi izvedeni bez odobrenja nadležnog organa i naloženo investitoru da obustavi dalje izvođenje radova i pomenutu betonsku ploču vrati u prvobitno stanje i ukloni montažne elemente za montažnu kuću.<br>
	<br>
	Iz zapisnika o izvršenoj kontroli Ministarstva uređenja prostora i zaštite životne sredine br.... od ...2010 godine proizilazi da je inspektor zaštite prostora A.D. izvršio inspekcijsku kontrolu na objektu okrivljenih u R., te konstatovao da je investitor izvršio radove na sjevernom dijelu kuće na način što je probio zid kuće i stavio ploču na prostoru između potpornog zida koji je udaljen od zida kuće cca 1,5m i ozidao na krajevima kuće do potpornog zida, zid visine 2,8m i širine 1,5m i tako pokrio i ogradio prostor koji se nalazio iza kuće, između zida od kuće i potpornog zida, za koje radove investitor nema građevinsku dozvolu.<br>
	<br>
	Iz zahtjeva okrivljenih za izdavanje građevinske dozvole od ...2010 godine, proizilazi da su okrivljeni Sekretarijatu za urbanizam i građevinarstvo opštine HN predali zahtjev za izdavanje urbanističko -tehničkih uslova za izgradnju montažnog objekta na kat. parc. ... Ko R. u R..<br>
	<br>
	Iz rješenja Sekretarijata za urbanizam i građevinarstvo Opštine HN od ...2010 godine proizilazi da je zahtjev D.V. i L. iz R. za izdavanje urbanističko-tehničkih uslova za izgradnju montažnog objekta na kat. parc. ... KO R. odbijen kao neosnovan, uz obrazloženje da navedena kat. parc. ne može biti smatrana lokacijom za izgradnju jer ista ne ispunjava osnovni uslov koji se tiče površine građevinskog zemljišta koji bi bio mogao biti dovoljan za formiranje urbanističke parcele, obzirom da je kat. parc. ... Ko R. površine 211 m2, dok je minimalna površina urbanističke parcele 300m2.<br>
	<br>
	Iz izvoda ovog suda iz kaznene evidencije za okrivljene, proizilazi da isti ranije nisu osuđivani.<br>
	<br>
	Sud je prihvatio navedene pismene dokaze kao vjerodostojene jer su izdati od strane nadležnih organa u zakonitoj proceduri. Ovi pismeni dokazi su od značaja u konkretnom slučaju jer se istim potvrđuje da su okrivljeni opisane radove izvodili bez odobrenja nadležnog organa.<br>
	<br>
	Sud nije prihvatio stav branilaca okrivljenih u završnoj riječi da nije dokazano da su okrivljeni izvšili krivično djelo koje im je stavljeno na teret, te da postavljanje montažnih objekata kao pokretnih stvari ne predstavlja trajnu promjenu prostora jer se radi o montažnoj pokretnoj stvari koja ne podliježe izdavanju odobrenja za gradnju u smislu čl. 69. Zakona o uređenju prostora i izgradnji objekata već da se postavljanje montažnih objekata uređuje posebnom opštinskom odlukom o postavljanju privremenih objekata.<br>
	Naime,ovakav stav je suprotan izvedenim dokazima - nalazom i mišljenjem vještaka građevinske struke i rješenjem Sekretarijata za urbanizam i građevinarstvo Opštine HN, kojim dokazima je sud u potpunosti poklonio vjeru. Osim toga,&nbsp; okrivljeni su znali da je za izvođenje predmetnih radova bilo potrebno odobrenje nadležnog organa, na što ukazuje činjenica da su Sekretarijatu za urbanizam i građevinarstvo u maju 2010 godine podnijeli zahtjev za izdavanje urbanističko tehničkih uslova, ali iste nijesu dobili.<br>
	<br>
	Preduzimajući navedene radnje okrivljeni su ostvarili sve elemente bića krivičnog djela građenje objekta bez građevinske dozvole iz čl. 326 a KZ CG, jer su započeli izvođenje opisanih građevinskih radova, a da za to prethodno nijesu imali izdatu građevinsku dozvolu od nadležnog organa, dakle protivno čl. 69 Zakona o uređenju prostora i izgradnji objekata.<br>
	<br>
	Okrivljeni su djelo izvršili kao saizvršioci jer su kao suvlasnici i investitori predmetnog objekta,preduzimajući radnje u izvršenju ovog krivičnog djela bili svjesni zajedničkog djelovanja, koje je bilo usmjereno na ostvarivanje jednog cilja – građenje objekta bez prethodno pribavljenog odobrenja za gradnju.<br>
	<br>
	Okrivljeni su postupali sa umišljajem pri izvršenju ovog krivičnog djela jer su bili svjesni svog djela i htjeli su njegovo izvršenje, a to obzirom da su započeli izgradnju predmetnog objekta , iako nisu imali građevinsku dozvolu, a znali su da je predhodno moraju pribaviti,što proizilazi i iz njihovog pismenog zahtjeva upućenog sekretarijatu za urbanizam i građevinarstvo za izdavanje UT uslova od ...2010 godine.<br>
	<br>
	Prilikom odluke o vrsti i visini kazne, sud je cijenio sve okolnosti iz čl.42 KZ CG, pa je od olakšavajućih okolnosti na strani okrivljenih cijenio njihovu raniju neosuđivanost,te okolnosti da su porodični ljudi ,roditelji dvoje djece, a na drugoj strani sud nije našao otežavajućih okolnosti, te im na osnovu toga utvrdio kazne zatvora u trajanju od po 6 (šest) mjeseci.<br>
	<br>
	Kada se ima u vidu ukupnost svih olakšavajućih okolnosti, te odsustvo otežavajućih okolnosti, sud je mišljenja da se navedeno djelo može smatrati lakšim, te da nije nužno, s obzirom na ličnost okrivljenih, prema njima primjeniti kazne, jer se osnovano može očekivati da će i samo upozorenje uz prijetnju kaznom dovoljno uticati na okrivljene da ubuduće ne vrše krivična djela.<br>
	<br>
	Zbog toga je sud primjenom članova 52., 53. st.1. i 54. st.1 i 4 KZ CG odredio da se utvrđene kazne zatvora u trajanju od po&nbsp; 6 (šest) mjeseci neće izvršiti ako okrivljeni za virijeme od 1 (jedne) godine ne izvrše novo krivično djelo, s tim što je vrijeme provjeravanja odmjereno u skladu sa visinom utvrđenih kazni i ličnostima okrivljenih.<br>
	<br>
	Na osnovu čl. 229. st. 1 ZKP-a, okrivljeni su obavezani da plate troškove krivičnog postupka u iznosu od po 250,00 €,koji se odnose na troškove postavljenih branilaca po službenoj dužnosti –adv.G.B. i adv.D.M, kao i da plate paušalni iznos od po 30,00 € svaki,a koji iznosi su odmjereni u skladu sa složenosti i dužinom trajanja krivičnog postupka i imovnim stanjem okrivljenih.<br>
	<br>
	&nbsp;</div>
<div style="text-align: center">
	<strong>OSNOVNI SUD U HERCEG NOVOM<br>
	Dana, 07.10.2011. godine</strong>.</div>
<div style="text-align: justify">
	<br>
	<br>
	Zapisničar:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sudija<br>
	Vujačić Jelena&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Leković Branislav<br>
	<br>
	<br>
	PRAVNA POUKA:<br>
	Protiv ove presude dozvoljena je žalba<br>
	u roku od 8 dana od dana prijema,<br>
	Višem sudu u Podgorici, putem ovog suda.<br>
	<br>
	<br>
	DNA:<br>
	- ODT H. Novi<br>
	- okrivljenima<br>
	- braniocima adv.D.M.. i G.B.<br>
	- u spise<br>
	<br>
	<br>
	&nbsp;</div>

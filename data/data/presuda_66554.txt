<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:center;hyphenate:auto;font-family:Arial;font-size:11pt;}
.p2{text-align:end;hyphenate:auto;font-family:Arial;font-size:11pt;}
.p3{text-align:justify;hyphenate:auto;font-family:Arial;font-size:11pt;}
.p4{text-indent:0.5in;text-align:justify;hyphenate:auto;font-family:Arial;font-size:11pt;}
.p5{text-align:start;hyphenate:auto;font-family:Arial;font-size:11pt;}
.p6{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
</style>
<meta content="lidija.maros" name="author">
</head>
<body class="b1 b2">
<p class="p1">
<!--Image link to '0.png' can be here-->
</p>
<p class="p2">
<span class="s1">K.br. 556/10/10</span>
</p>
<p class="p1">
<span class="s1">U IME CRNE GORE</span>
</p>
<p class="p3"></p>
<p class="p3">
<span>	Osnovni sud u Kotoru, po sudiji Momirki Marović, uz učešće zapisničara Ana-Marije Petković, u krivičnom predmetu protiv okrivljenog Raičević Ilije, kojeg brani adv. Boško Grgurević iz Kotora, zbog krivičnog djela ugrožavanje sigurnosti iz čl. 168.st. 1. Krivičnog zakonika, koji se vodi po optužnom predlogu Osnovnog državnog tužilaštva u Kotoru Kt.br. 419/10 od 25.11.2010 godine, nakon održanog glavnog i javnog pretresa dana 05.10.2011 godine u prisustvu savjetnika ODT Kotor Jelene Stanišić, okrivljenog i njegovog branioca, istog dana je donio sljedeću  </span>
</p>
<p class="p3"></p>
<p class="p1">
<span class="s1">PRESUDU</span>
</p>
<p class="p3"></p>
<p class="p3">
<span>	</span>
</p>
<p class="p3">
<span>	Okrivljeni  </span><span class="s1">RAIČEVIĆ ILIJA</span><span>, od oca Danila i majke Danice, rođene Brajičić, rođen 02.08.1957. godine u Nikšiću, stalno nastanjen u Kotoru bb, državljanin Crne Gore, oženjen, otac dvoje maloljetne djece, penzioner, sa završenom SSS, vojni rok služio, vodi se u VE, srednjeg imovnog stanja, osuđivan presudom Okružnog suda u Titogradu K.213/80 od 11.01.1982. godine, zbog krivičnog djela teško djelo protiv bezbjednosti javnog saobraćaja iz čl.190 st. 2 u vezi čl. 185 st. 1 KZ SRCG na kaznu zatvora u trajanju od tri godine, koju kaznu je izdržao od 22.02.1982. godine do 10.10.1984. godine, protiv kojeg se ne vodi postupak za drugo krivično djelo.</span>
</p>
<p class="p3"></p>
<p class="p1">
<span class="s1">K r i v   j e</span>
</p>
<p class="p3"></p>
<p class="p3">
<span>što je </span>
</p>
<p class="p3"></p>
<p class="p3">
<span>dana 17.07.2010.godine oko 16,00 časova u Kotoru, u naselju Kamp, ugrozio sigurnost oštećenog Vlatka Nišavića, prijetnjom da će napasti na njegov i život članova njegove porodice, na način što je kritičnog dana došao sa tesarskom sjekirom u ruci na ulazna vrata porodične kuće oštećenog Nišavića, te udarao sjekirom u vrata, pa kada je mal. ćerka oštećenog otvorila i iza vrata se pojavio oštećeni, mašući sjekirom u ruci, uputio mu riječi: "sve ću ti ubiti i poklati, ubit ću i tebe i tvoju porodicu", te krenuo prema oštećenom koji je izmakao i zatvorio ulazna vrata, nakon čega je okr. napustio lice mjesta.</span>
</p>
<p class="p3"></p>
<p class="p3">
<span>- čime je učinio krivično djelo ugrožavanje sigurnosti iz čl. 168.st. 1. Krivičnog zakonika. </span>
</p>
<p class="p3"></p>
<p class="p3">
<span>	 Pa mu sud na osnovu naprijed navedene krivičnopravne odredbe i čl. 3, 5, 8, 13, 15, 36, 42, 52, 53. i 54. KZ i čl. 368. i 374 ZKP  i z r i č e</span>
</p>
<p class="p3"></p>
<p class="p1">
<span class="s1">USLOVNU OSUDU</span>
</p>
<p class="p3"></p>
<p class="p3">
<span>	Kojom utvrđuje kaznu zatvora u trajanju od  trideset dana i istovremeno određuje da se kazna neće izvršiti ukoliko okrivljeni za vrijeme od jedne godine od pravosnažnosti presude ne učini novo krivično djelo.</span>
</p>
<p class="p3">
<span> </span>
</p>
<p class="p3">
<span>	Dužan je okrivljeni na ime sudskog paušala platiti iznos od 40,00 eura, i na ime troškova krivičnog postupka 252,00 eura sve u roku od 15 dana od dana pravosnažnosti presude, na žiro račun ovog suda br. 832-16-52 i dokaz o uplatiti dostaviti sudu s pozivom na posl.br. K. 556/10/10.</span>
</p>
<p class="p3"></p>
<p class="p1">
<span class="s1">O b r a z l o ž e n j e</span>
</p>
<p class="p3"></p>
<p class="p3">
<span>	ODT Kotor aktom Kt.br. 419/10 od 25.11.2010. godine optužilo je Raičević Iliju zbog krivičnog djela djela ugrožavanje sigurnosti iz čl. 168.st. 1. Krivičnog zakonika</span>
</p>
<p class="p3">
<span>	Postupajući po podnijetom optužnom predlogu sud je dana 05.10.2011 godine zakazao i održao glavni pretres u prisustvu savjetnika ODT Kotor Jelene Stanišić, okrivljenog Raičević Ilije i njegovog branioca adv. Boška Grgurevića i istog dana donio je odluku u ovoj krivičnopravnoj stvari.</span>
</p>
<p class="p3">
<span>	U završnoj riječi savjetnik u ODT Kotor Jelena Stanišić ostala je pri podnijetom optužnom predlogu, navela da je provedenim dokazima utvrđeno da je optuženi učinio krivično djelo  iz čl. 168.st. 1. Krivičnog zakonika i predložila da ga sud oglasi krivim i izrekne mu novčanu kaznu u iznosu od 600 eura. </span>
</p>
<p class="p3">
<span>	U završnoj riječi branilac okrivljenog adv. Boško Grgurević izjavio je da okrivljeni  nije učinio krivično djelo stavljeno mu na teret, jer je izazvao uznemiravanje oštećenog ali ne i ugrožavanje njegove sigurnosti. Naveo je da je okrivljeni sjekiru držao u desnoj ruci, iako je ljevak, da njegova namjera nije bila da oštećenom ugrozi sigurnost i da je ponašanje okrivljenog na granici krivičnog djela ugrožavanja sigurnosti i prekršaja javnog reda i mira. Naveo je da je okrivljeni u kritično vrijeme bio pod stresom i pod uticajem  medikamenata i to novog lijeka "tarceva", sa nepoznatim kontraindikacijama, kombinovanog sa alkoholom, da je isti teško bolestan penzioner, sa penzijom od 140 eura i da bi novčana kazna ugrozila i njegovu i egzistenciju njegove porodice. Predložio je da sud okrivljenom izrekne uslovnu osudu.</span>
</p>
<p class="p3">
<span>	U završnoj riječi okrivljeni Raičević Ilija ostao je kod navoda svoje odbrane, završne riječi svog branioca i dodao da mu je žao zbog učinjenog, te da više ovako nešto neće ponoviti.</span>
</p>
<p class="p3">
<span>	U svojoj odbrani naveo je da je težak bolesnik, da mu je odstranjeno jedno plućno krilo i da svakodnevno uzima terapiju koja je dosta jaka, a kritičnog dana je popio malo alkohola, te je u kombinaciji sa tom tom terapijom ljekova došlo do toga da nije bio baš najbistriji. Naveo je da nije alkoholičar, a svakako ne smije da pije zbog zdravlja, a ovog puta je popio samo dvije rakije i da nije bilo novih, jakih ljekova "tarceva", vjerovatno bi drugačije reagovao. Naveo je da je kritične prilike radio nešto ispred kuće i to malom sjekiricom i korpom koju mu je dao komšija Pepi Kovačević, a kada je završio posao krenuo je da mu je vrati. Kako njega nije bilo kući, odlučio je, ne razmišljajući, da ode do komšije policajca Vlatka Nišavića, da ga pita kakva je procedura prilikom vraćanja motora, koji je njegovom sinu oduzet zbog isteka registracije prethodnih dana. U ruci je imao Pepijevu korpu i malu sjekiricu, dok mu je druga ruka bila potpuno slobodna i kada je zakucao na Vlatkova vrata otvorila je njegova kćerka, te ju je upitao gdje joj je otac, pa je na to pitanje Vlatko izašao iz unutrašnjosti kuće. Pitao je Nišavića ono što je i namjeravao, kakva je procedura vezano za vraćanje motora, međutim, umjesto odgovora Nišavić je počeo da viče na njega "mrš... gubi mi se sa očiju" i on je i otišao. Naveo je da nije mahao sjekirom, niti je Nišaviću prijetio, ni verbalno, niti na neki drugi način, a moguće je da ga je nekako grubo ili drsko pitao za povraćaj motora, baš radi one dvije rakije koje je popio. Izjavio je da se izvinjava Nišaviću i da mu je žao ako su njegove riječi pogrešno protumačene. Naveo je da mu je prilikom zadržavanja u Policiji Kotor bilo veoma loše, da nije mogao da diše i da je Hitna pomoć intervenisala pet puta. Dostavio je sudu medicinsku dokumentaciju o svom zdravstvenom stanju.</span>
</p>
<p class="p3"></p>
<p class="p3">
<span>	Sud je u dokaznom postupku radi utvrđivanja činjeničnog stanja i krivice okrivljenog proveo sledeće dokaze i to: saslušao svjedoka-oštećenog Nišavić Vlatka, svjedoke Praščević Aleksu i Zonjić Nebojšu, proveo psihijatrijsko vještačenje po vještaku  Aleksandru Mačiću i medicinsko vještačenje po vještaku dr Krstu Nikoliću i pročitao izvod iz kaznene evidencije za okrivljenog Uprave policije PJ Nikšić.</span>
</p>
<p class="p3">
<span>	Svjedok - oštećeni Nišavić Vlatko naveo je da je okrivljeni Raičević Ilija njegov komšija iz naselja, za kog se zna da je alkoholičar i upravo zbog toga je uvijek izbjegavao da bilo kakvu radnju preduzme sa njim ili u odnosu na njega. Po tom pitanju nijesu nikada imali dodirnih tačaka, tako da ga je ovo još više iznenadilo. Kritičnog dana je bio u svojoj kući sa svojom djecom i čuvši iz sobe neko lupanje na ulaznim vratima, krenuo je da otvori, kada ga je preduhitrila kćarka od 12 godina i, kao i svako dijete, bezazleno otvorila. To nije bilo kucanje, već lupanje i kad je otvorila vrata prestravila se, vidjevši okrivljenog kako stoji i maše sa podignutom sjekirom u ruci i pri tome nešto nepovezano psuje i prijeti. Naveo je da je on u tom trenutku bio samo u donjim gaćama, stajao je iza kćerke i zato je dobro vidio kako se dijete prestravilo i šokiralo, a u momentu mu je postalo jasno da je okrivljeni pijan i opasan i opazio je da je držao u desnoj ruci sjekiru koja je bila dugačka oko pola metra, a da nije vidio da li je okrivljeni u lijevoj ruci bilo šta držao. Ne želeći da s njim ulazi u konflikt zatvorio mu je vrata pred nosem i ušao u kuću, te je u narednim minutima smirivao sve tri kćerke, a u strahu za djecu obavijestio je policiju. Naveo je da je okrivljeni prijetnje "sipao kao iz rukava" i to vičući, u smislu da će ubiti, da će poklati, da neće biti ni njega (Nišavića) ni njegove porodice. Naveo je da je istog dana okrivljeni zvao, prijetio i uznemiravao Praščević Aleksu, zamjenika komandira, a neposredno prije dolaska u njegovu kuću je presreo kolegu Zonjić Nebojšu i rekao mu da će uzeti "zolju" i njom gađati njegovu (Nišavićevu) kuću. Naveo je da nikada do sada nijednu službenu radnju nije preduzeo prema okrivljenom i da po njegovom mišljenju okrivljeni jeste kritične prilike bio pod dejstvom alkohola, ali ne u tolikoj mjeri da ne bi znao šta radi. Naveo je da na ulaznim vratima nije bilo oštećenja, a okrivljeni kritične prilike nije ulazio u njegovu kuću. Pridružio se krivičnom gonjenju protiv okrivljenog, a nije postavio imovinskopravni zahtjev.</span>
</p>
<p class="p3">
<span>	Svjedok Praščević Aleksa naveo je u svom iskazu da je ga je dana 17.07.2010. godine negdje oko 15-15,30 časova telefonom pozvao okrivljeni koji mu se predstavio i odmah počeo da priča nešto u smislu "šta izigravaju on i Nišavić, što maltretiraju njegovog sina", da će ih dovesti u red i da se neće više smjeti tako ponašati, čak je uputio riječi "zapamtićete me vi." Naveo je da nije odmah znao o čemu se radi, međutim okrivljeni mu je onda u tom razgovoru rekao da je tog dana saobraćajna patrola oduzela neregistrovani motocikl kojim je upravljao njegov sin. Svjedok navodi da je čitavo vrijeme okrivljenom govorio da ne zna o čemu govori i da je završio sa smjenom za taj dan, te da dođe sutradan u policiju da riješe problem, a sjutradan je došao sin okrivljenog i sav problem je rješen, tako što je taj motocikl odvezen na tehnički pregled i registraciju. Naveo je da je okrivljeni pričao razgovjetno, čak povišenim tonom, te iz tog razgovora nije mogao zaključiti da je okrivljeni kritične prilike bio pijan.</span>
</p>
<p class="p3">
<span>	Svjedok Zonjić Nebojša naveo je da se kritične prilike vraćao sa plaže sa djecom negdje oko 13,00 časova popodne i vidio je da za stolom ispred jedne samoposluge u naselju Kamp sjedi okrivljeni sa još jednim čovjekom i da se na stolu nalazi piće. Još sa 20 metara kada ga je okrivljeni vidio, obratio mu se riječima "ko je juče radio u patroli koja je njegovom sinu oduzela motor, znam ja ko to meni namješta - Vlatko ili Aco". Kada je prišao upitao je okrivljenog šta je bio razlog što su mu sinu oduzeli motor i kada mu je okrivljeni objasnio rekao mu je da se vozilo moralo registrovati i da se obrati komšiji Vlatku kako bi riješili problem. Međutim okrivljeni mu je na te riječi rekao "kakav mi je to komšija ja bih njemu "zoljom" na kuću", a sve misleći na Vlatka. Naveo je da mu se čini da je okrivljeni kritične prilike bio u pripitom stanju. Kasnije je saznao da je okrivljeni nakon ovog razgovora koji je imao sa njim tog popodneva išao i kod Vlatka Nišavića kući.</span>
</p>
<p class="p3">
<span>	Sudski vještak psihijatrijske struke dr Aleksandar Mačić u svom nalazu i mišljenju od 29.04.2011. godine naveo je da kombinacija lijeka "tarceva" i alkoholnih pića koje je je okrivljeni pio nije mogla da kod njega izazove privremenu neuračunjivost.</span>
</p>
<p class="p3">
<span>	Sudski vještak medicinske struke dr Krsto Nikolić naveo je u svom nalazu i mišljenju od 30.09.2011. godine da je okrivljeni Raičević Ilija u vrijeme odigravanja predmetnog događaja bio potpuno svjestan svojih postupaka, shvatajući u potpunosti njihov značaj i značaj njihovih posljedica, odnosno da je okrivljeni u potpunosti kontrolisao svoje postupke i upravljao njima.</span>
</p>
<p class="p3">
<span>	Iz izvoda iz kaznene evidencije Uprave policije PJ Nikšić od 23.11.2010. godine utvrđeno je da je okrivljeni Raičević Ilija osuđivan presudom Okružnog suda u Titogradu K.213/80 od 11.01.1982. godine, zbog krivičnog djela teško djelo protiv bezbjednosti javnog saobraćaja iz čl.190 st. 2 u vezi čl. 185 st. 1 KZ SRCG na kaznu zatvora u trajanju od tri godine, koju kaznu je izdržao od 22.02.1982. godine do 10.10.1984. godine, protiv kojeg se ne vodi postupak za drugo krivično djelo.</span>
</p>
<p class="p3"></p>
<p class="p3">
<span>	Na osnovu svih izvedenih dokaza cijeneći ih pojedinačno i u uzajamnoj povezanosti, kako je to propisano odredbom čl. 370. st. 3. Zakonika o krivičnom postupku, a u odnosu na odbranu okrivljenog, sud je utvrdio činjenično stanje bliže navedeno u izreci presude.</span>
</p>
<p class="p3">
<span>	U svojoj odbrani okrivljeni  Raičević Ilija i sam priznaje da je kritične prilike došao do kuće svog komšije, ovdje oštećenog Vlatka Nišavića, da ga pita kakva je procedura prilikom vraćanja motora, koji je njegovom sinu oduzet zbog isteka registracije prethodnih dana, te da je tom prilikom u ruci imao korpu i malu sjekiricu, kojom je prethodno radio nešto ispred kuće, da je mu je vrata otvorila kćerka oštećenog, a zatim se i sam oštećeni pojavio na vratima. Naveo je da nije prema oštećenom mahao sjekirom, niti mu je prijetio, ali da jeste moguće je da ga je nekako grubo ili drsko pitao za povraćaj motora, budući da je prethodno popio dvije rakije.</span>
</p>
<p class="p3">
<span>	Sud je prihvatio dio odbrane okrivljenog u dijelu u kojem navodi da je sa sjekirom u ruci došao ispred kuće okrivljenog, ali ne i u dijelu da prema njemu nije mahao sjekirom, niti mu prijetio.</span>
</p>
<p class="p3">
<span>	Naime, svjedok - oštećeni Nišavić Vlatko naveo je da je okrivljeni Raičević Ilija nije kucao, već lupao na njegova vrata i da se njegova kćerka prestravila kada je otvorila vrata i vidjela ga kako stoji i maše sa podignutom sjekirom u ruci i pri tome nešto nepovezano psuje i prijeti, a da je on sve to dobro vidio jer je stajao iza kćerke, i opazio je da je držao u desnoj ruci sjekiru koja je bila dugačka oko pola metra. Naveo je da je okrivljeni prijetnje "sipao kao iz rukava" i to vičući, u smislu da će ubiti, da će poklati, da neće biti ni njega (Nišavića) ni njegove porodice. </span>
</p>
<p class="p3">
<span>	Ovakav iskaz oštećenog Nišavića posebno dobija na uvjerljivosti kada se dovede u vezu sa iskazom svjedoka Praščević Alekse koji je rekao da mu je okrivljeni 30 min - 1 h prije kritičnog događaja pričao da će "dovesti u red" njega i oštećenog Nišavića i da se neće više smjeti tako ponašati, te da će ga oni "zapamtiti" i sa iskazom svjedoka Zonjić Nebojše da mu je okrivljeni rekao da mu Vlatko (oštećeni Nišavić) ili Aco, radeći "namještaju" prekršaje i da bi Vlatku "zoljom" gađao kuću.</span>
</p>
<p class="p3">
<span>	Cijenjeni u svojoj međusobnoj povezanosti iskazi Nišavića, Praščevića i Zonjića čine jedinstvenu logičku cjelinu i ostavljaju utisak potpune uvjerljivosti, te ih je stoga sud prihvatio kao istinite. Iz iskaza ovih lica se utvrđuje da je neposredan razlog za dolazak okrivljenog pred kuću oštećenog bila činjenica da je njegovom sinu prethodno oduzet motor, odnosno to što je okrivljeni smatrao da je to krivica oštećenog. a okrivljeni je i sam naveo da je moguće da je grubo ili drsko pitao za povraćaj motora. Takođe se iz iskaza saslušanih svjedoka Praščevića i Zonjića utvrđuje da je u časovima koji su prethodili kritičnom događaju okrivljeni u vrlo negativnom kontekstu govorio o oštećenom. Sud je stoga zaključio da se kritični događaj pred kućom oštećenog Nišavića nije odigrao na način koji opisuje okrivljeni, odnosno da je njegova odbrana, kojom negira da je Nišaviću upućivao prijetnje, upravljena na izbjegavanje sopstvene odgovornosti. Suprotno odbrani okrivljenog iskaz oštećenog je jasan i uvjerljiv i potpuno u skladu sa prethodnim razvojem događaja koji su se odigrali tog popodneva, a koje u svojim iskazima opisuju svjedoci Praščević i Zonjić.</span>
</p>
<p class="p3">
<span>	Na ovaj način sud, konkretno na osnovu iskaza oštećenog - svjedoka sud je utvrdio da mu je okrivljeni Raičević kritične prilike uputio mu riječi: "sve ću ti ubiti i poklati, ubit ću i tebe i tvoju porodicu",  te krenuo prema oštećenom koji je izmakao i zatvorio ulazna vrata, nakon čega je okr. napustio lice mjesta.</span>
</p>
<p class="p3">
<span>	Sud je prihvatio psihijatrijski nalaz i mišljenje sudskog vještaka dr Mačića i medicinski nalaz sudskog vještaka dr Nikolića kao jasne, objektivne i urađene u skladu sa pravilima struke. Na ovaj način je utvrđeno je da kombinacija lijeka "tarceva" i alkoholnih pića koje je je okrivljeni kritične prilike pio nije mogla da kod njega izazove privremenu neuračunjivost, te da je u vrijeme odigravanja predmetnog događaja bio potpuno svjestan značaja svojih postupaka i njihovih posljedica, odnosno da je upravljao njima. Kako su vještačenja izvršena od strane dr Mačića i dr Nikolića urađena stručno, nije osnovan navod odbrane da ovim vještacima nijesu bile poznate sve kontraindikacije lijeka "tarceva". Vještak Mačić je u svom nalazu i mišljenju naveo da u ispitivanju lijeka "tarceva" nije utvrđeno da mijenja psihičke funkcije, pa ni stanje svijesti, niti je utvrđena bilo kakva interakcija sa alkoholom, a ni vještak Nikolić nije u svom nalazu i mišljenju, među nabrojanim neželjenim dejstvima lijeka "tarceva" naveo uticaj na psihičke funkcije.</span>
</p>
<p class="p3">
<span>	Oštećenom Nišaviću je kritične prilike ugrožena sigurnost što se utvrđuje na osnovu iskaza oštećenog Nišavića, koji se, suočen sa prijetnjama okrivljenog, koji je istovremeno mahao sjekirom, upravo u tom osjećaju ugroženosti izmakao i zatvorio ulazna vrata, nakon čega je okrivljeni napustio lice mjesta. Stoga je bez značaja tvrdnja odbrane da je okrivljeni sjekiru držao u desnoj ruci, iako je ljevak, jer se posljedica predmetnog krivičnog djela, koja se manifestuje u osjećanju nesigurnosti pasivnog subjekta, određuje subjektivno (iz perspektive oštećenog) i nije potrebno da je sigurnost i objektivno bila ugrožena.</span>
</p>
<p class="p3">
<span>	Stoga su u radnjama okrivljenog Raičevića ostvareni svi elementi krivičnog djela ugrožavanje sigurnosti iz čl. 168. st. 1. Krivičnog zakonika. Okrivljeni je postupao svjestan značaja svog djela, sa umišljajem upravljenim na ugrožavanje sigurnosti oštećenog Nišavića.</span>
</p>
<p class="p3"></p>
<p class="p3">
<span>	Prilikom odluke o vrsti i visini krivične sankcije sud je imao u vidu da je za učinjeno krivično djelo ugrožavanje sigurnosti iz čl. 168. st. 1. Krivičnog zakonika zaprijećeno novčanom kaznom, ili zatvorom do jedne godine. Kao olakšavajuće okolnosti na strani okrivljenog sud je cijenio izraženo kajanje i izvinjenje upućenje oštećenom, zbog učinjenog krivičnog djela, kao i njegovo loše zdravstveno stanje, dok otežavajućih okolnosti na njegovoj strani nije našao. Sud je okrivljenom utvrdio kaznu zatvora u trajanju od 30 (trideset) dana uz istovremeno određenje da se kazna neće izvršiti ukoliko okrivljeni za vrijeme od 1 (jedne) godine od dana pravosnažnosti presude ne učini novo krivično djelo - uslovna osuda. Sud smatra da će se uslovnom osudom ostvariti svrha izricanja krivičnih sankcija i da su ispunjeni uslovi za njeno izricanje iz člana 54. KZ, te da će se upozorenjem uz prijetnju kaznom dovoljno uticati na okrivljenog da ubuduće ne vrši ovakva i slična krivična djela te da će se ostvariti i svrha generalne prevencije. </span>
</p>
<p class="p4">
<span>Imajući u vidu naprijed navedeno, a shodno čl. 3, 5, 8, 13, 15, 36, 42, 52, 53. i 54. KZ i čl. 368. i 374 ZKP, riješeno je kao u izreci.</span>
</p>
<p class="p3">
<span>	Sud je okrivljenog Raičević Iliju obavezao da na ime sudskog paušala plati iznos od 40,00 eura, i na ime troškova krivičnog postupka 252,00 eura sve u roku od 15 dana od dana pravosnažnosti presude, na žiro račun ovog suda br. 832-16-52 i dokaz o uplatiti dostviti sudu s pozivom na posl.br. K. 556/10/10.</span>
</p>
<p class="p3"></p>
<p class="p1">
<span class="s1">OSNOVNI SUD U KOTORU</span>
</p>
<p class="p1">
<span class="s1">Dana, 05. 10. 2011 godine</span>
</p>
<p class="p3"></p>
<p class="p5">
<span class="s1">      Zapisničar, 					                                            Sudija,</span>
</p>
<p class="p5">
<span class="s1">   Ana-Marija Petković  			                                      Momirka Marović</span>
</p>
<p class="p3"></p>
<p class="p3">
<span class="s1">PRAVNA POUKA</span><span>: Protiv ove presude ima se pravo žalbe u roku od osam dana od dana prijema iste, Višem sudu u Podgorici, a preko ovog suda.</span>
</p>
<p class="p3"></p>
<p class="p3"></p>
<p class="p3"></p>
<p class="p5"></p>
<p class="p3"></p>
<p class="p6"></p>


</body>
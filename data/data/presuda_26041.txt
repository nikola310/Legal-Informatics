<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.p1{text-align:center;hyphenate:auto;font-family:Times New Roman;font-size:14pt;}
.p2{text-align:end;hyphenate:auto;font-family:Times New Roman;font-size:14pt;}
.p3{text-align:justify;hyphenate:auto;font-family:Times New Roman;font-size:14pt;}
.p4{text-align:start;hyphenate:auto;font-family:Times New Roman;font-size:14pt;}
.p5{text-align:justify;hyphenate:auto;font-family:Times New Roman;font-size:12pt;}
.s1{font-weight:bold;}
.s2{font-weight:bold;font-style:italic;}
</style>
<meta content="ivana.durkovic" name="author">
</head>
<body class="b1 b2">
<p class="p1">
<!--Image link to '0.png' can be here-->
</p>
<p class="p2">
<span class="s1">K.br. 3/2013</span>
</p>
<p class="p3"></p>
<p class="p1">
<span class="s2">U IME CRNE GORE</span>
</p>
<p class="p3"></p>
<p class="p3">
<span class="s2">VIŠI SUD U PODGORICI,</span><span> kao prvostepeni krivični u vijeću sastavljenom od sudije Vesne Pean, kao predsjednika vijeća, i sudija Ranke Vuković i Dragoja Jovića, kao članova vijeća, uz učešće Borke Jelenković, kao zapisničara, u krivičnom predmetu protiv </span><span class="s1">optuženih M. B.</span><span>, koga brani Š. D., advokat iz  P., </span><span class="s1">D. A.</span><span>, koga brani A. V., advokat iz  P., zbog krivičnog djela razbojništvo iz čl. 242 st.4 u vezi st.1 u vezi čl.23 Krivičnog zakonika, odlučujući po optužnici Višeg državnog tužilaštva u Podgorici Kt.br. 134/2012 od 11.01.2012.godine, i </span><span class="s1">maloljetnog V. A.</span><span>, kojeg brani advokat Lj. Š. iz P., zbog krivičnog djela razbojništvo iz člana 242 stav 4 u vezi stava 1 u vezi člana 23 Krivičnog zakonika, odlučujući po Predlogu za izricanje krivične sankcije-kazne maloljetničkog zatvora Višeg državnog tužilaštva u Podgorici Ktm.br.4/12 od 11.01.2012.godine, koju optužnicu i Predlog je na glavnom pretresu zastupala Olivera Ražnatović, zamjenik Višeg državnog tužioca u Podgorici, nakon održanog glavnog i nejavnog pretresa dana 27.02.2012 godine, u prisustvu zastupnika optužbe, optuženih, maloljetnika i njihovih  branilaca, dana 05.03.2012 godine, donio i istog dana objavio</span>
</p>
<p class="p3"></p>
<p class="p1">
<span class="s2">P R E S U D U</span>
</p>
<p class="p3">
<span class="s2">Optuženi:</span>
</p>
<p class="p3"></p>
<p class="p3">
<span class="s2">1. M. B.</span><span>, od oca A. i majke K., rođene D., rođenog ....godine u D., državljanin Republike Srbije, sa prebivalištem u mjestu P., nezaposlen, neoženjen, pismen, sa završenim III- razreda srednje Trgovinske škole, lošeg imovnog stanja, neosuđivan, nalazi se u pritvoru od 7.12.2012.godine do 05.03.2013.godine.</span>
</p>
<p class="p3"></p>
<p class="p3">
<span class="s2">2. D. A.,</span><span> JMBG ... , od oca D. i majke S., rođene M., rođenog ... godine u P., sa prebivalištem u P., neoženjen, nezaposlen, pismen, završio srednju Mašinsku školu, srednjeg imovnog stanja, osuđivan Presudom Osnovnog suda u Podgorici  od 02.07.2009.godine, broj KM.09/20, zbog krivičnog djela iz člana 152 stav 2/1 KZ CG, kazna pojačanog nadzora od strane Organa starateljstva, Presudom Osnovnog suda u Podgoici KM.09/64, od 8.10.2010.godine, zbog krivičnog djela iz člana 152 stav 2 KZ, pojačan nadzor od strane Organa starateljstva, Presudom Osnovnog suda u Podgorici KM.09/60 od 3.2.2010.godine, zbog krivičnog djela iz člana 151 stav 1 KZ, pojačan nadzor od strane Organa starateljstva, u pritvoru od 7.12.2012.godine do 05.03.2013.godine.</span>
</p>
<p class="p3"></p>
<p class="p1">
<span class="s2">K R I V I  S U</span>
</p>
<p class="p3"></p>
<p class="p3">
<span class="s2">Što su:</span>
</p>
<p class="p3"></p>
<p class="p3">
<span>M. B. i D. A. zajedno sa maloljetnim V. A. dana 06.12.2012.godine, oko 21,00  čas, u mjestu Mojanovići, Opština Podgorica, u grupi, upotrebom sile i prijetnjom da će neposredno napasti na život i tijelo oštećene R. N., oduzeli tuđu pokretnu stvar, u namjeri da njenim prisvajanjem sebi pribave protivpravnu imovinsku korist, a vrijednost oduzete stvari prelazi iznos od 3.000 eura, iako su bili svjesni da na taj način oduzimaju tuđu pokretnu stvar, pa su to i htjeli, na način što su maskirani sa kapama, sa prorezima za oči i rukavicama na rukama, a maloljetni V. A. sa pištoljem u ruci, marke CZ, model 57, 7,62 mm, TT, fabričkog broja 2306392, koji mu je prethodno predao okrivljeni M. B., došli do kuće oštećene, kojom prilikom je okrivljeni D. A. pozvonio na ulazna vrata i nakon što im je oštećena R. N. otvorila vrata, ušli u kuću oštećene, nakon čega je okrivljeni D. A. uhvatio oštećenu za vrat i rame, i odgurnuo je na trosjed govoreći joj "ajde donesi pare", pri čemu je okrivljeni M. B. istrgao oštećenoj mobilni telefon iz ruke govoreći joj " ćuti, ćuti ne viči", potom uhvatio njenog mlađeg sina D. za ruku i odgurnuo ga na fotelju kod starijeg sina B.,  a maloljetni V. A. repetirao pištolj i isti okrenuo u pravcu oštećene, nakon čega je oštećena rekla "evo ja ću vam dati pare", ušla u spavaću sobu, a za njom i okrivljeni M. i D., te maloljetni V. A. sa pištoljem u ruci, pa je oštećena otvorila sef, iz istog uzela jedan koverat žućkaste boje u kojem se nalazio novac u iznosu od 8.000 eura, i isti predala okrivljenom M. B., nakon čega su  se bježeći udaljili sa lica mjesta, kojom prilikom su garderobu koju su imali na sebi odbacili, a potom međusobno podijelili predmetni novac, </span>
</p>
<p class="p3"></p>
<p class="p3">
<span class="s1">- čime su kao saizvršioci izvršili krivično djelo- razbojništvo iz člana 242 stav 4 u vezi stava 2 i 1 u vezi člana 23 Krivičnog zakonika. </span>
</p>
<p class="p3"></p>
<p class="p3">
<span>Pa Sud, optužene M. B. i D. A., na osnovu napred navedene krivično pravne odredbe i članova 2, 4, 5, 15, 32, 33, 36, 42, 45, 46 i 51 Krivičnog zakonika, te člana 374 ZKP-a</span>
</p>
<p class="p3"></p>
<p class="p1">
<span class="s2">O S U Đ U J E</span>
</p>
<p class="p1"></p>
<p class="p3">
<span class="s2">NA KAZNU ZATVORA U TRAJANJU OD PO 2 (dvije) GODINE i 6 (šest) MJESECI</span><span>, u koju se ima uračunati vrijeme koje su optuženi M. i D. proveli u pritvoru u periodu od 07.12.2012. godine do 05.03.2013. godine, pa će ostatak kazne izdržati po pravnosnažnosti presude. </span>
</p>
<p class="p3"></p>
<p class="p3">
<span>Dužni su optuženi na ime troškova krivičnog postupka platiti i to optuženi M. B. iznos od 2.877,50 eura, a optuženi D. A. iznos od 881,40 eura, kao i po osnovu sudskog paušala novčani iznos od po 100  eura, u roku od 15 dana, po pravnosnažnosti presude, pod prijetnjom prinudnog izvršenja, a u korist Budžeta Crne Gore. </span>
</p>
<p class="p3"></p>
<p class="p3">
<span class="s1">Prema:</span>
</p>
<p class="p3"></p>
<p class="p3">
<span class="s2"> Maloljetnom  V. A.,</span><span> JMBG .., od oca M. i majke D., rođene K., rođenog .... u C., sa prebivalištem u P., završio osnovnu školu, vanredni učenik III- razreda srednje Mašinske škole u Podgorici, državljanin Crne Gore, neosuđivan.</span>
</p>
<p class="p3"></p>
<p class="p3">
<span>Na osnovu čl.16 tačka 2. i čl.22 Zakona o postupanju prema maloljetnicima u krivičnom postupku izriče se</span>
</p>
<p class="p3"></p>
<p class="p1">
<span class="s1">VASPITNA MJERA POJAČANOG NADZORA OD STRANE ORGANA STARATELJSTVA</span>
</p>
<p class="p1"></p>
<p class="p3">
<span>Ova mjera ima trajati od 6 (šest mjeseci) do 2 (dvije) godine, s tim što će sud u toku trajanja mjere odlučiti o njenom prestanku.</span>
</p>
<p class="p3"></p>
<p class="p3">
<span>O načinu sprovodjenja ove mjere ima se starati Centar za socijalni rad Opštine Podgorica.</span>
</p>
<p class="p3"></p>
<p class="p3">
<span>Dužni su optuženi i zakonski zastupnik maloljetnika, oštećenoj R. N., na ime naknade materijalne štete solidarno platiti iznos od  150,00 eura, u roku od 15 dana, od dana pravnosnažnosti presude, pod prijetnjom prinudnog izvršenja, dok se radi naknade nematerijalne štete oštećena upućuje da taj zahtjev ostvaruje u parničnom postupku. </span>
</p>
<p class="p3"></p>
<p class="p1">
<span class="s2">O b r a z l o ž e nj e</span>
</p>
<p class="p3"></p>
<p class="p3">
<span>Optužnicom Višeg državnog tužilaštva u Podgorici Kt.br.134/12 od 11.01.2012.godine, stavljeno je na teret optuženim M. B. i D. A. da su kao saizvršioci izvršili krivično djelo- razbojništvo iz člana 242 stav 4 u vezi stava 1 u vezi člana 23 Krivičnog zakonika, a Predlogom za izricanje krivične sankcije-kazne maloljetničkog zatvora Višeg državnog tužilaštva u Podgorici  Ktm.br.4/12 od 11.01.2012.godine, maloljetnom V. A. je stavljeno na teret da je kao saizvršilac izvršio krivično djelo - razbojništvo iz člana 242 stav 4 u vezi stava 1 u vezi člana 23 Krivičnog zakonika.</span>
</p>
<p class="p3"></p>
<p class="p3">
<span>Zastupnik optužnice je do završetka glavnog pretresa izvršio preciziranje činjeničnog opisa na način kako isti glasi u izreci presude, ostajući u svemu pri podnijetoj optužnici i Predlogu za izricanje vaspitne mjere smatrajući da su u potpunosti potvrđeni činjenični i pravni osnovi istih, pa je predložila da se oglase krivim i osude po zakonu, a maloljetnku da se izrekne predložena krivična sankcija. </span>
</p>
<p class="p3"></p>
<p class="p3">
<span>Optuženi M. B. je priznao izvršenje krivičnog djela i krivicu za isto, objašnjavajući da se nedjelju dana prije kritičnog dogadjaja dogovorio sa drugovima A. D. i A.V. da opljačkaju kuću, tada nije znao čija je kuća, a odlučili su se da opljačkaju upravo tu kuću, jer je lijepa i smatrali su da se tu može nešto naći. Kritične večeri se našao sa drugovima na Mahali, izmedju 21 i 21:30 časova i pošli su prema toj kući, kod sebe je imao pištolj, koji je, otprilike prije dva i po mjeseca, ukrao u jednoj kući u Golubovcima, a radilo se o pištolju "tetejac" crne boje. Kada su stigli ispred kuće, A. je uzeo taj njegov pištolj, koji je bio prazan, D. je pokucao na vrata i kada im je jedna žena otvorila vrata ušli su, a D. je ženu uhvatio s obje ruke za ramena i odgurnuo je, a onda su joj svi rekli da sjedne u dnevnu sobu, što je poslušala. V. A. je držao pištolj u ruci, a on  i D. su joj rekli "daj pare koje imaš", na šta je ona ustala  i rekla "evo sad ću", pošla u spavaću sobu, za njom su krenuli D. i V., a on je ostao kod dvoje djece, misli od 5 i 9 godina. Malo kasnije je  i on otišao u sobu, gdje je vidio da A. i dalje drži pištolj u  ruci, spušten na dolje, žena je izvadila iz sefa i njemu predala novac koji je  bio zapakovan u koverat žućkasto-narandžaste boje. Nakon što je uzeo koverat za novcem, svi su izašli napolje i pobjegli u pravcu Golubovaca, nakon čega su podjelili novac, otprilike po 2.700 eura. Nakon ove podjele novca su otišli do spomenika u Golubovce, V. je od spomenika otišao pješke kući, a on i D. su krenuli taksijem, D. je izašao u Mahalu, on je produžio u Podgoricu kod druga M. Š., kod koga je posjedio nekih 20-25 minuta, kojem ništa nije pričao vezano za kritični dogadjaj, a onda su pošli u lokal "Nice Vice". Dok je bio tamo pozvao ga je brat M.M. i tom prilikom u telefonskom razgovoru mu je rekao da odmah dodje kući, kao i da je dolazio Z. D. i još jedna osoba i da su tražili njegov broj, jer je taj broj trebao nekom licu, a kasnije je saznao da je taj broj telefona trebao V. G.,  koji je rodjeni brat žene koju su opljačkali. Kada je došao kući, došli su D. M., V. G. i D. Z., i tada mu je G. rekao da sve zna šta su uradili, i on je to njima priznao i dobrovoljno predao novac i pištolj koji je te noći korišćen, odnosno ujutru kada je otišao u policiju gdje je sve ispričao, rekao je gdje se nalazi pištolj, pa ga je G. uzeo i donio u policiju. Inače, G. V. je kod njega bio došao posle pola noći, od 02 do 03 časa, i G. je potom novac ponio sestri, a i on je pošao sa njim i tada joj se izvinio. Objasnio je da su se predhodno izmedju ostalog dogovorili kad krenu da pljačkaju kuću, da se maskiraju, pa su na majicama napravili proreze za oči i to stavili na glavu, a na rukamu su imali rukavice sive boje. Majica od koje je napravio prorez za oči je bila siva ili plava, dok je bjelu imao A. D., a crnu V. A., koje su majice i rukavice nakon što su napuštili kuću koju su opljačkali pobacali. Kada im je oštećena predala upakovan novac, nisu znali koliko se tu novca tačno nalazi, ali su usput prebrojali novac i vidjeli da tu ima 8.000 eura, i prilikom podjele para dobio preko 2.700 eura, od kojih je potrošio možda nekih 25 eura za taksi, a ostatak tj. 2.700 eura predao je V. G..   Što se tiče para koje su bile kod V., koliko mu je poznato, od V. ih je lično uzeo V. G. te noći, a  kod D. je on otišao i od njega uzeo ostali novac i predao ga V. G., koji je kasnije novac predao svojoj sestri. Na glavnom pretresu je dodao da je pištolj kritične prilike uzeo po nagovoru maloljetnog V., koji je to tražio prije nego su krenuli objašnjavajući da će biti sigurnije da uđu sa pištoljem, pa ga je ponio, a tek pred kućom oštećene mal. V. je tražio pištolj, pa mu ga je dao. Ponovio je da se kaje zbog toga što je učinio. </span>
</p>
<p class="p3"></p>
<p class="p3">
<span>Branilac optuženog M. u završnoj riječi je izjavio da je njegov branjenik jasnim i potpunim priznanjem doprinio bržem i efikasnijem razrešenju ove pravne stvari, pa je zamolio sud da cijeni sve olakšavajuće okolnosti na strani optuženog i izrekne mu kaznu ispod zakonom propisanog minimuma. </span>
</p>
<p class="p3"></p>
<p class="p3">
<span>Optuženi D. A. je priznao izvršenje krivičnog djela i krivicu za isto objašnjavajući da se  kritičnog dana oko 17 časova dogovorio s drugovima M. i V. da se nadju u blizini marketa "Gold" i da opljačkaju jednu kuću, za koju su mu, kada su se dogovarali, ova dva rekla da tu živi sama žena, da joj je muž stalno na poslu i da tu ima dosta para, pa su se zbog toga sastali kritične večeri. Imali su svi fantomke na glavi, njegova je bila crne boje, V. bjela, a M. čini mu se siva i svi su imali rukavice na rukama. Kada su došli pred kuću zna da je neko od njih dvojice donio pištolj, ali nije znao ko, a V. je taj pištolj držao u ruci kada su ušli u kuću. U kuću su ušli tako što su pokucali na vrata i otvorila im je žena, koja je zastala, a oni su ušli u kuću i V. je tada podigao pištolj i rekao joj da da pare, i oni su vikali "daj pare". Koliko on zna niko je nije udarao, niti gurao i ona je odmah pošla do sobe, a oni svi za njom, izvadila je pare iz sefa i predala ih M.. B.je pare uzeo, stavio ih u torbicu i oni su odmah izašli i pobjegli u pravcu Golubovaca i došli kod spomenika odakle je  V. otišao kući, a M. i on su taksijem pošli kući, on je izašao tamo gdje živi, a M. je produžio, valjda kući. Prije nego što su se razišli podjelili su pare i njega je zapao dio od 2.500-2.600 eura, nije znao tačno. Kada je izašao iz taksija i krenuo kući, prolazio je pored marketa "Gold", čuo je kako je jedna žena opljačkana i da je to ćerka jedne Lj., koja je njegova komšinica, i tek je tad shvatio koga su te noći opljačkali. Kada je ušao u kuću, pare je bacio iza regala i nije mogao da zaspe jer je razmišljao o tome da je sa drugovima opljačkao ćerku svoje komšinice, a da je znao kada su krenuli u ovu pljačku, o kome se radi, on sigurno  ne bi pristao na to.  Te iste noći oko 03-04 časa izjutra kod njega je došao M. B.  i rekao mu da se saznalo ko je izvršio pljačku i da je bolje da vrate pare i on mu je predao sav novac, osim para koje je potrošio za taksi, a to je nekih 10-15 eura. Kape i fantomke, kao i rukavice koje su koristili prilikom pljačke su pobacali. Kada im je oštećena predala novac nije znao koliko ga ima, ali kasnije kad su podjelili novac je saznao da je bilo oko 7.000-8.000 eura. Na glavnom pretresu je dodao da je oštećenu on jednom rukom uhvatio za rame, da bi joj uzeo mobilni telefon, da je moguće da joj je telefon upravo on uzeo, te da drugog fizičkog kontakta nije bilo.</span>
</p>
<p class="p3"></p>
<p class="p3">
<span>Branilac optuženog D. u završnoj riječi je izjavio da je njegov branjenik priznao izvršenje krivičnog djela, pa je ukazao sudu da cijeni sve olakšavajuće okolnosti na strani optuženog i izrekne mu kaznu ispod zakonom propisanog minimuma. </span>
</p>
<p class="p3"></p>
<p class="p3">
<span>Maloljetni V. A. je takodje priznao izvršenje krivičnog djela i krivicu za isto i objasnio da ga je 06.12.2012. godine pozvao M. B. da se nadju u grad, i oko 15 h do 15 i 30 h su se našli kod "Gintaša" i M. mu je tada predložio da odu u Mahalu kod neke žene i da nije opasno, da će ovaj donijeti pištolj, a da ga potom on uzme, jer je maloljetan, pa će manje odgovarati. Objasnio je da kada su ušli u kuću, A. D. je gurnuo ženu na trosjed i rekao "Daj pare", nakon čega je ona pošla u sobu otvorila sef i dala novac M., a potom su pobjegli. Novac su podjelili na željezničkoj stanici u Golubovcima, nakon čega je on pošao kući, a M. je pošao u diskoteku, a za D. ne zna gdje je pošao. Kada je došao kući nije mogao da zaspi i ispričao je majci sve  i htio je da zapali novac. Kada su se dogovarali da izvrše ovo djelo M. mu je rekao da se radi o jednoj ženi koja se preziva R., da joj muž dolazi kući sa posla kasno uveče i da u kući ima oko 50.000 eura, da je on to pratio oko 2 mjeseca. Tog istog dana kada se našao u gradu sa M. zajedno su pošli kod D.A. koji živi u Mahali, gdje su se dogovorili da se oko 21h nadju kod šina blizu kuće R.. Kada su se našli i krenuli prema kući R. od garderobe na sebi je imao duksericu crne boje, donji dio trenerke crne boje, a na glavi fantomku crne boje i rukavice sive boje,  M. B. je na sebi imao crnu jaknu, teget farmerice i na glavi fantomku teget boje, a D.A. je imao jaknu crne boje, a preko lica svezao je neku majcu kratkih rukava. M. mu je za pištolj rekao  da ga je davno kupio, a pištolj je bio crne boje kalibra 7,62 "tetejac". Dolaskom ispred ulaznih vrata kuće R., A. D. je pokucao na vrata i žena je otvorila vrata, a on je tada držao pištolj u ruci i onda su sva trojica ušla u kuću. D. je uhvatio ovu ženu za vrat rukama, odveo je do dnevne sobe i gurnuo je na trosjed, on je držao pištolj u ruci, a M. je čuvao da djeca ne "krište" i ne pobjegnu. D. je rekao ovoj ženi "Ajde donesi pare, ne zajebavamo se požuri", nakon čega se ova žena uputila prema spavaćoj sobi, otvorila sef i predala novac M. B.. M. je uzeo mobilni telefon za koji misli da je bio u rukama te žene i isti bacio i polomio,  kada su se vratili u M.. Prilikom povratka  kada su prolazili pored Vukovačkog mosta pobacali su garderobu, a prije toga su bacili fantomke, a čim su izašli iz kuće, M. je ponovo uzeo pištolj koji je predhodno donio. M. B. je djelio novac, on je dobio 2.600 eura, a misli da je M. dobio 100-200 eura više, a ne zna koliko je dobio D., a znao da je ukupno bilo 8.000 eura. Iste te večeri dok se nalazio kod kuće pozvao ga je otac, V. M. i pitao dje je bio i ima li šta kod sebe, kad je odgovorio da ima, zvao je V. G. i rekao mu da dodje za novac. Negdje oko 1h do 1,30 h u njihovu kuću je došao V. G. sa D. M., njihovim kućnim prijateljem, i on im je sve ispričao i predao novac, pa su potom oni pošli kod M. B. da i od njega traže novac, a pošto M. to nije htio da uradi, doveli su ga kod njega  i on mu je pred njima rekao da vrati novac, jer je to glupost što su uradili, da se on pokajao, nakon čega su se njih trojica vratili u kuću M. B., gdje im je on predao novac.  Na glavnom pretresu je tvrdio da on nije tražio od M. da ponese pištolj, već mu je ovaj ispred kuće oštećene dao pištolj i rekao da je prazan, kao i da je bolje da ima on pištolj jer će manje odgovarati jer je maloljetan. Na kraju je istakao da se kaje zbog učinjenog, da je time uništio svoju porodicu i molio je da mu sud svojom odlukom ne uništi budućnost.</span>
</p>
<p class="p3"></p>
<p class="p3">
<span>Branilac maloljetnog V. A., je u završnoj riječi izjavio da je maloljetni V. priznao izvršenje krivičnog djela, te je molio da sud cijeni sve okolnosti koje idu u prilog maloljetniku i predložio sudu u pogledu krivične sankcije da maloljetnom izrekne mjeru pojačanog nadzora od strane zakonskih zastupnika. </span>
</p>
<p class="p3">
<span>  </span>
</p>
<p class="p3">
<span>U dokaznom postupku sud je proveo sledeće dokaze neposredno je saslušao svjedoka-oštećenu R. N., svjedoka V. G., a na saglasan predlog stranaka  pročitan je  iskaz svjedoka  M. D. dat na zapisnik pred VDT od 25.12.2012 godine, pročitao se zapisnik o uviđaju Uprave policije - PJ Podgorica-Ekspoziture za suzbijanje imovnskog kriminaliteta Ku.br.936/2012 od 07.12.2012.godine, zapisnik o uviđaju Uprave policije-PJ Podgorica Ku.br.936/12 od 07.12.2012.godine, potvrdu Uprave policije - PJ Podgorica-Ispostava krim.policije Ku.br.936/12 od 07.12.2012.godine o privremen oduzetim predmetima od R.N., potvrdu Uprave policije - PJ Podgorica-Ispostava krim.policije Ku.br.936/12 od 07.12.2012.godine o privremeno oduzetim predmetima od D.A., potvrdu Uprave policije-PJ Podgorica - Ispostava krim.policije Ku.br.936/12 od 07.12.2012.godine o privremeno oduzetim predmetima od V. A., potvrdu Uprave policije - PJ Podgorica-Ispostava krim.policije Ku.br.936/12 od 07.12.2012.godine o privremeno oduzetim predmetima od V. G., izvršio uvid u fotodokumentaciju Uprave policije-PJ Podgorica broj 20-28-244-1660/2814 od 07.12.2012.godine, te pročitao izvod iz matičnog registra rođenih za Opštine Cetinje za maloljetnog Vuković Andriju broj 09-UPI-202/12/39458 od 17.12.2012.godine, Izvještaj JU Centra za socijalni rad Opštine Podgorica, Cetinje, Danilovgrad i Kolašin za maloljetnog V. A. broj 05-9652 od 26.11.2012.godine, izvod iz kaznene evidencije Uprave policije - PJ Podgorica za okrivljenog D. A. broj 29-245/12-33026/2-5015 od 18.11.2012.godine, izvod iz kaznene evidencije Uprave policije-Ispostave Cetinje za maloljetnog V. A. broj 23/02-245/5041 od 27.12.2012.godine.</span>
</p>
<p class="p3"></p>
<p class="p3">
<span>U svojstvu svjedoka oštećena R. N. je izjavila da je 06.12.2012. godine u 21 čas došla sa svojom djecom i to kćerkom S. starom 11 godina i sinovima B., starim 8 godina i D. starim 3 godine u njihovu porodičnu kuću koja se nalazi u Mojanovićima. Nakon što je ušla u kuću, kroz nekih 15 min. začula je zvono na ulaznim vratima, u tom momentu pisala je poruku svom suprugu koji je bio na putu u Turskoj. Kada je otključala vrata vidjela je tri maskirana muškarca sa fantomkama na glavi, koji su odmah nakon što je otključala kuću, ušli u kuću i jedan je uhvatio za vrat, a drugi oteo telefon iz ruku i rekao joj "ćuti, ćuti, ne viči" i odveli su je u dnevnu sobu. Jedan od njih je bacio na trosjed, a jedan je uhvatio njenog mladjeg sina i bacio ga na fotelju kod starijeg. U dnevnoj sobi je vidjela da jedan od ove trojice ima pištolj, pitao je "dje su pare" na šta je ona uzvratila "kakve pare", a on joj je rekao "ne šalimo se, nego dje su pare i tada je repetirao pištolj i okrenuo prema njoj, na šta je njen sin Balša rekao "evo ja ću reći gdje su pare". Tada je i ona rekla "evo ja ću vam dati pare" i krenula je prema spavaćoj sobi i tada je čula da jedan od njih govori "idi za njom, idi za njom" i sva trojica su ušli u spavaću sobu, i djecu su takodje doveli u sobu. Otvorila je sef i izvadila jedan bijeli koverat iz sefa u kojem je bio novac i vidjela je da je jedan od njih nakon toga zavirio u sef, na šta im je ona rekla "evo vidite da nema ništa više u sefu" , a tada je treći od njih povikao "dobro je, dobro je, ajmo idemo". U tom trenutku je bila izgubljena i nije ni znala da su joj uzeli telefon,a nakon što su otišli, ona je pošla u ćerkinu sobu i uzela njen telefon poslala poruku djeveru R. M., a potom i njegovoj ženi Dj. Nakon toga je pozvao djever i ona mu je rekla da odmah dodje. Kada je došao ona mu je ispričala šta se dogodilo i on je pošao kolima da pogleda ima li šta sumnjivo u ulici, nakon što se vratio pozvao je policiju i prijavio da su je opljačkali. Nakon toga je pozvala svog brata V. G. i on je došao, pa mu je ispričala šta se desilo i on je odjurio negdje kolima. Nakon toga je došla policija, a potom je ona otišla u policiju da da izjavu gdje se zadržala do 01-01,30 časova. Oko 03-04 časova ujutru brat G. je došao u njenu kuću i rekao "evo ti seko pare, saznao sam ko ih je uzeo". Navela je da je u koverti koju je dala optuženima bilo 8.000 eura, u to je sigurna jer je to bio njen novac. Inače, kada je otključala vrata vidjela je da sva trojica imaju fantomke na glavama i da su sva trojica obučena u crno, taj što je držao pištolj bio je visok i krupan, malo puniji, a taj što je zgrabio za vrat je bio takodje visok, debeo i krupan, a treći je bio mršav i on je sklonio djecu na fotelju, a ne zna kome od njih je dala novac. Na glavnom pretresu je dodala da gledajući optuženog D. i maloljetnog V., koji su slične fizičke konstitucije ne može da se sa sigurnošću izjasni koji od njih je uhvatio za vrat, a koji je držao pištolj. Pridružila se krivičnom gonjenju protiv optuženih i maloljetnog i postavljala je imovinsko pravni zahtjev, da joj se nadoknadi oduzeti novac i nematerijalna šteta zbog svega što je doživljela.</span>
</p>
<p class="p3"></p>
<p class="p3">
<span>Svjedok V. G. u svom iskazu je naveo da ga je 06.12.2012. godine oko 21,45 pozvala sestra R. N. da dodje kod nje.  Kada je došao, ona mu je ispričala da su u njenu kuću ušla tri maskirana lica sa pištoljem i da su joj oduzeli iz sefa 8.000 eura. Kako mu ih je opisivala, da je jedan bio krupan i malo deblji, on je posumnjao na V. A., jer je isti krupnije gradje, a i znao je da je malo nestašan. Pozvao je njegovog oca M. V. i rekao mu da sumnja da je njegov sin učestvovao u ovoj pljački. Tom prilikom mu je V. M. rekao da je na putu, da će pozvati svog sina A.. Nakon nekoliko minuta ga je pozvao i rekao da je njegov sin priznao da je opljačkao njegovu sestru i da se kod njega nalazi novac u iznosu od 2.000 eura i rekao mu da ode kod njegove kuće i da će mu njegov sin dati novac. Do kuće V. pošao je sa svojim drugom M. D., kod koga radi otac V. A., i oni se dobro poznaju, pa ga je i iz tog razloga poveo sa sobom. Kada su došli u kuću V., Andrija im je objasnio ko je sve učestvovao  u pljački, pa su potom otišli kod M., kome su rekli da je A. sve priznao i da vrati novac. M.  je negirao, i govorio da nema ništa s tim, pa ga je onda on zamolio da podje sa njima kod V. A. kako bi mu A. ispričao ono što je njemu rekao. Zajedno sa M. su otišli kod V. A., koji mu je rekao "B. otkriveni smo, nego vrati pare", a M. je počeo da se kune da nije on učestvovao i onda je došlo do duže prepirke izmedju njega i A., nakon čega je M. u jednom trenutku ustao i rekao "idemo za pare". Pošli su B. kući i u dvorištu iza kuće, u stogu sjena je bila skrivena crna torbica iz koje je M. izvadio i predao mu novac, misli da je tu bilo 2.850 ili 2.750 eura. Nakon toga je sa M. B. i M. D. pošao do svoje kuće, jer je D. A. njegov komšija, pa iz tog razloga, da se ne bi svadjao s komšijom, poslao je M. B. kod njega i posle dva minuta B. je došao i donio 2.400 eura. Sjetio se da je njegova sestra govorila da su imali pištolj koji bi mogao biti u onoj crnoj torbici odakle je M. izvadio novac, pa je opet zajedno sa njim pošao do njegove kuće i uzeo torbicu sa pištoljem i istu ujutru predao policiji, kao i novac u iznosu 7.850 eura.</span>
</p>
<p class="p3"></p>
<p class="p3">
<span>Svjedok M. D. u svom iskazu je naveo da je uveče 06. decembra 2012 godine dogovorio sa drugom V. G. da se nadju u kafiću "Nice Wice", kako ga G. po dogovoru nije zvao, on je njega više puta pozivao na njegov mobilni, ali se nije javljao. Dok je boravio u lokalu "Nice Wice", od obezbedjenja u tom kafiću u kojem radi i V. G., saznao je da je G. sestra, N. R., opljačkana i zbog toga je ponovo pozvao V. da ga pita šta se dogodilo. Na taj poziv V. G. mu se javio i tad ga je pozvao da dodje za njega ispred marketa "Gold" u Mahali. Kada se našao sa V. G. ispred marketa "Gold", on mu je tada ispričao da mu je sestra opljačkana, kako su ti momci  izgledali i da sumnja da je V. A. jedno od lica koja su te večeri izvršili pljačku. On je nakon toga pozvao telefonom V. M., oca V. A., koji radi u njegovoj firmi i rekao mu da V. G. sumnja da je njegov sin A. te večeri bio u kuću R.. Nakon 15 minuta V. M. ga je pozvao i rekao mu "D., idi za pare, pare su u kuću kod mene, radi se o 2.000 eura". Pošao je u kuću V. u kojoj je zatekao A. i njegovu majku, a pare su bile na stolu. Pitao je A. koliko tu ima para, na šta mu je on odgovorio "ja mislim 2.000 eura, izbroj ih", a kada je prebrojao novac vidio je da se radi o 2.600 eura. U medjuvremenu je u kuću ušao V. G., koji je do tada čekao u vozilu ispred kuće i tada im je V. A. ispričao da je te večeri bio s D. i M. B.. Rekao im je da mu je B. ispričao da je B. ujak krečio  u kući R. i da je tom prilikom vidio sef i da B. mislio da u tom sefu ima mnogo novca moguće 100.000 eura. Nakon ovoga otišao je sa V. G. u kuću M., ali on nije ulazio u kuću, već ga je čekao u kolima ispred kući i nije znao šta se dešavalo u kući, uglavnom zna da je M. negirao da je te večeri bio sa A., pa su iz kuće izašli G., M. B. i B. brat i zajedno se uputili u kuću V. Kada su došli u kuću V., M. B. je i dalje negirao tvrdeći da to nije uradio i tada je u njihovom prisustvu A. mu rekao "Reci B. dje su pare, momci su sve saznali" i na njegovo insistiranje da B. prizna gdje su pare, M. je priznao i nakon toga su M. Bojan, njegov brat i V.G. otišli u Mataguže, gdje živi B., i G. mu je rekao da je tamo našao skrivene u sjeno pare i pištolj  i predao ih policiji.  Takodje mu je V. G. ispričao da je nakon što je uzeo pare od M. B., zajedno sa njim otišao u kuću D.A. i da mu je D. tada dao pare.   </span>
</p>
<p class="p3"></p>
<p class="p3">
<span>Iz zapisnika o uvidjaju</span><span class="s1"> </span><span>Uprave policije - PJ Podgorica-Ekspoziture za suzbijanje imovnskog kriminaliteta Ku.br.936/2012 od 07.12.2012.godine, utvrdjeno je da su dana 06.12.2012 godine u 22,35h, ovlašćeni službenici policije u kući koja je locirana u selo Mojanovići bb-Zeta, izvršili uvidjaj i konstatovali da lice mjesta predstavlja kuća R. N. koja u njoj stanuje, a vlasništvo njenog supruga R. V., koja je jednospratna, sastoji se od šest prostorija i to: tri spavaće sobe, dnevnog boravka, trpezarije, kuhinje i kupatila, desno od ulaznih vrata gledano ka unutrašnjosti nalazi se spavaća soba u kojoj je sa lijeve strane, gledajući sa ulaznih vrata sobe ka unutrašnjosti,  smješten veći metalni sef, u kojem se, u koverti, nalazio novac u iznosu od 8.000 eura,  te je krim. tehničar izvršio fotografisanje lica mjesta.</span>
</p>
<p class="p3"></p>
<p class="p3">
<span>Iz zapisnika o uviđaju Uprave policije-PJ Podgorica Ku.br.936/12 od 07.12.2012.godine, utvrdjeno je da su dana 07.12.2012. godine na osnovu zapisnika o obavještenju prikupljenom od gradjanina M. B. ovlašćeni službenici policije izašli na lice mjesta koje se nalzi na lokaciji ispod nadvožnjaka pored pruge Beograd-Bar, u blizini Željezničke stanice Golubovci, sa lijeve strane gledano od pravca Podgorice na travnatoj površini, na udaljenosti desetak metara od pruge pronadjene dvije rukavice na rastojanju od 6 metara jedna od druge, da su takodje pronadjene na nekih 3-4 metra od gumenih rukavica plavo-bjeli kačket marke "Carneval" i maJica plave boje sa prorezima za oči. Dana 07.12.2012. godine prilikom prikupljanja obavještenja od gradjanina D. A., ovlašćeni službenici policije su prilikom pretrage terena koji je lociran u blizini Vukovačkog mosta na lijevoj obali rjeke Morače na udaljenosti 500-600 metara gledano u pravcu Podgorice, pronašli jaknu crne boje a pored nje i dvije dukserice crne boje, od kojih je jedna marke "G-UNIT". Dana 07.12.2012. godine prilikom prikupljanja obavještenja od maloljetnog V. A., ovlašćeni službenici policije prilikom pretrage terena koji je lociran na udaljenosti od željezničke pruge stotinak metara, na starom imanju K., pronašli majicu kratkih rukava crne boje i fantomku bjele boje sa prorezima za oči, te su pomenuti predmeti izuzeti sa lica mjesta i izvršeno je fotografisanje lica mjesta.   </span>
</p>
<p class="p3"></p>
<p class="p3">
<span>Iz potvrdu Uprave policije - PJ Podgorica-Ispostava krim.policije Ku.br.936/12 od 07.12.2012.godine o privremeno oduzetim predmetima utvrdjeno je da su ovlašćeni policijski službenici od R. N. oduzeli četiri novčanice u apoenima od po 200 eura, trideset osam novčanica u apoenima od po 100 eura, šesdeset pet novčanica u apoenima od po pedeset eura, što ukupno iznosi 7.850 eura, koju potvrdu je R.N. svojeručno potpisala. </span>
</p>
<p class="p3"></p>
<p class="p3">
<span>Iz potvrde Uprave policije-PJ Podgorica-Ispostava krim.policije Ku.br.936/12 od 07.12.2012.godine o privremeno oduzetim predmetima utvrdjeno je da su ovlašćeni policijski službenici od D. A., oduzeli crnu jaknu i crnu duksericu, koju potvrdu je D. svojeručno potpisao.</span>
</p>
<p class="p3"></p>
<p class="p3">
<span>Iz potvrdu Uprave policije-PJ Podgorica-Ispostava krim.policije Ku.br.936/12 od 07.12.2012.godine o privremeno oduzetim predmetima utvrdjeno je da su ovlašćeni policijski službenici od V. A., oduzeli bijelu kapu sa prorezima za oči i crnu duksericu sa kapuljačom, koju potvrdu je V. svojeručno potpisao.</span>
</p>
<p class="p3"></p>
<p class="p3">
<span>Iz potvrdu Uprave policije-PJ Podgorica-Ispostava krim.policije Ku.br.936/12 od 07.12.2012.godine o privremeno oduzetim predmetima utvrdjeno je da su ovlašćeni policijski službenici od V. G., oduzeli pištolj "crvena zastava" 7,62 mm fabrički broj CJ-2306392, šest metaka kalibra 7,62 mm i metalni boks, koju potvrdu je V. svojeručno potpisao.</span>
</p>
<p class="p3"></p>
<p class="p3">
<span>U fotodokumentaciji Uprave policije-PJ Podgorica broj 20-28-244-1660/2814 od 07.12.2012.godine, prikazan je bliži i širi izgled lica mjesta, gdje su pronadjeni predmeti korišćeni u izvršenju djela. </span>
</p>
<p class="p3"></p>
<p class="p3">
<span>Iz Izvoda iz matične knjige rođenih za Opštinu Cetinje, za maloljetnog V. A.broj 09-UPI-202/12/39458 od 17.12.2012.godine utvrdjeno je da V. A. rodjen .... godine u C.</span>
</p>
<p class="p3"></p>
<p class="p3">
<span>Iz izvještaja JU Centra za socijalni rad Opštine Podgorica, Cetinje, Danilovgrad i Kolašin za maloljetnog V. A. broj 05-9652 od 26.11.2012.godine, utvrdjeno je da maloljetni V. A. u zajedničkom domaćinstvu živi sa roditeljima, sestrom, djedom, babom i tetkom, da su odnosi u porodici skladni i odgovorni. Stavovi roditelja u pogledu vaspitanja djece su pravilno orjentisani, zasnovani na ljubavi, poštovanju, razumjevanju i povjerenju. Medju roditeljima nema sukoba, prema djeci su pažljivi, bez pretjeranih zahtjava, ali sa potenciranjem na poslušnost i pristojnost. A. je rodjen kao prvo željeno i dugoočekivano djete i odrastao je kao mezimac porodice. Roditeljski autoritet u jednom periodu A.razvoja je oslabio i nije bio u adekvatnoj funkciji, jer su radno angažovani roditelji, jedan dio svojih obaveza u vaspitanju djece prepustili babi i djedu koji su naročito prema A. bili prezaštićujući i premisivni, što je rezultiralo njegovim asocijalnim ponašanjem. Navedeno je da je izvršeno krivično djelo izraz specifične dinamike i favorizacije novca u sistemu vrijednosti i počinjeno u kontekstu druženja sa problematičnim vršnjacima. Takodje je maloljetnik išao kod ljekara specijaliste-psihijatra Centra za mentalno zdravlje DZ Podgorica zbog simptoma nastalih aktualnom situacijom. Dalje je navedeno da ne postoje indikacije u okviru opšteg funkcionisanja koje bi ukazale na postojanje strukturiranog asocijalnog ponašanja. Imajući u vidu navedene okolnosti, način funkcionisanja porodice, ličnosti maloljetnika i druge statuse i činjenice, mišljenja su da je adekvatno prema maloljetniku primjeniti resocijalizaciju u uslovima otvorene zaštite i predložili su vaspitnu mjeru - Pojačan nadzor od strane organa starateljstva.</span>
</p>
<p class="p3"></p>
<p class="p3">
<span>Iz izvoda iz kaznene evidencije Uprave policije - PJ Podgorica za okrivljenog D. A. broj 29-245/12-33026/2-5015 od 18.11.2012.godine, utvrdjeno je da je D.A. osudjivan i to presudom Osnovnog suda Podgorica Km.09/20 od 02.07.2009 godine za krivično djelo iz člana 152 st.2/st. 1 KZCG izrečena mu vaspitna mjera-pojačan nadzor od strane organa starateljstva, presudom Osnovnog suda Podgorica Km.09/64 od 08.01.2010 godine za krivično djelo iz člana 152 st.2 KZ izrečena mu vaspitna mjera-pojačan nadzor od strane organa starateljstva i presudom Osnovnog suda Podgorica Km.09/60 od 03.02.2010 godine za krivično djelo iz člana 152 st.1 KZ izrečena mu vaspitna mjera-pojačan nadzor od strane organa starateljstva.</span>
</p>
<p class="p3"></p>
<p class="p3">
<span>Iz izvod iz kaznene evidencije Uprave policije-Ispostave Cetinje za maloljetnog V. A. broj 23/02-245/5041 od 27.12.2012.godine utvrdjeno je da isti nije osudjivan.</span>
</p>
<p class="p3"></p>
<p class="p3">
<span>Cijeneći navode optužbe, odbranu optuženih, provedene dokaze i dovodeći ih u međusobnu vezu, Sud je nesumnjivo utvrdio da su optuženi M. B. i D. A. kao saizvršioci izvršili krivično djelo koje im je stavljeno na teret, na način, u vrijeme i na mjestu kako je to precizirano izrekom presude.</span>
</p>
<p class="p3"></p>
<p class="p3">
<span>Da su optuženi izvršili krivično djelo stavljeno im optužnicom na teret sud je utvrdio prvenstveno iz priznanja optuženih M. B., D. A. i maloljetnika V. A.. Inače, oni su na jasan i nedvosmislen način potvrdili vrijeme i mjesto izvršenja predmetnog djela, kao i način i motiv za izvršenje istog. Optuženi M. je potvrdio da se sa D. i V. dogovorio da izvrše predmetno krivično djelo, da se predhodno maskiraju, pa su na majicama napravili proreze za oči i to stavili na glavu, a na rukama su imali rukavice sive boje, kada su pošli u izvršenje kod sebe je imao pištolj koji je mal.V. uzeo kada su bili ispred kuće oštećene, potvrdio je da su sva trojica ušla u kuću, nakon što im je oštećena otvorila, da je optuženi D. oštećenu uhvatio rukama za ramena i odgurnuo je, da je mal. V, držao pištolj u ruci, da su od oštećene zatražili da im da novac, koji im je oštećena predala u zapakovanoj koverti, koju je izvadila iz sefa u sobi, a nakon odlaska su potom novac podijelili. Optuženi D. takođe potvrđuje, da su imali predhodni dogovor on, M. i mal.V. da opljačkaju jednu kuću i da su kritične prilike imali fantomke na glavi, kao i rukavice na rukama, da je mal.V. imao i pištolj, da, kada im je oštećena otvorila vrata i ušli u kuću, da su povikali da im da novac, potvrdio je da je on oštećenu jednom rukom uhvatio za rame da bi joj uzeo mobilni telefon, da je oštećena iz sefa u spavaćoj sobi izvadila novac i dala M., nakon čega su pobjegli iz te kuće i potom novac podijelil i. Maloljetni V. je potvrdio svoje učešće objašnjavajući, da kada su ušli u kuću oštećene, on je držao pištolj u ruci, a optuženi D. je gurnuo oštećenu na trosjed i zatražio novac, nakon čega je oštećena pošla u sobu i iz sefa uzela novac i predala ga M., potom su pobjegli i novac podijelili, potvrdio je da su bili svi maskirani, da su odjeću bacili prilikom bijega.  Svi su potvrdili da je u koverti bilo oko 8.000 eura, koji novac su, nakon bijega iz kuće oštećene podijelili, pa je M. potvrdio da je dobio prilikom podjele 2.700 eura, D. 2.500-2.600 eura, a mal. V. da je dobio 2.600 eura. Sud je prihvatio njihove odbrane koje su u bitnom saglasne medjusobno, a za sud nije bilo od velikog uticaja to što je optuženi M. tvrdio da je pištolj ponio po nagovoru mal.V., a ovaj da je upravo M. tražio da pištolj koji je ponio sa sobom, on uzme pri izvršenju djela, jer kao maloljetnik neće odgovarati, te su prigovarali jedan drugom na ove navode odbrane, obzirom da je nesporno utvrdjeno da je pištolj bio od optuženog M., koji je sa njim došao na lice mjesta, a nesporno ga je, prilikom izvršenja djela, držao mal.V.. Takodje su sva trojica potvrdili da su kritične prilike bili pripremljeni za izvršenje djela odnosno imali su pripremljene fantomke odnosno majice sa prorezima za oči, koje su kritične prilike bili stavili preko glave, kao i rukavice, a dio te garderobe su, nakon izvršenja djela, odbacili prilikom bijega. </span>
</p>
<p class="p3"></p>
<p class="p3">
<span>Da su optuženi M. i D., kao i maloljetni V., zajedno učestvovali u izvršenju ovog djela nesumnjivo je proizilazilo iz iskaza oštećene R. N., te svjedoka V. G. i M. D.. Oštećena R. je sudu potvrdila da je kritične prilike nakon što je čula zvono na ulaznim vratima otključala vrata, i tada vidjela tri maskirana muškarca sa fantomkama na glavi, koja su ušla u kuću, jedan je uhvatio za vrat, drugi joj je oteo telefon, takođe je jedan bacio na trosjed, a jedan je uhvatio njenog mlađeg sina i bacio ga na fotelju, te je vidjela da jedan od njih trojice ima pištolj, te je zatražio pare, repetirao pištolj, zbog čega je pošla prema spavaćoj sobi, a njih trojica za njom, i iz sefa je izvadila koverat u kojem je bio novac u iznosu od 8.000 eura, u šta je bila sigurna jer je to bio njen novac. Nakon predaje koverte sa novcem, ta tri muškarca su otišla iz kuće. Na glavnom pretresu nije mogla sa sigurnoću prepoznati okrivljene pogotovo što su joj po fizičkoj gradji optuženi D. i mal.V. bili slični. Iskaz oštećene, potvrđen je iskazom svjedoka V. G., koji je naveo da je oštećena njegova sestra, koja ga je pozvala nakon kritičnog događaja i tada mu rekla da su u kuću ušla tri maskirana lica sa pištoljem i da su iz sefa oduzela 8.000 eura, a prilikom opisivanja tih lica, pogovoto jednog, da je bio krupan i malo deblji, posumnjao je na V.A., i nakon telefonskog razgovora sa njegovim ocem u kojem mu je iznio sumnju, da je njegov sin učestvovao u pljački, otac maloljetnog V. je nakon provjere te informacije, pozvao ga i rekao da ode kod njegove kuće i da će mu njegov sin predati oduzeti novac. Potvrdio je i da je upravo od maloljetnog V. A. saznao ko je još učestvovao u izvršenju ovog krivičnog djela, pa je nakon toga bio i do njihovih kuća i od optuženog D. i M. takodje uzeo novac koji potiče iz izvršenja krivičnog djela i odnio ga sestri-oštećenoj. Takođe je kod optuženog M.pronašao i torbicu sa pištoljem, te je isti predao policiji. I svjedok M. D. je potvrdio da je od svjedoka V. G. saznao da je njegova sestra opljačkana te iste večeri, rekao mu je da sumnja da je V. A. sa još nekim licima izvršio tu pljačku, zbog čega je on pozvao oca V. A. i potvrdio je da ga je otac mal. V. pozvao nakon 15. minuta i rekao da idu u njegovu kuću i da uzmu novac, a mal. V., im je u razgovoru priznao što je učinio, kao i ko je bio sa njim te prilike. </span>
</p>
<p class="p3"></p>
<p class="p3">
<span>Dakle, sud je u potpunosti prihvatio iskaze oštećene i navedenih svjedoka koji su saglasni medjusobno, kao i sa provedenim pismenim dokazima. Naime, pismeni dokazi, odnosno zapisnik o uviđaju,  kao i potvrde o  privremeno oduzetim predmetima, potvrđuju da se novac prethodno nalazio u većem metalnom sefu koji se nalazio u spavaćoj sobi, sa lijeve strane gledajući od ulaznih vrata sobe, u kući u kojoj stanuje oštećena sa porodicom, da su izlaskom na lice mjesta ovlašćeni policijski službenici pronašli predmete odbačene nakon izvršenja djela, od M. B., dvije rukavice, plavo-bijeli kačket i majicu plave boje sa prorezima za oči, kod D. A., su pronašli odbačenu jaknu crne boje, a pored nje dvije dukserice crne boje, a od maloljetnog V. A. su pronašli majicu kratkih rukava crne boje  i fantomku bijele boje sa prorezima za oči, što je sve oduzeto uz potvrde koje su optuženi i maloljetnik svojeručno potpisali. Bliži izgled mjesta i nadjenih predmeta je utvrđen i iz fotoelaborata, a iz potvrde o privremeno oduzetim predmetima koja glasi na ime oštećene utvrdjeno je da je ista predala predhodno joj oduzet novac  u ukupnom iznosu od 7.850 eura, a koja glasi na ime V. G., da je isti predao pištolj "Crvena Zastava" 7,62 mm, sa 6. metaka i metalnim boksom. </span>
</p>
<p class="p3"></p>
<p class="p3">
<span>Krivično djelo- razbojništvo iz člana 242 stav 4 u vezi stava 2. i 1. Krivičnog zakonika, koje se optuženima stavlja na teret je složeno krivično djelo sastavljeno od prinude i krađe, sastoji se od oduzimanja tuđe pokretne stvari čija vrijednost prelazi iznos od 3.000,00 eura, upotrebom sile ili prijetnje, pri čemu upotreba sile i prijetnje omogućava oduzimanje tuđe pokretne stvari u namjeri da se njenim prisvajanjem sebi pribavi protivpravna imovinska korist, pri čemu upotreba sile ili prijetnje prethodi izvršenju krađe. Takođe, za ovo djelo kvalifikovanog oblika je potrebno djelovanje optuženih kao više lica, pri čemu se pod izrazom "više lica", podrazumijeva najmanje dva lica. U konkretnom slučaju, dana 06.12.2012.g. oko 21,00 h, u Mojanovićima, opština Podgorica, optuženi M. i  D., zajedno sa mal.V. su prema oštećenoj R. N. upotrijebili silu i prijetnju da će neposredno napasti na njen život i tijelo, u namjeri oduzimanja tudje pokretne stvari i pribavljanja protivpravne imovinske koristi, a vrijednost oduzete stvari je prelazila iznos od 3.000 eura, tako što su maskirani sa kapama sa prorezima za oči i rukavicama na rukama, a maloljetni V. i sa pištoljem u ruci, koji mu je prethodno predao M. B. došli do kuće oštećene, koja im je otvorila, nakon što je optuženi D. pozvonio, i koju je optuženi D. uhvatio za vrat i rame i gurnuo na trosjed, optuženi M.  istrgao mobilni telefon iz ruke i uhvatio njenog mlađeg sina za ruku i odgurnuo ga na fotelju, a maloljetni V. repetirao pištolj i okrenuo u pravcu oštećene, prethodno tražeći da im oštećena donese novac, što je ista i učinila, tako što je ušla u spavaću sobu, a za njom i optuženi i maloljetnik, otvorila sef i uzela koverat u kojem se nalazilo 8.000 eura, i predala ga optuženom M., nakon čega su sva trojica pobjegla, garderobu koju su imali na sebi su putem odbacili, a potom međusobno podijelili novac. Dakle, dva optužena i maloljetnik su postupali u grupi, na način opisan u izreci presude, te je sud nesumnjivo zaključio da su oni htjeli izvršenje predmetnog krivičnog djela i preduzimali su radnje u njegovom izvršenju, i to optuženi M. i D., upotrebom sile prema oštećenoj (hvatanjem za vrat i rame, te odgurivanjem na trosjed od strane optuženog D.) odnosno njenom mal.djetetu (hvatanjem za ruku i odgurivanjem na fotelju od strane optuženog M.), za koje vrijeme je maloljetni V. repetirao pištolj i okrenuo ga prema oštećenoj, te njihove pojedinačno preduzete radnje predstavljaju zajedničko djelovanje - saizvršilaštvo u ostvarivanju namjere da od oštećene oduzmu novac. Iz objektivnog postupanja optuženih i maloljetnika iz kojeg prozilazi i njihov subjektivni odnos prema preduzetim radnjama, sud je utvrdio da su zajednički preduzeli objektivne radnje u pravcu izvršenja predmetnog krivičnog djela i da su pojedinačno htjeli njegovo izvršenje sa krajnjim ciljem oduzimanja novca od oštećene, a radi pribavljanja protivpravne imovinske koristi, dakle, postupali su sa direktnim umišljajem. Sud je zaključio na nesumnjiv način da su i pojedinačno optuženi i maloljetni V. bili svjesni, a i da su zajednički imali namjeru, da od oštećene oduzmu novac, smatrajući da u kući sigurno ima novca, a vrijednost novca koji su oduzeli je prelazila iznos od 3.000 eura.  Nesumnjivo je da su predmetno krivično djelo izvršili u namjeri pribavljanja protivpravne imovinske koristi jer su od oštećene oduzeli koverat koji im je predala iz metalnog sefa, te je iz iskaza oštećene potvrđeno koliko je novca te prilike bilo u koverti, a to je iznos od 8.000,00 eura, a i optuženi su potvrdili da su prilikom brojanja odnosno podijele novca zaključili da ima oko 8.000,00 eura. </span>
</p>
<p class="p3"></p>
<p class="p3">
<span>Odlučujući o kazni za optužene M. i D. sud je u smislu člana 42 Krivičnog zakonika cijenio sve okolnosti koje utiču da kazna bude veća ili manja, pa je od olakšavajućih okolnosti na strani optuženog M. cijenio da se radi o mlađoj osobi, mlađem punoljetnom licu koji je u vrijeme izvršenja djela imao 19 godina, da je izrazio kajanje i žaljenje zbog učinjenog, da  je lošeg imovnog stanja, kao i da je priznao izvršenje predmetnog  krivičnog djela, dok  otežavajućih okolnosti nije bilo na njegovoj strani. Na strani optuženog D., sud je takođe cijenio da se radi o mlađoj osobi, koji je u vrijeme izvršenja djela imao 20 godina, da je izrazio kajanje i žaljenje zbog učinjenog, te je priznao da je učestvovao u izvršenju ovog krivičnog djela, dok je kao otežavajuću okolnost na njegovoj strani cijenjeno to da mu je kao maloljetniku u tri navrata izricana vaspitna mjera pojačanog nadzora od strane roditelja zbog krivičnih djela protiv imovine. Imajući u vidu navedene olakšavajuće okolnosti na strani optuženih M. i D. sud je iste  cijenio u svom zbiru kao naročito olakšavajuće okolnosti, pa je u smislu člana 45 i  46  Krivičnog zakonika, optuženima ublažio kaznu ispod zakonskog minimuma zaprijećenosti za ovo djelo osudivši ih na kaznu zatvora u trajanju od po 2 godine i 6 mjeseci, sa uvjerenjem suda da će se sa ovom kaznom u okviru opšte svrhe izricanja krivičnih sankcija po članu 4 Krivičnog zakonika postići svrha kažnjavanja, odnosno uticati na optužene da ubuduće ne vrše ovakva ili slična krivična djela</span>
</p>
<p class="p3"></p>
<p class="p3">
<span>Kako je sud optužene oglasio krivim to ih je, shodno čl.226 i 229 ZKP-a obavezao na plaćanje troškova krivičnog postupka koji se odnose na troškove branioca po službenoj dužnosti, i to optuženi M., u iznosu od 2.877,50 eura, a optuženi D. u iznosu od 881,40 eura, dok je paušal u iznosu od po  100 eura, odmjeren srazmjerno složenosti predmeta, dužini trajanja postuka, te imovinskim prilikama optuženih. Troškove i paušal su dužni platiti u datom roku, nakon pravosnažnosti presude, pod prijetnjom prinudnog izvršenja, a u korist Budžeta Crne Gore.</span>
</p>
<p class="p3"></p>
<p class="p3">
<span>Shodno članu 51 KZ  optuženima M. i D.  se u kaznu zatvora uračunalo vrijeme provedeno u pritvoru, u periodu od 07.12.2012. do 05.03.2013.godine, pa će ostatak kazne izdržati po pravnosnažnosti presude.</span>
</p>
<p class="p4"></p>
<p class="p3">
<span>Sud je tako nesporno utvrdio na osnovu već obrazloženih dokaza da je u izvršenju predmetnog krivičnog djela zajedno sa punoljetnim optuženima učestvovao i maloljetni V. A., koji je u potpunosti priznao izvršenje predmetnog djela na način opisan u izreci odluke, pa su se u njegovim radnjama stekli svi bitni elementi bića krivičnog djela razbojništva iz čl.242. st.4 u vezi st.2. i 1. KZ. Takodje je nesporno da je u vrijeme izvršenja predmetnog krivičnog djela bio maloljetan, što je utvrdjeno uvidom u izvod iz matične knjige rođenih. </span>
</p>
<p class="p3"></p>
<p class="p3">
<span>Odlučujući o izricanju vaspitne mjere prema maloljetniku, sud je cijenio sve okolnosti koje mogu biti od uticaja za izricanje vaspitne mjere kojom će se najbolje postići svrha izricanja, pri tom posebno vodeći računa o uzrastu maloljetnika, stepenu njegove duševne razvijenosti, psihička svojstva, sklonosti i stepenu vaspitne zapuštenosti, dosadašnje vaspitanje, kao i sredinu i prilike u kojima živi. Sud je tako pribavio izvještaj Centra za socijalni rad, iz kojeg izvještaja je nesporno proizilazilo da maloljetnik prethodno nije bio vaspitno zapušten, da inače potiče iz potpune porodice, da je porodica učestvovala u vaspitanju i bila zainteresovana da pomogne u rješavanje nastalog problema u ponašanju maloljetnika, te da je maloljetnik bio zainteresovan da koriguju svoje dalje ponašanje u pozitivnom smjeru. Iz izvještaja je nesporno proizilazilo da maloljetnik nije svojim ranijim ponašanjem ukazivao na eventualne delikventne sklonosti, da ne postoje indikacije u okviru opšteg funkcionisanja, koje bi ukazivale na postojanje strukturiranog asocijalnog ponašanja.  Zbog navedenog, i uopšte korektnog ponašanja maloljetnika i na glavnom pretresu, koji je u potpunosti priznao izvršenje krivičnog djela, izrazio iskreno kajanje i žaljenje zbog učinjenog djela, tražio od suda da mu odlukom ne uništi budućnost, te nesporne činjenice da je shvatio značaj učinjenog djela i posljedice istog, što je ostavilo traga na njegovu psihu, zbog čega se obraćao ljekaru specijalisti-psihijatru, sud je bio mišljenja da izricanje predložene kazne maloljetničkog zatvora prema maloljetniku ne bi bilo adekvatno, zbog čega se sud opredijelio za izricanje vaspitne mjere pojačanog nadzora od strane Organa starateljstva. Sud je smatrao, da je vodjenje ovog krivičnog postupka dovoljno uticalo na razmišljanje maloljetnika u pogledu budućeg pravilnog ponašanja u skladu sa prihvaćenim društvenim i pravnim normama, te je uzeto u obzir da ima porodicu koja brine o njemu, te i ubuduće mogu učestvovati u daljem vaspitanju maloljetnika, kao i to da se mal.V. vrati vanrednom školovanju. Dakle, uz adekvatan pojačan nadzor i pomoć Organa starateljstva u mjestu gdje stanuje sa roditeljima i porodicom, sud je smatrao opravdanim izricanje vaspitne mjere pojačanog nadzora organa starateljstva iz čl.22 Zakona o postupanju prema maloljetnicima u krivičnom postupku, koja ima trajati najmanje 6 mjeseci, a najduže 2 godine, s tim što će sud naknadno odlučiti o njenom prestanku, a o sprovodjenju izrečene mjere će se starati Centar za socijalni rad u Podgorici.</span>
</p>
<p class="p3"></p>
<p class="p3">
<span>Takodje, sud je obavezao optužene, te zakonskog zastupnika maloljetnika da oštećenoj R. N., na ime naknade štete solidarno plate iznos od 150,00 eura, koji joj nije vraćen, u odnosu na cjelokupan oduzeti iznos, a kako je postavljala imovinsko pravni zahtjev u vidu naknade i nematerijalne štete, sa tim zahtjevom je upućena na parnicu. </span>
</p>
<p class="p1"></p>
<p class="p1">
<span>VIŠI SUD U PODGORICI</span>
</p>
<p class="p1">
<span>Dana, 05.03.2013.godine</span>
</p>
<p class="p3"></p>
<p class="p3">
<span>ZAPISNIČAR,					     PREDSJEDNIK VIJEĆA-SUDIJA,</span>
</p>
<p class="p3">
<span>Borka Jelenković                                                                Vesna Pean</span>
</p>
<p class="p3"></p>
<p class="p3">
<span>DN-a:</span>
</p>
<p class="p3">
<span>- VDT-Podgorica,</span>
</p>
<p class="p3">
<span>- optuženima, na adresi u spisima,</span>
</p>
<p class="p3">
<span>- maloljetnom Vuković Andriji, na </span>
</p>
<p class="p3">
<span>adresi u spisima,</span>
</p>
<p class="p3">
<span>- oštećenoj nakon pravosnažnosti,</span>
</p>
<p class="p3">
<span>- a/a.</span>
</p>
<p class="p3"></p>
<p class="p3">
<span>Postupljeno dana___________2013.godine.                       S U D I J A ,</span>
</p>
<p class="p5"></p>


</body>
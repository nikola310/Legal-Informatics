<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:center;hyphenate:auto;font-family:Arial;font-size:12pt;}
.p2{text-align:end;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{text-align:start;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
</style>
<meta content="lidija.maros" name="author">
</head>
<body class="b1 b2">
<p class="p1">
<!--Image link to '0.png' can be here-->
</p>
<p class="p1"></p>
<p class="p2">
<span>K. br. 275/12/11</span>
</p>
<p class="p1">
<span>U IME CRNE GORE</span>
</p>
<p class="p1"></p>
<p class="p3">
<span>	Osnovni sud u Kotoru, po sudiji Momirki Marović, uz učešće zapisničara Ana-Marije Petković, u krivičnom predmetu protiv okrivljenog Š.D., zbog izvršenja krivičnog djela iz čl. 348 st.3 u vezi sa krivičnim djelom iz čl. 339 st. 3 u vezi st.1 KZ-a, koji se vodi po optužnom predlogu ODT Kotor Kt. br. 581/11-2 od 02.12.2011 godine, nakon održanog glavnog i javnog pretresa dana 21.12.2012 godine u prisustvu zamjenika ODT Kotor Tanje Čolan, i branioca okrivljenog Š.D. po zamjeničnom punomoćju adv. A.O., a u odsustvu uredno pozvanog okrivljenog Š.D., a prthodno ispitanog, shodno članu 457. ZKP, donio i javno objavio sledeću</span>
</p>
<p class="p3"></p>
<p class="p1">
<span>PRESUDU</span>
</p>
<p class="p1"></p>
<p class="p3">
<span>	Okrivljeni Š.D. , zvani Š., JMBG…………., od oca O. i majke Z., rođene P., rođen ………..u K., stalno nastanjen u K., M. bb, državljanin Crne Gore, po zanimanju konobar, oženjen, otac jednog mal. djeteta, sa završenom SSS, srednjeg imovnog stanja, ranije neosuđivan, protiv koga se ne vodi postupak za drugo krivično djelo,</span>
</p>
<p class="p3"></p>
<p class="p1">
<span>Kriv je</span>
</p>
<p class="p4">
<span>	Što je</span>
</p>
<p class="p4"></p>
<p class="p3">
<span>	 Dana 17.9.2011 oko 7,30 časova na magisralnom putu K- H.N.  u mjestu K., upravljajući putničkim motornim vozilom marke "A.R. 166" reg. oznake ……., sopstveno vlasništvo, suprotno odredbi čl. 27. st. 1. Zakona o bezbjednosti  saobraćaja na putevima, nehatno ugrozio saobraćaj i doveo u opasnost život oštećene J.S.E. iz Š., na način što se dolaskom na kritično mjesto nije kretao propisno desnom stranom kolovoza u smjeru kretanja,  već je po izlasku iz desne  blage krivine, umjesto aktiviranja radne kočnice i usmjeravanja vozila u desno za svoj smjer ketanja izvršio bočno izmicanje  vozila u lijevo - u smjeru kretanja pješaka ošećene J.S.E.i na taj način direktno ušao u putanju kretanja oštećene, koja je prelazila kolovoz sa desne na lijevu stranu za njegov smjer kretanja, nakon čega je došlo do kontakta prednjeg desnog dijela vozila kojim je upravljao  i oštećene i to na sredini kolovoza usled čega je oštećena oborena, a koje prilike je zadobila teške i po život opasne  tjelesne povrede u vidu nagnječine mozga, preloma lijeve preponske kosti, preloma lijeve sjedalne kosti, preloma krsne kosti u predjelu lijeve polovine krsne kosti, rane razderotine u lijevoj polovini tjemenog predjela, velike oguljotine kože u lijevom slabinsko-karličnom  predjelu, oguljotine kože u predjelu prednje desne  bedrene bodlje, oguljotine kože u predjelu oba lakta, oguljotine kože u predjelu obje šake i oguljotine kože u predjelu oba stopala.</span>
</p>
<p class="p3"></p>
<p class="p3">
<span>	- čime je učinio krivično djelo teško djelo protiv bezbjednosti javnog saobraćaja iz čl.348. st. 3. u vezi sa krivičnim djelom ugrožavanja javnog saobraćaja iz čl.339. st. 3. u vezi st. 1 Krivičnog zakonika.</span>
</p>
<p class="p3"></p>
<p class="p3">
<span>	Pa mu sud na osnovu naprijed navede krivičnopravne odredbe  te odredbi  čl. 3, 5, 8, 13, 16, 36, 42, 52, 53, i 54. KZ-a i čl. 368. i 374. ZKP-a izriče </span>
</p>
<p class="p3"></p>
<p class="p1">
<span>USLOVNU OSUDU</span>
</p>
<p class="p3"></p>
<p class="p3">
<span>	Kojom utvrđuje kaznu zatvora u trajanju od pet mjeseci i istovremeno određuje da se kazna neće izvršiti ukoliko okrivljeni za vrijeme od jedne godine od dana pravosnažnosti presude ne učini novo krivično djelo. </span>
</p>
<p class="p3"></p>
<p class="p3">
<span>	Okrivljeni je dužan da na ime sudskog paušala uplati iznos od 50, 00 eura, i na ime troškova krivičnog postupka iznos od 555,25 eura, na žiro račun ovog suda broj 832-16-52 u roku od mjesec dana od dana pravosnažnosti presude i da dokaz o uplati dostavi ovom sudu s pozivom na broj K. 275/12/11.</span>
</p>
<p class="p3"></p>
<p class="p3">
<span>	Oštećena E.S.J. se sa imovinsko pravnim zahtjevom upućuje na parnicu.</span>
</p>
<p class="p1">
<span>O b r a z l o ž e nj e</span>
</p>
<p class="p1"></p>
<p class="p3">
<span>	ODT Kotor aktom Kt. br. 581/11-2 od 02.12.2011 godine optužilo je Š.D. zbog izvršenja krivičnog djela iz čl. 348 st.3 u vezi sa krivičnim djelom iz čl. 339 st. 3 u vezi st. 1 KZ-a.</span>
</p>
<p class="p3"></p>
<p class="p3">
<span>	U svojoj odbrani okrivljeni Š.D. je izjavio da se dana 17.09.2011 godine oko 7.25 časova kretao iz pravca K. ka H. N., vozilom marke „A. R “ reg.ozn. …….., i da se kretao brzinom od nekih 50-60 km/h. Istakao je da je ovom dionicom prolazio malom brzinom jer zna da tu zastaje kamion koji dovozi hleb, i da mještani idu po taj hleb. Nakon izlaska iz desne krivine, na desetak metara ispred sebe vidio je pješaka tj. oštećenu J. kako se nalazi na kolovozu, odnosno ista je sa sporednog puta na kolovoz zakoračila u dužini već dva – tri koraka. Okrivljeni je dodao da se prije sporednog puta nalazi zid koji ne dozvoljava da se pješak ranije uoči. Uočivši pješaka dao je zvučni signal, dok se oštećena nalazila na sredini njegove kolovozne trake i nastavila je kretanje trčećim korakom. Naveo je da se negdje između sredine kolovozne trake i bijele linije na kolovozu, oštećena okrenula ka njemu, zastajkujući. To njeno zastajkivanje nije u stvari bilo stajanje na kolovozu već neki znak koji je on smatrao znakom da će žena stati pa je vidjevši da iz suprotnog pravca nema nikoga odnosno da nema vozila odlučio da pređe u drugu kolovoznu traku i tako je zaobiđe, međutim oštećena je nastavila trčećim korakom pa je došlo do kontakta izmeđi njegovog vozila i oštećene i to u sredini lijeve kolovozne trake gledano iz njegovog smjera kretanja. Istakao je da je na ovaj način reagovao instinktivno jer je smatrao da ima mnogo više prostora ako pređe u drugu traku i da će tako izbjeći kontakt sa pješakom. Dodao je i da radnju kočenja zbog situacije i vremena kada je primjetio oštećenu na kolovozu nije preduzimao odnosno zbog stanja na terenu donio je odluku koju je u tom trenutku smatrao najboljom i krenuo postupak zaobilaženja oštećene istom brzinom kojom se kretao do tada, i da zna da je kočnicu stisnuo u trenutku kontakta sa oštećenom. Istakao je da mu je žao zbog svega što se desilo a posebno iz razloga što oštećenu poznaje od ranije.</span>
</p>
<p class="p3"></p>
<p class="p3">
<span>	Sud je u dokaznom postupku radi utvrđivanja činjeničnog stanja i krivice okrivljenog proveo sledeće dokaze i to: na saglasnost stranaka pročitao nalaz i mišljenje vještaka medicinske struke Dr K.N.od 25.11. 2011 godine, izvršio uvid u foto dokumentaciju UP Ispostave K. br. 230/11 od 17.09.2011 godine, pročitao zapisnik o uviđaju sačinjen od strane ODT Kotor dana 17.09.2011 godine, te na saglasnost pročitao iskaz svjedoka S.G. sa zapisnika pred ODT Kotor od 17.09.2011 godine, iskaz svjedoka K.M. sa zapisnika pred ODT Kotor od 17.09.2011 godine, nalaz i mišljenje vještaka mašinske struke N.M. od 23.09.2011 godine, izvršio uvid u izvod iz kaznene evidencije za okrivljenog Š.D. , izvršio uvid u fotokopiju otpusne liste br. Protokola 1604 i dva CT nalaza na ime J.E., Specijalne bolnice „V.Ć.“ R., zatim izvršio uvid u zapisnik sa djelimične rekonstrukciju saobraćajne nezgode od 17.10.2012 godine, te saslušao vještaka saobraćajne struke Č.P. </span>
</p>
<p class="p3"></p>
<p class="p3">
<span>	Na osnovu nalaza i mišljenja vještaka medicinske struke Dr K.N. od 25.11.2011 godine utvrđeno je da je J.E. zadobila sledeće tjelesne povrede: nagnječenje mozga, prelom lijeve preponske kosti, prelom lijeve sjedalne kost, prelom krsne kosti u predjelu lijeve polovine krsne kosti, rana razderotina u lijevoj polovini tjemenog predjela, velika oguljotina kože u lijevom slabinsko-karličnom predjelu, oguljotina kože u predjelu desne prednje desne bedrene bodlje, oguljotine kože u predjelu oba lakta, oguljotine kože u predjelu obje šake, oguljotine kože u predjelu oba stopala, kao i da navedene povrede predstavljaju u vrijeme nanošenja tešku tjelesnu povredu opasnu po život. Nagnječenje mozga predstavlja u vrijeme nanošenja sama za sebe, pojedinačno procijenjena, tešku tjelesnu povredu opasnu po život. Prelom lijeve preponeske kosti, prelom lijeve sjedalne kosti i prelom krsne kosti predstavljaju sami za sebe, pojedinačno procijenjenu tešku tjelesnu povredu dok navedene oguljotine kože predstavljaju u vrijeme nanošenja same za sebe pojedinačno procijenjene laku tjelesnu povredu. J.E. se u vrijeme odigravanja predmetne saobraćajne nezgode nalazila u uspravnom položaju, okrenuta lijevom bočnom stranom svoga tijela prema nailazećem predmetnom pmw. Prelom lijeve preponske kosti, prelom lijeve sjedalne kosti, prelom krsne kosti u lijevoj polovini krsne kosti, velika oguljotina u lijevom slabinsko karličnom predjelu i oguljotine kože u predjelu lijevog stopala nastale su uslijed kontakta J.E. i nailazećeg predmetnog pmw. Nagnječenje mozga i rana razderotina u lijevoj polovini tjemenog predjela nastale su uslijed tzv. sekundarnog (nakon nabacivanja) kontakta J.E. i predmetnog pmw, kao oguljotine kože u predjelu lijevog lakta i oguljotine kože u predjelu lijeve šake, dok su oguljotine kože u predjelu prednje desne bedrene bodlje, u predjelu desnog lakta, desne šake, i desnog stopala nastale najvjerovatnije uslijed pada (nakon odbacivanja) J.E. i njenog kontakta sa podlogom. </span>
</p>
<p class="p3"></p>
<p class="p3">
<span class="s1">	</span><span>Foto dokumentacijom UP Ispostave Kotor br. 230/11 od 17.09.2011 godine prikazan je širi i bliži izgled lica mjesta, položaj u kome je zatečeno pmv vozilo marke „A.R“ nakon saobaraćajne nezgode, te zatečeni tragovi.</span>
</p>
<p class="p3"></p>
<p class="p3">
<span>	Uvidom u zapisnik o uviđaju sačinjen od strane ODT Kotor dana 17.09.2011 godineutvrđeno je da zamjenik ODT Kotor Tanja Čolan, povodom saobraćajne nezgode koja se dogodila dana 17.09.2011 godine oko 7,30 časova na magistralnom putu K-H. N. u mjestu K., izašla na lice mjesta,  te konstatovala učesnike u  istoj i to Š. D. koji je upravljao vozilom reg.ozn. …….i pješaka E.S.J.</span>
</p>
<p class="p3">
<span>	Svjedok S.G. izjavio da je kritičnog jutra oko 7,30 časova išao po hleb krećući se pješke uz desnu ivicu kolovoza gledano iz pravca H. N. ka M. Dodao je da nekih 15-20 metara vidio oštećenu, sa šeširom na glavi, kako je došla putem od svoje kuće, da bi zatim zastala na ivici kolovoza, pogledala desno ka njemu, zatim lijevo i kako nije bilo vozila na kolovozu ista je krenula da prelazi preko kolovoza. Nakon što je oštećena zakoračila na kolovoz i to nekih korak-dva okrenula se ka lijevoj strani odakle je nailazilo vozilo koje je i  on uočio tek kada je oštećena bila ne sredini lijeve kolovozne trake gledano iz njegovog pravca kretanja. Istakao je da je oštećena u tom trenutku usporila da bi zatim vjerovatno refleksno reagovala i brže nego do tada krenula ka naprijed. Naveo je da nije čuo da je vozač vozila  dao neki zvučni signal, već je samo vidio da je krenuo u lijevu kolovoznu traku za njegov smjer kretanja i misli da je negdje kada mu je već prednji desni točak bio na bijeloj liniji  došlo do kontakta sa pješakom kojeg je „nosio“ nekih 5-6 metara a nakon toga je zbačena na kolovoz i pala je na udaljenosti od dva metra od njega. Dodao je da se oštećena kretala po njegovoj procijeni prosječnom brzinom, dok se vozač vozila kretao brzinom od 40-45 km/h. Oštećenu je sa komšijom dovezao u bolnicu u R., a u trenutku nezgode je na licu mjesta osim njega bio i vozač kombija koji im dovozi hleb.</span>
</p>
<p class="p3"></p>
<p class="p3">
<span class="s1">	</span><span>Svjedok K.M. jeizjavio da je kritičnog jutra oko 7,30 časova bio u K. i da je stajao pored kombija kojim inače dovozi hleb mještanima kada je vidio oštećenu koja je zastala na ivici kolovoza, pogledala lijevo, desno a onda krenula da prelazi kolovoz. Nakon što je prešla korak ili dva, iza krivine koja je bila njoj sa lijeve strane, naišlo je vozilo kojijm je upravljao okrivljeni kojeg oštećena prije stupanja na kolovoz nije mogla vidjeti zbog krivine. Nakon što je konstatovala vozilo, oštećena je po njegovoj procijeni reagovala zbunjeno, odnosno nije znala da li da ide naprijed ili nazad i nakon sekund-dva, odlučila je da krene naprijed i to bržim hodom nego do tada. Dodao je da je okrivljeni krenuo u drugu kolovoznu traku odnosno lijevu za njegov smjer kretanja vjerovatno sa namjerom da zaobiđe oštećenu brzinom kretanja istom kao i do tada. Istakao je da škripu kočnica njegovog vozila nije čuo, i da je po onome što je vidio mjesto kontakta bijela linija koja razdvaja kolovozne trake. Dodao je takođe da nije čuo da je okrivljeni dao zvučni signal iz vozila. Nakon kontakta okrivljeni je istrčao iz vozila i pomagao u ukazivanju pomoći oštećenoj.</span>
</p>
<p class="p3"></p>
<p class="p3">
<span>	Nalazom i mišljenjem vještaka mašinske struke N.M. utvrđeno je da je vozilo u momentu nezgode bilo tehnički ispravno, i da tehničko stanje nije uzrok nezgode već neke druge okolnosti. Vozač je bezbjedno mogao upravljati vozilom prilagođavajući vožnju uslovima puta i učesnicima u saobraćaju.</span>
</p>
<p class="p3"></p>
<p class="p3">
<span>	Uvidom u izvod iz kaznene evidencije UP PJ Ispostave K. br. 245/11-5978 od 08.12.2011 godine za okrivljenog Š.D. konstatovano je da isti nije ranije osuđivan.</span>
</p>
<p class="p3"></p>
<p class="p3">
<span>	Na osnovu zapisnika ovog suda o djelimičnoj rekonstrukciji predmetne saobraćajne nezgode, utvrđeno je da je ista izvršena dana 17.10.2012 godine u 12.30 časova, u mjestu Kostanjica, u prisustvu okrivljenog, njegovog branioca adv.B.Đ., vještaka saobraćajne struke Č.P. kćerke oštećene, kojom prilikom je vještak saobraćajne struke izvršio potrebna mjerenja i fotgrafisanja radi utvrdjivanja dubine vidnog polja okrivljenog kao vozača i momenta stvaranja opasne siutacije, nakon čega je naloženo vještaku da sačini nalaz i mišljenje.</span>
</p>
<p class="p3"></p>
<p class="p3">
<span class="s1">	</span><span>Nalazom i mišljenjem vještaka saobraćajne struke Č.P. od 23.10.2012 godine, prikazana je vremensko prostorna analliza toka saobraćajne nezgode,  koji nalaz je dat nakon izvršene djelimične rekonstrukcije predmetne saobraćajne nezgode, pa je utvrdjeno da je pješak počeo da stupa na operativnu površinu kolovoza kada se vozilo kojim je upravljao okrivljeni nalazilo na udaljenosti od mjesta kontakta za oko 30,6 metara, te da je u tom trenutku pješak bio u vidnom polju vozača, obzirom da podužna preglednost po kolovozu  iznosila 57 metara, a i pješak je u toj poziciji imao u vidnom polju vozilo. Vještak je naveo da je do kontakta vozila i pješaka došlo na lijevoj polovini kolovoza i to na udaljenosti od desne ivice kolovoza / gledano iz smjera kretanja vozila / za 4 metra. Da je brzina kretanja pješaka iznosila oko 6 km na čas ili 1,66 m/s, a brzrina kretanja vozila u trenutku kontakta je iznosila 46 km/h ili 12,8 m/s, kojom brzinom se približno kretalo vozilo neposredno prije nezgode. Dodao je da je vozilo od mjesta kontakta u trenutku kada je pješak počeo da stupa na kolovoz bilo udaljeno za 30,6 metara, te da bi vozač zaustavio svoje vozilo pri brzini kretanja od 46 km/h, bilo mu je potreban zasutavni put od 21,3 metra, što znači da je imao mogućnost da svoje vozilo zaustavi znatno prije mjesta kontakta  sa pješakom. Vještak dalje navodi da u trenutku kada je pješak počeo da stupa na kolovoz, da je stvorena opasna saobraćajna situacija, i vozač je mogao od tog trenutka da reaguje u cilju propuštanja pješaka da bezbjedno predje preko kolovoza, te da je u datoj saobraćajnoj situaciji vozač imao dovoljno prostornih mogućnosti da svoje vozilo zaustavi prije mjesta kontakta sa pješakom, pod uslovom da je reagovao brzinom rposječnog vozača i intezivnim kočenjem svog vozila, te da je vozač na nastalu saobraćajnu situaciju reagovao bočnim izmicanjem svog vozila u lijevo što nije bio adekvatan i racionalan postupak za datu saobraćajnu situaciju. </span>
</p>
<p class="p3">
<span class="s1">	</span><span>Vještak saobraćajne struke Č.P. je na glavnom pretresu dana 3.12.2012 godine,  naveo u svemu kao u pisanom nalazu i mišljenju, te odgovarajući na pitanja neveo da je vozač mogao imati u vidnom polju pješaka na udaljenosti od 30,6 metara, obzirom da podužna preglednost po kolovozu i znosila 57 metara. To proizilazi iz činjenice da je pješak utrošio vrijeme od trenutka stupanja na operativnu površinu kolovoza do mjesta kontakta od 2,4 sekudne, a kad se preračuna brzinu kretanja vozila i vrijeme koje je pješak utrošio krećući se po operativnoj površini kolvoza, proizilazi se da se vozilo u tom trenutku nalazilo od mjesta kontakta 30,6 metara. Takodje je vještak naveo i to što su izjavili učesncii u nezgodi i svjedoci, da je to njihov doživljaj prostora u tom trenutku, ali da je on dužan da na osnvu prostorno vremenskih parametara i brzine kretanja vozila, utvrdi sa koje udaljensoti je vozač mogao da uoči pješaka ne upuštajući se u to  kad je on pješaka uočio i što je on izjavio u tom pogledu. Vještak navodi da je mišljenja da je postupak vozača u pogledu reakcije na nastalu saobraćajnu situaciju bio u uzročnoj vezi sa nastankom nezgode, jer gledajući kroz prostor i vrijeme  koje je vozač imao na rasplaganju  apsolutno je bilo realno i sa tačke bezbjednog rešavanja saobraćajne situacije, neophodno je bilo da reaguje kočenjem, a ne bočnim izmicanjem.Vještak takodje navodi da je  on u nalazu utvrdio tehničke parametre  nezgode , a dužnosti učesnika u nezgodi su propisane ZOBS-om. Vještak je naveo i da u slučaju da se pješak kretao trkom ili potrčavanjem, te da je stupio na kolovoz bez zaustavljanja na ivicu kolovoza, da  bi u tom slučaju vozač na raspolaganje umjesto 30,6 metara, imao 24,9 metara, a kako mu je bio potreban zaustavni put od 21,3 metra, proiziilazi da je i u tom slučaju imao prostorno vremenskih mogućnosti da izbjegne nezgodu.</span>
</p>
<p class="p3"></p>
<p class="p3">
<span>	Uvidom u fotokopiju otpusne liste br. protokola 1604 i dva CT nalaza na ime J .E., Specijalne bolnice „V.Ć.“ R. konstatovano je da je J.E. dovedena u ovu zdravstvenu ustanovu bez svijesti zbog povreda zadobijenih u saobraćajnoj nezgodi, da joj je tom prilikom utvrđena dijagnoza kao i da je urađen CT/T nalaz  kojim se ne vide znaci traume kostiju lobanje niti intrakranijalnog krvarenja.</span>
</p>
<p class="p3"></p>
<p class="p3">
<span>	Cijeneći sve provedene dokaze kako pojedinačno tako i u uzajamnoj povezanosti kao i u odnosu na odbranu okrivljenog, sud je utvrdio činjenično stanje bliže navedeno u izreci presude. </span>
</p>
<p class="p3"></p>
<p class="p3">
<span>	Činjenično stanje bliže navedeno u izreci presude sud je utvrdio na osnovu zapisnika o uviđaju sačinjenom od strane ODT Kotor dana 17.09.2011, foto dokumentacijom Uprave policije Ispostave K. br. 230/11 od 17.09.2011 godine, nalazom i mišljenjem vještaka saobraćajne struke  Č.P. , kao i nalazima i mišljenjima vještaka medicinske struke Dr K.N. od 25.11.2011 godine, te mašinske struke, a koje dokaze je sud i prihvatio. Da je okrivljeni kritične prilike postupio suprotno odredbi člana 27. stav 1. Zakona o bezbjednosti saobraćaja na putevima, sud je utvrdio na osnovu nalaza i mišljenja vještaka saobraćajne struke Č.P., a koji nalaz je sud i prihvatio i na osnovu kojeg je utvrđeno da je do nezgode došlo na način što je opasna saobraćajna situacija stvorena u trenutku kada je pješak počeo da stupa na kolovoz, i vozač je mogao od tog trenutka da reaguje u cilju propuštanja pješaka da bezbjedno predje preko kolovoza, te da je u datoj saobraćajnoj situaciji vozač imao dovoljno prostornih mogućnosti da svoje vozilo zaustavi prije mjesta kontakta sa pješakom, pod uslovom da je reagovao brzinom prosječnog vozača i intezivnim kočenjem svog vozila, te da je vozač na nastalu saobraćajnu situaciju reagovao bočnim izmicanjem svog vozila u lijevo što nije bio adekvatan i racionalan postupak za datu saobraćajnu situaciju.  </span>
</p>
<p class="p3"></p>
<p class="p3">
<span>	Okrivljeni je u svojoj odbrani naveo da se kritičnog dana oko 7,25 časova kretao iz pravca Kotora ka Herceg Novom, vozilom marke „A.R“ reg. ozn. ……. i to brzinom od nekih 50-60 km/h da bi nakon izlaska iz desne krivine , na udaljenosti od nekih deset metara ispred sebe vidio pješaka tj. oštećenu koja se nalazila na kolovozu, koja je u jednom momentu zastala na kolovoz i to negdje na sredini kolovozne trake što je kod njega stvorilo utisak da je to znak da će oštećena stati  pa je vidjevši da iz suprotnog pravca nema nikoga prešao u drugu kolovoznu traku, kako bi zaobišao oštećenu, koja zapravo nije stala već je nastavila trčećim korakom i na taj način je zapravo došlo do kontakta između njegovog vozila i oštećene. I sam okrivljeni je naveo radnju kočenja je preduzeo tek nakon što je došlo do kontakta između njegovog vozila i oštećene dok je radnju prelaska u suprotnu kolovoznu traku preduzeo jer je smatrao da će na taj način izbjeći nastanak saobraćajne nezgode. Međutim sud nije mogao prihvatiti navode odbrane okrivljenog, obzirom da je nakon izvršene djelimične rekonstrukcije a na osnovu nalaza i mišljenja vještaka saobraćajne struke Č.P. utvrđeno da je brzina kretanja pješaka iznosila oko 6 km na čas ili 1,66 m/s, a brzrina kretanja vozila u trenutku kontakta je iznosila 46 km/h ili 12,8 m/s, kojom brzinom se približno kretalo vozilo neposredno prije nezgode, te da je vozilo od mjesta kontakta u trenutku kada je pješak počeo da stupa na kolovoz bilo udaljeno za 30,6 metara, te da bi vozač zaustavio svoje vozilo pri brzini kretanja od 46 km/h, bilo mu je potreban zasutavni put od 21,3 metra, što znači da je imao mogućnost da svoje vozilo zaustavi znatno prije mjesta kontakta sa pješakom, a koji nalaz je sud prihvatio. </span>
</p>
<p class="p3"></p>
<p class="p3">
<span>	Da je oštećena J.S. kritične prilike zadobila teške i po život opasne tjhelesne povrede u vidu nagnječenje mozga, preloma lijeve preponeske kosti, preloma lijeve sjedalne kosti, preloma krsne kosti u predjelu lijeve polovine krsne kosti, rane razderotine u lijevoj polovini tjemenog predjela, velike oguljotine kože u lijevom slabinsko-karličnom predjelu, oguljotine kože u predjelu prednje desne bedrene bodlje, oguljotine kože u predjelu oba lakta, oguljotine kože u predjelu obje šake i oguljotine kože u predjelu oba stopala sud je utvrdio na osnovu nalaza i mišljenja vještaka medicinske struke Dr K.N. a koji je sud prihvatio kao jasan i objektivan jer je isti dat po pravilima struke.</span>
</p>
<p class="p3"></p>
<p class="p3">
<span>	Naime odredbom člana 27.stav 1 Zakona o bezbjednosti saobraćaja na putevima, je propisano da se vozilo kreće desnom stranom kolovoza u smjeru kretanja.</span>
</p>
<p class="p3"></p>
<p class="p3">
<span>	Dakle iz naprijed navedenog proizilazi da je okrivljeni postupio suprotno odredbi člana 27. stav 1. Zakona o bezbjednosti saobraćaja na putevima, jer se kritičnom prilikom, pri upravljanju vozilom nije kretao desnom kolovoznom trakom u smjeru kretanja,  već je po izlasku iz desne blage krivine, umjesto aktiviranja radne kočnice i usmjeravanja vozila u desno za svoj smjer kretanja izvršio bočno izmicanje vozila u lijevo- u smjeru kretanja pješaka-oštećene J.S. , kojom prilikom je ušao u njen smjer kretanja, uslijed čega je došlo do kontakta vozila okrivljenog i oštećene, koja je tom prilikom zadobila teške i po život opasne tjelesne povrede. Sud je utvrdio da je okrivljeni postupao nehatno jer je bio svjestan da svojom radnjom – bočnim izmicanjem vozila u lijevo može učiniti krivično djelo, tj. u ovom slučaju dovesti u opasnost život oštećene J.S. , ali je olako držao da do toga neće doći ili da će to moći spriječiti tj. da će izbjeći oštećenu koja je prelazila kolovoz, međutim do nezgode je došlo.</span>
</p>
<p class="p3"></p>
<p class="p3">
<span>	Sud takođe nije prihvatio navod završne riječi branioca okrivljenog da okrivljeni nije prekršio odredbu člana 27. stav 1. Zakona o bezbjednosti saobraćaja na putevima, te nije bio dužan da predvidi nepropisno kretanje ostalih učesnika u saobraćaju, obzirom da se pješak nalazio na kolovozu na mjestu izlaska iz krivine, na mjestu gdje nema pješačkog prelaza, jer je takav navod u suprotnosti sa navodima iskaza vještaka saobraćajne struke Č.P., na osnovu kojeg je utvrđeno da je opasna saobraćajna situacija stvorena u trenutku kada je pješak počeo da stupa na kolovoz, i vozač je mogao od tog trenutka da reaguje u cilju propuštanja pješaka da bezbjedno predje preko kolovoza, te da je u datoj saobraćajnoj situaciji vozač imao dovoljno prostornih mogućnosti da svoje vozilo zaustavi prije mjesta kontakta sa pješakom, pod uslovom da je reagovao brzinom prosječnog vozača i intezivnim kočenjem svog vozila, te da je vozač na nastalu saobraćajnu situaciju reagovao bočnim izmicanjem svog vozila u lijevo što nije bio adekvatan i racionalan postupak za datu saobraćajnu situaciju, a koja je upravo suprotna odredbi odredbu člana 27. stav 1. Zakona o bezbjednosti saobraćaja na putevima.</span>
</p>
<p class="p3">
<span>	</span>
</p>
<p class="p3">
<span>	Prilikom odluke o vrsti i visini krivične sankcije koju okrivljenom treba izreći sud je pošao od toga da je za ovo krivično djelo u KZ-u propisana kazna zatvora do četiri godine. Sud je u smislu čl. 42 KZ-a kao olakšavajuće okolonosti na strani okrivljenog cijenio da je isti otac jednog djeteta, da ranije nije osuđivan, da mu je žao, da je više puta obilazio oštećenu, dok otežavajućih okolnosti nije bilo. Sud je mišljenja da su se stekli uslovi da se okrivljenom izrekne uslovna osuda, i da će se prijetnjom kaznom u trajanju pet mjeseci za vrijeme provjeravanja od jedne godine, dovoljno uticati na okrivljenog da ubuduće ne vrši ovakva i slična krivična djela. Ovo tim prije što je okrivljeni svojim dosadašnjim životom pokazao da nije sklon vršenju krivičnih djela.</span>
</p>
<p class="p3"></p>
<p class="p3">
<span>	Sud je na osnovu naprijed navedene krivičnopravne odredbe, te odredbi čl. 3, 5, 8, 13, 16, 36, 42, 52, 53, i 54 KZ-a i čl. 368 i 374 ZKP-a, odlučio kao u izreci odluke.</span>
</p>
<p class="p3"></p>
<p class="p3">
<span>	Sud je okrivljenog obavezao da na ime sudskog paušala uplati iznos od 50,00 eura i na ime troškova krivičnog postupka  iznos od 555,25 eura, i to na ime troškova vještačenja po vještacima medicinske, mašinske i saobraćajne struke, te rekonstrukcije, a sve na žiro račun ovog suda br. 832-16-2 u roku od mjesec dana od dana pravosnažnosti presude i da dokaz o uplati dostavi ovom sudu s pozivom na br. K. 275/12/11.</span>
</p>
<p class="p3"></p>
<p class="p3">
<span>	Oštećena J.S. se sa imovinsko pravnim zahtijevom upućuje na parnicu, obzirom da ista do okončanja glavnog pretresa nije određeno označila svoj zahtjev i podnijela dokaze a shodno članu 236. stav 3. ZKP.</span>
</p>
<p class="p3"></p>
<p class="p3">
<span>	Na prednjim razlozima sud je zasnovao svoju odluku.</span>
</p>
<p class="p3"></p>
<p class="p1">
<span>OSNOVNI SUD U KOTORU</span>
</p>
<p class="p1">
<span>Dana, 21.12.2012 godine</span>
</p>
<p class="p1"></p>
<p class="p4">
<span>	Zapisničar,                                                                              Sudija,</span>
</p>
<p class="p3">
<span>Ana-Marija Petković                                                             Momirka Marović</span>
</p>
<p class="p3"></p>
<p class="p3">
<span>	PRAVNA POUKA:Protiv ove presude ima se pravo žalbe Višem sudu u Podgorici, u roku od 8 dana od prijema iste, a preko ovog suda.</span>
</p>
<p class="p3"></p>
<p class="p5"></p>
<p class="p5"></p>
<p class="p5"></p>


</body>
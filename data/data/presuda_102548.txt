<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:end;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:start;hyphenate:auto;font-family:Arial;font-size:12pt;}
.p4{text-align:center;hyphenate:auto;keep-with-next.within-page:always;font-family:Arial;font-size:12pt;}
.p5{text-indent:0.5in;text-align:justify;hyphenate:auto;font-family:Arial;font-size:12pt;}
.p6{text-align:justify;hyphenate:auto;font-family:Arial;font-size:12pt;}
.p7{text-align:start;hyphenate:auto;font-family:Times New Roman;font-size:12pt;}
.s1{vertical-align:super;font-size:smaller;}
.td1{width:3.075in;padding-start:0.075in;padding-end:0.075in;}
.r1{keep-together:always;}
.t1{table-layout:fixed;border-collapse:collapse;border-spacing:0;}
</style>
<title>K</title>
<meta content="vesna.kovacevic" name="author">
</head>
<body class="b1 b2">
<p class="p1">
<span>K. br. 698/12</span>
</p>
<p class="p2">
<!--Image link to '0.jpg' can be here-->
</p>
<p class="p3"></p>
<p class="p4">
<span>U IME CRNE GORE</span>
</p>
<p class="p3"></p>
<p class="p3"></p>
<p class="p5">
<span>OSNOVNI SUD U NIKŠIĆU kao prvostepeni krivični po sudiji Babović Draganu uz sudjelovanje Krištof Stanke kao zapisničara u krivičnom predmetu protiv Đ. M.A zbog krivičnog djela krađa iz čl. 239 st. 1 KZ-a, postupajući po optužnom predlogu ODT-a Nikšić Kt. br. 219/11 od 30. 11. 2011. godine, nakon završenog javnog glavnog pretresa dana 10.10. 2012. godine, u prisustvu zamjenika ODT-a Nikšić Lukovac Sofije, predstavnika oštećene Elektrodistribucije M Ž i okrivljenog, istog dana donio je i javno objavio</span>
</p>
<p class="p3"></p>
<p class="p3"></p>
<p class="p4">
<span>P R E S U D U</span>
</p>
<p class="p3"></p>
<p class="p5">
<span>Okrivljeni: </span>
</p>
<p class="p5">
<span>Đ. M., od oca M i majke Lj rođene R, rođen XXXX. godine u N, s prebivalištem u N – XXXXX državljanin Crne Gore, oženjen – otac osmoro djece, pismen – završio srednju školu, nezaposlen, lošeg imovnog stanja, ranije osuđivan predudom Opštinskog suda u Nikšiću K. br. 3/77 od 27. 04. 1977. godine zbog krivičnog djela iz čl. 249/1 KZ – 60 dana zatvora uslovno na 1 godinu i presudom Osnovnog suda u Nikšiću K. br. 113/91 od 01. 11. 1995. godine zbog krivičnog djela iz čl. 153 st. 1 tač. 1 KZ CG – 3 mjeseca zatvora uslovno na 1 godinu,  </span>
</p>
<p class="p6"></p>
<p class="p2">
<span>K r i v   j e</span>
</p>
<p class="p6"></p>
<p class="p5">
<span>Što je:    </span>
</p>
<p class="p5">
<span>U periodu od 17. 12. 2009. godine do 17. 03. 2010. godine u Nikšiću u svojoj porodičnoj kući u mjestu Žirovnica, u namjeri da sebi pribavi protivpravnu imovinsku korist, neovlašćeno oduzimao električnu energiju sa elektrodistributivne mreže Elektrodistribucije Nikšić, na način što je elektro instalaciju u svojoj kući direktno, bez brojila, pomoću elektro kabla priključio na niskonaponsku mrežu, na koji način je za navedeni period oduzeo 2.505 kWh električne energije u vrijednosti od 205,42 € i sebi pribavio imovinsku korist u navedenom iznosu, </span>
</p>
<p class="p5">
<span>- čime je počinio krivično djelo krađa iz člana 239 stav 1 Krivičnog zakonika, </span>
</p>
<p class="p5">
<span>Pa sud okrivljenom za navedeno krivično djelo primjenom odredbi čl. 4 st. 2, 32,36 i 42.Krivičnog zakonika i čl. 229 i 374 Zakonika o krivičnom postupku izriče: </span>
</p>
<p class="p6"></p>
<p class="p2">
<span>O S U DJ U J E</span>
</p>
<p class="p3"></p>
<p class="p5"></p>
<p class="p5">
<span>Na kaznu zatvora u trajanju od 40 (četrdeset) dana, koju je okrivljeni dužan izdržati po pravosnažnosti presude.</span>
</p>
<p class="p5">
<span>Obavezuje se okrivljeni da na ime troškova krivičnog postupka plati iznos od 74,00 € na ime sudskog paušala u roku od 15 dana po pravosnažnosti presude pod prijetnjom prinudnog izvršenja na žiro račun ovog suda br. 832-152-32. </span>
</p>
<p class="p5">
<span>Dužan je okrivljeni na ime imovinskopravnog zahtjeva platiti oštećenoj Elektrodistribuciji Nikšić iznos od 205,42 € u roku od 15 dana po pravosnažnosti presude. </span>
</p>
<p class="p6"></p>
<p class="p6"></p>
<p class="p2">
<span>O b r a z l o ž e nj e</span>
</p>
<p class="p6"></p>
<p class="p5">
<span>ODT iz Nikšića optužnim predlogom Kt. br. 219/11 stavio je na teret okrivljenom Đ. M.u izvršenje krivičnog djela krađa iz čl. 239 st. 1 KZ, pa je zamjenik optužbe Lukovac Sofija koja je zastupala optužbu na glavnom pretresu ostala pri podnijetoj optužbi, predlažeći sudu u završnoj riječi da okrivljenog oglasi krivim i osudi po zakonu. </span>
</p>
<p class="p5">
<span>Predstavnik oštećene Elektrodistribucije u završnoj riječi pridružio se krivičnom gonjenju i ispostavio imovinskopravni zahtjev u iznosu od 205,42 eura.</span>
</p>
<p class="p5">
<span>Okrivljeni Đ. M. u svojoj odbrani u bitnom je naveo da je kritičnom prilikom kabal u njegovom domaćinstvu bio prikopčan direktno s konzole do osigurača, bez brojila, jer je on renovirao kuću, te mijenjao čitavu instalaciju u kući, zbog čega je bio prinuđen da  obezbjedi rasvjetu u kući, te je kablom doveo struju u kuću te prikopčao dvije sijalice i jednu utičnicu. Kada su u kontrolu došli radnici Elektrodistribucije on nije bio u kući, ali mu je supruga kazala da su dolazili i da su utvrdili da se potrošnja električne energije ne registruje tj. da nema brojila. U završnoj riječi istakao je da se kaje zbog počinjenog krivičnog djela, te je molio sud da ga što blaže kazni. </span>
</p>
<p class="p5">
<span>Sud je u dokaznom postupku na saglasan predlog stranaka pročitao iskaze svjedoka K G i P D date na zapisniku pred istražnim sudijom te nalaz i mišljenje sudskog vještaka elektro struke dipl. ing. G I od 14. 11. 2011. godine, pročitao zapisnik Elektrodistribucije Nikšić br. 0000934 od 17. 03. 2010. godine i izvod iz kaznene evidencije za okrivljenog izdat od UP PJ Nikšić. </span>
</p>
<p class="p5">
<span>Svjedok K G naveo je u iskazu da ostaje pri navodima zapisnika od 17. 03. 2010. godine kada su išli u kontrolu mjernog mjesta kod potrošača Đ. M.a on i kolege Ć i P, kojom prilikom su konstatovali da je objekat potrošača direktno priključen na niskonaponsku mrežu kablom presjeka 2,5 mm</span><span class="s1">2</span><span> mimo brojila, tako da se utrošena električna energija nije mogla registrovati.</span>
</p>
<p class="p5">
<span>Svjedok P D naveo je u iskazu da je kritičnom prilikom s kolegama Kovačinom i Ćurčićem bio u kontroli u objektu potrošača Đ. M.a, kojom su prilikom konstatovali da je njegov objekat direktno prikopčan na niskonaponsku mrežu mimo brojila kablom presjeka 2,5 mm</span><span class="s1">2</span><span>.  </span>
</p>
<p class="p5">
<span>Iz nalaza i mišljenja sudskog vještaka elektro struke ing. G I utvrdjeno je da vrijednost nezakonito utrošene električne energije iznosi 205,42 eura. </span>
</p>
<p class="p5">
<span>Iz zapisnika Elektrodistribucije br. 0000934 od 17. 03. 2010. godine utvrdjeno je da je objekat Đ. M.a koji se nalazi u Žirovnici direktno prikopčan na niskonaponsku mrežu kablom presjeka 2,5 mm</span><span class="s1">2</span><span>.</span>
</p>
<p class="p5">
<span>Izvedenim dokazima, te iskazima svjedoka K G i P D kojima je sud poklonio punu vjeru, te na osnovu odbrane okrivljenog, nesumnjivo je utvrđeno da je okrivljeni Đ. M. u periodu od 17. 12. 2009. godine do 17. 03. 2010. godine u Nikšiću u svojoj porodičnoj kući u mjestu Žirovnica, u namjeri da sebi pribavi protivpravnu imovinsku korist, neovlašćeno oduzimao električnu energiju sa elektrodistributivne mreže Elektrodistribucije Nikšić, na način što je elektro instalaciju u svojoj kući direktno, bez brojila, pomoću elektro kabla priključio na niskonaponsku mrežu, na koji način je za navedeni period oduzeo 2.505 kWh električne energije u vrijednosti od 205,42 € i sebi pribavio imovinsku korist u navedenom iznosu, čime je s direktnim umišljajem ostvario sva bitna obilježja bića krivičnog djela krađa iz čl. 239 st. 1 KZ. </span>
</p>
<p class="p5">
<span>Sud je  prihvatio predlog tužioca da se kao svjedok ne saslušava Ć M, budući da je provedenim dokazima, a i samim priznanjem okrivljenog do izvjesnosti utvrdjeno činjenično stanje.</span>
</p>
<p class="p5">
<span>Prilikom odlučivanja i krivičnoj sankciji sud je na strani okrivljenog kao olakšavajuće okolnosti cijenio porodičnost – isti je oženjen i otac osmoro djece, nezaposlen i lošeg imovnog stanja, dok  je raniju osudjivanost okrivljenog utvrdjenu na osnovu izvoda iz kaznene evidencije sud  cijenio kao otežavajuću okolnost, pa je sud mišljenja da će se kaznom zatvora u trajanju od 40 dana postići svrha kažnjavanja iz čl.32.KZ, a u okviru opšte svrhe propisivanja i izricanja krivičnih sankcija iz čl. 4 st. 2 KZ-a.</span>
</p>
<p class="p5">
<span>Pošto je okrivljeni oglašen krivim, sud ga je obavezao da shodno čl. 226 i čl. 229 ZKP-a plati iznos od 74,00 € na ime troškova krivičnog postupka, što čini nagrada sudskom vještaku za urađeni nalaz i mišljenje u iznosu od 44,00 € i sudski paušal u iznosu od 30,00 €, srazmjeran složenosti i trajanju krivičnog postupka te imovnom stanju okrivljenog. </span>
</p>
<p class="p5">
<span>Na osnovu čl. 239 ZKP-a, sud je oštećenoj Elektrodistribuciji Nikšić dosudio imovinsko pravni zahtjev u iznosu od 205,42 €, utvrđenom na osnovu nalaza i mišljenja sudskog vještaka elektro struke.</span>
</p>
<p class="p5">
<span>Iz iznijetih razloga, na osnovu čl. 374 ZKP-a, odlučeno je kao u izreci.</span>
</p>
<p class="p6"></p>
<p class="p5">
<span>OSNOVNI SUD U NIKŠIĆU, dana 10.10. 2012. godine. </span>
</p>
<p class="p6"></p>
<table class="t1">
<tbody>
<tr class="r1">
<td class="td1">
<p class="p2">
<span>Zapisničar,</span>
</p>
<p class="p2">
<span>Krištof Stanka s.r.</span>
</p>
</td><td class="td1">
<p class="p2">
<span>SUDIJA,</span>
</p>
<p class="p2">
<span>Babović Dragan s.r.</span>
</p>
</td>
</tr>
</tbody>
</table>
<p class="p6"></p>
<p class="p2">
<span>Za tačnost otpravki tvrdi i ovjerava: </span>
</p>
<p class="p2">
<span>Službenik suda.</span>
</p>
<p class="p6"></p>
<p class="p6">
<span>PRAVNA POUKA:  Protiv ove presude nezadovoljna stranka ima pravo žalbe u roku od 8 dana od dana prijema iste, preko ovog suda Višem sudu u Podgorici. </span>
</p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p7"></p>


</body>
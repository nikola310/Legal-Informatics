<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
.span2{;font-size:12pt;font-family:'Arial';font-weight:800}
.span3{;font-size:12pt;font-family:'Arial';text-decoration:underline}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span class="span1">K.br.21/2016</span>
</p>
<p>&nbsp;</p>
<p style="text-align:center;">
<span></span><span class="span1"></span>
</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>&nbsp;</p>
<p>
<span class="span1">VIŠI SUD U PODGORICI,</span><span class="span2"> </span><span class="span1">kao prvostepeni krivični, </span><span class="span1">po</span><span class="span1"> sudiji Vladimiru Novoviću, kao pojedincu</span><span class="span1">, uz učešće Žane Čabarkape, kao zapisničara, u krivičnom predmetu protiv okrivljenog </span><span class="span1">P.D.</span><span class="span1">iz </span><span class="span1">P</span><span class="span1">, koga brani </span><span class="span1">V.I.</span><span class="span1"> advokat iz </span><span class="span1">P</span><span class="span1">, zbog krivičnog djela </span><span class="span1">neovlašćena proizvodnja, držanje i stavljanje u promet opojnih droga iz čl.300 st. 1 Krivičnog zakonika Crne Gore</span><span class="span1">, odlučujući po optužnici Višeg državnog tužilaštva u Podgorici Kt.br. 6/16</span><span class="span1"> </span><span class="span1">od</span><span class="span1"> 03.03.2016</span><span class="span1">. godine, koju je na glavnom pretresu zastupala Jovanović Maja, državna tužiteljka u VDT u Podgorici, nakon održanog glavnog i javnog pretresa dana </span><span class="span1">21.06.2016</span><span class="span1">. godine, u prisustvu zastupnika optužbe, </span><span class="span1">okrivljenog i branioca okrivljenog advokata Kovačević Milana koji je postupao po zamjeničkom punomoćju advokata </span><span class="span1">I.V.</span><span class="span1">, donio je dana 27.06.2016. godine, i istog dana javno objavio</span>
</p>
<p>&nbsp;</p>
<p style="text-align:center;">
<span class="span1">PRESUDU</span>
</p>
<p>
<span class="span1">Okrivljeni </span><span class="span1">P.D.</span><span class="span1">, zvani »D</span><span class="span1">«, JMBG ....</span><span class="span1">, od oca V</span><span class="span1"> </span><span class="span1">i majke S</span><span class="span1"> , rođene V,</span><span class="span1"> rođen </span><span class="span1"> </span><span class="span1">.godine, u P</span><span class="span1">...</span><span class="span1">, sa mjestom prebivališta u </span><span class="span1">P</span><span class="span1">, G, državljanin </span><span class="span1">....</span><span class="span1">, pismen, vanredni učenik IV razreda </span><span class="span1">....</span><span class="span1">, neoženjen, bez djece, lošeg imovnog stanja, neosuđivan, </span>
</p>
<p>
<span class="span1">Na osnovu čl.373 st.1 tač.1 Zakonika o krivičnom postupku </span>
</p>
<p>&nbsp;</p>
<p style="text-align:center;">
<span class="span1">OSLOBADJA SE OD OPTUŽBE</span>
</p>
<p>&nbsp;</p>
<p>
<span class="span1">Da je: </span>
</p>
<p>
<span class="span1">Dana 20.01.2016.godine, u P, u naselju K, radi prodaje, držao opojnu drogu – heroin, supstancu proglašenu za opojnu drogu Pravilnikom o utvrđivanju spiska droga, psihotropnih supstanci i bilja koje se može koristiti za proizvodnju droga (»Službeni list CG« br.56/12 od 09.11.2012.godine), na način što je opojnu drogu heroin u količini od 9,45 grama držao u pvc kesi, u džepu od farmerica, a jedno pakovanje od pvc kese u kojem se nalazilo 20 manjih pakovanja sa opojnom drogom, ukupne mase 4.03 grama i jedno papirno pakovanje sa opojnom drogom, mase 0.14 grama, u donjem vešu, a koju su, službenici policije, prilikom redovne kontrole, kod istog pronašli i oduzeli, pri čemu je okrivljeni bio svjestan svog djela i htio je njegovo izvršenje,</span>
</p>
<p>
<span class="span1">- čime bi počinio krivično djelo neovlašćena proizvodnja, držanje i stavljanje u promet opojnih droga iz čl.300 st. 1 Krivičnog zakonika Crne Gore.</span>
</p>
<p>
<span class="span1">Na osnovu čl.230 st.1 Zakonika o krivičnom postupku, troškovi krivičnog postupka padaju na teret budžetskih sredstava suda.</span>
</p>
<p>
<span class="span1">Na osnovu čl.300 st.7 Krivičnog zakonika Crne Gore, od okrivljenog </span><span class="span1">P.D.</span><span class="span1">oduzima se opojna droga heroin, i to u količinama od 9,45 grama, 4,03 grama i 0,14 grama, a koja se ima uništiti nakon pravosnažnosti presude. </span>
</p>
<p style="text-align:center;">
<span class="span1">Obrazloženje</span>
</p>
<p>
<span class="span1">Optužnicom VDT-a u Podgorici Kt.br.6/16 od 03.03.2016. godine, okrivljenom Popović Dušanu stavljeno je na teret da je počinio krivično djelo </span><span class="span1">neovlašćena proizvodnja, držanje i stavljanje u promet opojnih droga iz čl.300 st. 1 Krivičnog zakonika Crne Gore. Zastupnik optužbe je u završnoj riječi ostao u cjelosti pri optužnici, predlažući da sud okrivljenog oglasi krivim i osudi na kaznu po zakonu. </span>
</p>
<p>
<span class="span1">Okrivljeni </span><span class="span1">P.D.</span><span class="span1"> u odbrani datoj u prethodnom postupku, na zapisniku o saslušanju osumnjičenog Kt.br.6/16 od 20.01.2016.godine i na glavnom pretresu od 10.05.2016.godine u bitnom je naveo da je kritične večeri, oko 21,30 časova, iz Zete došao u P sa drugom, čije je i vozilo kojim su došli, ali nije mogao da kaže njegovo ime. Kazao je da ga je navedeni drug ostavio na </span><span class="span1">S.A.</span><span class="span1">, odakle je on otišao kod drugog druga, čije ime takođe nije želio da navede. Kod tog druga je sjedio do kasno, kada je došlo do nesuglasice izmedju njih, pa je odlučio da krene kući. Čim je izašao naišla je policija, a dva službena lica su ga legitimisala i pronašla kod njega opojnu drogu, koju su mu i oduzeli. Naveo je da je davno kupio manje paketiće koji su pronađeni kod njega, mada se nije mogao sjetiti kada, ni za koji iznos novca. Veći paketić, koji ima otprilike 10 grama, kupio je za iznos od 100,00 eura četiri – pet dana prije kritične prilike. Navedeni paketić je kupio od jednog momka, čije ime nije želio da kaže, kao ni mjesto gdje je od njega kupio opojnu drogu. Kazao je da inače konzumira opojnu drogu i da je droga koja je pronađena kod njega bila namijenjena za ličnu upotrebu, a da poslednje dvije godine, od kada su se njegovi roditelji razveli, konzumira drogu svakog dana i to ušmrkavanjem na nos. Dalje je naveo da je do par dana pred kritični događaj bio zaposlen kao vulkanizer kod </span><span class="span1">R.V.</span><span class="span1">, koji ima vulkanizersku radnju u Z. Radio je za platu od 250,00 eura mjesečno i od tog novca je izdržavao porodicu, sebe, majku i sestru jer su njih dvije nezaposlene. Od kada su se njegovi roditelji razveli nema kontakt sa ocem i ne zna gdje se on nalazi, mada misli da je u P</span><span class="span1">P.</span><span class="span1">. Ima ujaka u B, ali nikada ne ide kod njega već ih on posjećuje kada mu to poslovne obaveze dozvole. Ne posjeduje putnu ispravu. Pojasnio je da dnevno uzme nekad jednu, a nekad i tri – četiri kesice heroina, poput manjih kesica koje su pronađene kod njega. Nije znao koja je to gramaža. Opojna droga koja je pronađena kod njega je mogla da mu potraje nekih 10 do 15 dana, nakon čega bi je on opet kupio, da ima za izvjestan period. Istakao je da ne prodaje opojnu drogu, već je koristi samo za svoje potrebe. Nikada nije pokušao da se izliječi od ove zavisnosti, zato i ne posjeduje nikakvu medicinsku dokumentaciju koju bi mogao da priloži. Kazao je da njegova majka ne zna da on koristi drogu, a da sestra, ako zna, onda zna samo da ponekad zapali džoint i to kada mu vidi zamućene oči. Na glavnom pretresu od 10.05.2016.godine je dodao da je bio zaposlen kao vulkanizer kod </span><span class="span1">R.V.</span><span class="span1"> u vulkanizerskoj radnji u Z, gdje je radio do početka 2016. godine. Kazao je da nije uzimao heroin od kako je uhapšen zbog krivičnog djela koje mu se stavlja na teret. </span><span class="span1">Nekoliko dana po prestanku uzimanja heroina osjećao je nervozu i depresiju, a tjelesnih tegoba nije imao. Dok je konzumirao heroin imao je osjećaj da mu mozak utrne i zaboravljao je na sve probleme, a isti je konzumirao isključivo ušmrkavanjem na nos. Izrazio je kajanje zbog ovog događaja. Okrivljeni </span><span class="span1">P.D.</span><span class="span1"> je na glavnom pretresu od 21.06.2016. godine izjavio da u potpunosti prihvata optužnicu VDT-a u Podgorici, kao i sve što mu se stavlja na teret. Priznao je da je opojnu drogu heroin držao radi dalje prodaje, i to 9,45 grama, 4,03 grama i 0,14 grama, a koja je pronađena i oduzeta od strane ovlašćenih policijskih službenika. Želio je da prodajom droge nešto zaradi, kako bi sebi omogućio da kupi opojnu drogu radi uživanja, iako je znao da je protivzakonito stavljati u promet opojne droge. Nakon što mu je pročitana odbrana iz  prethodnog postupka, sa zapisnika o saslušanju osumnjičenog Kt.br.6/16 od 20.01.2016. godine, sačinjenog kod VDT Podgorica i sa glavnog pretresa od 10.05.2016. godine, i ukazano na različitosti, okrivljeni je izjavio da je tačno ono što je kazao u odbrani na glavnom pretresu od 21.06.2016. godine, pojašnjavajući da na prethodnom pretresu nije htio da prizna izvršenje krivičnog djela, iako je planirao, zbog prisustva njegove majke na glavnom pretresu. U završnoj riječi je kazao da prihvata završnu riječ svoga branioca.</span>
</p>
<p>
<span class="span1">Branilac okrivljenog u završnoj riječi je naveo da od olakšavajućih okolnosti na strani njegovog branjenika treba cijeniti: mladost, priznanje, iskreno kajanje, loše imovno stanje, porodične prilike, obzirom da je dijete razvedenih roditelja i raniju neosudjivanost.</span>
</p>
<p>
<span class="span1">Sud je u dokaznom postupku saslušao svjedokinju </span><span class="span1">P.S.</span><span class="span1">, pročitao službenu zabilješku Uprave policije CB Podgorica JP Konik Ku.br.35/16 od 20.01.2016. godine; pro</span><span class="span1">čitao potvrdu o privremeno oduzetim predmetima Uprave policije PJ Podgorica Ku.br.35/16 od 20.01.2016.godine, izdatu na ime okrivljenog, a koja se odnosi na oduzimanje zamotuljaka; pročitao potvrdu o privremeno oduzetim predmetima Uprave policije PJ Podgorica Ku.br.35/16 od 20.01.2016.godine, izdatu na ime okrivljenog, a koja se odnosi na oduzimanje mobilnih telefona; izvršio uvid u fotodokumentaciju Uprave policije CB Podgorica 59-28-244-88/157 od 20.01.2016.godine; pročitao zapisnik o pretresanju stana i drugih prostorija Uprave policije CB Podgorica Ku.br.35/2016 od 20.01.2016.godine; na saglasan predlog stranaka pročitao izvještaj o hemijskom vještačenju Forenzičkog centra Uprave policije Crne Gore broj 460/16 od 11.02.2016.godine; na saglasan predlog stranaka pročitao nalaz i mišljenje vještaka psihijatra dr Željka Golubovića K.br.21/16 od 11.06.2016.godine i pročitao izvod iz kaznene evidencije Ministarstva pravde Crne Gore broj 0203/32556 od 25.03.2016.godine, izdat na ime okrivljenog P</span><span class="span1">.</span><span class="span1">D. </span>
</p>
<p>
<span class="span1">Svjedokinja </span><span class="span1">P.S.</span><span class="span1"> je u iskazu datom u istražnom postupku i na glavnom pretresu navela da je razvedena već godinu i po dana, i da živi sa sinom i kćerkom u jako teškoj materijalnoj situaciji jer niko od njih troje ne radi, samo je Dušan do skoro radio. Kćerka je takođe godinu dana radila u </span><span class="span1">.......</span><span class="span1">, ali je i ona bez posla već pola godine, pa njih troje žive uglavnom od finansijske pomoći njene porodice. Kazala je da ne zna ništa vezano za kritični događaj, ali da misli da njen sin nikada nije prodavao drogu jer to nikada nije čula ni od koga, niti je primijetila da neko dolazi da od njega bilo šta uzima. Primijetila je da je on čudan u poslednje vrijeme, ali nije znala zbog čega. Pojasnila je da su svašta preživjeli od njenog bivšeg supruga, pa je mislila da je zbog toga on pun bijesa. Nikad nije pomislila da njen sin uzima opojnu drogu, pa je njegovo čudno ponašanje pravdala time da možda popije ponekad. Kazala je da je on bio jako odgovoran dok je bio zaposlen, prvo u »</span><span class="span1">....</span><span class="span1">«, a zatim u </span><span class="span1">»</span><span class="span1">....</span><span class="span1">«. Zarađivao je oko 250,00 – 300,00 eura i uglavnom je svu platu davao za hranu i kućne potrebe, a za sebe je zadržavao oko 70,00 eura. Ne zna odakle bi imao novac za kupovinu droge, ako nije od tog novca koji je on ostavljao za sebe. Od decembra 2015. godine on nije radio kod »</span><span class="span1">....</span><span class="span1">« i, po njenom saznanju, nije imao nikakvih prihoda, osim što je ona ponekad znala da mu da po 20,00 ili 30,00 eura da popravi auto. Istakla je da on njoj neće da prizna da konzumira opojnu drogu, a da ona, kao majka, ne može a da ga ne opravda kod sebe, nakon svega što su preživjeli. Znala je da mu pogleda po džepovima da li ima nečega, jer je počela da sumnja da koristi drogu, ali nikad ništa nije našla, osim jednom nešto sitno, za šta i ne zna da li je bila opojna droga. </span>
</p>
<p>
<span class="span1">Iz sadržine službene zabilješke Uprave policije CB Podgorica JP Konik Ku.br.35/16, od 20.01.2016. godine, sačinjenoj od strane ovlašćenih policijskih službenika Madžgalj Bobana i Šuković Igora, utvrđuje se da su se u vremenu oko 00,25 časova kretali Ulicom </span><span class="span1">.......</span><span class="span1"> iz pravca </span><span class="span1">.....</span><span class="span1">“ u pravcu Katoličke crkve, kada su primijetili parkirano PMV „</span><span class="span1">....</span><span class="span1">“ registarskih oznaka </span><span class="span1">......</span><span class="span1"> miš boje i u njemu lice </span><span class="span1">S.D.</span><span class="span1">, od oca P, rođen </span><span class="span1">..... godine u P</span><span class="span1">, a nastanjen u G. Nakon izvršenog detaljnog pregleda vozila i vozača, iz pravca Katoličke crkve je naišlo lice Popović D, od oca V, rođen</span><span class="span1">....</span><span class="span1">. go</span><span class="span1">dine u P, nastanjen u G....</span><span class="span1">. Prilikom legitimisanja pomenutog lica, primijetili su da u zadnjem desnom džepu farmerica ima metalnu palicu na izvlačenje i, nakon detaljnog pregleda, kod P u jakni pronalaze jedan (1) veći PVC zamotuljak sa praškastom materijom braon boje nalik na heroin. Na pitanje da li ima još šta kod sebe, lice iz donjih gaća vadi jedan (1) veliki PVC zamotuljak u kome se nalazi dvadeset (20) manjih providnih PVC zamotuljaka, u kojima se nalazi praškasta materija braon boje nalik na heroin, kao jedan papirni zamotuljak u kom se takođe nalazi praškasta materija braon boje nalik na heroin. Konstatovano je da su lice doveli u CB Podgorica i predali ga M-10, to jeste, </span><span class="span1">D. I V</span><span class="span1">. O svemu su obavijestili dežurnu službu i M-6 kao i M-10.</span>
</p>
<p>
<span class="span1">Iz sadržine potvrde o privremeno oduzetim predmetima Uprave policije PJ Podgorica Ku.br.35/16 od 20.01.2016.godine, izdate na ime okrivljenog, a koja se odnosi na</span><span class="span1"> </span><span class="span1">oduzimanje zamotuljaka, utvrdjuje se da je od okrivljenog oduzeto: jedno PVC pakovanje (zamotuljak) sa sadržajem svijetlo-braon materije NN porijekla, za koju se pretpostavlja da je opojna droga »heroin« i jedno PVC pakovanje u kojem se nalazi dvadeset (20) manjih PVC zamotuljaka, i jedno karirano pakovanje (pisamce) sa sadržajima svijetlo-braon materije.</span>
</p>
<p>
<span class="span1">Iz sadržine potvrde o privremeno oduzetim predmetima Uprave policije PJ Podgorica Ku.br.35/16 od 20.01.2016.godine, izdate na ime okrivljenog, a koja se odnosi na oduzimanje mobilnih telefona, utvrđuje se da su od okirivljenog oduzete stvari i to: mobilni telefon </span><span class="span1">.........</span><span class="span1"> sim karticom, u istom </span><span class="span1">.....</span><span class="span1"> sim karticom u istom </span><span class="span1">.....</span><span class="span1">.</span>
</p>
<p>
<span class="span1">U fotodokumentaciji Uprave policije CB Podgorica 59-28-244-88/157 od 20.01.2016.godine, nalaze se 3 (tri) fotografije na kojima su prikazani zamotuljci sa praškastom supstancom svijetlo braon boje koji su pronađeni kod </span><span class="span1">P.D.</span><span class="span1">.</span>
</p>
<p>
<span class="span1">U zapisniku o pretresanju stana i drugih prostorija Uprave policije CB Podgorica Ku.br.35/2016 od 20.01.2016. godine, navedeno je da su ovlašćeni policijski službenici, po naredbi sudije za istragu izvršili  pretres stana i drugih prostorija koje koristi okrivljeni Popović D, te da tom prilikom nijesu našli predmete koje bi osnovom čl.81 st.1 ZKP-a privremeno oduzeli.</span>
</p>
<p>
<span class="span1">Iz izvještaja o hemijskom vještačenju Forenzičkog centra Uprave policije Crne Gore broj 460/16 od 11.02.2016.godine, utvrđuje se da je na vještačenje dostavljena koverta, bijele boje, u kojoj se nalazi: 1. jedan ručno pravljeni zamotuljak od papira, a u istom ručno pravljeni zamotuljak od plastične kese, sa sadržajem praškaste materije, svijetlo braon boje, neto mase m=0,14g; 2. jedan ručno pravljeni zamotuljak od plastične kese, sa sadržajem praškaste materije, svijetlo braon boje, neto mase m=9,45g; 3. jedan ručno pravljeni zamotuljak od plastične kese, a u istom: 3/1. sedam (7) ručno pravljenih zamotuljaka od plastične kese, sa sadržajem praškaste materije, svijetlo braon boje, neto masa: m1=0,32g; m2=0,29g; m3=0,31g; m4=0,29g; m5=0,29g; m6=0,29g; m7=0,30g; 3/2. Zamotuljak od plastične kese u kome se nalazi trinaest (13) ručno pravljenih zamotuljaka od plastične kese, sa sadržajem praškaste materije, svijetlo braon boje, neto masa: m1=0,17g; m2=0,14g; m3=0,13g; m4=0,12g; m5=0,17g; m6=0,19g; m7=0,14g; m8=0,14g; m9=0,14g; m10=0,16g; m11=0,15g; m12=0,14g; m13=0,15g. Uzorkovanje je izvršeno, dana 09.02.2016. godine, u skladu sa procedurom FC UP CG HEM-310. Iz rezultata hemijske analize u dostavljenim uzorcima je konstatovano prisustvo heroina. Heroin je supstanca koja djeluje na centralni nervni sistem, izaziva stanje zavisnosti i nalazi se u Pravilniku </span><span class="span1">o utvrđivanju spiska droga, psihotropnih supstanci i bilja koje se može koristiti za proizvodnju droga (»Službeni list CG« br.56/12 od 09.11.2012.godine).</span>
</p>
<p>
<span class="span1">Sud je cijenio navedeni izvještaj o hemijskom vještačenju, pa je isti prihvati kao stručan, jasan, objektivan i zasnovan na pravilima struke i nauke, a na koje ni stranke nijesu imali primjedbi. </span>
</p>
<p>
<span class="span1">Iz nalaza i mišljenja vještaka psihijatra dr </span><span class="span1">Ž.G.</span><span class="span1"> K.br.21/16 od 11.06.2016.godine, utvrđuje se da je okrivljeni </span><span class="span1">P.D.</span><span class="span1"> osoba prosječnih intelektualnih sposobnosti, bez evidentnih simptoma trajnog duševnog oboljenja ili drugog težeg duševnog poremećaja. Prezentuje tokom pregleda podatke koji mogu upućivati da se radi u prošlosti o zavisnosti o heroinu na nivou habituacije (povremena kontrolisana upotreba heroina). Medicinska dokumentacija o postojanju zavisnosti o heroinu nije priložena. Mišljenja je da je sposobnost shvatanja značaja djela i mogućnost upravljanja svojim postupcija kod okrivljenog bila očuvana, a pod pretpostavkom da je okrivljeni izvršio krivično djelo za koje se tereti. Ne raspolaže podacima koji ukazuju na postojanje manifestnih simptoma apstinencijalne krize u neposrednom deliktnom periodu i konstatuje da nema indikacija za primjenu mjera bezbjednosti.</span>
</p>
<p>
<span class="span1">Sud je cijenio navedeni nalaz i mišljenje, pa je isti prihvatio kao stručan, jasan, objektivan i zasnovan na pravilima struke i nauke, a na koje ni stranke nijesu imali primjedbi. </span>
</p>
<p>
<span class="span1">Iz izvoda iz kaznene evidencije Ministarstva pravde Crne Gore broj 0203/32556 od 25.03.2016.godine, izdatog na ime okrivljenog </span><span class="span1">P.D.</span><span class="span1">, utvrđuje se da isti nije osudjivan.</span>
</p>
<p>
<span class="span1">Imajući u vidu da je </span><span class="span1">radnja izvršenja djela, koja je okrivljenom stavljena na teret, a koju je tužilac pravno kvalifikovao kao </span><span class="span1">krivično djelo neovlašćena proizvodnja, držanje i stavljanje u promet opojnih droga iz čl.300 st. 1 Krivičnog zakonika Crne Gore </span><span class="span1">činjenično opisana da je okrivljeni: „</span><span class="span1">Dana 20.01.2016.godine, u Podgorici, u naselju Konik, radi prodaje, držao opojnu drogu – heroin, supstancu proglašenu za opojnu drogu Pravilnikom o utvrđivanju spiska droga, psihotropnih supstanci i bilja koje se može koristiti za proizvodnju droga (»Službeni list CG« br.56/12 od 09.11.2012.godine), na način što je opojnu drogu heroin u količini od 9,45 grama držao u pvc kesi, u džepu od farmerica, a jedno pakovanje od pvc kese u kojem se </span><span class="span1">nalazilo 20 manjih pakovanja sa opojnom drogom, ukupne mase 4.03 grama i jedno papirno pakovanje sa opojnom drogom, mase 0.14 grama, u donjem vešu, a koju su, službenici policije, prilikom redovne kontrole, kod istog pronašli i oduzeli, pri čemu je okrivljeni bio svjestan svog djela i htio je njegovo izvršenje«, sud nalazi da djelo za koje je okrivljeni Popović Dušan optužen po zakonu nije krivično djelo, zbog čega ga je osnovom čl.373 st.1 tač.1 ZKP-a oslobodio od optužbe da je počinio krivično djelo neovlašćena proizvodnja, držanje i stavljanje u promet opojnih droga iz čl.300 st. 1 Krivičnog zakonika Crne Gore. </span>
</p>
<p>
<span class="span1">Članom 300 st.1 Krivičnog zakonika Crne Gore propisano je da ovo krivično djelo čini onaj ko neovlašćeno proizvodi, prerađuje, prodaje ili nudi na prodaju ili ko radi prodaje kupuje, drži ili prenosi ili ko posreduje u prodaji ili kupovini ili na drugi način neovlašćeno stavlja u promet supstance koje su proglašene za opojne droge ili biljke koje sadrže takve supstance.</span>
</p>
<p>
<span class="span1">Osnovni oblik ovog krivičnog djela sadrži veći broj alternativno postavljenih radnji izvršenja, ali u svakom od tih slučajeva, da bi učinilac počinio krivično djelo on mora postupati neovlašćeno, jer je proizvodnja, držanje i stavljanje u promet opojnih droga u određene svrhe dozvoljena – na primjer, u medicinske, naučne i druge svrhe.</span>
</p>
<p>&nbsp;</p>
<p>
<span class="span1">Dakle, da bi se jedno ponašanje moglo podvesti pod naprijed citiranu zakonsku odredbu nužno je postojanje objektivnog elementa da se bilo koja od alternativnih radnji vrši neovlašćeno, i to mora biti navedeno u optužnici tužioca.</span>
</p>
<p>
<span class="span1">U činjeničnom opisu predmetne optužnice navedeno je da je okrivljeni radi prodaje držao opojnu drogu heroin, ali nije navedeno da je to činio neovlašćeno.</span>
</p>
<p>
<span class="span1">Nedostatak ovog bitnog elementa bića krivičnog djela u činjeničnom opisu djela opisanog u optužnici  čini da djelo opisano u optužnici po zakonu nije krivično djelo.</span>
</p>
<p>
<span class="span1">Shodno</span><span class="span1"> članu 300 stav 7 Krivičnog zakonika Crne Gore, sud je od okrivljenog oduzeo</span><span class="span1"> </span><span class="span1">opojnu</span><span class="span1"> </span><span class="span1">drogu</span><span class="span1"> heroin, u </span><span class="span1">količinama</span><span class="span1"> od 9,45 </span><span class="span1">grama</span><span class="span1">, 4,03 </span><span class="span1">grama</span><span class="span1"> </span><span class="span1">i</span><span class="span1"> 0,14 </span><span class="span1">grama</span><span class="span1">, a </span><span class="span1">koja</span><span class="span1"> se </span><span class="span1">ima</span><span class="span1"> </span><span class="span1">uništiti</span><span class="span1"> </span><span class="span1">nakon</span><span class="span1"> </span><span class="span1">pravosnažnosti</span><span class="span1"> </span><span class="span1">presude</span><span class="span1">. </span>
</p>
<p>
<span class="span1">Sud je od okrivljenog oduzeo predmetnu opojnu drogu jer na tu odluku ne utiče činjenica da je okrivljeni u ovom krivičnom postupku oslobođen od optužbe.</span>
</p>
<p>
<span class="span1">Kako je okrivljeni oslobođen od optužbe, to troškovi krivičnog postupka na osnovu čl.230 st.1 ZKP-a padaju </span><span class="span1">na teret budžetskih sredstava suda.</span>
</p>
<p>
<span class="span1">Na osnovu izloženog, a primjenom člana  373 st.1 tač.1 ZKP-a, odlučeno je kao u izreci ove presude.</span>
</p>
<p>&nbsp;</p>
<p>
<span class="span1">ZAPISNIČAR                                                                             SUDIJA</span>
</p>
<p>
<span class="span1">Žana Čabarkapa, s.r.                                                               Vladimir Novović, s.r.</span>
</p>
<p>&nbsp;</p>
<p>
<span class="span3">PRAVNA POUKA:</span><span class="span1"> </span><span class="span1">Protiv</span><span class="span1"> </span><span class="span1">ove</span><span class="span1"> </span><span class="span1">presude</span><span class="span1"> </span><span class="span1">može</span><span class="span1"> se </span><span class="span1">izjaviti</span><span class="span1"> </span><span class="span1">žalba</span><span class="span1"> </span><span class="span1">Apelacionom</span><span class="span1"> </span><span class="span1">sudu</span><span class="span1"> </span><span class="span1">Crne</span><span class="span1"> Gore, u </span><span class="span1">roku</span><span class="span1"> </span><span class="span1">od</span><span class="span1"> 15 </span><span class="span1">dana</span><span class="span1"> od </span><span class="span1">dana</span><span class="span1"> </span><span class="span1">prijema</span><span class="span1"> </span><span class="span1">pismenog</span><span class="span1"> </span><span class="span1">otpravka</span><span class="span1">, a </span><span class="span1">preko</span><span class="span1"> </span><span class="span1">ovog</span><span class="span1"> </span><span class="span1">suda</span><span class="span1">.</span>
</p>
<p>&nbsp;</p>
<p style="text-align:center;">
<span class="span1">Tačnost otpravka tvrdi i</span>
</p>
<p style="text-align:center;">
<span class="span1">ovjerava namještenik suda</span>
</p>
<p style="text-align:center;">
<span class="span1">________________</span>
</p>
<p>&nbsp;</p>
</div>
</div>


</body>
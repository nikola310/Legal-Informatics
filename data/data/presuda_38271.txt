<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{margin-top:0.16666667in;margin-bottom:0.041666668in;text-align:start;hyphenate:auto;keep-with-next.within-page:always;font-family:Arial;font-size:12pt;}
.p2{margin-top:0.16666667in;margin-bottom:0.041666668in;text-align:end;hyphenate:auto;keep-with-next.within-page:always;font-family:Arial;font-size:12pt;}
.p3{margin-top:0.16666667in;margin-bottom:0.041666668in;text-align:center;hyphenate:auto;keep-with-next.within-page:always;font-family:Calibri;font-size:11pt;}
.p4{text-align:center;hyphenate:auto;font-family:Arial;font-size:12pt;}
.p5{text-align:justify;hyphenate:auto;font-family:Arial;font-size:12pt;}
.p6{text-align:start;hyphenate:auto;font-family:Arial;font-size:12pt;}
.p7{text-align:start;hyphenate:auto;font-family:Times New Roman;font-size:12pt;}
.s1{font-family:Times New Roman;}
.s2{text-decoration:underline;}
</style>
<meta content="vladimir.novovic" name="author">
</head>
<body class="b1 b2">
<p class="p1">
<span>                                                                                                           </span>
</p>
<p class="p2">
<span>K.br.27/12</span>
</p>
<p class="p2"></p>
<p class="p3">
<!--Image link to '0.png' can be here-->
<br>
</p>
<p class="p4">
<span>U IME CRNE GORE</span>
</p>
<p class="p4"></p>
<p class="p5">
<span>OSNOVNI SUD U DANILOVGRADU kao krivični, po sudiji Vladimiru Novoviću, kao pojedincu, uz učešće Branke Nikolić, kao zapisničara, u krivičnom predmetu protiv okrivljenog R.S.a iz D., zbog krivičnog djela napad na službeno lice u vršenju službene dužnosti iz čl.376 st.3 u vezi st.1 i 2 KZ, koga brani M. Š., advokat iz D., odlučujući po optužnom predlogu Osnovnog državnog tužilaštva iz Podgorice Kt.br.154/12 od 06.03.2012.godine, koji je na glavnom pretresu zastupao Grujo Radonjić, zamjenik ODT-a iz Podgorice, nakon održanog glavnog i javnog pretresa dana 30.04.2013.godine u prisustvu zastupnika optužbe, okrivljenog i branioca okrivljenog, donio je dana 08.05.2013.godine i istog dana javno objavio  </span>
</p>
<p class="p4"></p>
<p class="p4">
<span>PRESUDU</span>
</p>
<p class="p6"></p>
<p class="p5">
<span>Okrivljeni R.S., JMBG 2810983210316 od oca Đ. i majke O., rođene R., rođen .....godine u P., sa prebivalištem u D. – selo R., državljanin Crne Gore, pismen, završio osnovnu školu, nezaposlen, živi u vanbračnoj zajednici, otac jednog djeteta, lošeg imovnog stanja, neosuđivan</span>
</p>
<p class="p5"></p>
<p class="p4">
<span>Kriv je</span>
</p>
<p class="p6"></p>
<p class="p6">
<span>Što je: </span>
</p>
<p class="p6"></p>
<p class="p5">
<span>Dana 05.02.2012.godine, oko 04,22 časova, u krugu pumpe "Europetrol", u selu Grlić, opština Danilovgrad, svjestan svog djela čije je izvršenje htio i znajući da je njegovo djelo zabranjeno, napao službeno lice u vršenju poslova javne bezbjednosti oštećenog O.O., ovlašćenog policijskog službenika Uprave policije Ispostava Danilovgrad, na način što je nakon što je oštećeni prišao okrivljenom, kako bi izvršio službenu radnju privođenja, zbog prethodno učinjenog prekršaja, izašao iz vozila i drvenom palicom dužine 60 cm udario oštećenog u predjelu šake lijeve ruke, nanoseći mu tom prilikom laku tjelesnu povredu u vidu nagnječine kože sa blagim otokom kože šake lijeve ruke</span>
</p>
<p class="p5"></p>
<p class="p5">
<span>- čime je počinio krivično djelo napad na službeno lice u vršenju službene dužnosti iz čl. 376 st.3 u vezi st.2 i 1 KZ.</span>
</p>
<p class="p6"></p>
<p class="p6">
<span>Pa sud okrivljenom primjenom citiranih zakonskih propisa, te čl. 4, 5, 15, 36, 42, 45, 46, 52, 53 i 54 KZ i čl.226, 229 i 374 ZKP-a, i z r i č e </span>
</p>
<p class="p6"></p>
<p class="p4">
<span>USLOVNU OSUDU</span>
</p>
<p class="p4"></p>
<p class="p5">
<span>Kojom mu utvrdjuje kaznu zatvora u trajanju od 3 (tri) mjeseca i istovremeno odredjuje da se ista neće izvršiti ako okrivljeni za vrijeme od  2 (dvije)  godine po pravosnažnosti presude ne učini novo krivično djelo. </span>
</p>
<p class="p6"></p>
<p class="p5">
<span>Dužan je okrivljeni da na ime troškova krivičnog postupka uplati budžetu Crne Gore iznos od 242,00 eura i po osnovu paušala iznos od 30,00 eura, a sve u roku od 15 dana po pravosnažnosti presude.</span>
</p>
<p class="p5"></p>
<p class="p5">
<span>Na osnovu čl.66 i 72 KZ okrivljenom R.S.u izriče se mjera bezbjednosti obaveznog liječenja alkoholičara na slobodi koja će se izvršavati u odgovarajućoj zdravstvenoj ili drugoj specijalizovanoj ustanovi dok bude postojala potreba za liječenjem, ali ne duže od 2 godine. Ako se okrivljeni R.S., bez opravdanih razloga, ne podvrgne liječenju na slobodi ili liječenje samovoljno napusti, sud će odrediti da se mjera prinudno izvrši u odgovarajućoj zdravstvenoj ili drugoj specijalizovanoj ustanovi. </span>
</p>
<p class="p5"></p>
<p class="p4">
<span>O b r a z l o ž e nj e</span>
</p>
<p class="p4"></p>
<p class="p5">
<span>Optužnim predlogom ODT-a Podgorica Kt.br. 154/12 od 06.03.2012. godine, stavljeno je na teret okrivljenom R.S.u izvršenje krivičnog djela napad na službeno lice u vršenju službene dužnosti iz čl. 376 st. 3 u vezi st. 1 i 2 KZ. Zastupnik optužnog predloga je u završnoj riječi izmijenio činjenični opis krivičnog djela iz optužnog predloga tako što je okrivljenom stavio na teret da je „Dana 05.02.2012.godine, oko 04,20 časova, u krugu pumpe "Europetrol", u selu Grlić, opština Danilovgrad, svjestan svog djela čije je izvršenje htio i znajući da je njegovo djelo zabranjeno, napao službeno lice u vršenju poslova javne bezbjednosti oštećenog O.O., ovlašćenog policijskog službenika Uprave policije Ispostava Danilovgrad, na način što je nakon što je oštećeni prišao okrivljenom koji se nalazio u vozilu, kako bi izvršio službenu radnju privođenja, zbog prethodno učinjenog prekršaja, izašao iz vozila i drvenom palicom dužine 60 cm udario oštećenog u predjelu šake lijeve ruke, nanoseći mu tom prilikom laku tjelesnu povredu u vidu nagnječine kože sa blagim otokom kože šake lijeve ruke'', dok je pravna kvalifikacija ostala neizmijenjena. Predložio je da sud okrivljenog oglasi krivim i osudi u okviru zakonom propisane kazne.</span>
</p>
<p class="p5"></p>
<p class="p5">
<span>Okrivljeni R. S. u odbrani datoj u istražnom postupku u bitnom je naveo da se dana 05.02.2012.godine, oko 02,00 časa, sa policajcem O.O. sreo na benzinskoj pumpi ''Europetrol'', koja se nalazi na magistralnom putu Podgorica-Nikšić. Istakao je da mu je tom prilikom O.O. zadao udarce pesnicama i nogama po glavi i tijelu, bez ikakovog povoda za to, a da on nije pružao bilo kakav otpor. Nakon toga je otišao u policijsku stanicu gdje je od dežurnih policajaca tražio da ga zatvore i alkotestiraju, jer je bio pijan, a ljekar mu je zabranio da konzumira alkohol. Naveo je da je popio veliku količinu piva (preko 10, a najviše 20 piva zapremine 0,3 l i 0,5 l, kao i pivo u flaši od 2 l), koje je konzumirao u kombinaciji sa ''bensendinom'' od 10 mg, a što je i konstatovano u zapisniku u policijskoj stanici. Piće i tablete je miješao zbog porodičnih problema. Pojasnio je da ga je O.O., nakon što ga je istukao, pratio službenim vozilom, a da mu nije davao nikakve znakove da stane. Nije mogao precizno da se sjeti da li je u stanicu policije u Danilovgradu otišao prije ili nakon što ga je O.O. pratio vozilom, zbog toga što je bio pod dejstvom alkohola, ali se sjeća da je, nakon što je izašao iz policijske stanice, ponovo otišao do iste benzinske pumpe gdje je ponovo zatekao isto policijsko vozilo i policajce koji nijesu bili na dužnosti koji su sjedjeli u zgradi pumpe i pili piće, nakon čega su ta dva policajca i još dva radnika pumpe izašli iz zgrade pumpe i nasrnuli na njega. Objasnio je da su ti policajci bili O.O. i R.V., da je jedan radnik pumpe bio M. J., dok drugom radniku pumpe nije znao ime. Kada je vidio da će da ga tuku uzeo je dršku od metle dugačku oko pola metra i prečnika oko 2,50 cm kako bi se zaštitio, a koju je držao iza prednjeg lijevog sjedišta. Tvrdi da O.O. nije udarao tom palicom i da su ga njih četvorica savladali i bahato ga ubacili u vozilo, stavivši mu sredstva za vezivanje na ruke. Još je dodao da posjeduje medicinsku dokumentaciju gdje je konstatovana neka dijagnoza, a nije znao da li je u pitanju depresija ili nešto drugo.</span>
</p>
<p class="p5"></p>
<p class="p5">
<span>Okrivljeni R.S. u odbrani datoj na glavnom pretresu je naveo da priznaje izvršenje krivičnog djela. Tvrdi da je tačno da je dana 05.02.2012.godine oko 04,00 časa, ispred ''Europetrol'' pumpe u mjestu Grlić-opština Danilovgrad, napao policajca–oštećenog O.O. tako što je, kada je O.O. htio da ga legitimiše, izašao iz vozila i drvenom palicom dužine 60 cm ga udario u predjelu šake lijeve ruke i nanio mu laku tjelesnu povredu. Istakao je da je tom prilikom bio veoma pijan, da je popio 10-20 piva različite zapremine od 0,3 i 0,5 litara kao i pivo u flaši od 2 litra, te da je uz pivo popio 5-6 tableta ''bensendina'' od 10 mg, a sve zbog porodičnih problema i lošeg života. Dodao je da je tablete uzeo u apoteci na osnovu recepta ljekara, te da se liječi zbog psihičkih problema od 2004.godine, što je konstatovano u zdravstvenom kartonu. Još je dodao da je dosta puta prije kritičnog događaja konzumirao alkohona pića, te da mu je poznato da alkohol loše utiče na njega i da mu škodi. Upoznat na različitosti u odnosu na odbranu datu u istražnom postupku naveo je da je tačno ono što je kazao na glavnom pretresu i da ne može da objasni različitosti. Nije mogao da objasni zbog čega je napao O.O.. Potvrdio je da su u vrijeme kritičnog događaja bili prisutni svjedoci R.V. i J.M.. U završnoj riječi je kazao da se kaje zbog učinjenog i da se sada aktivno liječi zbog zavisnosti od upotrebe alkohola.</span>
</p>
<p class="p5"></p>
<p class="p5">
<span>Branilac okrivljenog R.S.a adv. M.Š. u završnoj riječi je ukazao da na strani njegovog branjenika kao olakšavajuće okolnosti stoje: priznanje krivičnog djela, lične i porodične prilike, neosuđivanost, izraženo žaljenje i kajanje zbog počinjenog krivičnog djela i da se oštećeni nije pridružio krivičnom gonjenju.</span>
</p>
<p class="p5"></p>
<p class="p5">
<span>Sud je na glavnom pretresu u dokaznom postupku saslušao svjedoka-oštećenog O.O., saslušao svjedoka R.V.a, saslušao svjedoka J.M., pročitao zapisnik Uprave policije Ispostava Danilovgrad od 05.02.2012.godine o ispitivanju vozača da li ima alkohola u organizmu, pročitao potvrdu o privremeno oduzetim predmetima Uprave policije Ispostava Danilovgrad od 05.02.2012.godine izdatu na ime okrivljenog R.S.a, izvršio uvid u izvještaj ljekara jedinice za HMP od 05.02.2012.godine izdat na ime oštećenog O.O., izvršio uvid u video snimak-CD ''Europetrol'' pumpe od 05.02.2012.godine, izvršio uvid u zdravstveni karton okrivljenog R.S.a, pročitao izvještaj ljekara specijaliste Doma zdravlja Nikšić br.protokola 1246 od 13.03.2013.godine izdat na ime okrivljenog R.S.a, pročitao nalaz i mišljenje vještaka sudsko-medicinske struke dr B.B. Kt.br.154/12 od 17.02.2012.godine, pročitao nalaz i mišljenje vještaka psihijatra dr G.Ž. K.br. 27/12 od 28.03.2013.godine i saslušao ovog vještaka i pročitao izvod iz kaznene evidencije Uprave policije PJ Podgorica br. 29-295/12-2818/2-828 od 08.02.2012.godine izdat na ime  okrivljenog R.S.a.</span>
</p>
<p class="p5"></p>
<p class="p5">
<span>Svjedok-oštećeni O.O., ovlašćeni službenik Uprave policije Ispostava Danilovgrad, u iskazu datom u istražnom postupku i na glavnom pretresu u bitnom je naveo da je, u noći kada se desio kritični događaj, kao službenik saobraćajne patrole zajedno sa kolegom V.R. bio u trećoj smjeni, koja podrazumijeva vrijeme od 18,00 časova uveče do 06,00 časova izjutra. Iste večeri 05.02.2012.godine oko 03,00 časova, a za vrijeme pauze koju su koristili u objektu benzinske pumpe ''Europetrol'', koja se nalazi u mjestu Grlić na magistralnom putu Danilovgrad-Podgorica, sjedjeli su sa radnicima pumpe M.R. i M.J.. Naveo je da je nakon 15 minuta na pumpu došao okrivljeni R.S., u vidno alkoholisanom stanju, sjeo za njihov sto i zatražio od radnika pumpe da ga usluže pivom, što su oni odbili. Nakon toga on i njegov kolega R.V. su napustili benzinsku pumpu, a kada su bili u blizini službenog vozila okrivljeni R.S. im je prišao i tražio da ga privedu što su oni odbili rekavši mu da za to nemaju zakonskog razloga i potom su se sa službenim vozilom udaljili od pumpe i stacionirali pored kružne raskrsnice tzv. Petlje na ulazu u  Danilovgrad. Poslije nekoliko minuta okrivljeni R.S. je naišao svojim vozilom ''Reno 5'' kada mu je on znakom ''STOP'' dao znak da stane, što okrivljeni R. nije uradio već je nastavio kretanje prema Danilovgradu, zbog čega su on i kolega R. službenim vozilom krenuli za njim, pa pošto su ga izgubili iz vidokruga ponovo su otišli do benzinske pumpe ''Europetrol'' kako bi od radnika pumpe saznali da li je okrivljeni R. tamo pravio probleme. Na pumpu je odmah za njima došao i okrivljeni R.S., pa kada su ga ugledali on i njegov kolega R. su krenuli prema njemu kako bi ga priveli pošto je prethodno počinio prekršaj jer se na njegov znak ''STOP'' nije zaustavio. Ubrzo nakon toga okrivljeni R.S. je izašao iz vozila sa palicom u ruci zamahnuo prema njemu, ali je on uspio da zaštiti glavu podizanjem lijeve ruke tako da mu je okrivljeni R.S. zadao jedan udarac u predjelu lijeve ruke. Dodao je da mu je oduzeo palicu i tako uspio da ga spriječi u daljem napadu, a potom je zajedno sa kolegom R.em uspio da savlada okrivljenog R. upotrebom fizičke snage, nakon čega su ga službenim vozilom priveli u prostorije Ispostave Danilovgrad. Još je dodao da su on i njegove kolege okrivljenog R.S.a alkotestirali i da su utvrdili prisustvo alkohola u organizmu u koncentraciji 1,71%, te da je nakon što su ga priveli kod vođe smjene on otišao u Dom zdravlja gdje ga je ljekar pregledao i konstatovao tjelesnu povredu lijeve ruke. Pojasnio je da je drvena palica kojom ga je udario okrivljeni bila dužine 0,60 metara, te da je okrivljeni R.S. u vrijeme kritičnog događaja bio u vidno pijanom stanju. Nije se pridružio krivičnom gonjenju protiv okrivljenog R.S.a niti je postavio imovinsko-pravni zahtjev.</span>
</p>
<p class="p5"></p>
<p class="p5">
<span>Svjedok R.V., ovlašćeni službenik Uprave policije Ispostava Danilovgrad, u iskazu datom u istražnom postupku i na glavnom pretresu u bitnom je naveo da je kritičnog dana sa kolegom O.O. bio u smjeni od 18,00 časova uveče do 06,00 časova izjutra, te da su oko 03,00 časa napravili pauzu i pošli na benzinsku pumpu ''Europetrol'', gdje su sjedjeli sa radnicima pumpe. Dok su sjedjeli jedan od radnika pumpe Jovanović im je ispričao da je iste večeri ranije dolazilo neko nepoznato lice i maltretiralo ih tražeći im pivo, a po opisu su shvatili da se radilo o R.S.u. Nedugo pošto im je on to ispričao na pumpu je došao okrivljeni R.S., sjeo za njihov sto i zatražio pivo od radnika pumpe, što su oni odbili. Tom prilikom im se okrivljeni R.S. žalio da je bio u stanici policije i da je tražio da ga zatvore, a da dežurni službenik to nije uradio i da mu je rekao da za to nema zakonskih razloga, pa je i od njega i kolege ObR.a tražio da ga zatvore što su i oni odbili pod istim izgovorom. Nakon toga su on i kolega ObR. otišli na raskrsnicu koja vodi u Danilovgrad, jer su pretpostavljali da će tuda naići okrivljeni R., a kako bi ga isključili iz saobraćaja zbog upravljanja vozilom pod dejstvom alkohola. Kada je naišao okrivljeni R.S. kolega ObR. mu je dao znak ''STOP'' o koji se on oglušio i nastavio da vozi, zbog čega su on i kolega ObR. krenuli za njim da ga nađu. Nakon što nijesu uspjeli da ga nađu ponovo su se vratili na benzinsku pumpu ''Europetrol'' da provjere da li je tamo okrivljeni R. pravio probleme. Istakao je da je, pošto su oni došli na pumpu, došao i okrivljeni R.S., te da je odmah izašao iz svog vozila, onda se savio i iz vozila uzeo jednu letvu, te njome krenuo prema kolegi ObR.u, i to trčećim korakom, mašući prema ObR.u, sa namjerom da ga udari, ali je ObR. zaštitio rukom glavu, tako da ga je R.S. udario u lijevu ruku. Nakon toga je njegov kolega ObR. istrgao R.u palicu i bacio je na zemlju, a poslije toga su ga njih dvojica zajedno savladali, stavili mu sredstvo za vezivanje i priveli ga u stanicu policije. Pojasnio je da je okrivljeni R.S. kritičnom prilikom bio u vidno pijanom stanju i da su on i njegov kolega O.O. imali namjeru da privedu R.S.a zbog saobraćajnog prekršaja jer se nije zaustavio na znak ovlašćenog službenika policije, kao i zbog upravljanja vozilom u alkoholisanom stanju.</span>
</p>
<p class="p5"></p>
<p class="p5">
<span>Svjedok J.M. u iskazu datom u istražnom postupku i na glavnom pretresu u bitnom je naveo da je kritičnog dana kao radnik benzinske pumpe ''Europetrol'' u Danilovgradu, u vremenu od 19,00 časova naveče do 07,00 časova izjutra bio u smjeni sa kolegom M.R.. U noći 05.02.2012.godine oko 01,40 časova je na pumpu došao R.S., narućio je pivo i sjeo u restoranski dio pumpe. On ga je zamolio da izađe obzirom da restoran nije radio, što je R.S. učinio i izašao poslije sat vremena. Oko 03,00 časa na pumpu su došli službenici saobraćajne policije i sjeli su sa njim i njegovim kolegom u restoranski dio pumpe kako bi popili čaj. Nakon 15 minuta je na pumpu ponovo došao R.S.. Poslije 10-ak minuta su i policajci i R.S. napustili pumpu. Oko 04,00 časova O.O. i R.V. su ponovo došli na pumpu kako bi njega i kolegu R. pitali je li R.S. pravio probleme, na šta su oni odgovorili da nije. U tom momentu se na pumpu ponovo  pojavio R.S. i on je jasno vidio da je, u trenutku kada je policajac ObR. krenuo prema okrivljenom R., okrivljeni R. iz svog vozila izvukao drvenu palicu dužine oko 70-80 cm kojom je zamahnuo u pravcu ObR. i udario ga po ruci. Pojasnio je da se O.O. izmakao od R.S.a kako bi izbjegao udarac. Dodao je da su nakon toga policajci uspjeli da savladaju R.S.a, da je O.O. oduzeo drvenu palicu od R.S.a i predao mu je, da su mu policajci rekli da ubaci drvenu palicu u vozilo, da je policajce pogrešno razumio i ubacio palicu u vozilo R.S.a umjesto u policijsko vozilo i da su policajci službenim vozilom odveli R.S.a sa lica mjesta.</span>
</p>
<p class="p5"></p>
<p class="p5">
<span>U zapisniku Uprave policije Ispostava Danilovgrad od 05.02.2012.godine o ispitivanju vozača da li ima alkohola u organizmu navedeno je da je dana 05.02.2012.godine u 04,50 časova izvršeno alkotestiranje okrivljenog R.S.a alkotestom tipa dreger, te da je ispitivanjem konstatovano da okrivljeni ima 1,71 promila apsolutnog alkohola u organizmu.</span>
</p>
<p class="p5"></p>
<p class="p5">
<span>Iz potvrde o privremeno oduzetim predmetima Uprave policije Ispostava Danilovgrad od 05.02.2012.godine izdate na ime okrivljenog R.S.a utvrđuje se da je od istog oduzeta drvena palica dužine 60 cm i prečnika 3 cm.</span>
</p>
<p class="p5"></p>
<p class="p5">
<span>Iz video snimka-CD ''Europetrol'' pumpe od 05.02.2012.godine utvrđuje se da je na benzinsku pumpu ''Europetrol'' u 04:20:04 časova došlo službeno policijsko vozilo, da su u 04:20:09 časova iz službenog policijskog vozila izašli ovlašćeni policijski službenici oštećeni O.O. i svjedok R.V., da je u 04:21:29 časova na benzinsku pumpu došlo putničko motorno vozilo marke ''Reno 5'' iz kojeg je izašao okrivljeni R.S., da se u 04:21:34 časova oštećeni O.O. uputio u pravcu okrivljenog R.S.a koji je iz vozila uzeo neki predmet i tim predmetom zamahnuo prema oštećenom O.O.u, te da se obzirom da su okrivljeni R.S. i oštećeni O.O. izašli mimo terena koji je pokriven kamerom ne vidi da li je okrivljeni udario oštećenog. Dalje se iz pregledanog snimka utvrđuje da u 04:23:14 časova oštećeni O.O. i svjedok R.V. sprovode okrivljenog R.S.a u službeno policijsko vozilo, te da im prilaze i dva radnika pumpe.</span>
</p>
<p class="p5"></p>
<p class="p5">
<span>Iz nalaza i mišljenja vještaka sudsko-medicinske struke dr B.B. Kt.br.154/12 od 17.02.2012.godine i izvještaja ljekara jedinice za HMP od 05.02.2012.godine izdatog na ime oštećenog O.O. utvrđuje se da je oštećeni O.O. pregledan dana 05.02.2012.godine u 05,20 časova od strane dežurnog ljekara Hitne medicinske pomoći Danilovgrad, te da je oštećeni O.O. u kritičnom događaju zadobio laku tjelesnu povredu u vidu nagnječine kože sa blagim otokom kože šake lijeve ruke. Ova povreda nastala je djelovanjem zamahnute tupo-tvrde sile, ravne površine, slabog inteziteta djelovanja, koja sila je djelovala na šaku lijeve ruke u jednom navratu. Ista je mogla nastati djelovanjem zamahnute drvene palice i slične sile naprijed opisanih karakteristika. Ne može se sasvim isključiti i mogućnost nastanka predmetne povrede i udarom šake lijeve ruke o kakvu tvrdu i ravnu podlogu.</span>
</p>
<p class="p5"></p>
<p class="p5">
<span>Sud je cijenio nalaz i mišljenje ovog vještaka, pa je isti prihvatio kao jasan, stručan i objektivan i dat prema pravilima struke i nauke.</span>
</p>
<p class="p5"></p>
<p class="p5">
<span>Iz nalaza i mišljenja vještaka psihijatra dr G.Ž. K.br. 27/12 od 28.03.2013.godine, saslušanja ovog vještaka sa glavnog pretresa, zdravstvenog kartona okrivljenog R.S.a i izvještaja ljekara specijaliste Doma zdravlja Nikšić br.protokola 1246 od 13.03.2013.godine izdatog na ime okrivljenog R.S.a utvrđuje se da je okrivljeni R.S. osoba sa prosječnim nivoom intelektualnih sposobnosti, te da ne pokazuje simptome trajne duševne bolesti. Primarno se radi o osobi koja funkcioniše na nivou granične organizacije ličnosti, te manifestnim karakterološkim crtama emocionalno nestabilnog poremećaja ličnosti kao dominantnog poremećaja i alkoholizmom na nivou zavisnosti, te sklonosti konzumiranju tableta tipa sedativa. U vrijeme izvršenja krivičnog djela okrivljeni se nalazio u stanju akutne intoksikacije alkoholom-akutno napito stanje, koje se prema pravnoj klasifikaciji svrstava u privremenu duševnu poremećenost. Prema pravnoj klasifikaciji emocionalno nestabilni poremećaj ličnosti se može svrstati u drugi teži duševni poremećaj. Dalje se iz nalaza i mišljenja vještaka utvrđuje da su kod okrivljenog, usljed dejstva alkohola na organizam, a imajući u vidu strukturu ličnosti okrivljenog, sposobnosti shvatanja značaja djela i upravljanja svojim postupcima u vrijeme izvršenja krivičnog djela, bile bitno smanjene. Usljed dejstva alkohola u budućnosti okrivljeni može pokazivati društvenu opasnost u smislu ispoljavanja agresije prema okolini i vršenja sličnih ili težih krivičnih djela. Smatra da iz medicinskih i preventivnih razloga okrivljenom treba izreći mjeru obaveznog liječenja od zavisnosti o alkoholu. Na glavnom pretresu vještak je pojasnio da je okrivljeni vozio automobil, da je isti parkirao, da se vozilo kretalo pravolinijski, te da je do detalja opisivao okolnosti kritičnog događaja, sa diskretnim nesjećanjem, što sve ukazuje da okrivljeni nije bio neuračunljiv.</span>
</p>
<p class="p5"></p>
<p class="p5">
<span>Sud je cijenio nalaz i mišljenje ovog vještaka, pa je isti prihvatio kao jasan, stručan i objektivan i dat prema pravilima struke i nauke.</span>
</p>
<p class="p5"></p>
<p class="p5">
<span>Iz izvoda iz kaznene evidencije Uprave policije PJ Podgorica br. 29-295/12-2818/2-828 od 08.02.2012.godine izdatog na ime okrivljenog R.S.a utvrđuje se da okrivljeni R.S. nije osuđivan.</span>
</p>
<p class="p5"></p>
<p class="p5">
<span>Sud je cijenio iskaze svjedoka-oštećenog O.O. i svjedoka R.V.a i J.M.a pa je našao da su se isti objektivno, logično i istinito izjasnili</span><span class="s1"> </span><span>o činjenicama važnim za ovu krivičnu stvar. Naime, oštećeni O.O. i svjedoci R.V. i J.M. su na istovjetan način predstavili kritični događaj, a njihovi iskazi potvrđeni su video snimkom ''Europetrol'' pumpe od 05.02.2012.godine, potvrdom o privremeno oduzetim predmetima Uprave policije Ispostava Danilovgrad od 05.02.2012.godine izdatom na ime okrivljenog R.S.a, nalazom i mišljenjem vještaka sudsko-medicinske struke dr B.B. Kt.br.154/12 od 17.02.2012.godine, izvještajem ljekara jedinice za HMP od 05.02.2012.godine izdatim na ime oštećenog O.O. i odbranom okrivljenog R.S.a sa glavnog pretresa. </span>
</p>
<p class="p5"></p>
<p class="p5">
<span>Na osnovu naprijed izložene činjenične građe, koja proizilazi iz sadržine dokaza provedenih na glavnom pretresu, ovaj sud je zaključio da su se u radnjama okrivljenog R.S.a stekla sva obilježja bića krivičnog djela napad na službeno lice u vršenju službene dužnosti iz čl. 376 st.3 u vezi st. 2 i 1 KZ. Naime, okrivljeni je dana 05.02.2012.godine, oko 04,22 časova, u krugu pumpe "Europetrol", u selu Grlić, opština Danilovgrad, svjestan svog djela čije je izvršenje htio i znajući da je njegovo djelo zabranjeno, napao službeno lice u vršenju poslova javne bezbjednosti oštećenog O.O., ovlašćenog policijskog službenika Uprave policije Ispostava Danilovgrad, na način što je nakon što je oštećeni prišao okrivljenom, kako bi izvršio službenu radnju privođenja, zbog prethodno učinjenog prekršaja, izašao iz vozila i drvenom palicom dužine 60 cm udario oštećenog u predjelu šake lijeve ruke, nanoseći mu tom prilikom laku tjelesnu povredu u vidu nagnječine kože sa blagim otokom kože šake lijeve ruke.</span>
</p>
<p class="p5"></p>
<p class="p5">
<span>Sve naprijed navedene činjenice utvrđene su iz odbrane okrivljenog date na glavnom pretresu, iskaza svjedoka-oštećenog O.O. i svjedoka R.V.a i J.M.a, video snimka- CD ''Europetrol'' pumpe od 05.02.2012.godine, potvrde o privremeno oduzetim predmetima Uprave policije Ispostava Danilovgrad od 05.02.2012.godine izdate na ime okrivljenog R.S.a, nalaza i mišljenja vještaka sudsko-medicinske struke dr B.B. Kt.br.154/12 od 17.02.2012.godine i izvještaja ljekara jedinice za HMP od 05.02.2012.godine izdatog na ime oštećenog O.O..</span>
</p>
<p class="p5"></p>
<p class="p5">
<span>Naime, iz odbrane okrivljenog R.S.a sa glavnog pretresa utvrđuje se da je dana 05.02.2012.godine u krugu ''Europetrol'' pumpe u mjestu Grlić-opština Danilovgrad, napao policajca–oštećenog O.O. tako što je izašao iz vozila i drvenom palicom dužine 60 cm ga udario u predjelu šake lijeve ruke. Oštećeni O.O. i svjedok R.V., ovlašćeni policijski službenici Uprave policije Ispostava Danilovgrad koji su kritičnom prilikom bili na dužnosti, kao i svjedok J.M. potvrđuju ove činjenice. Ovakvo činjenično utvrđenje potvrđuje i potvrda o privremeno oduzetim predmetima Uprave policije Ispostava Danilovgrad od 05.02.2012.godine izdata na ime okrivljenog R.S.a iz koje se utvrđuje da je od okrivljenog R.S.a oduzeta drvena palica dužine 60 cm. Iz video snimka-CD-a ''Europetrol'' pumpe od 05.02.2012.godine dovedenog u vezu sa odbranom okrivljenog R.S.a sa glavnog pretresa, iskazom oštećenog O.O., iskazima svjedoka R.V.a i J.M.a i potvrdom o privremeno oduzetim predmetima Uprave policije Ispostava Danilovgrad od 05.02.2012.godine izdatom na ime okrivljenog R.S.a utvrđuje se da se oštećeni O.O. oko 04,22 časova uputio u pravcu okrivljenog R.S.a, koji je izašao iz vozila i drvenom palicom dužine 60 cm udario oštećenog O.O. u predjelu šake lijeve ruke. Da je od navedenog udarca oštećeni O.O. zadobio laku tjelesnu povredu u vidu nagnječine kože sa blagim otokom kože šake lijeve ruke utvrđuje se iz nalaza i mišljenja vještaka sudsko-medicinske struke dr B.B. Kt.br.154/12 od 17.02.2012.godine i izvještaja ljekara jedinice za HMP od 05.02.2012.godine izdatog na ime oštećenog O.O.. </span>
</p>
<p class="p5"></p>
<p class="p5">
<span>Iz iskaza oštećenog O.O. i svjedoka R.V. se utvrđuje i da neposredno prije događaja okrivljeni R.S. nije stao na znak „STOP“ koji mu je u saobraćaju dao oštećeni O.O., zbog čega je O.O. kada je vidio okrivljenog R.S.a na pumpi i krenuo prema njemu kako bi izvršio službenu radnju privođenja zbog učinjenog prekršaja. Takođe se iz iskaza oštećenog O.O. i svjedoka R.V.a utvrđuje da je okrivljeni R.S. bio u vidno pijanom stanju, a što je tvrdio i okrivljeni u odbranama.</span>
</p>
<p class="p5"></p>
<p class="p5">
<span>Sud je cijenio odbranu okrivljenog iz istražnog postupka u kojoj je naveo da ga je oštećeni O.O. prilikom prvog susreta na benzinskoj pumpi ''Europetrol'' bez ikakvog povoda napao i zadao mu udarce pesnicama i nogama po glavi i tijelu, da on nije pružao bilo kakav otpor, da je zatim otišao, te da su, kada se drugi put vratio do iste benzinske pumpe, nasrnuli na njega policajci O.O. i R.V., kao i dva radnika pumpe, kada je iz vozila uzeo dršku od metle kako bi se zaštitio, a kojom prilikom tom palicom O.O. nije udarao. Ovakva odbrana okrivljenog osporena je iskazima oštećenog O.O., svjedoka R.V.a, svjedoka M.J., pregledanim video snimkom, nalazom i mišljenjem vještaka sudsko-medicinske struke dr B.B. Kt.br.154/12 od 17.02.2012.godine, izvještajem ljekara jedinice za HMP od 05.02.2012.godine izdatim na ime oštećenog O.O., te odbranom okrivljenog sa glavnog pretresa iz kojih dokaza se utvrđuje da prilikom prvog susreta oštećenog O.O. i okrivljenog R.S.a na benzinskoj pumpi oštećeni nije udarao okrivljenog, a da je prilikom drugog susreta na istoj benzinskoj pumpi okrivljeni napao oštećenog tako što ga je udario drvenom palicom u predjelu lijeve šake nanoseći mu laku tjelesnu povredu u vidu nagnječine kože sa blagim otokom kože šake lijeve ruke. Zbog svega navedenog sud nalazi da je odbrana okrivljenog iz istražnog postupka neistinita (što je potvrdio i okrivljeni na glavnom pretresu kada je upoznat na različitosti) i sračunato data u cilju izbjegavanja krivično - pravne odgovornosti.</span>
</p>
<p class="p5"></p>
<p class="p5">
<span>Krivično djelo napad na službeno lice u vršenju službene dužnosti iz čl.376 st.1 KZ čini onaj ko napadne ili prijeti da će napasti službeno lice u vršenju službene dužnosti, dok krivično djelo napad na službeno lice u vršenju službene dužnosti iz čl.376 st.2 KZ čini onaj ko izvrši krivično djelo iz čl.376 st.1 KZ, a pod uslovom da je službenom licu nanesena laka tjelesna povreda ili je prijećeno upotrebom oružja. Dalje, krivično djelo napad na službeno lice u vršenju službene dužnosti iz čl.376 st.3 KZ čini se ako je djelo iz st.1 i 2 ovog člana učinjeno prema sudiji ili državnom tužiocu u vezi sa vršenjem njegove sudijske, odnosno tužilačke dužnosti ili službenom licu u vršenju poslova javne ili državne bezbjednosti. Imajući u vidu naprijed navedeno činjenično utvrđenje, ovaj sud je našao da su se u radnjama okrivljenog, a na način kako je to činjenično utvrđeno, stekla sva bitna obilježja bića krivičnog djela napad na službeno lice u vršenju službene dužnosti iz čl.376 st. 3 u vezi st.2 i 1 KZ, budući da je okrivljeni napao službeno lice – policajca Uprave policije Ispostava Danilovgrad oštećenog O.O. koji je vršio poslove javne bezbjednosti, tako što je oštećenog, koji mu je prilazio radi izvršenja službene radnje privođenja zbog prethodno učinjenog prekršaja, drvenom palicom udario u predjelu šake lijeve ruke nanoseći mu opisanu laku tjelesnu povredu.</span>
</p>
<p class="p5"></p>
<p class="p5">
<span>Cijeneći psihički odnos okrivljenog prema počinjenom krivičnom djelu, sud je našao da je okrivljeni postupajući na naprijed opisan način bio svjestan svog djela i htio je njegovo izvršenje, što znači da je postupao sa direktnim umišljajem.</span>
</p>
<p class="p5"></p>
<p class="p5">
<span>Sud je u skladu sa činjeničnim utvrđenjem proizašlim iz dokaza provedenih na glavnom pretresu precizirao činjenični opis krivičnog djela na način odredjen kao u izreci presude, ne povrjeđujući na taj način objektivni identitet optužnog akta. </span>
</p>
<p class="p5"></p>
<p class="p5">
<span>Prilikom odlučivanja o vrsti i visini krivične sankcije sud je u smislu čl.42 KZ, cijenio sve okolnosti na strani okrivljenog R.S.a, koje su od značaja za njen izbor i visinu, pa je od olakšavajućih okolnosti na strani okrivljenog našao da je u vanbračnoj zajednici, da je otac jednog djeteta, da se oštećeni nije pridružio krivičnom gonjenju, da je neosuđivan, što je utvrdjeno iz citiranog izvoda iz kaznene evidencije i da je izrazio kajanje zbog učinjenog krivičnog djela, dok otežavajućih okolnosti nije bilo. Navedene olakšavajuće okolnosti sud je cijenio kao naročito olakšavajuće, u smislu čl.45 KZ, pa je okrivljenom utvrdjenu kaznu zatvora ublažio ispod zakonom propisanog minimuma, a u okviru granica propisanih čl.46 KZ i našao da u konkretnom slučaju ima mjesta izricanju uslovne osude, shodno čl.53 i 54 KZ, prethodno mu utvrdjujući kaznu zatvora u trajanju od 3 (tri) mjeseca i istovremeno odredjujući da se ista neće izvršiti ako okrivljeni za vrijeme od 2 (dvije) godine po pravosnažnosti presude ne učini novo krivično djelo. Sud je našao da se u konkretnom slučaju, a imajući u vidu naprijed navedene olakšavajuće okolnosti, može očekivati da će se upozorenjem uz prijetnju kaznom uticati na okrivljenog da ubuduće ne vrši krivična djela, te da nije nužno da se kazna primijeni radi krivično-pravne zaštite, pa sud nalazi da će se u konkretnom slučaju uslovnom osudom iz izreke ove presude u potpunosti ostvariti svrha izricanja ove krivične sankcije iz čl.52 KZ u okviru opšte svrhe propisivanja i izricanja krivičnih sankcija iz čl.4 st.2 KZ</span>
</p>
<p class="p5"></p>
<p class="p5">
<span>Sud je okrivljenom R.S.u izrekao mjeru bezbjednosti obaveznog liječenja alkoholičara na slobodi iz čl.72 KZ. Ovu mjeru sud je izrekao shodno utvrđenim činjenicama po nalazu i mišljenju vještaka psihijatra dr G.Ž. da je okrivljeni osoba koja je predmetno krivično djelo počinila usljed zavisnosti od upotrebe alkohola i da postoji ozbiljna opasnost da će usljed ove zavisnosti i dalje vršiti ovakva krivična djela.  Dakle, stekli su se uslovi po čl. 66 i 72 st.4 u vezi st.1 KZ za izricanje navedene mjere bezbjednosti koja će se izvršavati na slobodi u odgovarajućoj zdravstvenoj ustanovi ili drugoj specijalizovanoj ustanovi. Ova mjera traje dok postoji potreba za liječenjem, ali ne duže od 2 godine. Ako se okrivljeni R.S., bez opravdanih razloga, ne podvrgne liječenju na slobodi ili liječenje samovoljno napusti, sud će odrediti da se mjera prinudno izvrši u odgovarajućoj zdravstvenoj ili drugoj specijalizovanoj ustanovi shodno čl.72 st.5 KZ.</span>
</p>
<p class="p5"></p>
<p class="p5">
<span>Sud je cijenio i druge provedene dokaze pa je našao da su bez uticaja na odluku u ovoj krivičnoj stvari. </span>
</p>
<p class="p5"></p>
<p class="p5">
<span>O troškovima krivičnog postupka odlučeno je na osnovu čl. 226 i 229 ZKP-a, pa kako je okrivljeni oglašen krivim, obavezan je da na ime troškova krivičnog postupka uplati budžetu Crne Gore iznos od 242,00 eura, a koji troškovi se odnose na nagradu odmjerenu vještaku susko-medicinske struke dr B.B. u iznosu od 60,50 eura i nagradu odmjerenu vještaku psihijatru dr Ž.G. u iznosu od 181,50 eura, kao i da plati na ime sudskog paušala iznos od 30,00 eura, a koji paušal je odredjen srazmjerno trajanju, složenosti postupka i imovnom stanju okrivljenog, a sve prednje u roku od 15 dana od pravosnažnosti presude.</span>
</p>
<p class="p5"></p>
<p class="p5">
<span>Sa iznijetog, a primjenom čl.374 ZKP-a, odlučeno je kao u izreci ove presude. </span>
</p>
<p class="p5"></p>
<p class="p5"></p>
<p class="p5">
<span>ZAPISNIČAR,                                                                              S U D I J A,</span>
</p>
<p class="p5">
<span>Branka Nikolić, s.r.	                                                              Vladimir Novović, s.r.</span>
</p>
<p class="p5"></p>
<p class="p5">
<span class="s2">PRAVNA POUKA:</span><span> Protiv ove presude može se izjaviti žalba u roku od 8 dana od dana prijema pismenog otpravka Višem sudu u Podgorici, a preko ovog suda.</span>
</p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5">
<span> </span>
</p>
<p class="p5"></p>
<p class="p5"></p>
<p class="p5">
<span>D-na:</span>
</p>
<p class="p5">
<span>1.ODT Podgorica</span>
</p>
<p class="p5">
<span>2.Okrivljenom R.S.u</span>
</p>
<p class="p5">
<span>3.braniocu adv. Miliji Šaranoviću </span>
</p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5">
<span class="s2">PRAVNA POUKA:</span><span> Protiv ove presude može se izjaviti žalba u roku od 8 dana od dana prijema pismenog otpravka Višem sudu u Podgorici, a preko ovog suda.</span>
</p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5">
<span> 	</span>
</p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>


</body>
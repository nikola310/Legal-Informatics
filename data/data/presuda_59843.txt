<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.75in 1.0in 1.0in 1.2222222in;}
.s1{font-weight:bold;}
.s2{font-size:12pt;}
.s3{font-family:Arial;font-size:12pt;}
.s4{font-family:Arial;font-size:12pt;color:black;}
.s5{font-family:Arial;}
.p1{margin-right:-0.14583333in;text-align:center;hyphenate:auto;font-family:Calibri;font-size:11pt;}
.p2{margin-right:-0.14583333in;text-align:justify;hyphenate:auto;font-family:Arial;font-size:12pt;}
.p3{margin-right:-0.14583333in;text-align:center;hyphenate:auto;font-family:Arial;font-size:12pt;}
.p4{text-indent:0.5in;margin-right:-0.14583333in;text-align:justify;hyphenate:auto;font-family:Arial;font-size:12pt;}
.p5{margin-right:-0.14583333in;text-align:justify;hyphenate:auto;font-family:Arial;font-size:11pt;}
.p6{margin-right:-0.14583333in;margin-bottom:0.1388889in;text-align:justify;hyphenate:auto;font-family:Arial;font-size:12pt;}
.p7{margin-right:-0.14583333in;margin-bottom:0.1388889in;text-align:justify;hyphenate:auto;font-family:Calibri;font-size:11pt;}
.p8{margin-right:-0.22222222in;margin-bottom:0.1388889in;text-align:justify;hyphenate:auto;font-family:Arial;font-size:12pt;}
.p9{margin-right:-0.25in;margin-bottom:0.1388889in;text-align:justify;hyphenate:auto;font-family:Calibri;font-size:11pt;}
.p10{margin-right:-0.22222222in;margin-bottom:0.1388889in;text-align:justify;hyphenate:auto;font-family:Calibri;font-size:11pt;}
.p11{text-indent:0.5in;margin-right:-0.14583333in;text-align:center;hyphenate:auto;font-family:Arial;font-size:12pt;}
.p12{margin-bottom:0.1388889in;text-align:start;hyphenate:auto;font-family:Calibri;font-size:11pt;}
</style>
<meta content="stevo.pecic" name="author">
</head>
<body class="b1 b2">
<p class="p1">
<span>        </span><a href="http://bs.wikipedia.org/wiki/Slika:Coat_of_arms_of_Montenegro.svg%22 \o %22Grb Crne Gore">
<!--Image link to '0.png' can be here--></a><span class="s1">                                                                                                                                          </span><span class="s2">                                                               </span>
</p>
<p class="p2">
<span class="s1">	</span><span>                                                                                                            K.br. 51/12</span>
</p>
<p class="p3">
<span>       U IME CRNE GORE</span>
</p>
<p class="p2"></p>
<p class="p2">
<span>	OSNOVNI SUD U ULCINJU,</span><span class="s1"> </span><span>kao prvostepeni krivični, po sudiji Đokaj Amiru, uz učešće namještenika suda Markoč Roze, kao zapisničara, postupajući u krivičnom postupku protiv okrivljenog S.R. iz P., R. Kosovo,  zbog produženog krivičnog djela krađe iz čl.239 st.1 Krivičnog zakonika, odlučujući po optužnom predlogu Osnovnog državnog tužilaštva u Ulcinju KT.br.151/11 od 13.03.2012.godine, nakon održanog usmenog, glavnog i javnog pretresa dana 16.01.2013.godine, u prisustvu zastupnika optužbe savjetnika na radu kod ODT-a u Ulcinju Resulbegović Faruka i okrivljenog, donio je i istog dana  javno objavio,</span>
</p>
<p class="p2"></p>
<p class="p3"></p>
<p class="p3">
<span>P R E S U D U </span>
</p>
<p class="p2">
<span>	</span>
</p>
<p class="p2"></p>
<p class="p2">
<span>	Okrivljeni: S.R.,</span><span class="s1"> </span><span>lični broj xxxxxxxxxx, od oca H. i majke F., rođene B., rođen xx.xx.19xx.godine u P., gdje i prebiva ul.V. bb, R.Kosovo, državljanin R.Kosova, pismen, završio pet razreda osnovne škole, nezaposlen, lošeg imovnog stanja, oženjen, otac troje mldb. djece, osuđivan presudom Osnovnog suda u Baru zbog krivičnog djela teška krađa iz čl.240 st.1 tač.1 Krivičnog zakonika, na kaznu zatvora od u trajanju od 1 (jedne) godine. </span>
</p>
<p class="p3"></p>
<p class="p3"></p>
<p class="p3">
<span>K r i v   je </span>
</p>
<p class="p2"></p>
<p class="p4">
<span>Što je: </span>
</p>
<p class="p4"></p>
<p class="p4">
<span>1.Dana 21.07.2011.godine u popodnevnim časovima, u ul.“ Steva Đakonovića -Čiče“ u Ulcinju, oduzeo tuđu pokretnu stvar, fotoaparat marke „Canon Power Shot SD 1300IS Digital Elph“, vrijednosti 140,00 eura, vlasništvo oštećene S.M., na način što je iz prtljažnika motocikla marke „Vespa“ oduzeo navedeni foto aparat, koji je odnio sa sobom, u namjeri da njihovim prisvajanjem sebi pribavi protivpravnu imovinsku korist u vrijednosti većoj od 150,00 eura, </span>
</p>
<p class="p2"></p>
<p class="p4">
<span>2. Dana 21.07.2011.godine u popodnevnim časovima, u neposrednoj blizini hotela „Albatros“ u Ulcinju, oduzeo tuđu pokretnu stvar, motocikl marke „APN 6“, vrijednosti 400,00 eura, vlasništvo D.F.a, na način sto je startovao navedeni motocikl koji je bio parkiran i sa istim se odvezao u pravcu Bara, u namjeri da njihovim prisvajanjem sebi pribavi protivpravnu imovinsku korist, </span>
</p>
<p class="p2"></p>
<p class="p2">
<span>	-čime je izvršio produženo krivično djelo krađa iz čl.239 st.1 u vezi čl.49 Krivičnog zakonika.</span>
</p>
<p class="p2"></p>
<p class="p2">
<span>	Pa ga sud primjenom citiranih zakonskih propisa i čl. 4, 5, 15, 32, 36 i 42 Krivičnog zakonika, te čl. 226, 229 i 374 Zakonika o krivičnom postupku,  </span>
</p>
<p class="p2"></p>
<p class="p3"></p>
<p class="p3">
<span>O S U Đ U J E</span>
</p>
<p class="p3"></p>
<p class="p3"></p>
<p class="p3">
<span>Na kaznu zatvora u trajanju od 30 (trideset) dana.</span>
</p>
<p class="p3"></p>
<p class="p5">
<span>            </span><span class="s2">Obavezuje se okrivljeni da na ime troškova krivičnog postupka uplati sudu novčani iznos od 38,50 Eura, a na ime paušala  iznos od 30,00 Eura, sve u roku od 15 dana po pravosnažnosti presude. </span>
</p>
<p class="p3"></p>
<p class="p2"></p>
<p class="p3">
<span>O b r a z l o ž e nj e </span>
</p>
<p class="p3"></p>
<p class="p2"></p>
<p class="p2">
<span>	Optužnim predlogom Osnovnog državnog tužilaštva u Ulcinju KT.br.151/11 od 13.03.2012. godine, okrivljenom S.R. stavljeno je na teret izvršenje produženog krivičnog djela krađa iz čl.239 st.1 u vezi čl.49 Krivičnog zakonika. Zastupnik optužbe je do kraja glavnog pretresa ostao pri podnijetom optužnom predlogu, i u završnoj riječi je predložio da sud okrivljenog oglasi krivim  i osudi po zakonu.</span>
</p>
<p class="p2"></p>
<p class="p2">
<span>	Okrivljeni S. R. je u svojoj odbrani u pretkrivičnom postupku pred ovlašćenim službenikom policije na zapisniku od 23.07.2011.godine izjavio je da je nekoliko dana prije boravio u Ulcinju u večernjim časovima, a sa suprotne strane parkinga hotela „Galeb“  vidio je kako je jedna djevojka parkirala motor vespu i otišla. Prišao je motoru, podigao je poklopac nad prtljažnikom i uzeo je jedan manji digitalni aparat. Dalje navodi da je nakon toga krenuo u pravcu hotela „Albatros“ gdje je ugledao motor marke „Tomos“ crvene boje, prišao je motoru, startovao ga je i sa istim se odvezao do Bara, a sa sobom je ponio i foto aparat. </span>
</p>
<p class="p2"></p>
<p class="p2">
<span>	Okrivljeni S.R. je u svojoj odbrani na glavnom pretresu naveo da nije tačno da je izvršio krivično djelo koje mu se stavlja na teret, niti zna ko je to uradio, a da je tačno da je u stanu koji je iznajmljivao u Starom Baru, policija pronašla foto aparat sive boje i taj aparat je pronađen u njegovoj sobi u jednoj tašni. Nije mu poznato ko je donio taj aparat u njegovoj sobi, ali vjerovatno su ga tu ostavila lica koja su ulazila u njegovu sobu i koji su se tamo drogirali, jer mu je prozor bio otvoren, a u njegovoj sobi su često ulazila lica koja su se drogirala. Dalje je naveo da nije tačno da je on oduzeo motor marke „APN 6“ crvene boje, niti zna gdje je pronađen taj motor, a u policiji su mu rekli da su taj motor pronašli iza kuće koju je on iznajmljivao. Nije mu poznato ko je taj motor dovezao iza njegove kuće koju je iznajmljivao, ali da to on nije uradio. Istakao je da nije ukrao fotoaparat, niti je ukarao motor marke „APN 6“.</span>
</p>
<p class="p2"></p>
<p class="p2">
<span>	Na pitanje  suda da pojasni razlike u kazivanju na glavnom pretresu i u pretkrivičnom postupku okrivljeni je naveo da je pred policijom tako izjavio jer su mu rekli da tako kaže inspektori koji su ga salušavali, te da je morao da prizna da je to uradio jer su ga tukli inspektori iz Bara, gdje je bio i jedan inspektor iz Ulcinja koji ga je takođe tukao.</span>
</p>
<p class="p2"></p>
<p class="p2">
<span>	Sud je u dokaznom postupku saslušao svjedoka-oštećenog D.F.a, pročitao Potvrdu o privremeno oduzetim stvarima Uprave policije Ispostave Ulcinj KU.br.100/11i KU.br.161/11 od 23.07.2011.godine na ime S.R., pročitao Potvrdu o vraćanju privremeno oduzetih stvari Uprave policije Ispostave Ulcinj KU. br.160/11od 23.07.2011.godine na ime D.F.a,  pročitao Potvrdu o vraćanju privremeno oduzetih stvari  Uprave policije Ispostave Ulcinj KU.br.161/11 od 23.07.2011.godine na ime Mersihe Suljić, te pročitao Nalaz i mišljenje vještaka finansijske struke Neljaj Vehbije od 24.02.2012.godine.</span>
</p>
<p class="p2"></p>
<p class="p2">
<span>	Svjedok-oštećeni D.F. je u svom iskazu naveo da je krajem jula mjeseca 2011.godine u popodnevnim časovima pošao na plažu hotela „Albatros“ u Ulcinju na kupanje i iznad plaže je na ulici parkirao motocikl marke „Tomos APN 6„ crvene boje sa kojim je pošao na plažu. Nakon što se kupao 2-3 sata, otišao je do mjesta na kome je parkirao motocikl, kada je vidio da  motocikla nema na mjestu gdje ga je ostavio.Odmah je pošao u policiji u Ulcinju, i prijavio slučaj da mu je otuđen motocikl.Nakon 2-3 dana pozvali  su ga iz policije i vratili mu motocikl. Kao oštećeni nije se pridružio krivično gonjenju protiv okrivljenog, niti je postavio imovinsko-pravni zahtjev.</span>
</p>
<p class="p2"></p>
<p class="p2">
<span>	Iz Potvrde o privremeno oduzetim stvarima Uprave policije Ispostave Ulcinj KU.br.100/11 i 161/11 od 23.07.2011.godine, proizilazi da je ovlašćeno službeno lice Uprave policije PJ Bar od okrivljenog S.R. oduzeo mobilni telefon LG ljubičaste boje IMEI 345052-03-265515-4, mobilni telefon Sony Ericson IMEI 35945101-044028-9, fotoaparat Cannon Power Shot SD 1300IS digital Elph, auto kasetofon Pionir broj 4 977729 668032 i motor "APN6" crvene boje bez registarskih oznaka, a koju je potvrdu okrivljeni S. R.  svojeručno potpisao.</span>
</p>
<p class="p2"></p>
<p class="p2">
<span>	 Iz Potvrde o vraćanju privremeno oduzetih stvari Uprave policije PJ Bar- Ispostave Ulcinj KU. br.160/11od 23.07.2011.godine, proizilazi da je oštećenom D.F.u vraćen motocikl marke „APN 6“ crvene boje bez registarskih tablica.</span>
</p>
<p class="p2"></p>
<p class="p2">
<span>	Iz Potvrde o vraćanju privremeno oduzetih stvari Uprave policije PJ Bar- Ispostave Ulcinj KU. br.161/11 od 23.07.2011.godine, proizilazi da je oštećenoj S.M. vraćen fotoaparat marke Cannon Power Shot SD 1300IS digital Elph.</span>
</p>
<p class="p4"></p>
<p class="p4">
<span>Iz Nalaza i mišljenja vještaka finansijske struke Neljaj Vehbije od 24.02.2012.godine proizilazi da vrijednost fotoaparata marke „Canon Power Shot SD 1300IS Digital Elph“  iznosi 140,00 eura, a vrijednost motora marke „APN 6“ iznosi 400,00 eura.</span>
</p>
<p class="p4">
<span>Sud je nalaz i mišljenje vještaka finansiske struke cijenio kao detaljan, jasan i argumentovan, zasnovan na pravilima struke i nauke iz kojih razloga je isti u potpunosti i prihvatio.</span>
</p>
<p class="p4"></p>
<p class="p6">
<span>           Ocjenom navoda optužbe i odbrane okrivljenog, te svih izvedenih dokaza kako pojedinačno tako i u njihovoj međusobnoj vezi, sud je našao da je okrivljeni S.R. izvršio produženo krivično djelo krađa iz čl.239 st.1 u vezi čl.49 Krivičnog zakonika, na način, mjesto i vrijeme, kako je to predstavljeno u izreci ove presude. </span>
</p>
<p class="p6">
<span>	Naime, činjenično stanje iz izreke presude sud je utvrdio iz navoda odbrane okrivljenog date u pretkrivičnom postupku kada je detaljno opisao vrijeme, mjesto i način izvršenja obje radnje koje ulaze u konstrukciju predmetnog krivičnog djela, navodeći da je kritičnog dana boravio u Ulcinju u večernjim časovima, gdje je sa suprotne strane parkinga hotela „Galeb“  vidio kako je jedna djevojka parkirala motor vespu i otišla, te je prišao motoru, podigao je poklopac nad prtljažnikom i uzeo je jedan manji digitalni aparat. Nakon toga je krenuo u pravcu hotela „Albatros“ gdje je ugledao motor marke „Tomos“ crvene boje, prišao je motoru, startovao ga je i sa istim se odvezao do Bara, a sa sobom je ponio i foto aparat. Ove navode odbrane okrivljenog je sud u potpunosti prihvatio, jer su u potpunosti potvrđeni iskazom oštećenog D.F.a, čiji iskaz je sud cijenio kao jasan, objektivan i uvjerljiv i kao takvom poklonio vjeru, a koji u bitnom navodi da je krajem jula mjeseca 2011.godine u popodnevnim časovima pošao motociklom marke „Tomos APN 6„ crvene boje na plažu hotela „Albatros“ u Ulcinju na kupanje, a na ulici iznad plaže je parkirao motocikl. Nakon 2-3 sata otišao je do mjesta na kome je parkirao motocikl, kada je vidio da  motocikla nema na mjestu gdje ga je ostavio, pa je odmah pošao u policiji i prijavio slučaj, a nakon 2-3 dana u policiji su mu vratili motocikl. Sve prednje je potvrđeno i materijalnim dokazima i to potvrdom o privremeno oduzetim stvarima Uprave policije Ispostave Ulcinj KU.br.100/11 i 161/11 od 23.07.2011.godine, koju je okrivljeni uredno potpisao, a iz koje je sud utvrdio da su od okrivljenog upravo oduzeti fotoaparat marke „Canon Power Shot SD 1300IS Digital Elph“, i motocikl marke „APN 6“, što u potpunosti potvrđuje prednje navode okrivljenog, te potvrdom o vraćanju privremeno oduzetih stvari Uprave policije PJ Bar- Ispostave Ulcinj KU. br.160/11od 23.07.2011.godine, i Potvrdom o vraćanju privremeno oduzetih stvari Uprave policije PJ Bar- Ispostave Ulcinj KU. br.161/11 od 23.07.2011.godine, koje dokaze je sud cijenio kao vjerodostojne, jer su izdate od strane službenih lica u skladu sa njihovim zakonskim ovlašćenjima, a na iste stranke nijesu imale primjedbi. Vrijednost protivpravno oduzetih stvari na štetu oštećenih, sud je na nesumnjiv način utvrdio iz nalaza i mišljenja sudskog vještaka finansijske struke Neljaj Vehbije.</span>
</p>
<p class="p7">
<span>	</span><span class="s3">S druge strane sud nije prihvatio odbranu okrivljenog S.R., koju je dao na glavnom pretresu, jer je ocijenio da je nelogična, neuvjerljiva i neobjektivna, sračunata sa ciljem izbjegavanja krivice za učinjeno krivično djelo, obzirom da je u potpunosti obezvrijeđena kako navodima njegove odbrane date u pretkrivičnom postupku, tako i iskazom svjedoka Dobreći Fisnika, te materijalnim dokazom potvrdom o privremeno oduzetim stvarima Uprave policije Ispostave Ulcinj KU.br.100/11 i 161/11 od 23.07.2011.godine, kojima se u potpunosti potvrđuju navodi optužbe. Pored toga za sud je krajnje nelogično i životno nerealno da su fotoaparat koji je otuđen oštećenoj S.M. u sobi okrivljenog ostavili nepoznata lica, kako kaže okrivljeni u svojoj odbrani na glavnom pretresu, lica koja su ulazila u njegovu sobu i koji su se tamo drogirali, jer mu je prozor bio otvoren, a u njegovoj sobi su često ulazila lica koja su se drogirala, jer da su u njegovoj sobi ulazila lica da se drogiraju onda bi savim normalno i realno bilo da to okrivljeni prijavi policiji, takođe još nelogičnije je da mu oni ostave baš fotoaparat, za koji je jasno i decidno u navodima svoje odbrane u pretkrivičnom postupku naveo da ga je oduzeo iz prtljažnika motora u blizini suprotne strane parkinga hotela „Galeb“  i to detaljno opisujući način na koji je isti oduzeo. Konačno osim toga okrivljeni upitan da pojasni razliku u kazivanju u pretkrivičnom postupku i na glavnom pretresu izjavio je da je pred policijom tako izjavio jer su mu rekli da tako kaže inspektori koji su ga salušavali, te da je morao da prizna da je to uradio jer su ga tukli inspektori iz Bara, gdje je bio i jedan inspektor iz Ulcinja koji ga je takođe tukao, a što očigledno predstavlja konstrukciju okrivljenog sa ciljem izbjegavanja krivice, jer sudu nije pužio niti jedan dokaz za takve tvrdnje, već naprotiv u pretkrivičnom postupku saslušan je shodno Zakoniku o krivičnom postupku u prisustvu branioca, pa je savim sigurno da advokat-branilac koji je prisustvovao njegovom saslušanju ne bi sigurno dozvolio da službenici policije tuku njegovog klijenta i na taj način ga primoraju da nešto kaže što nije htio da kaže, apored toga okrivljeni nije imao primjedbi na zapisnik i isti je uredno potpisao.   </span>
</p>
<p class="p8">
<span>           Kod ovakvog činjeničnog stanja sud je našao da u radnjama okrivljenog stoje svi bitni elementi bića produženog krivičnog djela krađa iz čl.239 st.1 u vezi čl. 49 Krivičnog zakonika, bliže opisanim u izreci presude, a ovo iz razloga što je okrivljeni radnje izvršenja preduzeo u kratkom vremenskom intervalu u kontinuitetu, odnosno u istom danu, da u konkretnom slučaju postoji jedinstvo mjesta izvršenja krivičnog djela, sve radnje su izvršene na području opštine Ulcinj, korišćena je ista situacija, kao i jedinstveni umišljaj okrivljenog, njegov umišljaj je bio usmjeren na pribavljanju protiv pravne imovinske koristi, što čine jedno produženo krivično djelo krađa. Cijeneći subjektivni odnos optuženog prema učinjenom krivičnom djelu sud je mišljenja da je namjera okrivljenog bila da oduzimanjem tuđih pokretnih stvari sebi pribavi protivpravnu imovinsku korist, i da je isti bio svjestan svog djela, odnosno svjestan činjenice da oduzimanjem tuđih pokretnih stvari, čini krivično djelo, i htio je njegovo izvršenje,  pa se njegov psihički odnos prema izvršenom krivičnom dijelu manifestuje kao direktni umišljaj. Činjenica je da je u postupku nesumnjivo utvrđeno da je vrijednost fotoaparat marke „Canon Power Shot SD 1300IS Digital Elph“, koji je od oštećene S.M. otuđio okrivljeni manja od 150 eura, a objektivni uslov inkriminacije za krivično djelo krađa je da vrijednost oduzete pokretene stvari bude veća od 150 eura, ali cijeneći činjenicu da je okrivljeni otuđio digitalni fotoaparat, onda je jasno da je njegova namjera bila da sebi pribavi protivpravnu imovinsku korist veću od 150 eura, obzirom da digitalni fotoaparati imaju veću vrijednost zbog svoje nove tehnologije i kvaliteta. </span>
</p>
<p class="p9">
<span>	 </span><span class="s3">Odlučujući o vrsti i visini kazne za okrivljenog sud je u smislu čl. 42 Krivičnog zakonika, cijenio sve okolnosti od kojih zavisi da kazna bude manja ili veća (olakšavajuće i otežavajuće okolnosti) u okviru zakonom propisanog minimuma i maksimuma za predmetno krivično dijelo, pa je od olakšavajućih okolnosti na strani okrivljenog cijenio njegove lične i porodične prilike, da je oženjen i otac troje mldb. djece, nezaposlen, lošeg imovnog stanja, te stepen njegovog obrazovanja jer je završio samo pet razreda osnovne škole, dok kao otežavajuću okolnost je cijenio njegovu raniju osuđivanost za istovrsno krivično djelo koju činjenicu je sud utvrdio </span><span class="s4">na osnovu njegovog kazivanja koje prihvata, a pri činjenici da je okrivljeni na glavni pretres u ovom postupku doveden iz Zavoda za izvršenje krivičnih sankcija Podgorica, gdje je nalazi na izdržavanju kazne zatvora, po presudi Osnovnog suda u Baru.</span><span class="s5"> </span><span class="s3">Imajući sve prednje u vidu sud je okrivljenog S.R. osudio na kaznu zatvora u trajanju od 30 (trideset) dana, nalazeći da je tako odmjerena kazna  adekvatna težini izvršenog krivičnog djela, ličnosti okrivljenog i stepenu krivice, te da će se istom u potpunosti postići svrha kažnjavanja bliže propisana u čl. 32 Krivičnog Zakonika, a u okviru opšte svrhe propisivanja i izricanja krivičnih sankcija  iz čl. 4 Krivičnog Zakonika.</span>
</p>
<p class="p10">
<span>	</span><span class="s3">Kako je sud okrivljenog oglasio krivim, to ga je na osnovu čl. 226 i 229 ZKP-a obavezao na plaćanje troškova krivičnog postupka u iznosu od 38,50 eura, a koji se odnose na troškove vještačenja po vještaku finansiske struke,  kao i paušala u iznosu od 30,00 eura, koji je odmjeren imajući u vidu dužinu trajanja postupka, složenost predmeta i imovno stanje okrivljenog. </span>
</p>
<p class="p4">
<span>Sa iznijetog, a na osnovu čl.374 ZKP-a,  odlučeno je kao u izreci presude.</span>
</p>
<p class="p4"></p>
<p class="p4"></p>
<p class="p4"></p>
<p class="p11">
<span>OSNOVNI SUD U ULCINJU</span>
</p>
<p class="p11">
<span>Dana 16.01.2013.godine </span>
</p>
<p class="p4"></p>
<p class="p4">
<span>Zapisničar,                                                                                        S U D I J A,</span>
</p>
<p class="p4">
<span>Markoč Roza					    	                              Amir  Đokaj </span>
</p>
<p class="p4"></p>
<p class="p4"></p>
<p class="p4">
<span>PRAVNA POUKA:</span><span class="s1">  </span><span>Protiv ove presude može se izjaviti žalba Višem sudu u</span>
</p>
<p class="p4">
<span>                                Podgorici a preko ovog suda u roku od 8.dana od dana </span>
</p>
<p class="p4">
<span>                                prijema prepisa iste.</span>
</p>
<p class="p4"></p>
<p class="p4">
<span>    </span>
</p>
<p class="p4">
<span>       DN-a</span>
</p>
<p class="p4"></p>
<p class="p4">
<span>-  ODT  Ulcinj </span>
</p>
<p class="p4">
<span>- okrivljenom  </span>
</p>
<p class="p4">
<span>- u spise</span>
</p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p12"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:14pt;font-family:'Arial Narrow';font-weight:800}
.span2{;font-size:14pt;font-family:'Arial Narrow'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span class="span1">K.br.1196/12</span>
</p>
<p style="text-align:center;">
<span class="span2"></span>
</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span2">OSNOVNI SUD U PODGORICI, po sudiji Đuković Goranu, uz učešće namještenika suda  Dabanović Milene, kao zapisničara, u krivičnom predmetu protiv okrivljenog L. S. iz Podgorice, zbog krivičnog djela teška tjelesna povreda iz čl. 151.st.1 Krivičnog zakonika,odlučujući po optužnici Osnovnog državnog tužilaštva Kt.br.1448/10 od 26.07.2011. godine,(izmjenjenoj na glavnom pretresu)koji optužni akt je zastupala savjetik ODT- Kažić Marija,nakon glavnog,javnog pretresa održanog dana 14.11.2013 godine ,u prisustvu stranaka,izrekao je i istog dana javno objavio</span>
</p>
<p style="text-align:center;">
<span class="span1">PRESUDU</span>
</p>
<p>&nbsp;</p>
<p>
<span class="span2">Okrivljeni: L. S,od oca M. i majke Z,rođene R,rođen 10.08. godine u P,sa prebivalištem u mjestu rođenja,ul.V. B. bb,neoženjen,srednjeg imovnog stanja,osuđivan presudom Osnovnog suda u D. K.br od . godine zbog krivičnog djela ugrožavanje javnog saobraćaja iz čl. 339.st.3 u vezi st.1 Krivičnog zakonika 2(dva)mjeseca zatvora uslovno na 1(jednu) godinu</span>
</p>
<p style="text-align:center;">
<span class="span1">Kriv  je</span>
</p>
<p>&nbsp;</p>
<p>
<span class="span2">Zato što je:</span>
</p>
<p>
<span class="span2">Dana 23.oktobra 2010 godine,oko 02,00 časova u ul. M. M. u P.,odbijajući od sebe istovremeni protivpravni  napad ,na način što je dok je upravljao svojim automobilom marke „Džip suzuki“ iz pravca grada u pravcu naselja „Stari A.“ u kom automobilu su se nalazili njegovi drugovi S. N. i M. R.,dok je usporavao vožnju zaustavljen od strane oštećenog V. D. i njegova dva druga,koji su rukama lupali po haubi automobila,i kada je okrivljeni izašao iz automobila da vidi o čemu se radi oštećeni V. D. je nasrnuo na njega i pokušao da udari otvorenom šakom u predjelu glave, a  zatim je okrivljeni  prekoračivši granice nužne odbrane udario oštećenog jedan put stisnutom pesnicom u predjelu glave i tom prilikom mu nanio tešku tjelesnu povredu u vidu nagnječine u desnom slijepoočnom tjemenom predjelu i akutnog krvnog podliva ispod tvrde moždane ovojnice,u predjelu </span><span class="span2">lijeve moždane polutine, lisnatog,minimalnog,pri čemu je svjestan  da može učiniti djelo pa je na to pristao</span>
</p>
<p>
<span class="span2">čime je izvršio krivično djelo teška tjelesna povreda iz čl. 151.st.1 Krivičnog zakonika Crne Gore u prekoračenju granica nužne odbrane u vezi čl. st.10.st.3 Krivičnog zakonika Crne Gore</span>
</p>
<p>
<span class="span2">Pa sud okrivljenom primjenom citiranih Zakonskih propisa i čl. 3,4,5,13,15,32,42,45,46,52,53 i 54 Krivičnog zakonika Crne Gore ,čl. 226,229 i 374 Zakonika o krivičnom postupku izriče:</span>
</p>
<p style="text-align:center;">
<span class="span2">USLOVNU OSUDU</span>
</p>
<p>&nbsp;</p>
<p>
<span class="span2">Kojom mu prethodno utvrđuje kaznu zatvora u trajanju od 5(pet)mjeseci i istovremeno određuje da se utvrđena kazna neće izvršiti ukoliko okrivljeni u roku od 1(jedne)godine po pravosnažnosti presude ne izvrši novo krivično djelo.</span>
</p>
<p>
<span class="span2">Dužan je okriljeni da ovom sudu na ime troškova postupka uplati novčani iznos od 121,00 euro, kao i 50,00 eura na ime paušala u roku od 15 dana po pravosnažnosti presude pod prijetnjom prinudnog izvršenja.</span>
</p>
<p style="text-align:center;">
<span class="span2">Obrazloženje</span>
</p>
<p>&nbsp;</p>
<p>
<span class="span2">Optužnicom Osnovnog državnog tužilaštva Kt.br.1448/10 od 26.07.2011. godine,okrivljenom L. S. stavljeno je na teret izvršenje krivičnog djela teška tjelesna povreda iz čl. 151.st.1 Krivičnog zakonika. Prije završne riječi zastupnik optužbe izmjenio je činjeničn opis dispozitiva optužnog akta ,na način što je u poslednjem redu nakon riječi"minimalnog",dodao riječi" pri čemu je bio svjestan da može učiniti djelo,pa je na to pristao"U konačnom zastupnik optužbe je ostao pri izmjenjenom optužnom aktu, i predložio je sudu da okrivljenog oglasi krivim i izrekne mu kaznu u granicama koje Zakon predviđa za predmetno krivično djelo.</span>
</p>
<p>
<span class="span2">Iznoseći odbranu na glavnom pretresu okrivljeni se branio da je kritične noći oko 02,00h upravljao svojim automobilom marke „ Džip suzuki“ iz pravca grada u pravcu naselja S. A.U automobilu su bili i njegovi drugovi : S. N. i M. R.. Tom prilikom imao je namjeru da prveveze durga Stevanović Nikolu do stana u naselju Stari Ajrodrom.Kada je  došao do jedne raskrsnice u centru grada,odnosno kod pekare „S“,ispred svog automobila je vidio zaustavljen automobil pa je usporio,i u tom trenutku je vidio tri nepoznata momka koji su stali ispred njegovog automobila,kao i bočno i rukama lupali po haubi istog.Ta tri momka su takođe“ljuljali“ njegov automobil. Izašao je iz automobila da vidi o čemu se radi ,a jedan od te trojice momaka za koga je kasnije saznao da se zove V. D. je nasrnuo na njega,i pokušao da udari otvorenom šakom u predjelu glave.Zatim je tog momka udario stisnutom pesnicom u predjelu glave od kog udarca je isti pao na asfaltnu podlogu.Zatim je ušao u automobil i pošao u pravcu naselja S. A.</span>
</p>
<p>
<span class="span2">U prethodnom postupku okrivljeni se branio da je kritične večeri bio u gradu sa drugovima S. N. i M. R.U gradu su se zadržali negdje do 02,00h ,a zatim automobilom marke „Džip suzuki“ kojim je upravljao uputili u naselje S. A. kako bi prevezao druga S. N. do stana.U blizini raskrsnice ul. Marka Miljanova i ul.Vuka Karadžića ,primjetio je jedno vozilo koje je bilo parirano na magistrali,iz kog razloga je usporio. U tom trenutku je primjetio dva lica koja su prišla njegovom vozilu i koji su rukama udarali po haubi istog.Tada je otvorio prozor od suvozača i pitao o čemu se radi,u kom trenutku su ta dva momka počeli da guraju i čupaju njegovog druga M. R. koji je sjedio na mjestu suvozača.Zatim je izašao iz vozila i stisnutom pesnicom u predjelu glave udario jednog od ta dva momka koji je pao na asfaltnu podlogu. Zatim se vratio u svoje vozilo i nastavio vožnju u pravcu naselja Stari Aerodrom.</span>
</p>
<p>
<span class="span2">Upitan da pojasni razlike u kazivanju na glavnom pretresu i u prethodnom postupku okrivljeni je izjavio da je tačno to što je kazivao na glavnom pretresu,a da ne zna zašto zapisnički u pretkrivičnom postupku nije konstatovano da je oštećeni nasrnuo na njega,tako što je pokušao da ga udario otvorenom šakom,prije nego što je istom zadao udarac stisnutom pesnicom u predjelu glave.</span>
</p>
<p>
<span class="span2">Sud je u dokaznom postupku na saglasan predlog stranka pročitao je iskaze svjedoka oštećenog V. D. sa zapisnika u prethodnom postupku Ki.br.10/323 od 04.02.2011. godine,svjedoka Ž. M. sa zapisnika u prethodnom postupku Ki.br.10/323 od 14.06.2011. godine,svjedoka R. M. sa zapisnika u prethodnom postupku Ki.br.10/323 od 14.06.2011. godine, svjedoka V. D. sa zapisnika o glavnom pretresu od 24.04.2012 godine,svjedoka B. B. sa zapsinika o glavnom pretresu od 24.04.2012 godine,svjedoka S. N. sa zapisnika o glavnom pretresu od 27.02.2012 godine  i svjedoka M. R. sa zapisnika o glavnom pretresu od 27.02.2012 godine, izvršio je uvid u otpusnu listu KBCCG na ime  V. D. matični broj bolesti 22086/786,pročitao je nalaz i mišljenje vještaka medicinske struke dr. D. Č. Ki.br.10/323 od 14.06.2011. godine i izvršio je uvid u izvod iz KE za okrivljenog izdat od Uprave policije PJ Podgorica br. od 14.09.2011. godine.</span>
</p>
<p>
<span class="span2">Iz iskaza svjedoka oštećenog V. D. u prethodnom postupku proizilazi  da je kritične večeri negdje oko 02,00h sa svojim komšijom B. B. prelazio Jadransku magistralu od pravca ul. Vuka Karadžića u pravcu ul. Marka Miljanova.Ulicu su prelazili na pješačkom prelazu,kada je sa desne strane vidio automobil koji nailazi velikom brzinom.Pužurili su da pređu pješački prelaz,jer su se plašili da ih navedeni automobil ne udari.Ispred pješačkog prelaza navedeni automobil je naglo zakočio,a iz automobila su izašli trojica momaka. Pojasnio je da je automobilom upravljao L. S..Zatim je kazao L. da treba da vozi sporije,jer se radi o pješačkom prelazu ,kada su L. i njegovo društvo počeli da psuju,i došlo je do dizanja tenzija koje su stvorene od strane L. i njegovog društva.Vidio je da su L. i njegovo društvo pod uticajem alkohola. Zatim je ponudio broj mobilnog telefona L. S. kazavši da ne raspravljaju na ulici,da ga zovne sjutri dan i razrješe nastalu situaciju.U tom trenutku bez ikakavog razloga,povoda i dalje priče L. S. ga je udario stisnutom pesnicom u predjelu brade.Od tog udarca je pao i izgubio svijest,do koje je došao sjutri dan u KCCG.</span>
</p>
<p>
<span class="span2"> Saslušan na glavnom pretresu svjedok S. N. je posvjedočio da je dana 22.10.2010. godine izašo u grad sa drugovima L.  S. i M. R. U gradu su se zadržali do 02,00 sledećeg dana,kada su zajedno krenuli automobilom L. S. koji je imao namjeru da ga prebaci do stana. U jednom trenutku kod Opštine primjetili su zaustavljen automobil,te je L. usporio sa vožnjom.Zatim je primjetio dva lica koja su stala ispred automobila L. S., a zatim rukama udarali po haubi i po staklu istog.Zajedno sa Milošević Radovanom  je izašao iz automobila i pokušali su  da smire situaciju.Pojasnio je da se L. S. raspravljao sa jednim od te dvojice momaka.U tom trenutku je okrenuo glavu na drugu stranu,i kada je ponovo pogledao u pravcu L. i tog momka,vidio je taj momak leži na asfaltnoj podlozi.Zatim je zajedno sa M. i L sjeo u automobil ,kojim su pošli u pravcu naselja S. A.</span>
</p>
<p>
<span class="span2">Saslušan na glavnom pretresu svjedok M. R. je posvjedočio da se kritične večeri nalazio u gradu sa drugovima L. S. i S. N,i oko 02,00h su pošli kako bi prebacili S. kući, odnosno u naselje S. A. U centru grada ispred Opštine, ispred njihovog atomobila pojavila su se trojica momaka koji su rukama udarali po haubi automobila i koji su im kazali da izađu iz istog. Izašli su iz automobila,kada su ti momci nasrnuli na njih,a jedan od tih momaka je nasrnuo na L. S. na način što je  istog gurao.Pojasnio je da je zajedno sa S. N. umirivao dvojicu od ovih momaka ,da je čuo viku ,i kada se okrenuo vidio je jednog momka koji je ležao na ulici. Zatim su ušli u automobil L. S. i pošli u pravcu naselja S. A.</span>
</p>
<p>
<span class="span2">Iz iskaza svjedoka R. M. proizilazi da se kritične noći ,negdje oko 02,00 h sa drugom Živković Mijom iz grada vraćao kući. Prolazeći ul. Marka Miljanova primjetio je jednog momka koji je ležao na ulici. Pojasnio je da se sa Ž. nalazio u automobilu,i da su čekali da se uključe desno prema zgradi Opštine,kada je njihovom vozilu prišao jedan momak,za koga je kasnije saznao da se preziva B. koje je udarao šakama u automobil. Zatim su su uspjeli da prođu u pravcu hotela „Crna Gora“ gdje su vidjeli da  je načinjena šteta na automobilu. Vidio je da su na gepeku vozila ulupljena vrata, te da je polomljen zadnji blatobran,pa su odlučili da se vrate na lice mjesta na kojem je već bila policija .Na licu mjesta je bio i B. B. koji je nasrtao na njega i Ž. ,što je policija spriječila.</span>
</p>
<p>
<span class="span2">Iz iskaza svjedoka Ž. M. u prethodnom postupku proizilazi da se kritične noći vraćao iz grada oko 02,00 automobilom kojim je upravljao njegov drug R. M.Prolazeći ulicom Marka Miljanova primjetio je jednog momka koji leži na raskrsnici navedene ulice koja vodi ka Opštini. Zastali su kako bi se uključili desno ka Opštini ,kada je do automobila dotrčao jedan momak za koga je kasnije saznao da se zove B. B. koji je udarao šakama u zadnji dio atomobila.Nijesu izlazili iz vozila ,i nastavili su vožnju u pravcu hotela „Crna Gora“.Ispred hotela su izašli iz vozila kada je vidio da su na vozilo R. M. ulupljena vrata na gepeku vozila i polomljen zadnji blatobran.Odlučili su da se vrate na lice mjesta,gdje je već  nalazila policija.Pojasnio je da se i pred policijom B. zalijetao na njega i R. M.,bez razloga.</span>
</p>
<p>
<span class="span2">Saslušan na glavnom pretresu svjedok B. B. je posvjedočio da je kritičnog dana bio u društvu-stanu oštećenog V. D.,gdje su kozumirali alkohol.Sjeća se da su pili rakiju,da su popili dosta alkohola,ali da se u vezi premetnog događaja ne sjeća  ni jednog detalja. </span>
</p>
<p>
<span class="span2">Saslušan na glavnom pretresu svjedok V. D. je izjavio da je njegov brat V. D. preminuo 01.07.2011. godine. Nadalje,kritične noći prolazio je raskrsnicom ul. Vuka Karadžića i Marka Miljanova .Vidio je svog sada pokojnog brata i njegovog druga B. B.,koji su stajali tačno na raskrsnici i raspravljali sa njemu tada nepoznatim momcima,a jedan od njih je bio i okrivljeni L. S.Vidio je da je njegov brat krenuo da udari rukom L. S. u predjelu glave,a zatim je L. udario rukom u predjelu glave njegovog brata.</span>
</p>
<p>
<span class="span2">Iz iskaza svjedoka V. D. u prethodnom postupku proizilazi  da se kritične večeri vraćao iz grada,kada je na raskrsnici ul. Vuka Karadžića i Marka Miljanova primjetio svog brata D.,jednog momaka iz komšiluka kao i trojicu nepoznatih momaka.Vidio je da se njegov brat raspravljao sa dvojicom nepoznatih momaka,i da je jedan od te dvojice momaka njegovom bratu upućivao riječi“ubiću te,prebiću te“.Primjetio je da je njegov brat D. bio pod uticajem alkohola.Zatim je jedan od te dvojice momaka koji je stajao ispred njegovog brata, istog stisnutom pesnicom udario u predjelu glave ,od kog udarca je  pao. Pritčao je i vidio da je njegov brat bez svijesti ,da je „krkljao iz usta“,te da mu je polomljena vilica. Zatim su ti momci sjeli u svoj automol i udalji li se sa lica mjesta. Nadalje,zaustavio je taksi vozilo kojim je brata prevezao do Hitne medicinske pomoći,odnosno Urgentnog bloka. </span>
</p>
<p>
<span class="span2">Kao predstavnik porodice oštećenog,a sada pokojnog V. D. nije se pridružio krivičnom gonjenju,niti je postavio imovinsko pravni zahtjev.</span>
</p>
<p>
<span class="span2">Upitan da pojasni razlike u kazivanju na glavnom pretresu i u prethodnom postupku,izjavio je da ne može pojasniti razlike u kazivanju.</span>
</p>
<p>
<span class="span2">Iz citirane otpusne liste KCCG  na ime V. D. proizilazi da je isti liječen u navedenom centru u vremenskom periodu od 23.10.2010 do 26.10.2010. godine.Konstatovana je dijagnoza na latinskom jeziku: Haemathoma sudburalis acc. Reg.hemispherii cerebri lat.sin. laminaris minimalis. Contusio capitis.</span>
</p>
<p>
<span class="span2">Iz citiranog nalaza i mišljenja vještaka medicinske struke dr. D. Č. od 14.06.2011. godine proizilazi da se iz istorije bolesti Odjeljenja Neurohirurgije KBCCG-Podgorica vidi da je V. D.  liječen na tom odjeljenju tri dana (od 23.10 do 26.10.2010 godine) pod dijagnozama: Akutni krvni podliv ispod tvrde moždane ovojnice,u predjelu lijeve moždane polutine,lisnati,minimalni; nagnječenje glave. Mišljenje vještaka je da je u predmetnom događaju V. D. zadobio sledeće povrede: nagnječina u desnom slijepoočnom tjemenom predjelu; akutni krvni podliv ispod tvrde moždane ovojnice,u predjelu lijeve moždane polutine,lisnati minimalni. Da se navedene povrede u vrijeme nanošenja kvalifikuju kao obična teška tjelesna povreda. Nastale su djelovanjem tupine zamahnutog mehaničkog oruđa,gdje spada i šaka stisnuta u pesnicu i obuveno stopalo,i druga tupa sredstva.</span>
</p>
<p>
<span class="span2">Iz citiranog izvoda iz KE za okrivljenog izdat od Uprave policije PJ Podgorica proizilazi da je okrivljeni ranije osuđivan,kako je to navedeno izrekom presude.</span>
</p>
<p>
<span class="span2">Okrivljeni L. S. iznoseći svoju odbranu na glavnom pretresu,  se branio da je kritičnom prilikom napadnut od strane oštećenog sada pokojnog V. D. Nije sporio da je stisnutom pesnicom udario </span><span class="span2">oštećenog u predjelu glave, ali tek nakon što je oštećeni sa njegovim društvom prethodno zaustavio njegov automobil u kome su se kritičnom prilikom pored njega nalazili i drugovi M. R. i S. N., te da je kako su usporili vožnju na raskrsnici zbog jednog zaustavljenog automobila, oštećeni udarao rukama u haubu njegovog automobila, a kada je izašao iz automobila da vidi o čemu se radi ,oštećeni pokušao da udari otvorenom šakom u predjelu glave. Ovaj dio odbrane okrivljenog u vezi odvijanja predmetnog događaja dat na glavnom pretresu sud cijeni kao istinit, objektivan i logičan. Međutim iz sadržine same odbrane okrivljenog, kako na glavnom pretresu, tako i u prethodnom postupku proizilazi da se okrivljeni branio da je kritične zgode postupao u nužnoj odbrani. U vezi odvijanja cjelokupnog događaja sud cijeni kao istinutu odbranu okrivljenog datu na glavnom pretresu,ali je stanovište suda da je okrivljeni kritične zgode prekoračio granice nužne odbrane. Naime, da se sam početak događaja odvijao na način kako to optuženi predstavlja u svojoj odbrani na glavnom pretresu saglasno su potvrdili i svjedoci M. R. i S. N. koji su saglasno izjavili da su kritične večeri bili u automobilu kojim je upravljao okrivljeni, da su na jednoj raskrsnici primjetili zaustavljen  automobil na ulici, zbog čega je okrivljeni usporio sa vožnjom kada je su do automobila došla dva do tri lica među kojima u ovom postupku oštećeni, koji su rukama udarali po haubi automobila i, kako to okrivljeni kaže „ljuljali“ njegov automobi, i upravo je u tom trenutku počeo protivpravni napad oštećenog na okrivljenog L. kao i njegove drugove,koji je dakle poticao od čovjeka, koji je bio stvaran i upravljen protiv pravnog dobra ovdje okrivljenog. Opisani napad na  okrivljenog se nastavio ispred automobila kada je okrivljeni L. izašao da vidi o čemu se radi,i kada je oštećeni pokušao udariti okrivljenog otvorenom šakom u predjelu glave, koju činjenicu je na glavnom pretresu potvrdio i svjedok- brat  oštećenog sada  pokojnog V. D. –D. koji se određeno izjasnio da je kritične večeri prelazio navedenu raskrsnicu kada je  vidio svog brata D. i jednog komšiju u raspravi sa trojicom nepoznatih momaka, da nakon što je njegov brat rukom u predjelu glave pokušao da udari okrivljenog, i u tome nije uspio, kada je istog okrivljeni udario stisnutom pesnicom u predjelu glave od kog udarca je njegov  brat D. pao na asfaltnu podlogu. Dakle, iskazom ovog nepristrasnog svjedoka, brata oštećenog na glavnom pretresu, su potvrđeni navodi odbrane okrivljenog dati na glavnom pretresu u odnosu na činjenice kako se odvijao predmetni događaj, nakon što je oštećeni zaustavio automobil okrivljenog, u kom smislu je svjedočio i svjedok S. N. navodeći da je oštećeni nasrnuo na okrivljenog, dok svjedok M. R. nije vidio sam momenat odvijanja događaja ispred automobila između okrivljenog i oštećenog, jer je kako kaže smirivao drugove oštećenog. Iskazima svjedoka M. R. i S. N. sud je poklonio vjeru. Istina svjedok V. D. je na glavnom pretresu promjenio svoj iskaz iz prethodnog postupka u vezi odvijanja djela događaja ispred automobila okrivljnog, ne navodeći u prethodnom postupku da je njegov brat prije nego što je zadobio udarac pokušao udariti okrivljenog otvorenom šakom, i iskaz ovog svjedoka u prethodnom postupku sud ne prihvata, već kao istinit cijeni njegov iskaz na glavnom pretresu, koji je identičan odbrani okrivljenog na glavnom pretresu u vezi odvijanja djela događaja ispred automobila, pri činjenici da je ovaj svjedok brat oštećenog koji na glavnom pretresu nije imao nikakvog razloga da slijedi odbranu okrivljenog,već je po stajalištu suda ovaj svjedok na glavnom pretresu istinito opisao odvijanje djela događaja kojem je prisustvovao,kako su ostalom  saglasno opisali i svjedoci R. M. i Ž. M.,u djelu događaja kome su oni prisustvovali. Naime, ovi svjedoci su </span><span class="span2">saglasno posvjedočili da su kritične večeri prolazilli kroz navedenu raskrsnicu automobilom kojim je upravljao R., da su vidjeli jednog momka koji leži na asfaltnoj podlozi, a da je na njihov automobil nasrnuo jedan momak za koga su kasnije saznali da se zove B. B. koji je odvalio zadnji platobran i ulubio zadnja vrata automobila kojim je upravljao R., te da je i na licu mjesta na koje su se kasnije vratili B. B. bez ikakvog razloga nasrnuo na njih, pa iskazi ovih svjedoka upravo potvrđuju navede odbrane okrivljenog u toku čitavog postupka, i to na koji način je počeo protivpravni napad na njega od strane oštećenog,sa kojim je bio i njegov drug B. B.,i koji su upravo na identičan način započeli protivpravni napad na okrivljenog, kako je to B. učinio postupajući i udarajući u automobil u kome su se nalazili svjedoci R. i Ž., pogotovo pri činjenici da je svjedok B. B. saslušan  na glavnom pretresu određeno svjedočio da je kritičnog dana sa drugom V. D. konzumirao veću količinu alkohola, koju činjenicu je potvrdio i svjedok V. D. saslušan na glavnom pretresu koji se određeno izjasnio da, je kada je prišao bratu koji se nalazio kod kola okrivljenog vidio da je isti bio u alkoholisanom stanju, pa se odbranom okrivljenog sa glavnom pretresa, iskazima svjedoka M. R. i S. N, R. M. i Ž. M. obesnažuje iskaz oštećenog sada pokojnog V. D, dat u prethodnom postupku da je kritične večeri prelazio ulicu na pješačkom prelazu zajedno sa drugom B. B, da je primjetio automobil koji se kretao velikom brzinom da ,je navedeni automobil naglo stao i da je na njegovo kazivanje zašto tako brzo vozi iz automobila izašao okrivljeni koji ga je udario stisnutom pesnicom u predjelu glave. Dakle, iskaz svjedoka oštećenog osim u onom djelu da je od okrivljenog zadobio udarac stisnutom pesnicom u predjelu glave i koji činjenica je nesporna, sud cijeni kao neistinit i sračunat na otežanje položaja ovdje okrivljenog u krivičnom postupku.U sklopu ocjene dokaza sud je cijenio i nalaz i mišljenje vještaka medicinske struke, pa je našao da je isti jasan, stručan i objektivan.</span>
</p>
<p>
<span class="span2">Nadalje,iz gore navedenih i analIziranih dokaza sud je nepobitno utvrdio da je da su ispunjeni svi elementi „napada“ od strane oštećenog kao jednog od konstitutivnih elemnata instituta nužne odbrane i to: da je potiče od čovjeka,da je svtaran,upravljen protiv nekog pravnog dobra i protivpravan. Na strani „odbrane“ kao drugog elementa nužne odbrane, da je odbrana bila upravljena pritiv napadača u ovom predmetu oštećenog V. D.,takođe je istovremena sa napadom. Međutim, stajalište je suda da navedena odbrana ovdje okrivljenog nije bila neophodno potrebna, dakle nije bila nužna da bi se odbio istovremeni protivpravni napad.Da li je odbrana neophodno potreba je faktičko pitanje ,te da li je za odbijanje napada bila potrebana takva „odbrana“, odnosno da li je morala biti takvog inteziteta i sa takvom posledicom. Stanovište je suda da  odbrana okrivljenog na način što je oštećenog stisnutom pesnicom udario u predjelu glave, nanijevši mu tešku tjelesnu povredu bliže opisanu izrekom presude ,nije morala biti takvog inteziteta,pri činjenici da je ispred automobila oštećeni pokušao da udari ovdje okrivljenog otvorenom šakom u predjelu glave, kao i pri činjenici da je okrivljeni koji je korpulentan, i jake fizičke konstitucije,bio u društvu dva druga ovdje svjedoka M. R. i S. N., te se upravo u intezitetu odbrane i posledicama  koje su kritičnom prilikom nastale kod oštećenog,te ličnosti okrivljenog i oštećenog, prije svega fizičkih predizpozicija okrivljenog, i duševnog stanja oštećenog koji je očigledno bio pod uticajem alkohola,koju činjenicu su potvrdili i svjedok V. D. na glavnom pretresu, i drug oštećenog B. B., </span><span class="span2">jasno zaključuje da je u konkretnom slučaju okrivljeni krivično djelo stavljeno mu na teret izvršio u prekoračenju granica nužne odbrane.</span>
</p>
<p>
<span class="span2">Sud je izmjenio činjenični opis krivičnog djela na način kao u izreci presude, jer je činjenični opis upodobio pravnom institutu prekoračenja granica nužne odbrane,što je postupku nepobitno utvrđeno ,pa na navedeni način nije povrijeđen objektivni identitet optužbe i presude.</span>
</p>
<p>
<span class="span2">Postupajući na način kao u izreci presude okrivljeni je ostvario sva bitna obilježa bića krivičnog djela teška tjelesna povreda iz čl. 151.st.1 Krivičnog zakonka Crne Gore u prekoračenju granica nužne odbrane u vezi čl. 10.st.3 Krivičnog zakonika Crne Gore </span>
</p>
<p>
<span class="span2">Cjeneći subjektivni odnos okrivljenog prema izvršenom krivičnom djelu, sud je utvrdio da je isti bio svjestan da može učiniti krivično djelo teške tjelesne povrede, pa je na to pristao ,te se njegov subjektivni odnos prema izvršenom krivičnom djelu definiše kao eventualni umišljaj,koji oblik vinosti je sud utvrdio iz dokaza provedenih na glavnom pretresu i koji učvršćuju prednji zaključak suda.</span>
</p>
<p>
<span class="span2">Prilikom izbora vrste i visine krivične sankcije sud je cijenio sve okolnosti iz čl. 42 Krivičnog zakonika koje utiču da kazna bude manja ili veća,pa je kao otežavajuću okolnost cijenio raniju osuđivanost okrivljenog presudom Osnovnog suda u D. K.br.246/09 od 10.02.2010, zbog krivičnog djela ugrožavanje javnog saobraćaja iz čl. 339.st.3 u vezi st.1 Krivičnog zakonika dva mjeseca zatvora uslovno na jednu godinu(pritom je sud imao u vidu da se ne radi o istovrsnom krivičnom djelu,te da se navedeno djelo iz oblasti bezbjednosti javnog saobraćaja može izvršiti samo sa nehatnim oblikom vinosti),dok je kao olakšavajuće okolnosti na strani okrivljenog cijenio činjenicu da je djelo izvršeno uslijed prekoračenja granica nužne odbrane,zatim mladost okrivljenog koji je u vrijeme izvršenja djela imao navršenih 21 godinu života,stav predstavnika porodice sada pokojnog oštećenog V. D.- brata D. u pravcu ne pridruživanja krivičnom gonjenju, i ne postvaljanja imovinsko pravnog zahtjeva,pa je sud  osnovom čl. 45.tač.1 Krivičnog zakonika Crne Gore okrivljenom ublažio kaznu po mjeri,jer je krivično djelo izvršeno prekoračenjem granica nužne odbrane,a  odredbom  čl. 10.st.3 Krivičnog zakonika propisano je da se učinilac koji je prekoračio granice nužne odbrane može blaže kazniti,poštujući granice ublažavanja kazne iz čl. 46.st.1 tač.5Krivičnog zakonika, sud okrivljenom izrekao uslovnu osudu, kojom je istom prethodno utvrdio kaznu zatvora u trajanju od pet mjeseci,sa rokom probacije od jedne godine,u uvjerenju suda da imajući u vidu ličnost okrivljenog nije nužno da isti prethodno utvrđenu kaznu zatvora i efektivno izdržava,već da se i samim upozorenjem uz prijetnju kaznom ima ostvari svrha uslovne osude iz čl. 52.st.2 Krivičnog zakonika, u okviru opšte svrhe propisivanja i izricanja krivičnih sankcija iz čl. 4.st.2 Krivičnog zakonika.</span>
</p>
<p>
<span class="span2">Sud je odluku o troškovima postupka temeljio na odredbi čl. 229.st.1 ZKP-a. Troškovi postupka u iznose 121,00 euro, i isti se odnose na ime nagrade vještaku medicinske struke. Visinu paušala kao u izreci presude sud je odmjerio shodno imovnom stanju okrivljenog, dužini trajanja i složenosti krivičnog postupka.</span>
</p>
<p>
<span class="span2">Imajući u vidu navedeno, primjenom citiranih Zakonskih propisa, odlučeno je kao u izreci presude.</span>
</p>
<p style="text-align:center;">
<span class="span2">OSNOVNI SUD U PODGORICI</span>
</p>
<p style="text-align:center;">
<span class="span2">Dana 14.11.2013. godine</span>
</p>
<p style="text-align:right">
<span class="span2">SUDIJA</span>
</p>
<p style="text-align:right">
<span class="span2"> Đ</span><span class="span2">uković Goran</span><span class="span2"> s.r.</span>
</p>
<p>&nbsp;</p>
<p>&nbsp;</p>
<p>
<span class="span2">Pravna pouka:</span>
</p>
<p>
<span class="span2">Protiv ove presude može se izjaviti                                                                                         žalba u roku od 8 dana od dana                                                                                         prijema pismenog otpravka iste,                                                                                        Višem sudu u Podgorici a preko ovog suda.</span>
</p>
<p>&nbsp;</p>
<p>
<span class="span2">Z.T.O. P</span><span class="span2">aunović Nataša</span>
</p>
<p>&nbsp;</p>
<p>&nbsp;</p>
</div>
</div>


</body>
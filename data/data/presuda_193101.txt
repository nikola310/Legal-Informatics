<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
.span2{;font-size:12pt;font-family:'Arial';font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span class="span1"></span>
</p>
<p style="text-align:right">
<span class="span1">K.br. 14/2016</span>
</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">VIŠI SUD U PODGORICI,</span><span class="span2"> </span><span class="span1">kao prvostepeni krivični </span><span class="span1">u vijeću sastavljenom od sudije Tabaš Predraga, kao predsjednika vijeća i sudija Mirjane Vlahović i Zoranu Šćepanoviću, kao članova vijeća</span><span class="span1">, uz učešće Novčić Slobodanke, kao zapisničara, u krivičnom predmetu protiv optuženog H. E., koga brani M. B. advokat iz P... po službenoj dužnosti, zbog krivičnog djela neovlašćena proizvodnja, držanje i stavljanje u promet opojnih droga iz čl. 300. st. 2. u vezi st. 1. Krivičnog zakonika, odlučujući po optužnici Višeg državnog tužilaštva u Podgorici Kt.br. </span><span class="span1">1/16 od 11.02.2016</span><span class="span1">. godine, koju je na glavnom pretresu zastupala Suzana Milić-zamjenik VDT u Podgorici, nakon održanog glavnog i javnog pretresa, dana 11.04.2016. godine, u prisustvu zastupnika optužbe, optuženog i njegovog branioca, nakon tajnog vijećanja i glasanja, dana 13.04.2016. godine, donio je i istog dana javno objavio </span>
</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1">Optuženi: H. E., lični broj ..., od oca Č. i majne S., rodjene H., rodjen .... godine u S...-Republika A..., sa prebivalištem u selu A...-B...-Republika A..., državljanin Republike A..., sa izdatom putnom ispravom-pasošem br. ..., nezaposlen, neoženjen, bez djece, završio osnovnu školu, lošeg imovnog stanja, neosudjivan.</span>
</p>
<p>&nbsp;</p>
<p style="text-align:center;">
<span class="span1">KRIV JE</span>
</p>
<p>
<span class="span1">Zato što je:</span>
</p>
<p>&nbsp;</p>
<p>
<span class="span1">Dana 03.01.2016. godine, na graničnom prelazu Božaj, neovlašćeno radi dalje prodaje unio u Crnu Goru, opojnu drogu marinuanu-suipstancu proglašenu za opojnu drogu Pravilnikom o utvrdjivanju spiska droga, psihotropnih supstanci i bilja koje se može koristiti za proizvodnju droga ("Sl. list CG" br. 56/12 od 09.11.2012. godine), iako je bio svjestan da postupa neovlašćeno i protivpravno, pa je to i htio, na način što je označenog dana na graničnom prelazu Božaj, iz Republike Albanije unio u Crnu Goru opojnu drogu marihuanu, u količini od 362,67 grama, u namjeri da je neovlašćeno proda na teritoriji Crne Gore, a koja marihuana je bila upakovana u PVC kesu crvene boje i smještena u njegovoj torbi-rancu crne boje, kojeg je nosio sa sobom, gdje je i pronadjena od strane ovlašćenih policijskih službenika Uprave policije, Odjeljenja granične bezbjednosti Podgorica-Stanice granične policije Tuzi, na graničnom prelazu Božaj, dana 08.01.2016. godine, prilikom njegovog vraćanja u Republiku Albaniju, kojom prilikom je predmetna droga od njega i oduzeta, </span>
</p>
<p>&nbsp;</p>
<p>
<span class="span1">              - čime je izvršio krivično djelo neovlašćena proizvodnja, držanje i stavljanje u promet opojnih droga iz čl. 300. st. 2. u vezi st. 1. Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Pa ga sud primjenom, citirane zakonske odredbe, te odredbe čl. 4,5,6,7,8,14,15,32,36,42,45,46. i  51. Krivičnog zakonika Crne Gore, te odredbi čl. 226, 229. i 374. Zakonika o krivičnom postupku</span>
</p>
<p>&nbsp;</p>
<p>
<span class="span1">                                                     O S U Đ U J E</span>
</p>
<p>&nbsp;</p>
<p>
<span class="span1">Na kaznu zatvora u trajanju od 7 (sedam) mjeseci, u koju kaznu mu se uračunava vrijeme provedeno u pritvoru počev od 08.01.2016. godine od 19,20 časova, pa nadalje dok pritvor bude trajao.</span>
</p>
<p>&nbsp;</p>
<p>
<span class="span1">Dužan je optuženi da na ime troškova krivičnog postupka-sudskog paušala plati ovom sudu novčani iznos od 150,00 eura, sve u roku od 15 dana po pravosnažnosti presude, pod prijetnjom prinudne naplate,</span><span class="span1"> dok će o ostalim troškovima krivičnog postupka, Sud odlučiti naknadno, posebnim rješenjem, po pribavljanju podataka o njihovoj visini</span><span class="span1">.</span>
</p>
<p>&nbsp;</p>
<p>
<span class="span1">II. Na osnovu čl. 75. i čl. 300. st. 7. Krivičnog zakonika Crne Gore, sud optuženom     i z r i č e :</span>
</p>
<p style="text-align:center;">
<span class="span1">MJERA BEZBJEDNOSTI</span>
</p>
<p style="text-align:center;">
<span class="span1">ODUZIMANJE PREDMETA</span>
</p>
<p>&nbsp;</p>
<p>
<span class="span1">I to: </span><span class="span1">362,67 </span><span class="span1">grama opojne droge marihuane, koja droga se ima uništiti nakon pravosnažnosti presude.</span>
</p>
<p>&nbsp;</p>
<p>
<span class="span1">                                                O b r a z l o ž e nj e</span>
</p>
<p>&nbsp;</p>
<p>
<span class="span1">Optužnicom Višeg državnog tužilaštva u Podgorici Kt. br. 1/16 od 11.02.2016. godine, optuženom H. E., stavljeno je na teret izvršenje krivičnog djela neovlašćena proizvodnja, držanje i stavljanje u promet opojnih droga  iz čl. 300. st. 2 u vezi st. 1. Krivičnog zakonika Crne Gore, pri kojoj optužnici je njen zastupnik u cjeosti ostao do završetka glavnog pretresa, predlažući sudu u završnoj riječi, da optuženog oglasi krivim i osudi po zakonu.</span>
</p>
<p>&nbsp;</p>
<p>
<span class="span1">Optuženi H. E. je u potpunosti priznao izvršenje krivičnog djela stavljenog mu na teret i u svoju odbranu naveo, da je u Crnu Goru došao 03. januara, kako bi se vidio sa jednim drugom, te da je tom prilikom iz Albanije u Crnu Goru unio i marihuanu, koja je kasnije pronadjena kod njega na graničnom prelazu prilikom izlaska iz Crne Gore. Dalje je naveo, da je zbog zdrastvenih problema i neophodne hiruške intervencije, koju je morao da plati svojim novcem, a koji novac nije imao, odlučio da proda marihuanu u Crnoj Gori i zaradi novac za operaciju, jer je čuo da se u Crnoj Gori od marihuane može dobro zaraditi. Dalje je naveo i objasnio, da je on proizveo marihuanu koja je pronadjena kod njega, tako što je zasadio dvije stabljike, očekujući da od te količine zaradi nekih 600 eura. Objasnio je, da nije imao odredjenog kupca, nego je računao, da će mu prijatelj iz Crne Gore pomoći da ga pronadje, ali se sa njim nije sreo, pa je po dolasku u Crnu Goru, najprije potražio smještaj u jednoj privatnoj kući, gdje je prespavao jednu noć, da bi potom narednih dana lutao po Tuzima i spavao ispod jednog mosta. Prihvatio je krivicu za izvršenje krivičnog djela i izrazio je iskreno kajanje. Pri ovakvoj odbrani optuženi je ostao do završetka glavnog pretresa.</span>
</p>
<p>&nbsp;</p>
<p>
<span class="span1">Branilac optuženog je u završnoj riječi zamolio sud, da prilikom odmjeravanja kazne cijeni sve olakšavajuće okolnosti na strani optuženog, a pogotovo njegovo potpuno kriznanje izvršenja krivičnog djela, iskreno kajanje i prihvatanje krivice i istog što blaže kazni. </span>
</p>
<p>&nbsp;</p>
<p>
<span class="span1">Sud je u dokaznom postupku pročitao: Zapisnik o pretresanju saobraćajnog sredstva i stvari Uprave policije - Sektora granične policije, Odjeljenja granične bezbjednosti Tuzi, br. 52-127 od 08.01.2016. godine, Službenu zabilješku Uprave policije, Graničnog prelaza Božaj, broj 27/16 od 08.01.2016. godine,</span><span> </span><span class="span1">Potvrdu o privremeno oduzetim predmetima Uprave policije, Odjeljenja granične bezbjednosti Tuzi, broj 27-1/16 od 08.01.2016. godine, Potvrdu o privremeno oduzetim predmetima Uprave policije, CB Podgorica, Ku.br. 6/2016 od 08.01.2016. godine, Izvještaj o hemijskom vještačenju Forenzičkog centra u Danilovgradu broj 330/16 od 28.01.2016. godine i izvršio uvid u fotodokumentaciju koja je sastavni dio izvještaja, te uvid u fotodokumentaciju Ministarstva unutrašnjih poslova, CB Podgorica, br. 59-28-244-16/46 od 08.01.2016. godine.</span>
</p>
<p>&nbsp;</p>
<p>
<span class="span1">Iz sadržine Zapisnika o pretresanju saobraćajnog sredstva i stvari Uprave policije - Sektora granične policije, Odjeljenja granične bezbjednosti Tuzi, br. 52-127 od 08.01.2016. godine, kao i sadržine Službene zabilješke</span><span> </span><span class="span1">Uprave policije, Graničnog prelaza Božaj, broj 27/16 od 08.01.2016. godine, proizilazi da su ovlašćeni policijski službenici Granične policije dana 08.01.2016. godine, na graničnom prelazu Božaj prilikom granične kontrole H. E. iz Skadra Republika Albanija, pristupili pretresu imenovanog i njegovih ličnih stvari i u torbi crne boje pronašli jedno veće pakovanje od providne pvc kese, u kojoj se nalazila kesa crvene boje sa sadržajem tamno-zelene biljne materije, za koju su pretpostavljali da je opojna droga marihuana. Bliži izgled predmeta pronadjenih pretresom optuženog prikazan je u fotodokumentaciji CB Podgorica, u koju je sud izvršio uvid na glavnom pretresu.</span>
</p>
<p>&nbsp;</p>
<p>
<span class="span1">Iz sadržine dvije Potvrde o privremeno oduzetim predmetima Uprave policije, Sektora granične policije, Odjeljenja granične bezbjednosti Tuzi, broj 27-1/16 i Uprave policije, CB Podgorica, Ku. br. 6/2016 sačinjenih dana 08.01.2016. godine proizilazi, da su ovlašćeni policijski službenici od optuženog privremeno oduzeli jedno veće pakovanje od providne pvc kese, u kojoj se nalazila kesa crvene boje sa sadržajem biljne materije tamno-zelene boje, za koju se pretpostavljalo da je opojna droga marihuana, jednu crnu torbu, kao i putnu isprave Republike Albanije na me optuženog, broj .... </span>
</p>
<p>&nbsp;</p>
<p>
<span class="span1">Iz sadržine Izvještaja o hemijskom vještačenju Forenzičkog centra u Danilovgradu broj 330/16 od 28.01.2016. godine utvrduje se da je tom centru dostavljena jedna bijela koverta u kojoj se nalazilo jedno ručno pravljeno pakovanje valjkastog oblika od plastičnih kesa, sa sadržajem sasušene biljne materije tamno zelene boje, karakterističnog opojnog mirisa, neto mase m = 362,67 grama. Makroskopskim i mikroskopskim pregledom dostavljene biljne materije utvrdjeno je prisustvo cistolita i smole, koji potiču od biljke čiji je botanički naziv "Cannabis Sativa" - konoplja ili marihuana, dok je hemijskom analizom utvrdjeno, da isti biljni materijal sadrži psihoaktivnu supstancu tetrahidrokanabinol (THC) u koncentraciji iznad 0,2%, koja supstanca djeluje na centralni nervni sistem, izaziva stanje zavisnosti i nalazi se u Pravilniku o utvrdjivanju  spiska droga, psihotropnih supstanci i bilja koje se može koristiti za proizvodnju droga (Sl. list Crne Gore br. 56/2012). Bliži izgled biljnog </span><span class="span1">materijala koji je bio predmet vještačenja prikazan je i u fotodokumentaciji koja je sastavni dio izvještaja, u koju je sud izvršio uvid na glavnom pretresu.</span>
</p>
<p>&nbsp;</p>
<p>
<span class="span1">Sud je izvještaj o hemijskom vještačenju cijenio kao stručan, jasan, objektivan, zasnovan na pravilima struke i nauke, pa je isti u cjelosti prihvatio.</span>
</p>
<p>&nbsp;</p>
<p>
<span class="span1">Cijeneći navode odbrane, optužbe, te sve provedene dokaze kako pojedinačno, tako i u njihovoj medjusobnoj vezi, ovaj sud nalazi da je optuženi E. H. izvršio krivično djelo neovlašćena proizvodnja, držanje i stavljanje u promet opojnih droga iz čl. 300 st. 2 u vezi st. 1 Krivičnog zakonika, na način, u vrijeme i na mjestu, kako je to predstavljeno u izreci presude.</span>
</p>
<p>&nbsp;</p>
<p>
<span class="span1">Naime, u postupku je nesumnjivo utvrdjeno, da je optuženi H. E. dana 03.01.2016. godine, sa teritorije Republike Albanije, preko graničnog prelaza Božaj Opština Podgorica, na teritoriju Crne Gore unio opojnu drogu marihuanu u količini od 362,67 grama, u namjeri da tu opojnu drogu proda na teritoriji Crne Gore, koja opojna droga marihuana je pronadjena kod optuženog prilikom njegovog ličnog pretresa i  pretresa prtljaga u crnoj putnoj torbi zapakovan u pvc kesi crvene boje, na graničnom prelazu Božaj dana 08.01.2016. godine, prilikom njegovog vraćanja iz Crne Gore u Republiku Albaniju.</span>
</p>
<p>&nbsp;</p>
<p>
<span class="span1">Naprijed utvrdjeno činjenično stanje sud je nesumnjivo utvrdio, prvenstveno iz navoda odbrane optuženog H. E., koji je u potpunosti priznao izvršenje krivičnog djela i u svojoj odbrani naveo, da je dana 03.01.2016. godine, prilikom dolaska iz Albanije u Crnu Goru, unio opojnu drogu marihuanu, koju je sam proizveo, u namjeri da tu marihuanu proda na teritoriji Crne Gore, obzirom da je čuo da se od prodaje marihuane u Crnoj Gori može dobro zaraditi, očekujući pritom da mu jedan poznanik iz Crne Gore pomogne u pronalasku kupca, ali kako tog poznanika  nije pronašao, odlučio je da se zajedno sa opojnom drogom marihuanom vrati za Albaniju, kada su mu policijski službenici na graničnom prelazu Božaj, prilikom izlaska iz Crne Gore, pronašli opojnu drogu. </span>
</p>
<p>&nbsp;</p>
<p>
<span class="span1">Priznanje optuženog H. E. nije dovedeno u sumnju nijednim dokazom provedenim u postupku, naprotiv isto je potvrdjeno provedenim materijalnim dokazima i to: sadržinom Zapisnika o pretresanju saobraćajnog sredstva i stvari Uprave policije - Sektora granične policije, Odjeljenja granične bezbjednosti Tuzi, br. 52-127 od 08.01.2016. godine i sadržine Službene zabilješke</span><span> </span><span class="span1">Uprave policije, Graničnog prelaza Božaj, broj 27/16 od 08.01.2016. godine, iz kojih je sud nesumnjivo utvrdio, da su ovlašćeni policijski službenici granične policije, dana 08.01.2016. godine, na graničnom prelazu Božaj prilikom kontrole putnika-H. E. i njegovih ličnih stvari, u crnoj torbi pronašli jedno veće pakovanje od providne PVC kese, u kojoj se nalazila još jedna PVC kesa crvene boje, a u kojoj je bila upakovana tamno zelena biljna materija, za koju se pretpostavljalo da je opojna droga - marihuana, a koja biljna materija je privremeno oduzeta od optuženog, a kako to nesumnjivo proizilazi iz sadržine potrde o privremeno oduzetim predmetima Uprave policije, Sektor granične policije OGB Tuzi broj 27-1/16 od 08.01.2016. godine. </span>
</p>
<p>&nbsp;</p>
<p>
<span class="span1">Vrstu i količinu opojne droge, koja je kritičnom prilikom pronadjena u ručnom prtljagu, tj. torbi crne boje optuženog H. E., sud je utvrdio iz</span><span> </span><span class="span1">Izvještaja o hemijskom vještačenju Forenzičkog centra u Danilovgradu broj 330/16 od 28.01.2016. godine, iz </span><span class="span1">kog nesumnjivo proizilazi, da suva biljna materija tamno zelene boje u neto količini od 362,67 grama, potiče od biljke čiji je botanički naziv  Cannabis sativa  poznatija kao marihuana, dok je hemijskom analizom iste utvrdjeno, da sadrži tetrahidrokanabiol THC u koncentraciji iznad 0,2%, a koja supstanca djeluje na centralni nervni sistem, izaziva stanje zavisnosti i nalazi se u Pravilniku o utvrdjivanju spiska droga, psihoaktivnih supstanci i bilja, koje se može koristiti za proizvodnju droga ( Službeni list Crne Gore, br. 56/2012).</span>
</p>
<p>&nbsp;</p>
<p>
<span class="span1">Činjenice da je opojna droga marihuana koja je pronadjena i privlremeno oduzeta od optužengo bila namijenjena daljoj prodaji nesumnjivo upućuju i navodi odbrane optuženog  koji je naveo, da mu je namjera bila da predmetnu marihuanu sam proizveo u Albaniji, a zatim je unio na teritoriji Crne Gore, u namjeri da je proda, obzirom da je čuo da se od prodaje marihuane u Crnoj Gori može dobro zaraditi, a na šta upućuje i sama količina i način pakovanja predmetne opojne droge. </span>
</p>
<p>&nbsp;</p>
<p>
<span class="span1">Cijeneći naprijed utvrdjeno činjenično stanje, ovaj sud nalazi, da su se u radnjama optuženog H. E., stekli svi bitni elementi bića krivičnog djela neovlašćena proizvodnja, držanje i stavljanje u promet opojnih droga iz čl. 300, st. 2 u vezi st. 1 Krivičnog zakonika Crne Gore, s obzirom da je u postupku provedenim dokazima, te priznanjem optuženog nesumnjivo utvrdjeno, da je isti dana 03.01.2016. godine, preko graničnog prelaza Božaj, neovlašćeno radi dalje prodaje unio u Crnu Goru 362,67 grama opojne droge marihuane - supstance proglašene za opojnu drogu Pravilnikom o utvrdjivanju spiska droga, psihoaktivnih supstanci i bilja koje se može koristiti za proizvodnju droga (Sl. list Crne Gore br. 56/12 od 09.11.2012. godine). Iz okolnosti konkretnog slučaja proizilazi, da je optuženi u potpunosti bio svjestan da iz Republike Albanije, na teritoriju Crne Gore unosi opojnu drogu marihuanu, u namjeri da tu opojnu drogu proda, te da za to nema potrebna ovlašćenja, a što predstavlja bitno obilježje predmetnog krivičnog djela, a koja okolnost je optuženom bila poznata, a kako to nesumnjivo proizilazi iz navoda njegove odbrane, što znači da je optuženi bio svjestan svoga djela, htio njegovo izvršenje, te da je u izvršenju krivičnog djela postupao sa direktnim umišljajem.</span>
</p>
<p>&nbsp;</p>
<p>
<span class="span1">Krivično djelo za koje je optuženi H. E. oglašen krivim je krivično djelo sa blanketnom dispozicijom, pa je kod ovih krivičnih djela, pored navodjenja činjenica i okolnosti koje čine bitna obilježja ovog krivičnog djela, a u kojima se sud već izjasnio, bilo nužno navesti i materijalno pravni propis, od kojeg zavisi postojanje ovog djela. Naime, Pravilnikom o utvrdjivanju spiska droga, psihotropnih supstanci i bilja koje se može koristiti za proizvodnju droga (Sl. list CG br. 56/12 od 09.11.2012. godine) marihuana je proglašena opojnom drogom i nalazi se na spisku opojnih droga.</span>
</p>
<p>&nbsp;</p>
<p>
<span class="span1">Odlučujući o kazni za optuženog, sud je najprije u smislu čl. 42. Krivičnog zakonika, cijenio sve okolnosti od kojih zavisi da kazna bude manja ili veća (olakšavajuće i otežavajuće okolnosti), pa je od olakšavajućih okolnosti cijenio njegove lične prilike, da se radi o relativno mladoj osobi (1992 godište), priznanje izvršenja krivičnog djela, koje je doprinijelo brzom i efikasnom razjašnjenju ove krivične stvari, prihvatanje krivice i izraženo kajanje zbog izvršenja krivičnog djela, dok otežavajućih okolnosti nije bilo, pa je sud naprijed navedene olakšavajuće okolnosti, a posebno činjenicu da je optuženi u potpunosti priznao izvršenje krivičnog djela, cijenio kao naročito olakšavajuće i shodno čl. 45 i 46 Krivičnog zakonika Crne Gore, optuženom ublažio kaznu ispod zakonom propisanog minimuma za predmetno krivično djelo, osudivši ga </span><span class="span1">na kaznu zatvora u trajanju od 7 (sedam) mjeseci, nalazeći da je tako odmjerena kazna, srazmjerna stepenu krivice optuženog i težini počinjenog krivičnog djela i da predstavlja onu mjeru koja je neophodno potrebna za postizanje svrhe kažnjavanja iz čl. 32 Krivičnog zakonika Crne Gore, da optuženi ubuduće ne vrši krivična djela, u okviru opšte svrhe propisivanja i izricanja krivičnih sankcija iz čl. 4 st. 2 Krivičnog zakonika.</span>
</p>
<p>&nbsp;</p>
<p>
<span class="span1">Na osnovu čl. 75 u vezi čl. 300 st. 7. Krivičnog zakonika, sud je optuženom H.E. izrekao mjeru bezbjednosti oduzimanje predmeta i to 362,67  grama opojne droge marihuana, kao predmeta izvršenja krivičnog djela, koja se ima uništiti, nakon pravosnažnosti presude i za koju zakon propisuje obavezno oduzimanje.</span>
</p>
<p>&nbsp;</p>
<p>
<span class="span1">Kako je optuženi oglašen krivim, sud ga je shodno odredbama člana 226 i 229 Zakonika o krivičnom postupku, obavezao na plaćanje troškova krivičnog postupka i to sudskog paušala u iznosu od 150.00 eura, koji paušal je odmjeren shodno složenosti krivičnog postupka, dužini njegovog trajanja i imovinskim prilikama optuženog, u roku od 15 dana po pravosnažnosti presude, pod prijetnjom prinudne naplate, dok će o ostalim troškovima krivičnog postupka sud odlučiti naknadno, posebnim rješenjem po pribavljanju podataka o njihovoj visini.</span>
</p>
<p>&nbsp;</p>
<p>
<span class="span1">Na osnovu izloženog, odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span1">VIŠI SUD U PODGORICI</span>
</p>
<p style="text-align:center;">
<span class="span1">Dana 13.04.2016. godine</span>
</p>
<p>&nbsp;</p>
<p>&nbsp;</p>
<p>
<span class="span1">Zapisničar                                                         PREDSJEDNIK VIJEĆA-SUDIJA</span>
</p>
<p>
<span class="span1">Novčić Slobodanka                                                          Tabaš Predrag</span>
</p>
<p>&nbsp;</p>
<p>
<span class="span1">DN-a, po primjerak:</span>
</p>
<p>
<span class="span1">1.</span><span class="span1">VDT Podgorica,</span>
</p>
<p>
<span class="span1">2.</span><span class="span1">Optuženom,</span>
</p>
<p>
<span class="span1">3.</span><span class="span1">Braniocu optuženog,</span>
</p>
<p>
<span class="span1">4.</span><span class="span1">A/A.</span>
</p>
<p>
<span class="span1">Postupljeno, dana __________________ godine</span>
</p>
<p>&nbsp;</p>
<p>
<span class="span1"> </span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
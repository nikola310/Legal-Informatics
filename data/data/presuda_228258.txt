<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;}
.p1{text-align:start;hyphenate:auto;keep-with-next.within-page:always;font-family:Arial;font-size:12pt;}
.p2{text-align:start;hyphenate:auto;font-family:Arial;font-size:12pt;}
.p3{text-align:center;hyphenate:auto;keep-with-next.within-page:always;font-family:Arial;font-size:12pt;}
.p4{text-indent:0.5in;text-align:justify;hyphenate:auto;font-family:Arial;font-size:12pt;}
.p5{text-align:justify;hyphenate:auto;font-family:Arial;font-size:12pt;}
.p6{text-align:center;hyphenate:auto;font-family:Arial;font-size:12pt;}
.p7{text-indent:0.5in;text-align:center;hyphenate:auto;keep-with-next.within-page:always;font-family:Arial;font-size:12pt;}
.p8{text-indent:0.5in;text-align:center;hyphenate:auto;font-family:Arial;font-size:12pt;}
.p9{text-align:start;hyphenate:auto;font-family:Times New Roman;font-size:12pt;}
</style>
<meta content="rahmo.banda" name="author">
</head>
<body class="b1 b2">
<p class="p1">
<span class="s1">OSNOVNI SUD U BIJELOM POLJU</span>
</p>
<p class="p2">
<span class="s1">	K.br. 61/2010</span>
</p>
<p class="p2"></p>
<p class="p3">
<span class="s1">U IME NARODA</span>
</p>
<p class="p2"></p>
<p class="p4">
<span>Osnovni sud u Bijelom Polju kao prvostepeni krivični, i to sudija Rahmo Banda, kao sudija pojedinac, uz učešće zapisničara Miladinović Nade, u krivičnom predmetu protiv okrivljenog Š.Z.a iz Podgorice, zbog krivičnog djela ugrožavanje javnog saobraćaja iz čl. 339.st. 3. u vezi st. 1. KZ CG, po Optužnom predlogu ODT iz B.Polja Kt.br. 714/09 od 29.11.2009.godine, nakon održanog, usmenog, glavnog i javnog pretresa u prisustvu okrivljenog Š.Z.a, oštećene B.D.i F.R.a, a u odsustvu uredno obaviještenog ODT iz B.Polja, donio je i javno objavio dana  10.03.2010.godine:</span>
</p>
<p class="p4"></p>
<p class="p5"></p>
<p class="p3">
<span class="s1">P R E S U D U</span>
</p>
<p class="p2"></p>
<p class="p4">
<span class="s1">Okrivljeni Š.Z., </span><span> od oca N. i majke M. rodjene D. rodjenog .....godine u Berane, sa prebivalištem u Podgorici ul.M.R.., Crnogorac, državljanin CG, pismen, završio Gimnaziju, po zanimanju radnik - terapeut,oženjen, bez djece,  vojsku služio u Zagrebu 1985/86,srednjeg imovnog stanja, ne osudjivan.</span>
</p>
<p class="p4"></p>
<p class="p6">
<span class="s1">K r i v   j e</span>
</p>
<p class="p5"></p>
<p class="p4">
<span class="s1">Što  je :</span>
</p>
<p class="p4"></p>
<p class="p4">
<span>- dana 11.10.2009.godine oko 12,30 h, na lokalnom putu Brzava - Zagrade u mjestu Brzava, opština B.Polje, ne pridržavajući se saobraćajnih propisa, ugrozio saobraćaj i time doveo u opasnost život i tijelo ljudi, na način što  upravljajući putničkim vozilom marke "BMW" reg.ozn.PG BH 500, u smjeru od Brzave ka Zagradama, protivno odredbi čl.27.st.2.ZOBS-a, na putevima, nije vozilo u kretanju džao što bliže desnoj ivici kolovoza i na tolikoj udaljenosti od nje da, s obzirom na brzinu kretanja vozila, uslove saobraćaja i stanje i karakteristike puta, ne ugrožava druge učesnike u saobraćaju, na mjestu gdje je put u lijevoj horizontalnoj nepreglednoj krivini, u saobraćajnoj situaciji kada je prestajalo mimoilaženje sa putničkim vozilom marke "Pasat" reg.ozn.PG CF 240, vlasništvo oštećenog F.R.a, kojim je iz suprotnog smjera, svojom stranom kolvoza urpavljao maloljetni F.I., tako da se vozilo "BMW" kretalo nepravilnom i nebezbjednom putanjom, lijevim točkovima po lijevoj polovini kolovoza, čime je stvorio opasnu pokretnu prepreku na putanji kretanja vozila "Pasat", zbog čega je došlo do čeonog sudara čeono lijevim stranama vozila, na lijevoj strani kolovoza, posmatrano u smjeru kretanja vozila "BMW", kojom prilikom je saputnica u vozilu okrivljenog, oštećena B.D.a, zadobila lake tjelesne povrede u vidu ooguljotine kože na čelu, a na vozilima je prouzorkovana imovinska šteta</span>
</p>
<p class="p4"></p>
<p class="p4"></p>
<p class="p4">
<span>-čime je  izvršio krivično djelo ugrožavanje javnog saobraćaja iz čl. 339. st. 3. u vezi st. 1. Krivičnog zakonika CG. </span>
</p>
<p class="p4"></p>
<p class="p4">
<span>-pa mu sud primjenom citiranih zakonskih propisa i čl. 2, 4,5,13,16,32,36,42,52,53, i 54 KZ CG, te čl. 199, 202,212  i 364. ZKP-a. </span><span class="s1">i z r i č e :</span>
</p>
<p class="p4"></p>
<p class="p4"></p>
<p class="p3">
<span class="s1">USLOVNU OSUDU</span>
</p>
<p class="p2"></p>
<p class="p4">
<span>Kojom mu utvrdjuje kaznu zatvora u trajanju od  30 dana /trideset dana/  i istovremeno odredjuje da se kazna neće izvršiti ukoliko okrivljeni u roku od 1 / jedne / godine ne izvrši neko  novo  krivično djelo.</span>
</p>
<p class="p4"></p>
<p class="p4">
<span>Obavezuje se okrivljeni da na ime paušala plati  ovom sudu iznos od 30,00 € ( trideset eura/,  kao i na ime troškova krivičnog postupka  iznos od 269,50 € / dvestašezdesetdevet eura i pedeset centi /, sve u roku od 15. dana po pravosnažnosti presude.</span>
</p>
<p class="p4"></p>
<p class="p5">
<span> 	Ošetećeni F.R.o se upućuje na parnicu, radi ostvarivanja imovinsko pravnog zahtjeva.</span>
</p>
<p class="p5"></p>
<p class="p3">
<span class="s1">O b r a z l o ž e nj e</span>
</p>
<p class="p4"></p>
<p class="p4">
<span>Optužnim predlogom ODT iz Bijelog Polja Kt.br. 714/09 od 29.11.2009. godine, okrivljenom Š.Z.u iz Podgorice, stavljeno je na teret izvršenje kriv.djela ugrožavanje javnog saobraćaja iz čl. 339.st. 3. u vezi st. 1. KZ CG. </span>
</p>
<p class="p4"></p>
<p class="p4">
<span>Glavni pretres je održan u odsustvu uredno obaviještenog ODT iz B.Polja, shodno čl. 453. ZKP-a. </span>
</p>
<p class="p4"></p>
<p class="p4">
<span>Oštećena B.D.a u završnoj riječi izjavi, da se ne pridružuje krivičnom gonjenju protiv okrivljenog i ne postavlja imovinsko pravni zahtjev.</span>
</p>
<p class="p4"></p>
<p class="p4">
<span>Oštećeni F.R.o u završnoj riječi izjavi, da se ne pridružuje krivičnom gonjenju protiv okrivljenog a postavlja imovinsko pravni zahtjev. </span>
</p>
<p class="p4"></p>
<p class="p4">
<span>Okrivljeni Š.Z.  u svojoj odbrani u istražnom  postupka pred Istražnim sudijom Osnovnog suda u Podgorici je istakao, da kritičnog dana oko 12,30 h, upravljao je svojim PMV marke "BMW" 316, reg.ozn.PG BH 500, a sa njim u vozilu bila je njegova vanbračna supruga B.D.a i sjedjela je na mjestu suvozača. Istakao je da su se kretali desnom stranom kolovoza, gledano iz njegovog pravca, a put sela Zagrad i u pitanju je seoski put i ulaskom u jednu krivinu, koja je nepregledna, vidio je iz suprotnog smejra, na nekih metar, drugo auto, koje se kretalo dosta brzo i u tom trenutku dolazi do kontakta izmedju njegovog i ovog drugog vozila, jer nije imao vremena da se skrajne, odn.da reaguje. Napomenuo je da se ovo auto sporije kretalo do sudara nebi došlo, a taj put je širok možda 3 m, i do sudara je došlo na način što je on svojom lijevom stranom udario u lijevu stranu vozila koje se kretalo iz suprotnog smjera i udar je bio farovima. U ovom drugom vozilu marke Pasat, se nalazilo maloljetno lice, čije ime ne zna, a zna da se preziva F., a njegov otac mu je rekao da je on dao svoje vozilo svom maloljetnom sinu kako bi pokrio pasulj, jer je bila počela kiša. Istakao je i to da prilikom sudara njegova vanbračna supruga B.D.a je udarila glavom u šoferšajbu i nakon udesa su bili u bolnici u Berane, gdje je pregledana i puštena istog trenutka kući. Na glavnom pretresu je dodao da se radi o putu koji je veoma uzak i po njegovom mišljenju se teško mogu mimoići vozila. U završnoj riječi okrivljeni je izjavio da ostavlja sudu da odluči o njegovoj krivici i ukoliko nadje da je kriv moli da ga što blaže kazni. Posebno je istakao da mu je žao što je došlo do saobraćajne nezgode u kojoj je povrijedjena njegova supruga.</span>
</p>
<p class="p4"></p>
<p class="p4">
<span>Radi utvrdjivanja odlučnih činjenica i krivice okrivljenog sud je u dokaznom postupku saslušao oštećene u svojstvu svjedoka oštećenog F.R.a i B.D.u, na saglasni predlog stranaka pročitao iskaz svjedoka F.I.a, dat na zapisniku kod istražnog sudije od 09.12.2009.godine, pročitao zapisnik o uvidjaju saobraćajne nezgode Osnovnog suda u B.Polju, Kr.br.154/09 od 11.10.2009 godine, pročitao  zapisnik o tehničkom pregledu AD C. Bijelo Polje za vozilo marke Pasat reg.br. PG C 240 na ime V.M.a, a isto je vlasništvo F.R.a, pročitao  zapisnik o tehničkom pregledu AD C. Bijelo Polje za vozilo marke BMW, reg.ozn PG BH 500 na ime Š.Z.a, pročitao  zapisnik  o analizi prisustva alkohola u krvi UP PJ B.Polje za okrivljenog Š.Z.a i F.I.a, pročitao nalaz i mišljenje vještaka medicinske struke dr. S.M.a od 26.11.2009 godine, izvršio uvid u fototehničku dokumentaciju sa skicom lica mjesta od 11.10.2009. godine, pročitao  nalaz i mišljenje vještaka saobraćajne struke dipl.ing.Č.M.a, od 18.12.2009.godine, i izvršio uvid u izvod iz KE na ime okrivljenog Š.Z.a, pa je cijeneći ove dokaze pojedinačno i u sveukupnosti dovodeći ih u vezi jedne sa drugima i u kontekstu sa navodima okrivljenog, shodno čl. 360. st. 2. ZKP-a, utvrdio činjenično stanje kao u izreci presude.</span>
</p>
<p class="p4"></p>
<p class="p4">
<span>Salušani  svjedok – oštećena B.D.a u bitnom je navela,  da dana 11.10.2009 godine, negdje oko 12,30 h, nalazila se u vozilu svog vanbračnog supruga Š.Z.a, BMW i sjedjela na mjestu suvozača i kretali su se ka selu Zagrad, i to desnom kolovoznom trakom, gledano iz njihovog smejra kretanja. Istakla je da je ovaj put uzan i u pitanju je seoski put, te ulaskom u jednu krivinu sa nagibom, koja je nepregledna, vidjela je odjedanput vozilo iz supotnog smjera. Kada u tom trenutku dolazi do sudara i udaraca prednjom lijevom stranom vozila njenog supruga u prednji ljevi dio vozila sa kojim su se sudarili, ali se ne sjeća koje je marke bilo ovo drugo vozilo i iz tog vozila je izašao mldb.dječak, čijeg se imena ne sjeća. Istakla je i to da prilikom tog udara ona je čelom udarila u šoferšajbnu, nakon čega je otišla u bolnicu, gdje je pregledana i istog dana puštena na kućno liječenje  i od tog udara je dobila oguljotinu. </span>
</p>
<p class="p4"></p>
<p class="p4">
<span>Saslušani svjedok – ošećeni F.R.o tokom postupka u bitnom je naveo, da je vlasnik PMV marke VW Pasat reg.ozn.PG CF 240, koji je dana 11.10.2009 godine, upravljao njegov maloljetni sin F.I. i tog dana dogodila se saobraćajna nezgoda u kojoj je došlo do oštećenja vozila u iznosu od 1.200,00 eura. </span>
</p>
<p class="p4"></p>
<p class="p4">
<span>Svjedok F.I. u istražnom postupku u bitnom je naveo, da dana 11.10.2009 godine, upravljao je sa PMV marke VW Pasat reg.ozn.PG CG 240, vlasništvo njegovog oca F.R.a, lokalnim putem iz pravca Zagrada u pravcu Brzave. Dolaskom u mejstu Brzava, opština B.Polje, primijetio je da mu iz suprotnog pravca nailazi vozilo marke BMW, u kom trenutku se je on skrajnuo po desnoj strani. Medjutim, u momentu mimoilaženja sa vozilom marke BMW vozač ovog vozila nije ostavio dovoljno rastojanja izmedju svog vozila i vozila kojim je on upravljao, usled čega je prednjim krajem svog vozila prešao na njegovu  stranu kolovoza i prednjim lijevim dijelom vozila udario u prednji lijevi dio vozila kojim je on ( svjedok ) upravljao i na vozilu je nastupila materijalna šteta.</span>
</p>
<p class="p4"></p>
<p class="p4">
<span>Zapisnikom o uvidjaju saobraćajne nezgode Osnovnog suda u  B.Polju, Kr.br.154/09  od 11.10.2009 godine, dati su podaci o učesnicima nezgode, opis mjesta dogadjaja , položaj vozila i tragova, oštećenja na vozilima.</span>
</p>
<p class="p4"></p>
<p class="p4">
<span>Iz zapisnika o tehničkom pregledu vozila vozila AD '' C.'' za vozilo "Pasat" reg.ozn.PG CF 240 na ime V.M. se vidi da je isto prije saobraćajne nezgode bilo neispravno, a da je vozilo marke "BMW" reg.ozn.PG BH 500 , na ime Š.Z. se utvrdjuje da je isto prije saobraćajne nezgode bilo ispravno. </span>
</p>
<p class="p4"></p>
<p class="p4">
<span>Iz zapisnika o ispitivanju vozača da li ima alkohola u organizmu UP PJ B.Polje od  za okrivljenog Š.Z.a od 11.10.2009 godine, se utvrdjuje da isti nema alkohola tj. 0,00 promile alkohola, a takodje iz zapisnika o ispitivanju vozača da li ima alkohola u organizmu F.I.a, UP PJ B.Polje se takodje utvrdjuje da nema prisustva alkohola u krvi  tj. 0,00 promile alkohola.</span>
</p>
<p class="p4"></p>
<p class="p4">
<span>Uvidom u skicu lica mjesta saobraćajne nezgode sa fotodokumentacijom br.413/09 od 18.09.2009 godine, Uprave policije – PJ Bijelo Polje, bliže je prikazano lice mjesta saob.nezgode, koja se dogodila u mjestu Brzava, opština B.Polje tog dana. </span>
</p>
<p class="p5"></p>
<p class="p4">
<span>Iz medicinske dokumentacije te nalaza i mišljenja vještaka med. struke dr. S.M.a dat u istražnom postupku od 26.11.2009.godine se utvrdjuje da za oštećenu B.D.od medicinske dokumentacije su priloženi ljekarski izvještaj spc.hirurga Opšte bolnice u Beranama od 11.10.2009 godine, kada je oštećena pregledana zbog povrede zadobijene u saobraćajnoj nezgodi istog dana. Tom prilikom klinički su bile vidljive povrede oguljotine kože na čelu,a drugih vidljivih povreda nije bilo. Istoj je uradjen RTG snimak glave, a nalaz je bio uredan i navedena povreda spada u laku tjelesnu povredu.</span>
</p>
<p class="p4"></p>
<p class="p4">
<span>Nalazom i mišljenjem vještaka saob.struke dipl.ing. Č.M.a od 18.12.2009.godine, dati su osnovni podaci o mjestu i vremenu nezgode, učesnicima nezgode, podaci o putu i vremenu, podaci o licima, subjektivni pokazatelji, tragovi nezgode i podaci o vozilima, mjesto i način nezgode, brzina kretanja vozila, vremensko prostorna analiza,  te mišljenja da danju za vrijeme padanja kiše, kada je kolovoz bio mokar na lokalnom putu na mejstu gdje je put u lijevoj horizontalnoj nepreglednoj krivini, sa podužnim padom od oko 5 % sa asfaltnim kolovozom širine 3,60 m, koji je namijenjen za dvosmjerni saobraćaj vozila, po kome nije obilježena uzdužna središna linija i gdje brzina rketanja vozila nije ograničena saobraćajnim znakom, u saobraćajnoj situaciji kada je predstojalo mimoilaženja putničkog vozila BMW i putničkog vozila Pasat, vozač putničkovg vozila BMW upravljao je vozilom nepravilnom i nebezbjednom putanjom lijevim točkovima po lijevoj polovini kolovoza, na udaljenosti oko 0,55 m, od osovine kolovoza, a desnim točkvoima po desnoj kolovoznoj traci na udaljenosti od 0,80 m, od desne ivice kolovoza tzv.putanja sječenja lijeve krivine, čime je stvorena opasna pokretna prepreka na putanji kretanja vozila Pasat, zbog čega je došlo do čeonog sudara, čeonim lijevim stranama u širini oko 0,30 m, na lijevoj kolovoznoj traci, posmatrano u smejru kretanja putničkog vozila BMW. Neodržavanjem upravljivosti vozilom putanjom desnom kolovoznom trakom, u fazi mimoilaženja vozila, vozač putničkog vozila BMW učinio je propust koji se smatra osnovnim razlogom za nastanak ove nezgode. U datim uslovima i opisanoj saobraćajnoj situaciji vozač putničkog vozila Pasat, upravljao je vozilom putanjom svojom desnom kolovoznom trakom, brzinom od 25,5 do 29,9 km/h, a na opasnost je reagovao preduzimanjem bočnog izmicanja vozila udesno i kočenjem kojim je do momenta sudara vozila, putničko vozilo Pasat desnim točkovima izmaknuto sa kolvoza na usko zemljano priširenje, smanjujući brzinu kretanja na oko 21,4 km/h. Nezaustavljanjem putničkog vozila Pasat na putu opasnosti do sudara, vozač putničkog vozila Pasat, učinio je propust koji se smatra jednim od razloga za nastanak ove nezgode. Ispitivanjem tehničke ispravnosti putničkih vozila, utvrdjeno je dana putničkom vozilu Pasat sila kočenja radnom kočnicom ne zadovoljava, ostvarujući kočni koeficijent 44 %, a minimalno dozvoljen je 55 % i da stop razlika na zadnjoj osovini iznosi 92 %, zbog potkočenosti zadnjeg desnog točka, a maksimalno dozvoljena je 30 %. Izvršenom vremensko prostornom analizom utvrdjuje se da nedovoljna efikasnost radne kočnice nije imala uticaj na mogućnost zaustavljanja vozila Pasat do sudara pri razmatranoj saobraćajnoj situaciji, ali je uticala da veličina sudarne brzine vozila Pasat bude veća, što je doprinijelo da posledice ove nezgode budu teže. Stop razlika na zadnjoj osivini putničkog vozila Pasat, zbog potkočenosti neupravljačkog zadnjeg desnog točka, mogla je neznatno, doprinijeti da putničko vozilo Pasat na putu kočenja odstupa ulijevo, što se u razmatranoj situaciji nije manifestvovalo, jer je na putu kočenja do sudara vozila putničko vozilo Pasat bočno izmaknuto udesnom prelazeći desnim točkovina na usko zemljano proširenje, do ivice kosine zasjeka iznad kolovoza.</span>
</p>
<p class="p4"></p>
<p class="p4">
<span>Sud je cijenio odbranu okrivljenog pa je mišljenja da ista nije usmjerena na izbjegavanje krivice, a ovo sa razloga što se odbrana okrivljenog podudara sa izvedenim dokazima, prije svega sa nalazom i mišljenjem vještaka saobraćajne struke, kojem nije prigovoreno od strane okrivljenog. </span>
</p>
<p class="p4"></p>
<p class="p4">
<span>Odredbom čl. 27.st.2 ZOBS-a, propisano je vozač je dužan da vozilo u kretanju drži što bliže desnoj ivici kolovoza i na tolikoj udaljenosti od nje da s obzirom na brzinu kretanja vozila, i uslove saobraćaja i stanje i karakteristike puta ne ugrožava druge učesnike u saobraćaju i ne izlaže sebe opasnosti. </span>
</p>
<p class="p4"></p>
<p class="p4">
<span>Dakle, sa svega izloženog jasno proizilazi da je okrivljeni počinio krivično djelo na način kako je to predstavljeno optužnim aktom tužioca, a što je za posledicu imalo nastupanje lake tjelesne povrede kod oštećene B.D.u vidu oguljotine kože na čelu, a na vozilima je nastupila materijalna šteta. Okrivljeni je djelo počinio iz nehata, jer je bio svjestan da ne pridržavajući se saobraćajnih propisa može ugroziti saobraćaj i time dovesti u opasnost život ili tijelo ljudi i imovinu, ali je olako držao da do toga neće doći ili da će to moći da spriječi. </span>
</p>
<p class="p5"></p>
<p class="p4">
<span>Za konkretno krivično djelo u Krivičnom Zakoniku CG, propisano je da će se učinilac kazniti novčanom kaznom ili zatvorom do jedne godine.</span>
</p>
<p class="p4"></p>
<p class="p4">
<span>Prilikom odlučivanja o vrsti i visini kazne sud je cijenio sve okolnosti iz čl. 42. KZ CG, koje utiču da kazna bude veća ili manja, pa je na strani okrivljenog našao olakšavajuće okolnosti, da se radi o porodičnom čovjeku, da isti nije osudjivan, koji je izrazio iskreno kajanje zbog saobraćajne nezgode koja se dogodila, te okolnosti nepridruživanja oštećenih krivičnom gonjenju, njegovo korektno držanje tokom glavnog pretresa,  dok otežavajućih okolnosti nije našao, zbog čega mu je za predmetno krivično djelo utvrdio kaznu zatvora u trajanju od 30  dana i istovremeno odredio da se ista neće izvršiti pod uslovom da okrivljeni u roku od 1 / jedne/ godine ne izvrši neko novo krivično djelo. Sud smatra da će se u konkretnom slučaju  i samim upozorenjem uz prijetnju kazne  ( uslovnom osudom ) dovoljno uticati na okrivljenog da više ne vrši krivična djela odnosno da će se postići svrha izricanja uslovne osude iz čl. 52. u vezi čl. 4. st. 2. Krivičnog Zakonika CG.</span>
</p>
<p class="p4"></p>
<p class="p4">
<span>Kako je okrivljeni oglašen krivim, to ga je sud obavezao na plaćanje troškova krivičnog postupka u iznosu od  269,50 €, a koji troškovi se odnose na ime nagrade vještacima medicinske i saobraćajne struke za izvršena vještačenja shodno čl. 202 ZKP-a, dok je paušal odmjeren s obzirom na trajanje i složenost krivičnog postupka kao i imovinske prilike okrivljenog u smislu čl. 199. ZKP-a.</span>
</p>
<p class="p4"></p>
<p class="p4">
<span>Shodno čl.212.st.2 ZKP-a, oštećni F.R.o se radi ostvarivanja imovinsko pravnog zahtjeva upućuje na parnicu.</span>
</p>
<p class="p4"></p>
<p class="p4">
<span>Sa iznijetog odlučeno je kao u izreci presude, shodno čl. 364. ZKP-a.</span>
</p>
<p class="p4"></p>
<p class="p3">
<span class="s1">OSNOVNI SUD U BIJELOM POLJU</span>
</p>
<p class="p7">
<span class="s1">Dana: 10.03.2010.godine</span>
</p>
<p class="p8"></p>
<p class="p5">
<span class="s1">Zapisničar,							              S u d i j a,</span>
</p>
<p class="p5">
<span class="s1">Miladinović Nada  s.r.   	                                                    Rahmo Banda s.r.</span>
</p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p9"></p>


</body>
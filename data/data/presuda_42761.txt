<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.625in 1.0in 1.0in 1.0in;}
.s1{font-size:14pt;}
.p1{text-align:justify;hyphenate:auto;font-family:Times New Roman;font-size:12pt;}
.p2{text-align:justify;hyphenate:auto;font-family:Times New Roman;font-size:14pt;}
.p3{text-align:start;hyphenate:auto;font-family:Times New Roman;font-size:12pt;}
</style>
<meta content="adisa.burdzevic" name="author">
</head>
<body class="b1 b2">
<p class="p1">
<span>					</span>
<!--Image link to '0.jpg' can be here--><span class="s1">    </span>
</p>
<p class="p2"></p>
<p class="p2">
<span>OSNOVNI SUD U ROŽAJAMA</span>
</p>
<p class="p2">
<span>K.br.144/11.</span>
</p>
<p class="p2"></p>
<p class="p2">
<span>				U IME CRNE GORE</span>
</p>
<p class="p2"></p>
<p class="p2">
<span>	OSNOVNI SUD U ROŽAJAMA i to Predsjednik suda Zahit Camić, kao sudija pojedinac, sa zapisničarem Burdžović Adisom, odlučujući po optužnom predlogu Kt.br.156/11. od 26.8.2011. godine Osnovnog Državnog Tužilaštva iz Rožaja, protiv okrivljenog H. A. iz Rožaja, zbog krivičnog djela kradje iz čl. 239.st.1. Krivičnog Zakonika, nakon održanog glavnog i javnog pretresa u prisustvu Osnovnog Državnog Tužioca iz Rožaja Kalač Hajrana i okrivljenog, dana 22.9.2011. godine, donio je i javno objavio</span>
</p>
<p class="p2">
<span>		</span>
</p>
<p class="p2">
<span>				P R E S U D U</span>
</p>
<p class="p2"></p>
<p class="p2">
<span>	Okrivljeni H. A., JMBG ., od oca Lj. i majke E., rodj. G., rodjen ..godine u Rožajama, gdje i živi, drž. CG, razumije crnogorski jezik, a maternji jezik mu je Bosanski, završio SSS, nezapošljen, neoženjen, siromašnog imovnog stanja, neosudjivan.</span>
</p>
<p class="p2"></p>
<p class="p2">
<span>				K R I V    J E</span>
</p>
<p class="p2"></p>
<p class="p2">
<span>	Što je dana 18.8.2011. godine, oko 12 h, u Rožajama u fabrici AD "Gornji Ibar" prisvojio 10 komada valjaka od gvoždja dimenzija 1350 mm, i prečnika Fi 130 mm  i težine 45 kg, sa zupčanicima  na obje strane valjka KL1208,  vlasništvo Države Crne Gore, u namjeri da njihovim prisvajanjem sebi pribavi protivpravnu imovinsku korist u iznosu od 500 eura na način što je na otvorena vrata ušao u unutrašnjost objekta, oduzeo navedene stvari, a zatim se udaljio. </span>
</p>
<p class="p2">
<span>	-čime je izvršio krivično djelo kradje iz čl. 239.st.1. Krivičnog Zakonika.</span>
</p>
<p class="p2">
<span>	Pa mu sud na osnovu pomenutog zakonskog propisa, primjenom čl. 3.4.13.15.32.36.52.53. Krivičnog Zakonika i čl. 226. 229.239. i 374. ZKP izriče</span>
</p>
<p class="p2"></p>
<p class="p2">
<span>				USLOVNU OSUDU</span>
</p>
<p class="p2"></p>
<p class="p2">
<span>	Kojom mu utvrdjuje kaznu zatvora u trajanju od 45 (četrdesetpet) dana i istovremeno odredjuje da se ista neće izvršiti ukoliko osudjeni u roku od jedne godine dana ne izvrši novo krivično djelo.</span>
</p>
<p class="p2">
<span>	Da plati ovom sudu na ime troškova krivičnog postupka iznos od 82,50 eura i na ime paušala iznos od 40 eura, u roku od 15 dana po pravnosnažnosti ove presude.</span>
</p>
<p class="p2">
<span>	Država Crna Gora radi ostvarivanja imovinsko pravnog zahtjeva upućuje se na gradjansku parnicu.</span>
</p>
<p class="p2"></p>
<p class="p2">
<span>				O b r a z l o ž e n j e</span>
</p>
<p class="p2"></p>
<p class="p2">
<span>	ODT iz Rožaja podnio je optužni predlog Kt.br.156/11. od 26.8.2011. godine, protiv okrivljenog H. A. iz Rožaja, zbog krivičnog djela kradje iz čl. 239.st.1. KZ.</span>
</p>
<p class="p2">
<span>	Na glavnom pretresu ODT iz Rožaja precizirao je činjenični opis iz optužnog predloga kao u izreci ove presude. Istkao je da je izvedenim dokazima utvrdjeno da je okrivljeni izvršio krivično djelo koje mu se optužbom stavlja na teret. Predložio je da sud istog oglasi krivim za izvršeno krivično djelo i izrekne mu uslovnu osudu. </span>
</p>
<p class="p2">
<span>	Okrivljeni H. A. na glavnom pretresu priznao je izvršenje krivičnog djela i krivicu za krivično djelo za koje se optužuje. Objasnio je da je veoma slabog imovnog stanja. Živi  sa majkom, sestrom i bratom od kojih niko nije u radnom odnosu. Da je pomenutog dana iz fabrike AD "Gornji Ibar" Rožaje, uzeo 10 komada valjaka u namjeri da iste proda u Beranama. Da ga je policija prilikom kontrole njegovog vozila zaustavila i ove predmete mu pronašla. Predmete je vratio u krugu ovog preduzeća. Izrazio je kajanje za krivično djelo za koje je optužen.</span>
</p>
<p class="p2">
<span>	Na glavnom pretresu po ovoj krivičnopravnoj stvari sud je izveo dokaze saslušanjem u svojstvu svjedoka Murić Semira, izvršio uvid u fotodokumentaciju Ispostave Rožaje, br. Sl-11. od 18.8.2011. godine, pročitao potvrdu o vraćanju privremeno oduzetih predmeta Ispostave Rožaje br. KU 151. od 18.8.2011. godine, saslušao u svojstvu vještaka mašinske struke Murić Sameta dipl. ing. mašinstva i pročitao izvod iz kaznene evidencije na ime okrivljenog, dok nije izveo dokaz saslušanjem u svojstvu svjedoka Murić Ismara, jer se izvodjenje ovog dokaza pokazalo suvišnim u odnosu na utvrdjeno činjenično stanje. </span>
</p>
<p class="p2">
<span>	Sud je cijeneći priznanje okrivljenog za izvršeno krivično djelo, izvedene dokaze pojedinačno i u vezi sa ostalim izvedenim dokazima, te je na osnovu takve ocjene utvrdio činjenično stanje opisano u izreci presude. </span>
</p>
<p class="p2">
<span>	Utvrdjeno činjenično stanje proizilazi iz priznanja okrivljenog, čije priznanje je sud u cjelosti prihvatio kao odredjeno, jasno, nedvosmisleno i isto uzeo kao dokaz, jer je u svemu potvrdjeno izvedenim dokazima. </span>
</p>
<p class="p2">
<span>	Iz nalaza i mišljenja vještaka mašinske struke Murić Sameta se vide karakteristike valjaka koje je okrivljeni oduzeo te i ukupna  cijena koštanja istih  na dan kada su oduzeti. Da je cijena istih po jednom komadu po 50 eura, ukupno 500 eura. Ovaj nalaz je sud u cjelosti prihvatio kao stručan, objektivan i kao takav ničim nedoveden u sumnju. </span>
</p>
<p class="p2">
<span>	Iz utvrdjenog činjeničnog stanja, sud je našao da su u radnjama okrivljenog sadržani svi bitni elementi krivičnog djela kradje iz čl. 239.st.1. KZ izvršenog na način, vrijeme i mjestu kako je to činjenično opisano u izreci presude. Okrivljeni je bio svjestan značaja svog djela, želeći njegovo izvršenje u namjeri da sebi pribavi protivpravnu imovinsku korist, pa je pristao na nastupanje zabranjene posledice i izvršenje ovog djela. Postupajući na ovaj način sa umišljajem, sud je istog oglasio krivim za izvršeno pomenuto krivično djelo, pošto je našao da nema elemenata koji bi isključivali njegovu krivičnopravnu odgovornost i izrekao mu uslovnu osudu utvrdjujući mu pri tom kaznu zatvora u trajanju od 45 dana i istovremeno odredjujući da se ista neće izvršiti ukoliko isti u roku od jedne godine dana ne počini novo krivično djelo. </span>
</p>
<p class="p2">
<span>	Prilikom izricanja uslovne osude, kao krivčne sankcije  okrivljenom, sud je imao u vidu njegovo priznanje i kajanje za izvršeno krivično djelo, njegovo dosadašnje vladanje, što potvrdjuje i njegova neosudjivanost, da je postao tek punoljetan, njegove lične i materijalne prilike, pa mu je sud u tom smislu vodeći računa o svrsi uslovne osude u okviru opšte svrhe krivičnih sankcija izrekao uslovnu osudu ubijedjen da će se sa istom, uz prijetnju kaznom zatvora, dovoljno uticati da isti  više ne vrši krivična djela.</span>
</p>
<p class="p2">
<span>	U smislu čl. 222. 226. i 229. ZKP-a sud je obavezao okrivljenog ,da plati ovom sudu na ime troškova krivičnog postupka iznos od 82,50 eura, a koji troškovi se odnose na ime naknade vještaku mašinske struke za dati nalaz i mišljenje, kao i na ime paušala iznos od 40 eura, a ovo imajući u vidu trajanje i složenost krivičnog postupka. </span>
</p>
<p class="p2">
<span>	U smislu čl.239.st.2. ZKP-a sud je oštećenu Crnu Goru, radi ostvarivanja imovinsko pravnog zahtjeva uputio na gradjansku parnicu. Ovo sa razloga što je okrivljeni predmete krivičnog djela vratio, a do završetka glavnog pretresa  odštetni zahtjev nije postavljen, tako da sud o istom nije ni odlučivao.</span>
</p>
<p class="p2">
<span>	</span>
</p>
<p class="p2">
<span>	OSNOVNI SUD U ROŽAJAMA, dana 22.9.2011. godine.</span>
</p>
<p class="p2"></p>
<p class="p2">
<span>ZAPISNIČAR					PREDSJEDNIK SUDA</span>
</p>
<p class="p2">
<span>Burdžović Adisa s.r.					Camić Zahit s.r.</span>
</p>
<p class="p2"></p>
<p class="p2"></p>
<p class="p2">
<span>PRAVNA POUKA: Protiv ove presude može se</span>
</p>
<p class="p2">
<span>izjaviti žalba u roku od 8 dana od dana prijema </span>
</p>
<p class="p2">
<span>iste, Višem sudu u Bijelom Polju, a preko ovog suda.						</span>
</p>
<p class="p2"></p>
<p class="p3"></p>
<p class="p3"></p>


</body>
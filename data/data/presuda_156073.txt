<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.s1{text-decoration:underline;}
.s2{font-size:12pt;}
.p1{text-align:end;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{margin-bottom:0.083333336in;text-align:center;hyphenate:auto;font-family:Arial;font-size:12pt;}
.p4{text-align:justify;hyphenate:auto;font-family:Arial;font-size:12pt;}
.p5{text-align:center;hyphenate:auto;keep-with-next.within-page:always;font-family:Arial;font-size:12pt;}
.p6{text-align:start;hyphenate:auto;font-family:Arial;font-size:12pt;}
.p7{text-indent:0.5in;text-align:justify;hyphenate:auto;font-family:Arial;font-size:12pt;}
.p8{text-align:justify;hyphenate:auto;font-family:Arial;font-size:14pt;}
.p9{text-align:start;hyphenate:auto;font-family:Times New Roman;font-size:12pt;}
</style>
<meta content="ivan.adamovic" name="author">
</head>
<body class="b1 b2">
<p class="p1">
<span class="s1">K. br. 446/11</span>
</p>
<p class="p1"></p>
<p class="p1"></p>
<p class="p2">
<!--Image link to '0.jpg' can be here-->
</p>
<p class="p2"></p>
<p class="p3">
<span>U IME CRNE GORE</span>
</p>
<p class="p4"></p>
<p class="p4">
<span>	  OSNOVNI SUD U BIJELOM POLJU, sudija pojedinac Ivan Adamović, uz učešće namještenika suda Jovanke Raičević, kao zapisničara, u krivičnom predmetu protiv okrivljenog B.I.a, iz Bijelog Polja, zbog produženog krivičnog djela teška krađa iz čl. 240 st. 2 u vezi st. 1. Krivičnog zakonika u vezi sa čl. 49. st. 1. Krivičnog zakonika, po Optužnici Osnovnog državnog tužilaštva u Bijelom Polju, Kt. br. 133/11 od 15. 11. 2011. godine, nakon održanog usmenog, glavnog i javnog pretresa, u prisustvu zamjenika ODT-a Ljubice Jelić, okrivljenog B.I.a i njegovog branioca adv. Č.V.a a u odsustvu predstavnika oštećenih Ž.I.C.G.AD Podgorica i A. " M. " iz Podgorice, dana 04. 06. 2012. godine, donio je i objavio, </span>
</p>
<p class="p4"></p>
<p class="p4"></p>
<p class="p4"></p>
<p class="p5">
<span>P R E S U D U</span>
</p>
<p class="p6"></p>
<p class="p4"></p>
<p class="p7">
<span>Okrivljeni B.I., od oca V., majke J., rođene Š., rođen .... godine u Bijelom Polju, sa prebivalištem u mjestu rođenja naselje N., državljanin Crne Gore, neoženjen, završio SSS, student, nezaposlen, srednjeg imovnog stanja, osuđivan,</span>
</p>
<p class="p4"></p>
<p class="p7">
<span>-Na osnovu čl. 373 st. 1  tač. 2 Zakonika o krivičnom postupku,</span>
</p>
<p class="p4"></p>
<p class="p4"></p>
<p class="p5">
<span>OSLOBAĐA SE OD OPTUŽBE</span>
</p>
<p class="p6"></p>
<p class="p4"></p>
<p class="p4">
<span>	-Kojom je predstavljeno da je:</span>
</p>
<p class="p4"></p>
<p class="p4">
<span>	1. U noći izmedju 23/24.09.2010. godine, u blizini Željezničke stanice u mjestu N. opština Bijelo Polje, oduzeo 15.850 djelova sa želejzničkih pragova i to pričvrsne pločice 8V, vlasništvo oštećene Ž.I.CG AD Podgorica čija je ukupna vrijednost 3.359,09 €, a sve u namjeri da njihovim prisvajanjem sebi pribavi protivpravnu imovinsku korist,</span>
</p>
<p class="p4"></p>
<p class="p4">
<span>	2. U vremenskom periodu od 12.05.2010. godine do 18.05.2010. godine, blizini Željezničke stanice u mjestu N., opština Bijelo Polje, oduzeo oko 700 podložnih rebrastih ploča, vlasništvo oštećene "Ž.I." CG AD Podgorica, čija je ukupna vrijednost 1.316,98 € a sve u namjeri da njihovim prisvajanjem sebi pribavi protivpravnu imovinsku korist,</span>
</p>
<p class="p4"></p>
<p class="p4">
<span>	3. U noći izmedđu 23 i 24.12.2010. godine, u blizini Željezničke stanice u mjestu N., opština Bijelo Polje, oduzeo 50 papuča za kočione uređaje i istrošene papuče za kočione uređaje, vlasništvo oštećenog A. "M." Podgorica, čija je ukupna vrijednsot 937,50 €, a sve u namjeri da njihovim prisvajanjem sebi pribavi protivpravnu imovinsku korist, </span>
</p>
<p class="p4"></p>
<p class="p4">
<span>	-čime bi izvršio produženo krivično djelo teška krađa iz čl. 240. st. 2. u vezi st. 1.  Krivičnog zakonika u vezi sa čl. 49. st. 1. Krivičnog zakonika.</span>
</p>
<p class="p4"></p>
<p class="p4">
<span>	-jer nije dokazano da je izvršio krivično djelo koje mu je stavljeno na teret.</span>
</p>
<p class="p4"></p>
<p class="p4">
<span>	Troškovi krivičnog postupka padaju na teret budžetskih sredstava suda.</span>
</p>
<p class="p4"></p>
<p class="p4">
<span>	Oštećeni Ž.I.a Crne Gore AD Podgorica i A. "M." iz Podgorice, radi ostvarivanja imovinsko-pravnog zahtjeva, upućuju se na parnični postupak.</span>
</p>
<p class="p4"></p>
<p class="p4"></p>
<p class="p5">
<span>O b r a z l o ž e nj e</span>
</p>
<p class="p6"></p>
<p class="p4"></p>
<p class="p4">
<span>	Optužnicom Osnovnog državnog tužilaštva u Bijelom Polju, Kt. br. 133/11 od 15.11.2011. godine, okrivljenom B.I.u, stavljeno je na teret izvršenje  produženog krivičnog djela teška kradja iz čl.  240. st. 2. u vezi st. 1 Krivičnog zakona, u vezi sa čl. 49. st. 1. Krivičnog zakonika, s tim što je zamjenik ODT-a prije davanja završne riječi izmijenila činjenični opis optužbe, pa je u tom smislu sadržano u izreci presude. </span>
</p>
<p class="p4"></p>
<p class="p4">
<span>	Glavni pertres je zaključen u prisustvu zamjenika u ODT-u u Bijelom Polju, Ljubice Jelić, okrivljenog B.I.a i njegovog branioca adv. Č.V.a a u odsustvu, punomoćnika oštećenih Ž.I.C.G.AD Podgorica i A. "M." iz Podgorice.</span>
</p>
<p class="p4"></p>
<p class="p4">
<span>	Zamjenik ODT-a u Bijelom Polju, Ljubica Jelić u završnoj riječi, je izjavila da ostaje pri izmijenjenoj optužnici  i predložila je sudu da okrivljenog oglasi krivim i osudi na kaznu zatvora u granicama porpisanim za to krivično djelo. </span>
</p>
<p class="p4"></p>
<p class="p4">
<span>	Punomoćnik oštećene Ž.I.Crne Gore, S.a B. tokom postupka je izjavila da se pridružuje krivičnom gonjenju protiv okrivljenog i da postavilja imovinsko pravni zajtev u iznosu od 4.777,00 € na ime oduzetih 700 podložnih rebrastih pločica,  kao i iznos od 7.900,00 € na ime novčane protiv vrijednosti za oduzete pričvrsne pločice 8V i šrafove u iznosu od 15.850 komada. </span>
</p>
<p class="p4"></p>
<p class="p8">
<span>	</span><span class="s2">Punomoćnik oštećenog A. "M." iz Podgorice tokom istražnog postupka izjasnio se da se pridružuje krivičnom gonjenju protiv okrivljenog i da postavilja imovinsko pravni zajtev</span>
</p>
<p class="p4"></p>
<p class="p4">
<span>	Okrivljeni B.I. u svojoj odbrani tokom istražnog postupka i na glavnom pretresu u bitnom je naveo, da se zbog proteka vremena ne sjeća datuma a misi da su u pitanju ljetnji mjeseci 2010. godine, kada je upoznao izvjesnog A.a, za kojeg je kasnije saznao da mu je pravo ime i prezime M.C.. Upoznali su se u restoranu "Petica" koji se nalazi u blizini Željezničke stanice. C.a je radio na rekonstruciji željezničke pruge sa grupom radnika i  raspitivao se da li postoji način da stvari - otpadni materijal, metalne djelove od mašina, kašike od bagera, ploče od gusjenica i slično proda na nekom od stovarišta. On se ponudio da mu učini tu uslugi i da se raspita postoji li mogućnost da se to proda i po kojoj cijeni i saznao je da se na stovarištu kod R.a u Ravnoj Rijeci mogu prodati takve stvari. S obzirom da je M. radio tokom čitovog dana dogovrili su se, odnosno on je pristao (okrivljeni B.) da dotjera taj otpadni materijal na stovarište, na šta je pristao obzirom da i on ima starih metalnih stvari koje su bile za otpad a radi se o kamionskim djelovima koji su stajali u dvorištu njegove prodične kuće, jer je njegov otac, bio auto prevoznik i imao je kamione. M. je u par navrata kod njegove kuće dotjerivao otpadni materijal, metalne djelove koje je on naknadno sa ostalim otpadnim djelovima iz dvorišta tjerao kod R.a na stovarište. Sjeća se da je to bilo nekoliko puta a ne može precizirati datume. Novac koji je dobijao za prodate djelove - stvari koje je preuzimao od M.a, davao je M.u a on (M.) ga je čašćavao za troškove goriva, odnosno prevoza i za usluge koje mu je izvršio. Za cjelokupni otpad koji je predao  na stovarište dobio je oko 170,00 € a od tog novca M. je njemu dao oko 60 - 70 €. Ovaj iznos novca odnosi se na cjelokupni otpadni materijal koji je on preuzeo od M.a i koji je predavao na stovarištu u nekoliko navrata.  M. je otpadni materijal kod njegove kuće dotjeravao u džakovima a neke stvari koje su bile veće, bile su posebno a otpadni materijal je dotjeravao njegovim (M.vim) službenim vozilom. I prije ovog slučaja kada je tjerao otpadni materijal za M.a a i posle toga tjerao je na stovarište kod R.a otpadni materijal koji je poticao od starih kamiona vlasništvo njegovog oca.</span>
</p>
<p class="p4">
<span>	Okrivljeni B. u svojoj odbrani na glavnom pretresu, negirao je izvršenje krivičnog djela stavljenog mu na teret, ponovio je odbranu datu tokom istražnog postupka, dodajući da je M.C. iz Novog Sada i da je bio angažovan kao radnik na remontu pruge. Kazao je još da je C.a, materijal dovozio kombijem i to koliko se sjeća u par navrata. Ovaj materijal, bio je smješten u nekakve vreće, koje je on otvarao i bilo je, koliko se sjeća par takvih vraća a u njima su se nalazili nekakvi šarafi, podloške, što je sve njemu  ličilo kao otpadni materijal. Osim ovoga, dotjerivao mu je i metalne dijelove, koji su, koliko se on razumije  poticali od gusjenica nekog vozila, a bilo je i  nekakvih klipova, parčadi armature. Ove djelove on je(okrivljeni) svojim terenskim vozilom tjerao, od njegove kuće, koja se nalazi u naselju Nedaksi do skladišta R. Z.a, koje se nalazi u Ravnoj Rijeci. Što se tiče robe koju mu je dovezao C.a, on je tu robu, koliko se sjeća u četiri navrata tjerao R. Z.u a istovremeno sa tom robom prevozio je  i neku svoju robu. R. Z. mu je na vagu mjerio težinu sve ove robe koju bi on  dotjerao, s tim što su posebno vagali robu koju mu je dotjerao M.C.. Nakon što bi dobio novac od R. Z.a, on bi, kada bi vidio M.a, njemu dao novac, s tim što bi ga on častio oko  20-30 €. Robu R.u je tjerao uglavnom sam, a neki put se desilo da poveze nekog od dječaka iz komšiluka i to  Š.V.a, F.M.a i F.D.a. Tvrdio je  da nikada R.u nije  potjerao papuče za kočione uredjaje, niti nove niti istrošene, niti je to njemu M.C. dogonio. Kazao je da  medju ovom robom nije bilo podložnih ploča, a zna o čemu se radi, obzirom da živi u tom naselju, jer bi iste  prepoznao. Kazao je još da on nikada nije  oduzimao predmete koji su navedeni u optužbi, sa područja Željezničke stranice. Doda je još da je M.a C.a pitao o porijeklu stvari koje mu  je dotjeravao a M. mu je  odgovorio da su u pitanju stvari, firme u kojoj on (M.)  radi i da nijesu u upotrebi. On se nije obraćao vlasniku firme koja je vršila rekonstrukciju niti je znao o kome se radi a C.a  mu  je ove stvari dogonio predveče, tj. oko 19 h. Kada je da kad je razgovarao sa M.m C.om u restoranu "Petica" sa njim je bilo još radnika te firme, s tim što on-okrivljeni ta lica ne poznaje. On-okrivljeni je i ranije R. Z.u prodavao otpadni materijal, koji bi skupio, obzirom da su članovi njegove porodice posjedovali teretna voziila i da je dosta otpadnog materijala ostalo od tih mašina. R. Z. mu nikada nije tražio nikakvu potvrdu o porijeklu stvari koje bio on dotjerao. Pretpostavlja  da je R. Z., znao o kakvim se predmetima radi.</span>
</p>
<p class="p4"></p>
<p class="p7">
<span>U završnoj riječi  okrivljeni je u potpunosi je prihvatio završnu riječ svog branioca adv. Č.V.a koji je naveo da u ovom postupku izvedenim dokazima, dokazano je samo postojanje tudje pokretne stvari. Dalje je naveo da što se tiče optužbe po tačkom jedan da je način izvršenja krivičnog djela kako je predstavljeno u optužnici i fizičiki i teorijski nemoguć, jer potpuno je nelogično imajući u vidu pojedinačnu težinu otudjenih djelova da neko za jedno veče može da ukrade skoro 15 tona gvoždja a da ga niko ne vidi. Što se tiče tačke dva optužnice, predstavljeno je da je okrivljeni navodno oko 5 tona gvoždja odnosno podložnih rebrastih ploča oduzeo za 5 noći što opet ispada da je svako veče otudjivao po tonu i da ga niko ne vidi ili primijeti da je isti to otudjio. A pod tačkom tri optužnice predstavljeno je da je otudjeno tona ipo istrošenih papuča za kočione uredjaje i 50 novih što opet ulazi u domen nerealnog i nemogućeg. U toku čitavog ovog postupka vrši se dokazivanje da li je okrivljeni prodavao gvoždje i djelove otudjene sa železnice na stovarištu R.. Medjutim niti jedan dokaz ne postoji niti da je okrivljeni bio u posjedu otudjenih djelova niti da su isti nadjeni na samom stovarištu a u svojoj odbrani okrivljeni je jasno objasnio kakve djelove je, odnosno kakav materijal je prodavao na stovarištu da je imao u svom dvorištu dosta istrošenih kamionskih djelova koje je povremeno nosio i prodavao. Što se tiče djelova sa železnice, to su bile zanemarljive količine koje mu je izvjesni M.C. davao da povremeno za njega zajedno sa svojom robom odnese i proda na stovarište. Što se tiče iskaza svjedoka M.a C.e smatra da je isti potpuno nelogičan i usmjeren na izbjegavanje eventualno svoje krivične odgovornosti, jer kroz otkupne knjige moglo se vidjeti da je M.C. puno češće nego jedanput bio na stovarištu R.a ali isto se može utvriditi i iz iskaza svjedoka Z.a R.a. Takodje, materijal koji je sa željeznice a koji je okrivljeni prodavao za M.a C.u su šarafi, sa podložnih rebrastih ploča, koje nijesu predmet otudjenja i čiji nestanak oštećeni nije prijavio. Naveo je dalje i da je nerealno određena vrijednost otudjenih stvari s obzirom da je ista utvrdjena na osnovu vrijednosti koju su oštećeni dali a ne na osnovu tržišne vrijednosti po kojoj se ovaj otpadni materijal otkupljivao. Predlažio je sudu da okrivljenog oslobodi od optužbe. </span>
</p>
<p class="p4">
<span>	 </span>
</p>
<p class="p7">
<span>Radi utvrđivanja odlučnih činjenica i krivice okrivljenog sud je u dokaznom postupku, na glavnom pretresu, izveo dokaze: saslušao svjedoke P.S., J.R.a, R. Z.a, Š.V.elina, F.D.a, pročitao iskaz svjedoka C.a M.a sa zapisinika POM IK 13/12 od 17.04.2012. godine, pročitao nalaz i mišljenje vještaka ekonomske struke I.D. od 29.06.2011,dopunu od 03.04.2012. godine, i saslušao vještaka na glavnom pretresu,  pročitao zapisnik o uviđaju Uprave policije PJ Bijelo Polje od 18.05.2010. godine, pročitao zapisnik o uviđaju Uprave policije PJ Bijelo Polje od 24.09.2010. godine, izvršio uvid u fototehničku dokumentaciju br. 201/10 od 18.05.2010. godine i br. 364/10 od 24.09.2010. godine, Uprave policije PJ  Bijelo Polje i izvršio uvid u izvod iz kaznene evidencije na ime okrivljenog.</span>
</p>
<p class="p7"></p>
<p class="p4">
<span>	Cijeneći odbranu okrivljenog i dokaze pojedinačno i u međusobnoj vezi, shodno čl. 370 ZKP-a, sud je utvrdio činjenično stanje na osnovu kojeg je i zaključio da nije dokazano da je okrivljeni izvršio krivično djelo stavljeno mu na teret optužbom, iz sledećih razloga. </span>
</p>
<p class="p4">
<span>  </span>
</p>
<p class="p4">
<span>	Sud je cijenio iskaz svjedoka P.S., koji u svom iskazu datom na glavnom pretresu od 22. 12. 2011 godine u bitnom navodi da je zaposlen u Željezničkoj infrastrukturi CG, kao šef pružne dionice B.Polje. U njegovoj nadležnosti, izmedju ostalog je i čuvanje svog materijala koji se koristi za održavanje pruge. Tokom 2006 i 2007 godine, vršen je remont pruge na dionici od B.Polja do Vrbnice. Tokom tog remonta, zamijenjeni su svi pragovi, šine i pričvrsni pribor. Medju pričvrsni pribor, izmedju ostalog spada i tzv. 8V pločica. Ove 8V pločice, nakon što su skinute, deponovane u rejonu Željezničke stanice, izmedju drugog i trećeg kolosjeka. Imajući uvidu broj pragova koji je zamijenjen, te kod činjenice da je za svaki prag, šina pričvrščena sa četiri pričvrsne pločice, došli su do podatka da je na tom prostoru deponovano oko 25,000 pričvrsnih pločica, s tim što je pojasnio da su bile bez šarafa. Nakon što su ustanovili da je jedan dio ovih pločica otudjen, obavijestili su pripadnike UP a njegov zamjenik V.M.je izvršio prebrojavanje pločica koje su ostale na licu mjesta i utvrdio je da je ostalo 9.200 pločica, iz čega su zaključili da je otudjeno 15.850. Prije nego što su otudjene pričvrsne ploče, otudjene su i tzv. rebraste ploče i to ukupno 700 komada, koje su bile skinute sa starih pragova i deponovane su bile pored magacinsko-manipulativnog kolosjeka a do iznosa od 700 komada su došli brojanjem, jer su vodili evidenciju o broju skinutih pločica, pa su znali koliko je pločica trebalo da ima i kasnijim brojanjem od strane radnika J.M., utvrdjeno je koji je broj ploča ostao, na koji način su došli do iznosa od 700 komada. Nije mu poznato koliko je oduzeto papuča za kočione uredjaje, obzirom da zamjenu dotrajalih, ne vrše radnici Ž.I., već radnici preduzeća A. "M.-c.".  Poznato mu je još da je tokom remonta pruge u 2010 godini, poslove na remontu obavljala firma "S." iz Austrije, koja je tokom izvodjenja radova angažovala i podizvodjače izmedju ostalih i preduzeće "E.S." iz Podgorice s tim što je sjedište ove firme u Novom Sadu. Poznato mu je i da je jedan od radnika u toj firmi bio M.C., za koga zna da je vozio nekakv kombi tog preduzeća i radio je ostale pružne poslove. Kazao je još da prostor oko Željezničke stanice i konkretno mjesta gdje su se nalazile 8V i rebraste ploče, nije pokriven video nadzorom a tuda prolaze kako radnici Željezničke stanice, tako i čuvari pruge. Pojasnio je da je težina jedne 8V pločice, oko 650 grama, tako da bi težina svih 15.850 pločica iznosila oko 10 tona. Na dan kada je otkrio da su nestale pričvrsne pločice 8V, sjeća se da su tada radnici preduzeća "S.", govorili da je njima nešto otudjeno sa mašina i to neki vrijedni alati i oprema.</span>
</p>
<p class="p4">
<span>	Na glavnom pretresu od 28. 03. 2012 godine, pojsanio je da su sa šireg područja Željezničke stanice u Bijelom Polju otudjene, podložne rebraste ploče koje su prikazane u fotodokumentaciji br. 201/10 od 18.05.2010. godine, na fotografijama br. 5 i 6, uz objašnjenje da su radilo samo o podložnoj ploči bez šarafa kojim se ona pričvršćuje za prag, jer su podložne  ploče, bile demontirane i posebno nasložene. Osim podložnih rebrastih ploča otudjene su i pričvrsne pločice (8V) bez šarafa kako je to prikazano u foto dokumentaciji br. 364/10 od 24.09.2010. godine, na fotografiji br. 6 dakle, metalni dio bez šarafa. Dodao je i da je prosječna težina podložne rebraste ploče bez šarafa 7,5 kg. Pojasnio je da su otuđene podložne rebraste ploče i pričvrsne ploče, a da nijesu otudjeni nikakvi šarafi, dakle, tzv. "tirfon šarafi "dužine oko 15-steak cm kao ni tzv."stojeći vijak" kojom se šina pričvršćuje za podložnu ploču - prag. Takodje, nijesu otudjeni ni tzv.dvostruki elastični prstenovi koji obično, odnosno uglavnom se montiraju na stojećem vijku radi pričvršćivanja šine.  Otpadni materijal u vidu tirfon šarafa, stojećeg viljka i dvostrukog elastičnog prstena Ž.I.a je prodala kao staro gvoždje Željezari Nikšić. Iskaz ovog svjedoka sud je u potpunosti prihvatio kao jasan određen i objektivan. </span>
</p>
<p class="p4"></p>
<p class="p4">
<span>	Sud je cijenio iskaz svjedoka J.R.a koji u svom iskazu u bitnom navodi da je zaposlen u preduzeću A. "M." iz Podgorice, na poslovina bravara, zajedno sa kolegom Đ.M.. Njegovo radno mjesto je na Željezničkoj stanici u B.Polju, gdje vrši zamjenu dotrajalih "papuča" za kočioni uredjaj na teretnim vagonima. Nove papuče za kočione uredjaje, koje dobijaju iz Podgorice, bile su nasložene izmedju drugog i trećeg i trećeg i četvrtog kolosjeka i to na više od 20 mjesta, s tim što na po jednom mjestu bude i do 50 novih papučica. Stare papučice koje uklone odlagali su na dva mjesta a o broju ukloljenih istrošenih papučica ne vode evidenciju, s tim što vode evidenciju o broju novopostavljenih papučica. Naveo je da je primijetio, da na jednoj gomili na kojoj je trebalo da bude oko 40 novih "papuča" nema ni jedne a ova gomila se nalazila izmedju prvog i drugog kolosjeka, jer su ove "papuče" bile otudjene, pa ih je policija pronašla i ostavila ih tu izmedju prvog i drugog kolosjeka, gdje ih on i njegov kolega, inače, ne bi stavili. Kako nije našao "Papuče" na ovoj poziciji, pošao je do drugog mjesta, izmedju drogog i trećeg kolosjeka, gdje je trebalo da bude "papučice" i to oko 10 komada, medjutim, ni njih nije bilo, tako da je po njegovoj procjeni, tu noć otudjeno ukupno oko 50 komada "papučica". Primijetio je i da je nestao odredjeni broj istrošenih "papučica", s tim što se nije mogao izjasniti u kom broju. Dodao je da na dan kada su oduzete ove papučice u samoj Željezničkoj stanici u B.Polju, nije vršen nikakav remont, s tim što je remont vršen negdje u pravcu Mojkovca i Kolašina i u tom periodu na Željezničkoj stanici u B.Polju, koliko zna, nije bilo radnika ovih firmi koje vrše remont pruge. Pojasni je i da je težina jedne nove papučice izmedju 11 i 12 kilograma a nakon što je prijavio kradju, inspektori policije su izlazili radi vršenja uvidjaja. Iskaz ovog svjedoka sud je u potpunosti prihvatio kao objektivan. </span>
</p>
<p class="p4"></p>
<p class="p4">
<span>	Sud je cijenio iskaz svjedoka Š.V.elina koji u svom iskazu u bitnom navodi, da živi u naselju Nedaksi opština B.Polje i zajedno sa F.D.om, je iz korita Lima, kao i sa obala, sakupljao staro gvoždje a što su činili u drugoj polovini 2010 godine. Pojasnio je da kada bi nakupili odredjenu količinu ovog starog gvoždja, isto bi stavili u malu prikolicu, koja bi bila locirana u blizini Lima a zatim bi zamolili B.I.a, da dodje svojim vozilom kako bi otjerao ovo staro gvoždje do R. Z.a i njegovog skladišta. Kazao je da su tokom 2010 godine, na ovaj način postupili izmedju 5 i 8 puta i svaki put bi kod R.a ličnu kartu dao B.I.. On ( Šilobod) je u ovoj periodu posjedovao ličnu kartu, medjutim, svaki put bi ličnu kartu dao B.I., jer on ličnu kartu nije nosio sa sobom. Nikada nije u skladište R.a potjerao bilo kakve elemente koji potiču sa željezničke pruge. Kazao je i da se sjeća da je njega i F.a, B. nekoliko puta zamolio da mu pomognu da u njegovo vozilo, utovari nekakve dijelove od kamiona i sličan otpadni materijal a nikada nijesu utovarali bilo šta što potiče sa željezničke pruge. Iskaz ovog svjedoka sud je u prihvatio.</span>
</p>
<p class="p4"></p>
<p class="p4">
<span>	Sud je cijenio iskaz svjedoka F.D.a koji u svom iskazu u bitnom navodi da živi u naselju N. i zajedno sa Š.V.elinom, je sakupljao staro gvoždje, na obalama Lima. Poznato mu je, da je B.I. u više navrata to sakupljeno staro gvoždje prevozio do otpada koji se nalazi u Ravnoj Rijeci, vlasništvo R.a. Neki put bi ovo staro gvoždje oni (F. i Šilobod) ubacili u džakove, pa bi Igor vozilom došao do mjesta blizu obale gdje može da preuzme ovaj otpad, odakle ga je tjerao do otpada, a neki put bi B. dotjerao prikolicu, u koju bi oni ubacivali to staro gvoždje a zatim bi on( B.) tu prikolicu odvezao takodje do otpadi. Svaki put kada bi otjerali ovaj otpad, vlasniku otpada R.u, B. bi dao svoju ličnu kartu, obzirom da on (F.) i Šilobod nijesu iste nosili, a on(F.) i nije posjedovao ličnu kartu. Kazao je još da on nikada nije vidio kod B.I.a, bilo kakvu otpad a koja bi poticala sa pruge, niti je istu bilo kada utovarao u njegovo vozilo. Iskaz ovog svjedoka sud je u prihvatio.</span>
</p>
<p class="p4">
<span>	</span>
</p>
<p class="p4">
<span>	Sud je cijenio iskaz svjedoka R. Z.a koji u svom iskazu datom tokom istražnog postupka u bitnom navodi da u mjesto Ravna Rijeka u Bijelom Polju posjeduje pljac na kome se nalazi Stovarište za otkup sekundarnih sirovina, gdje vrši otkup raznog otpadnog materijala a firma je registrovana pod nazivom D. "Č.". Naveo je da o otkupu sirovina vodi evidenciju u svesci u kojoj evidentira imena ljudi od kojih otkupljuje robu, količinu i vrstu robe kao i iznos novca koji je isplaćen. Naveo je da je tokom 2010. godine, vršio otkup od B.I.a od koga je u više navrata otkupljivao kamionske djelove, auto djelove, a naveo je da je bilo i situacija da su se u džakovima nalazili šarafi i podloške za koje je kako navodi očigledno bilo da potiču sa železničke pruge, pa navodi i da je B.a pitao o porijeklu ove robe, koji mu je tada objasnio da mu je predmetnu robu dao neki čovjek koji radi na remontu pruge. Kazao je još da su sa B.em bila prisutna još dva tri lica koji su posebno vagali džakove medjutim, kako ta lica nijesu imala ličnu kartu on je novac isplaćivao na ime B.I.a. Kazao je još da što se tiče papuča za kočione uređaje da ovu robu B.I. nije dogonio na njegovo stovarište.</span>
</p>
<p class="p4">
<span>	U svom iskazu datom na glavnom pretresu od 22.12.2011. godine, ponovio je ranije dati iskaz dodajući da je, B.I. je kod njega dovozio nekakve sirovine, koliko se sjeća tri-četiri puta, tokom 2010 godine. Sjeća se da je robu dovozio  svojim vozilom i sjeća se  da je možda u dva ili tri navrata, izmedju ostalog dotjerao i šrafove dužine 15-20 cm, sa šajbom. Što se tiče ovih šarafa, on je Igora pitao o porijeklu na šta mu je kako je naveo B. odgovorio da mu je to dotjerao neki čovjek sa Željeznice, obzirom da se radio remont pruge. Dodao je da je cijena jednog kilograma gvožda tokom 2010 godine, bila 15 centi. Po njegovoj procjeni težina ovih šarafa je bila dvije do tri stotine kilograma, a nije se mogao izjasniti o težini svih sirovina koje je otkupio od B.a. Kazao je i da mu je poznat izgled papuče za kočioni sistem na vagonima i tvrdio je da mu ih B. nikada nije dotjerao radi prodaje, kao ni nikakve ploče ili druge dijelove osim šarafa svrdlastih, a što je tvrdio nakon što mu je sud prezentirao fotografije 8V pločica i šrafa, kao i rebraste ploče. U svom iskazu datom na glavnom pretresu od 01.03.2012. godine, ponovio je ranije date iskaze dodajući da je vodio evidenciju tokom 2010. godine o starom gvoždju otkupljenom u njegovoj firmi s tim što u svesci i ostalim evidencijama nije unosio o kakvom se konkretno otpadnom materijalu radi niti je to opisivao već bi samo opisivao težinu i cijenu i lice od koga je otkupljivao a kasnije bi popunjavao otkupne blokove i to jedan otkupni blok na jedno lice koje je tog dana nešto prodalo njegovoj firmi. Kazao je i da poznaje C.a M., jer je on tokom 2010. godine, kada je vršen remont pruge njegovoj firmi dogonio nekakvo staro gvoždje koje je otkupljeno. Opisao je da je C.a M. imao brkove, prosijed i starosti oko pedesetak godina a vozio je i kombi bijele boje novosadskih registarskih oznaka a dovozio je radi prodaje staro gvoždje u vidu djelova od motora, stim što nikada nije dogonio nikakve djelove niti otpadni materijal koji bi poticao sa pruge. Kazao je još da je jedanput C.i i pozajmio bocu sa kiseonikom obzirom da mu je trebala radi rezanja nekakvih metalnih djelova. Nakon što mu je od suda prezentirana foto-dokumentacija kazao je da mu B.I. nije nikada dovozio radi prodaje metalne predmete koji se nalaze na fotografiji br. 6, već samo šarafe koji se vide na ovoj fotografiji i kojim je ploča pričvršćena za prag . Takodje , nikada mu nije dovozio radi otkupa metalni predmet koji je prikazan na fotografiji br. 6 u fotodokumentaciji br. 364/10 , kao ni papuče za kočnice. Kazao je da je tokom 2010 i 2011. godine , otkupljivao materijale kao na fotografijama koje su mu prezentirane i to od lica u mjestu Strojtanica romske nacijalnosti, uz ostali otpadni materijal koji su mu prodavali. Dalje je naveo da su pripadnici Uprave policije, dolazili na područje magacina koji drži, gdje su tražili, otpadni materijal otudjen sa pruge, medjutim, nijesu ga pronašli niti ga je bilo a što se tiče materijala koji je otkupio od lica romske nacionalnosti on je taj materijal odmah utovario na svoje TMV i zatim ga prevozio do Bara. Iskaz ovog svjedoka sud je u prihvatio.</span>
</p>
<p class="p4"></p>
<p class="p4">
<span>	Sud je cijenio iskaz svjedoka C.a M.a koji u svom iskazu u bitnom navodi da je radio u preduzeću "E.S.", u kome je radio kao varilac šina i vozač kombi vozila koje je opisao da je bijele boje NS registarskih oznaka. Tokom 2010 godine, radio je na pruzi Bijelo Polje-Mijetovo Kolo. Kazao je da kombi vozilom nije prevozio otpadni materijal, niti je prevozio pričvrsne 8V pločice, šrafove i podložne rebraste pločice, za koje navodi da su bile smještene na prostoru Željezničke stanice u Bijelom Polju. Kazao je i da ne poznaje R. Z.a iz Ravne Rijeke te da on nikome nije vršio prodaju starog gvožđa. Kazao je još da ne poznaje B.I.a i negirao je da je njemu (B.u) davao novac. Dalje je kazao da nikome nije odvozio otpadni materijal kući radi dalje prodaje a navodi i da se nije raspitivao da li postoji neki način da se prodaje otpadni materijal, niti da mu je neko činio uslugu prodaje takvog materijala a zatim je kazao da je  jednom prilikom, odvezao između 100 i 130 kg. "Ulivaka" koji nastaju varenjem šina, pa pojašnjava da te "Ulivke" varioci sakupljaju a on ih je odvezao do mjesta gdje se otkupljuje u naselju Ravna Rijeka u Bijelom Polju za koje je dobio novac u iznosu od 20-30,00 €. Negirao je da je dobio novčani iznos od 170,00 € i da je od toga navodno nekome dao iznos od 60 - 70,00 €. Analizirajući iskaz ovog svjedoka sud isti ne prihvata nalazeći da je kontradiktoran i nelogičan. Naime ovaj svjedok prvo negira da bilo kada dovozio radi prodaje otpadni materijal, da bi kasnije su svom iskazu naveo da zapravo jeste odvozio otpadni materijal radi prodaje stovarištu u Ravnoj Rijeci, dok svjedok R. navodi da je svjedoku C.i zapravo i pozajmljivao određene stvari-boce, koje mu logično ne bi pozajmljivao da se nijesu poznavali.  </span>
</p>
<p class="p4">
<span>	 </span>
</p>
<p class="p4">
<span>	Iz zapisnika o uviđaju Uprave Policije PJ Bijelo Polje od 18.05.2010 godine, utvrđeno je, da se na Željezničkoj stanici u mjestu N., opština Bijelo Polje, na dijelu između željezničkih šina i romskog naselja u blizini carinskog terminala nalazi više hiljada komada pragova, nasloženih na dvije gomile. Na jednoj gomili se nalaze stari pragovi koji su izvađeni sa pružnih kolosjeka kako bi bili zamijenjeni novim a na drugoj gomili se nalaze novi pragovi na koje trebaju da se montiraju ploče. Ploče služe za vezivanje šina za pragove. Pored gomile sa novim pragovima nalazi se nekoliko metalnih ploča a vidljivo je da se pored ovih metalnih ploča nalazilo još nasloženog materijala. Ove pločice su razmonitravane sa starih pragova i trebale su da se monitraju na nove pragove.</span>
</p>
<p class="p4"></p>
<p class="p4">
<span>           Iz zapisnika o uviđaju Uprave poolicije PJ Bijelo Polje od 24.09.2010. godine utvrđeno je da se na Železničkoj stanici u mjestu N., opština Bijelo Polje, na dijelu između drugog i trećeg kolosjeka u blizini carfinskog terminala nalazi  više hiljada komada pričvrsnih pločica 8V koje su razmonitrane sa željezničkih pragova. Ove pločice nalaze se na jednoj manjoj gomili a do gomile je u vidu nepravlinog elipsastog oblika razbacano više desetina ovih pločica a vidljivo je da se do ove gomile nalazilo još otpadnog materijala. </span>
</p>
<p class="p4"></p>
<p class="p4">
<span>	Uvidom u  fototehničku dokumentaciju Uprave Policije PJ Bijelo Polje br. 201/10 od 18.05.2010. godine i br. 364/10 od 24.09.2010. godine, potvrđeni su navodi konstatovani  u zapisnicima o uviđaju od 18.05.2010 godine i 24.09.2010. godine, a takođe je utvrđen izgled oteđenih predmeta. </span>
</p>
<p class="p4"></p>
<p class="p4">
<span>	Sud je cijenio nalaz i mišljenje vještaka ekonomske struke I.D.. U svom osnovnom nalazu od 29.06.2011. godine, navela je da su predmet vještačenja pričvrsne ploče i šrafovi za željezničke pragove, podložna rebrasta ploča, nove i istrošene papuče za kočione uređaje. Izjasnila se da ukupna vrijednost 15.850 komada pričvrsnih pločica 8V i šarafa iznosi 3.359,09 € a da ukupna vrijednsot 700 komada podložnih rebrastih pločica iznosi 1.316,89 €, ukupna vrijednost 50 komada novih papuča za kočione uređaje iznosi 532,50€, a ukupna vrijednost 1.500 kg. istrošenih papuča za kočione uređaje iznosi 405,00 €, što sve ukupno iznosi 5.613,57 €. U dopisu od 03.04.2012. godine, vještak I. se izjasnila da je u izradi osnovnog nalaza napravljena greška u pogledu oduzetih stvari od Ž.I.CG, pa je pojasnila da umjesto pričvrsne ploče 8V i šarafa, obračun se tiče samo pričvrsnih 8V ploča, čija je vrijednost jednog komada 0,21193 €.</span>
</p>
<p class="p4">
<span>	 U pojašnjenju nalaza na glavnom pretresu od 20.01.2012. godine, ostala je u cjelosti pri osnovnom nalazu navodeći da je vrijednost predmetnih stvari, primjenom pravilnika o razvrstavanju osnovnih sredstava po grupama i metodama obračuna za utvrđivanje amortizacije po kome Ž.I.a spada u prvu grupu opreme koja podliježe amortizaciji od 5% godišnje što govori o vijeku trajanja od 20 godina. Dalje je pojasnila da što se tiče vrijednosti kočionih ploča za vagone obzirom da su bile ne upotrijebljene njihova knjigovodstvena vrijednost je jednaka nabavnoj vrijednosti. Postupajući po naredbi ovog suda vještak I. je dala nalaz i mišljenje čiji je predmet bio da utvrdi količinu otpadnog materijala koji je B.I. prodao otkupljivaču R. Z.u u Ravnoj Rijeci. U svom nalazu od 03.04.2012. godine, kazala je da otkupljivač R. od dokumentacije o otkupu za period maj 2010. do decembra 2010. godine, posjeduje tri sveske. U navedenim sveskama podaci o otkupu vođeni su na način što je upisano ime prodavca, zatim otkupljena količina cijena i ukupan iznos novca. B.I. u navedenim sveskama evidentiran je imenom i prezimenom a u sveskama nema naziva materijala. U tabelarnom prikazu vještak je navela da je prema podacima utvrđenim iz navedenih svesaka i informacija dobijenih od otkupljivača R.a od B.I.a otkupljivač u šesnaest navrata otkupio otpadni materijal među kojim su se nalazili gvožđe, lim, akumulatori, mesing i bakar. Prvi datum otkupa je na dan 25.05.2010. godine a poslednji u navedenom periodu je 15.11.2010. godine. Vještak se izjasnila da se iz postojeće dokumentacije nije moglo utvrditi da li je u otkupljenom materijalu od B.a bilo i otpadnog materijala demontiranog sa željezničke pruge. U svom mišljenju vještak I. je kazala da je dokumentacija za period maj 2010 do decembar 2010. godine u Stovarištu R. nepotpuna jer nedostaje evidencija za jul mjesec 2010. godine i za period od 18.11.2010. do 31.12.2010. godine. Iz postojeće evidencije a za period od 25.05.2010. godine do 18.11.2010. godine od B.I.a otkupljeno je 4.748,18 kg. raznog otpadnog materijala u vrijednosti od 740,45 € od čega je 4.408,00 kg. gvožđa, vrijednsoti 643,00 €. </span>
</p>
<p class="p4">
<span>	 Nalaz i mišljenje ovog vještaka, dopunu nalaza, kao i pojašnjenje na glavnom pretresu, sud je prihvatio, jer su ovi nalazi dati na osnovu pravila struke i nauke i ničim nijesu dovedeni u pitanje.</span>
</p>
<p class="p4"></p>
<p class="p4">
<span>	Uvidom u izvod iz kaznene evidencije sud je utvrdio da je isti do sada osuđivan dva puta.</span>
</p>
<p class="p4"></p>
<p class="p4">
<span>	Analizom odbrane okrivljenog, dovodeći istu u vezu sa izvedenim dokazima, sud nije mogao nedvosmisleno utvrditi da je okrivljeni B.I. izvršio predmetna krivična djela. Naime izmijenjenom optužbom pod tačkom jedan i dva je predstavljeno da su predmeti otuđenja od oštećene Ž.I.CG AD Podgorica 15.850 komada pričvrsnih pločice 8V, kao i 700 komada podložnih rebrastih ploča. Otuđenje predmetnih stvari je po ocjeni ovog sud nesporno utvrđeno kako iz iskaza svjedoka P.a tako i iz zapisnika o uviđaju. </span>
</p>
<p class="p4">
<span>	Međutim po ocjeni ovog suda nije dokazano da je okrivljeni B. izvršilac radnji otuđenja. Okrivljeni negira izvršenje djela, navodeći da je pričvrsne pločice 8V, kao i podložne rebraste ploče nikada nije imao u svom posjedu, niti mu je iste dovozio C.a, niti je take predmete prodavao predzeću svjedoka R.a, što je potvrdio i svjedok R., koji se jasno izjasnio da predmetne stvari, nije dovozio okrivljeni B., a da je predmetne stvari otkupljivao o drugih lica u naselju Strojtanica. Okrivljeni nije sporio da je stovorištu R.a prodavao svrdlaste šarafe, kojima se kako je to objasnio svjedok P. podložna rebrasta ploča, pričvršćuje za prag a koje je kako je naveo okrivljeni B., dobio od C.e, međutim ovi predmeti nijesu bili predmet optuženja. </span>
</p>
<p class="p4">
<span>	Dakle dokazima izvedenin na glavnom pretresu, nije utvrđeno da je okrivljeni B. izvršio radnje otuđenja predemtnih stvri odzetih Željezničkoj infrastrukturi CG AD Podgorica, kao i oštećenom A. "M." Podgorica i to 50 papuča za kočione uređaje i istrošene papuče za kočione uređaje, obzirom da ni iz jednog dokaza nije utvrđeno da je okrivljeni zatečen u radnji izvršenja - otuđenja predmetnih stvari a takođe stanje izvedenih dokaza ne upućuje na jasan i nedvosmislen zaključak da je eventualno okrivljeni B. predmete otuđene oštećenima, prodao skladištu vlasništvo R.a, jer nije dokazano da su predmetne pronađene na ovom skladištu, niti je dokazano da su otkupljene od okrivljenog B.a, obzirom da to negira u svom iskazu svjedok R., a vještak ekonomske struke koji je vršio uvid u sveske nije se mogao izjasniti niti dovesti u vezu da je među otpadnim materijalom koji je B. prodao stovarištu R.a, bilo i predmeta koji su otuđeni oštećenima.</span>
</p>
<p class="p4">
<span>	Dakle, sve činjenice utvrđene u ovom postupku ne ukazuju da je okrivljeni B.I. izvršio krivično djelo stavljeno mu na teret izmijenjenom optužbom, pa je sa navedenih razloga a imajući u vidu načelo "In dubio pro reo", po kojem činjenice koje idu na teret okrivljenom, moraju biti na nesumnjiv način dokazane a što tokom postupka nije učinjeno, pa je sud primjenom odredbe čl. 373 st.1 tač. 2 ZKP-a okrivljenog oslobodio od optužbe.</span>
</p>
<p class="p4">
<span> </span>
</p>
<p class="p7">
<span>Troškovi krivičnog postupka padaju na teret budžetskih sredstava, shodno čl. 230 ZKP-a.</span>
</p>
<p class="p4"></p>
<p class="p4">
<span>	Shodno članu 239 ZKP-a, oštećeni, Ž.I.a Crne Gore AD Podgorica i AD "M." iz Podgorice, radi ostvarivanja imovinsko-pravnog zahtjeva, upućuju  se na parnični postupak.</span>
</p>
<p class="p4"></p>
<p class="p4">
<span>	Sa iznijetog je odlučeno kao u izreci presude, shodno čl. 373 st. 1   tač. 2 ZKP-a.</span>
</p>
<p class="p4"></p>
<p class="p4"></p>
<p class="p2">
<span>OSNOVNI SUD U BIJELOM POLJU</span>
</p>
<p class="p2">
<span>Dana 04.06.2012. godine, </span>
</p>
<p class="p2"></p>
<p class="p4">
<span>ZAPISNIČAR,								S U D I J A,</span>
</p>
<p class="p4">
<span>Jovanka Raičević  s.r.                					       Ivan Adamović,s.r. </span>
</p>
<p class="p4"></p>
<p class="p4"></p>
<p class="p6"></p>
<p class="p9"></p>


</body>
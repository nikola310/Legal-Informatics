<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.625in 1.0in 1.0in 1.0in;}
.s1{font-size:14pt;}
.p1{text-align:justify;hyphenate:auto;font-family:Times New Roman;font-size:12pt;}
.p2{text-align:justify;hyphenate:auto;font-family:Times New Roman;font-size:14pt;}
.p3{text-align:justify;hyphenate:auto;font-family:Arial;font-size:12pt;}
.p4{text-indent:0.5in;text-align:justify;hyphenate:auto;font-family:Arial;font-size:12pt;}
.p5{text-indent:0.5in;margin-left:1.5in;text-align:justify;hyphenate:auto;font-family:Arial;font-size:12pt;}
.p6{text-align:start;hyphenate:auto;font-family:Arial;font-size:12pt;}
.p7{text-align:start;hyphenate:auto;font-family:Times New Roman;font-size:12pt;}
</style>
<meta content="PC" name="author">
</head>
<body class="b1 b2">
<p class="p1">
<span>				</span>
<!--Image link to '0.jpg' can be here--><span class="s1">    </span>
</p>
<p class="p2"></p>
<p class="p3">
<span>OSNOVNI SUD U ROŽAJAMA</span>
</p>
<p class="p3">
<span>K.br.71/12.</span>
</p>
<p class="p3">
<span>				U IME CRNE GORE	</span>
</p>
<p class="p3"></p>
<p class="p3">
<span>	OSNOVNI SUD U ROŽAJAMA i to Predsjednik suda Camić Zahit, kao sudija pojedinac, sa zapisničarem Burdžović Adisom, odlučujući po optužnom predlogu  Kt.br.69/12. od   07. maja 2012. godine Osnovnog Državnog Tužilaštva iz Rožaja, protiv  okrivljenog D. F. iz s. Balotiće, opština Rožaje, zbog krivičnog djela ugrožavanje sigurnosti iz čl. 168.st.1. Krivičnog Zakonika, nakon održanog glavnog i javnog pretresa u prisustvu Osnovnog Državnog Tužioca Kalač Hajrana iz Rožaja, oštećenog D. S. i okrivljenog ,dana 25.5.2012.godine, donio je i javno objavio</span>
</p>
<p class="p3">
<span>				P R E S U D U</span>
</p>
<p class="p3"></p>
<p class="p3">
<span>	Okrivljeni D. F., JMBG ., zv. K., od oca J. i majke R., rodj. B., rodjen ..godine, u Rožajama, gdje i živi ,drž. CG, razumije crnogorski jezik, a maternji jezik mu je Bosanski, pismen, završio tri razreda osnovne škole, nezapošljen, neoženjen, srednjeg imovnog stanja, osudjivan: Presudama Osnovnog suda Rožaje K.br.389/92. od 19.08.1993. godine, zbog krivičnog djela iz čl. 143.st.1. KZ RCG, na novčanu kaznu u iznosu od 50.000 dinara,  K.br.31/94. od 31.01.1996.godine, zbog krivičnog djela iz čl. 143.st.1. KZ RCG, na kaznu zatvora u trajanju od 4 mjeseca, K.br.270/97. od 25.11.1997. zbog krivičnog djela iz čl. 136.st.1. KZ RCG  30 dana zatvora uslovno za jednu godinu, K.br.225/95. od 01.11.1996.godine, zbog krivičnog djela iz čl. 136.st.1. KZ RCG na novčanu kaznu u iznosu od 500 dinara, K.br.74/00. od 08.5.2000.godine, zbog krivičnog djela iz čl. 136.st.1. KZ RCG na novčanu kaznu u iznosu od 1.500 dinara, K.br.238/00. od 07.12.2000. godine, zbog krivičnog djela iz čl. 37.st.2. KZ RCG, na novčanu kaznu u iznosu od 5.000 dinara, K.br. 85/2001. od 12.02.2001. godine, zbog krivičnog djela iz čl. 36.st.1. KZ RCG na kaznu zatvora od 60 dana, K.br.80/01. od 16.02.2001.godine, zbog krivičnog djela iz čl. 136.st.1. KZ RCG, na novčanu kaznu u iznosu od 10.000 dinara, K.br.200/01. od 17.01.2002.godine, zbog krivičnog djela iz čl. 37.st.2. KZ RCG na kaznu zatvora u trajanju od 30 dana. </span>
</p>
<p class="p3"></p>
<p class="p3">
<span>				K R I V    J E</span>
</p>
<p class="p4">
<span>Što je:</span>
</p>
<p class="p3">
<span>	Dana 13.4.2012. godine u s. Balotiće, opština Rožaje ugrozio sigurnost D. S. prijetnjom da će napasti na njegov život i tijelo, na način što mu je sa mobilnog telefona 069/576-744 poslao jednu SMS poruku  na njegov telefon 068/620-032 sledeće sadržine „ako te uhvatim na zemlju moju jedan pada mrtav, ja te čekam“ i dvije poruke na njegov  telefon 069/451-595  „ti si junak, ali mene eto sjutra da bacim cijelu ogradu, a ti dodji, zinula ti guzica za tudje nećeš ja ti kažem“,</span>
</p>
<p class="p3">
<span>	-čime je izvršio krivično djelo ugrožavanje sigurnosti iz čl. 168.st.1. Krivičnog Zakonika.</span>
</p>
<p class="p3">
<span>	Pa ga sud na osnovu pomenutog zakonskog propisa, primjenom čl. 4.13.15.32.39. 42. Krivičnog Zakonika , čl. 226. 229.  i 374. Zakonika o Krivičnom Postupku</span>
</p>
<p class="p3"></p>
<p class="p5">
<span>O S U DJ U J E</span>
</p>
<p class="p5"></p>
<p class="p3"></p>
<p class="p3">
<span>	NA NOVČANU KAZNU u iznosu od 600 (šeststotina) eura, koju je osudjeni dužan da plati u roku od 15 dana po pravnosnažnosti ove presude. Ako osudjeni ne plati novčanu kaznu u ovom roku, sud će novčanu kaznu zamijeniti kaznom zatvora, tako što će za svakih započetih 25 eura novčane kazne odrediti jedan dan kazne zatvora.</span>
</p>
<p class="p3">
<span>	Da plati ovom sudu na ime troškova krivčnog postupka – paušala iznos od 40 eura u roku od 15 dana po pravnosnažnosti ove presude.</span>
</p>
<p class="p3"></p>
<p class="p3">
<span>				O b r a z l o ž e n j e</span>
</p>
<p class="p3"></p>
<p class="p3">
<span>	ODT iz Rožaja podnio je optužni predlog Kt.br.69/12. od 07. maja 2012. godine, protiv okrivljenog D. F. iz s. Balotiće, opština Rožaje, zbog krivičnog djela ugrožavanje sigurnosti iz čl. 168.st.1. KZ.</span>
</p>
<p class="p3">
<span>	Na glavnom pretresu ODT iz Rožaja precizirao je činjenični opis iz optužnog predloga, kao u izreci ove presude. Predložio je da sud okrivljenog oglasi krivim za izvršeno krivično djelo i osudi ga na novčanu kaznu u iznosu od 600 eura.</span>
</p>
<p class="p3">
<span>	Oštećeni D. S. pridružio se krivičnom gonjenju ODT-a u odnosu na okrivljenog.</span>
</p>
<p class="p3">
<span>	Okrivljeni D. F. na glavnom pretresu izjavio je da priznaje izvršenje krivičnog djela i krivicu za krivično djelo za koje je optužen. Objasnio je da mu je okrivljeni brat od strica. Da su njegov otac i otac okrivljenog bili suvlasnici nekretnina u s. Balotiće, koje za života nijesu fizički podijelili.  Sa oštećenim nekoliko godina ne kontaktira u vezi tih nekretnina, tako da se često i svadjaju. Njegova kuća je zbog konfiguracije terena u jednoj ravni, dok je kuća oštećenog u strmini. Oštećeni često puta baca kamenje niz strminu  koje dolazi do njegove kuće. Istog je više puta upozoravao da to ne čini. Dana 13.4. ove godine oštećeni je bacao kamenje put njegove kuće. Vlasnik je mob.telefona br.069/576-744. Tog dana je oštećenom napisao SMS poruku sadržine kao u optužnom predlogu i istu mu poslao na njegov mobilni telefon 068/620-032. Oštećeni mu se nakon toga javio telefonom i kazao mu „ajde izadji čekam te“.  Izašao je iz kuće, ali  oštećenog  nije vidio. Ovu poruku je poslao iz revolta jer oštećenog nebi ubio, obzirom da su u bližnjem srodstvu. </span>
</p>
<p class="p3">
<span>	Na glavnom pretresu sud je izveo dokaze saslušanjem u svojstvu oštećenog – svjedoka D. S., izvršio uvid u SMS poruku  na displeju mobilnog telefona 068/620-032, koja je poslata sa mobilnog telefona 069/576-744, sadržine „ako te uhvatim na zemlju moju jedan pada mrtav, ja te čekam“, koja je primljena 13.4.2012.godine u 22 h, i 22 minuta i u SMS poruku na displeju mobilnog telefona 069/541-595 vlasništvo oštećenog, koja je poslata sa mobilnog telefona 069/576-744, u kojoj je napisano „ti si junak, ali mene eto sjutra da bacim cijelu ogradu, a ti dodji“, koja je primljena 13.4.2012. godine u 21 čas i 21 minut, kao i poruka „zinula ti guzica, nećeš ja ti kažem“ koja je primljena u 21 čas i 45 minuta i pročitao izvod iz kaznene evidencije na ime okrivljenog. </span>
</p>
<p class="p3">
<span>	Sud je cijeneći priznanje okrivljenog za izvršeno krivično djelo  i izvedene dokaze pojedinačno i u vezi sa ostalim izvedenim dokazima, te je na osnovu takve ocjene utvrdio činjenično stanje kao u izreci presude.</span>
</p>
<p class="p3">
<span>	Utvrdjeno činjenično stanje proizilazi iz priznanja okrivljenog za izvršeno krivično djelo, čije je priznanje sud uzeo kao dokaz, jer je u svemu potvrdjeno izvedenim dokazima.  </span>
</p>
<p class="p3">
<span>	Iz iskaza oštećenog – svjedoka S. proizilazi da mu je okrivljeni brat od strica sa kojim više godina nije u dobrim odnosima. Da je prije nekoliko godina njihov stric poklonio njegovom ocu zemljište koje se sada vodi na njega. Njegov otac je još za života bratu okrivljenog  zbog lošeg imovnog stanja poklonio  zemljište u površini od 30 ari. To zemljište je on prije nekoliko godina kupio kod brata okrivljenog i sada se isto vodi na njega. Dana 13.4. ove godine na mobilnim telefonima 068/620-032, i 069/541-595, dobio je SMS poruku sa broja telefona 069/576-744, sadržina „ako te uhvatim na zemlju moju jedan pada mrtav, ja te čekam, ti si junak, ali mene eto sjutra da bacim cijelu ogradu, ti dodji, zinulati guzica za tudje, nećeš ja ti kažem. Odmah je pozvao broj telefona sa kojeg je dobio ove poruke da pita okrivljenog zbog čega mu iste šalje, ali se isti nije javio. Sjutra dan je vidio da je na parceli njegovoj polomljena ograda i ista odnijeta. Protiv okrivljenog je podnio privatnu tužbu zbog oštećenja ograde. Veoma se neprijatno osjećao i bilo ga je strah zbog sadržine poruke. Na predmetnu parcelu nije išao, nakon što je dobio poruku, kao ni narednih dana. Njegov iskaz sud je u svemu prihvatio kao tačan, objektivan i kao takav ničim nedoveden u sumnju.						 				Iz utvrdjenog činjeničnog stanja proizilazi da je okrivljeni pomenutog dana sa svog mobilnog telefona 069/576-744 uputio oštećenom na njegove mobilne telefone 068/620-032 i  069/541-595 SMS poruke sadržine kao u činjeničnom opisu izreke presude. </span>
</p>
<p class="p3">
<span>	Pravnom ocjenom utvrdjenog činjeničnog stanja sud je našao da su u radnjama okrivljenog sadržani svi bitni elementi krivičnog djela ugrožavanje sigurnosti iz čl. 168.st.1. KZ CG.  Iz sadržine SMS poruka proizilazi ozbiljna prijetnja  koju je okrivljeni uputio oštećenom  napada na život oštećenog. Ova prijetnja ne može se uzeti da je uslovna, jer je pravo oštećenog da koristi nepokretnosti  u njegovom vlasništvu na šta je i objektivno upućen. Dakle, radi se o ozbiljnoj prijetnji  kojom se ugrožava sigurnost oštećenog jer je istom stavljeno u izgled  da će  biti ubijen ukoliko se nadje na zemlji  sa koje je okrivljeni nakon poslatih SMS poruka uklonio ogradu. Ove poruke su jasne i ozbiljne i podobne su da ugroze sigurnost oštećenog. Ovo tim prije što su ove prijetnje kod oštećenog izazvale osjećaj straha i nesigurnosti. Za postojanje ovog krivičnog djela nije potrebno da je učinilac i stvarno htio da svoju radnju ostvari. Djelo postoji kada oštećeni osnovano vjeruje u ostvarljivost prijetnje, u šta je u konketnom slučaju isti osnovano vjerovao.</span>
</p>
<p class="p3">
<span>	Cijeneći psihički odnos okrivljenog prema izvršenom krivičnom djelu, sud je našao da je okrivljeni u konkretnom slučaju postupao sa direktnim umišljajem, jer je bio svjestan da sadržina SMS poruka predstavlja prijetnju oštećenom da će se napasti na njegov život, te je pristao na upućivanje istih.</span>
</p>
<p class="p3">
<span>	Za izvršeno krivično djelo sud je okrivljenog oglasio krivim pošto je našao da nema elemenata koji bi isključivali njegovu krivičnopravnu odgovornost i osudio ga na novčanu kaznu u iznosu od 600 eura. </span>
</p>
<p class="p3">
<span>	Prilikom odmjeravanja kazne okrivljenom u granicama koje su Zakonom propisane za predmetno krivično djelo, imajući u vidu svrhu kažnjavanja i uzimajući u obzir sve okolnosti koje utiču da kazna bude manja ili veća (olakšavajuće i otežavajuće) okolnosti, u smislu čl. 42. KZ, sud je kao olakšavajuću okolnost okrivljenom uzeo u obzir njegovo priznanje za izvršeno krivično djelo, da nije u radnom odnosu, dok mu je kao otežavajuću okolnost uzeo to što je do sada osudjivan više puta, pa ga je sud u tom smislu osudio na novčanu kaznu u iznosu od 600 eura, ubijedjen da će se sa istom postići kako specijalna tako i generalna prevencija iz čl. 4. u vezi čl. 32. KZ. </span>
</p>
<p class="p3">
<span>	U smislu čl. 226. i 229. ZKP sud je obavezao okrivljenog da plati na ime troškova krivičnog postupka – paušala iznos od 40 eura, a ovo imajući u vidu trajanje i složenost krivičnog postupka.</span>
</p>
<p class="p3">
<span>	</span>
</p>
<p class="p3"></p>
<p class="p3"></p>
<p class="p3">
<span>	OSNOVNI SUD U ROŽAJAMA, dana 25.5.2012.godine.</span>
</p>
<p class="p3"></p>
<p class="p3"></p>
<p class="p3">
<span>ZAPISNIČAR						PREDSJEDNIK SUDA</span>
</p>
<p class="p3">
<span>Burdžović Adisa s.r.						    Camić Zahit s.r.</span>
</p>
<p class="p3"></p>
<p class="p3"></p>
<p class="p3"></p>
<p class="p3">
<span>PRAVNA POUKA: Protiv ove presude može se </span>
</p>
<p class="p3">
<span>izjaviti žalba u roku od 8 dana od dana prijema</span>
</p>
<p class="p3">
<span>iste i to Višem sudu u Bijelom Polju, a preko </span>
</p>
<p class="p3">
<span>ovog suda.</span>
</p>
<p class="p3"></p>
<p class="p6"></p>
<p class="p7"></p>


</body>
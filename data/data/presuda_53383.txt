<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.p1{text-align:end;hyphenate:auto;font-family:Times New Roman;font-size:12pt;}
.p2{text-align:end;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:justify;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Arial;font-size:12pt;}
.p6{margin-right:-0.25in;text-align:start;hyphenate:auto;font-family:Arial;font-size:12pt;}
.p7{margin-left:-0.375in;margin-right:-0.25in;text-align:start;hyphenate:auto;font-family:Arial;font-size:12pt;}
.p8{text-align:start;hyphenate:auto;font-family:Times New Roman;font-size:12pt;}
.s1{color:black;}
</style>
<meta content="dragisa.baletic" name="author">
</head>
<body class="b1 b2">
<p class="p1"></p>
<p class="p2">
<span> K.br.640/12</span>
</p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p3">
<span>U IME CRNE GORE</span>
</p>
<p class="p4"></p>
<p class="p4"></p>
<p class="p4"></p>
<p class="p4">
<span>OSNOVNI SUD U PODGORICI, kao prvostepeni, krivični, po sudiji Larisi Mujušković - Stamatović, uz učešće Valentine Vukašinović, kao zapisničara, u krivičnom postupku protiv okrivljenog B. L. iz P., zbog krivičnog djela utaja iz člana 243 st. 2 u vezi st. 1 Krivičnog zakonika, koga je na glavnom pretresu branio Gogić Milorad, advokat iz Podgorice, odlučujući o optužnici ODT-a Podgorica Kt.br. 1259/11 od 05.06.2012. godine, koju je na glavnom pretresu zastupala Radović Ana, zamjenik ODT-a Podgorica, nakon glavnog i javnog pretresa održanog dana 05.06.2013. godine u prisustvu stranaka i branioca, donio je, a dana 07.06.2013. godine i  javno objavio</span>
</p>
<p class="p4"></p>
<p class="p4"></p>
<p class="p3">
<span>P R E S U D U</span>
</p>
<p class="p5">
<span>Okrivljeni:</span>
</p>
<p class="p5"></p>
<p class="p4">
<span>B. L., od oca M. i majke D., rođene N., rođen ... godine u P., gdje mu je i prebivalište – ulica ... , crnogorski državljanin, nezaposlen, pismen, oženjen, otac dvoje djece, sa završenom srednjom školom, srednjeg imovnog stanja, ranije osuđivan i to: presudom Osnovnog suda u Podgorici K.br.97/20806 od 10.06.2003. godine zbog krivičnog djela iz člana 144/1 KZRCG na kaznu zatvora u trajanju od 30 dana uslovno na 2 godine,</span>
</p>
<p class="p4"></p>
<p class="p4">
<span>Na osnovu člana 373 tačka 2 Zakonika o krivičnom postupku</span>
</p>
<p class="p4"></p>
<p class="p3">
<span>OSLOBAĐA SE OD OPTUŽBE</span>
</p>
<p class="p3"></p>
<p class="p5">
<span>Kojom je predstavljeno da je:</span>
</p>
<p class="p5"></p>
<p class="p4">
<span>Tokom oktobra 2010. godine, u Podgorici, kao odgovorno lice – osnivač, ovlašćeni zastupnik i izvršni direktor  DOO „B.“ svjestan svog djela, čije izvršenje je htio, znajući da je njegovo djelo zabranjeno, u namjeri da tom privrednom društvu pribavi protivpravnu imovinsku korist, prisvojio tuđu pokretnu stvar koja mu je povjerena na način što je dana 16.11.2007. godine, po ugovoru o finansijskom lizingu br. 1012/07 zaključenog dana 16.11.2007. godine sa oštećenim DOO „N. L. P.“, od ovlašćenog predstavnika oštećenog preuzeo putničko vozilo marke „P...“, da bi, nakon što je dana 19.05.2010. godine zbog neisplaćenih potraživanja oštećeni zatražio povraćaj predmeta lizinga, te nakon što je dana 20.10.2010. godine raskinut ugovor o finansijskom lizingu, okrivljeni vozilo prisvoji i zadržao za sebe i time privrednom društvu DOO „B.“ pribavio protivpravnu imovinsku korist u iznosu od 8.722,25 eura, kao vrijednosti vozila,</span>
</p>
<p class="p4"></p>
<p class="p4">
<span>- čime bi izvršio krivično djelo utaja iz člana 243 st. 2 u vezi st. 1 Krivičnog zakonika.</span>
</p>
<p class="p4"></p>
<p class="p4">
<span>Oštećeno privredno društvo DOO „N. L. P.“ se u pogledu postavljenog imovinsko-pravnog zahtjeva upućuje na redovnu građansku parnicu.</span>
</p>
<p class="p4"></p>
<p class="p4">
<span>Troškovi postupka padaju na teret budžetskih sredstava.</span>
</p>
<p class="p4"></p>
<p class="p3">
<span>O b r a z l o ž e n j e</span>
</p>
<p class="p3"></p>
<p class="p4">
<span>Optužnicom ODT-a Podgorica Kt.br. 1259/11 od 05.06.2012. godine okrivljenom B. L. stavljeno je na teret da je izvršio krivično djela utaja iz člana 243 st. 2 u vezi st. 1 Krivičnog zakonika. Zastupnik optužbe je prije završe riječi precizirala činjenični opis dispozitiva kao u izreci presude i u završnoj riječi je ostala pri tako preciziranoj optužnici predlažući Sudu da okrivljenog oglasi krivim i osudi po zakonu, ozirom da je dokazima provedenim u postupku utvrđeno da je okrivljeni, nakon raskida ugovora, prisvojio povjerenu stvar koju oštećenom nikada nije vratio.</span>
</p>
<p class="p4"></p>
<p class="p4">
<span>Okrivljeni je u svojoj odbrani u toku postupka naveo da je navedeno vozilo predmet ugovora o finansijskom lizingu koji je zaključio dana 16.11.2007. godine sa DOO „N. L.“ Podgorica. U zadnjih godinu ipo dana prestao je sa plaćanjem rata i to isključivo zbog lošeg finansijskog poslovanja svoje firme i nakon toga je više puta upozoravan od strane "N. L." da je dužan da počne sa plaćanjem rata. Pokušavao je da na sve moguće načine nađe dogovor sa ovlašćenim licima iz "N. L.", ali nije naišao na razumijevanje, insistirao je da zakaže sastanak direktorom "N. L.", ali do toga nije došlo, a jednom im je i poslao e-mail na koji nije dobio odgovor. Predmetno vozilo se i danas nalazi na servisu u jednoj limarskoj radionici, jer nema dovoljno novca da popravi taj kvar na vozilu i nema nikavu namjeru da utaji to vozilo. Okrivljeni je dalje naveo da je upoznat sa činjenicom da je Privredni sud donio rješenje kojim je naloženo izvršenje na predmetnom vozilu, ali je on sudskog izvršitelja obavijestio gdje se vozilo tačno nalazi, "N. L." je imao rezervni ključ pomoću koga su mogli u svakom trenutku da uzmu vozilo, a on je i danas spreman da se dogovori oko načina plaćanja rata i rješavanja problema. U vrijeme sklapanja ugovora o lizingu firma čiji je on direktor je dobro poslovala i bila je solventna tako da nije mogao pretpostaviti da će imati finansijskih problema, a nakon prestanka uplate vozilo nije ni koristio, jer se isto pokvarilo. Naveo je da niti jedno sredstvo obezbjeđenja oštećeni nije aktivirao prema njemu, tako da ovaj postupak smatra kao ucjenu, a usmeno je predložio D. K., koji je bio zaposlen u "N."-u, da se lizing prenese na njega kao fizičko lice, ali su to odbili. Vozilo se u početku nalazilo ispred njegove zgrade, a onda se pokvarilo tako da je zadnjih 6-7 mjeseci u kvaru i nalazi se u jednoj radnji na Zabjelu kod majstora J. Zdravka. Pojasnio je da nikakvu utaju nije počinio, jednom prilikom je i direktoru "N. L." M. M. poslao mail kako bi zakazao sastanak i riješio problem, predlagao im je i da vraćanjem vozila zatvori dug, jer je kataloška vrijednost vozila nešto više od 5.000 eura, ali ni na to nijesu pristali. Od strane oštećenog je na način kako je to već opisao dobio obavještenje da traže vozilo, a onda su preko advokata 05.11.2010. godine pokrenuli postupak kada je i dolazio sudski izvršitelj, ali se tada vozilo nalazilo u auto servisu „K.“ u Zeti. </span>
</p>
<p class="p4"></p>
<p class="p4">
<span>U završnoj riječi branilac okrivljenog je predložio Sudu donošenje oslobađajuće presude, jer okrivljeni nije prisvojio tuđu pokretnu stvar i u konkretnom slučaju riječ je isključivo o građansko-pravnom odnosu, obzirom da se vozilo kod okrivljenog nalazilo po pravnom osnovu koji je vodio naknadnom sticanju prava svojine. </span>
</p>
<p class="p4">
<span>Okrivljeni je u završnoj riječi prihavtio završnu riječ svog branioca.</span>
</p>
<p class="p4"></p>
<p class="p4">
<span>Sud je u dokaznom postupku: saslušao ovlašćenog predstavnika oštećenog DOO „N. L.“ P. M. O., izvršio uvid u kovertu preporučene pošiljke upućene od strane „N. L.“ P. prema DOO „B.“ Podgorica kao i u mail prepisku od 20.10.2010. godine i 25.10.2010. godine između „N. L.“ Podgorica i DOO „B.“ Podgorica, na saglastan predlog stranaka pročitao iskaz svjedoka K. D. za zapisnika o glavnom pretresu od 27.12.2012. godine, pročitao ugovor o finansijskom lizingu – posebni dio zaključen dana 16.11.2007. godine između „N. L.“ Podgorica i DOO „B.“ Podgorica, ugovor o finansijskom lizingu od 16.11.2007. godine zaključen između „N. L.“ Podgorica i DOO „B.“ Podgorica, pročitao Aneks 1 ugovora o finansijskom lizingu br. 1012/07 od 16.11.2007. godine između „N. L.“ Podgorica i DOO „B.“ Podgorica, pročitao opšte uslove o lizingu opreme br. 1012/07 izdate od strane „N. L.“ Podgorica DOO pod brojem 2277/07 od 16.11.2007. godine, pročitao plan otplate primaoca lizinga 00697, pročitao prijavu zaloge u registru zaloga Privrednog suda u Podgorici od 16.11.2007. godine, pročitao opomenu br. 1 DOO „N. L.“ Podgorica od 21.01.2010. godine, pročitao opomenu br. 2 DOO „N. L.“ Podgorica od 09.02.2010. godine, pročitao opomenu br. 3 DOO „N. L.“ Podgorica od 23.02.2010. godine, pročitao obavještenje od N. L. br. 351/10 od 19.05.2010. godine, pročitao rješenje Privrednog suda u Podgorici I.br. 7746/10 od 05.11.2010. godine sa prilogom, pročitao izvod iz KE za okrivljenog izdat od strane UP PJ Podgorica pod brojem 29-245/12-26405/2-3994 od 08.10.2012. godine, pročitao nalaz i mišljenje sudskog vještaka komercijalne struke Duška Đuraškovića od 12.05.2012. godine, izvršio uvid u orginal raskid ugovora o lizingu br. 915/10 od 20.10.2010. godine.</span>
</p>
<p class="p4"></p>
<p class="p4">
<span>Svjedok M. O., ovlašćeni predstavnik oštećenog DOO „N. L.“ Podgorica, je u svom iskazu na glavnom pretresu naveo da je privredno društvo „N. L.“ zaključilo Ugovor o finansijskom lizingu br. 1012/07 sa privrednim društvom „B.“ čiji je izvršni direktor B. L. i po osnovu tog ugovora privrednom društvu, odnosno B. L., izvršena je primopredaja auta marke „P.“ i B. L. je bio obavezan da uredno izmiruje rate kako je to predviđeno ugovorom. Međutim, B. to nije uredno radio, tako da su mu slali u više navrata opomene, a onda je kod Privrednog suda pokrenut postupak izvršenja u cilju oduzimanja vozila, ali navedeno rješenje nije izvršeno, jer je okrivljeni konstantno krio vozilo i obećavao da će da izmiri svoje obaveze, a što nije uradio, jer od dana donošenja rješenja Privrednog suda nije uplatio niti centa na ime duga. Svjedok je dalje naveo da oni nijesu upoznati za navodnu komunikaciju okrivljenog sa D. K., a nemaju podatak da je isti predlagao da se lizing prenese na njega kao fizičko lice, obzirom da je njegova firma bila u blokadi, što samo po sebi ne bi bio pravni problem, jer bi  na jednostavan način okrivljeni uplatio novac kao fizičko lice i na njega bi se prebacio dug. Jednom prilikom su i išli sa sudskim izvršiteljem radi preuzimanja vozila, ali ih je okrivljeni obavijestio da se vozilo nalazi na servisu. </span>
</p>
<p class="p4">
<span>U završnoj riječi ovlašćeni predstavnik oštećenog se pridružio krivičnom gonjenju protiv okrivljenog i postavio je imovinsko pravni zahtjev u iznosu od 7.116,37 eura i tražio je troškove postupka u skladu sa AT-om. </span>
</p>
<p class="p4"></p>
<p class="p4">
<span>Svjedok K. D. je u svom iskazu na glavnom pretresu naveo da je u  DOO "N. L." zaposlen kao komercijalista i da je upoznat da je B. L. početkom 2008. godine počeo sa kašnjenjem uplata, tako da je jedan ugovor prebačen na preduzeće DOO „I. N.“ i to u decembru 2008. godine i to prebacivanje je inicirao okrivljeni. Što se tiče vozila „P... “ okrivljeni je takođe prestao da uplaćuje novac na ime rata i kasnije nijesu mogli da stupe u kontakt sa njim. U aprilu 2011. godine njih je kontaktirao okrivljeni Bešić i tada je predložio da na neki način riješe problem, ali je sve to bilo očigledno deklarativno, jer na tome nije ništa urađeno, obzirom da  je okrivljeni obećao da će naći neku firmu radi otplate duga, ali to nije uradio. U to vrijeme javio im se i V. I., vlasnik „F. G. M.“ koji se interesovao za navedeni ugovor, ali ni od toga nije bilo ništa, a raskid ugovora su još 2010. godine poslali firmi okrivljenog, zatim su pokrenuli postupak pred Privrednim sudom, ali do danas nijesu uspjeli da preuzmu vozilo. Svjedok je dalje naveo da je tačno da su oni mogli da izvrše naplatu preko mjenice, ali mu nije poznato zašto to nijesu preduzeli i tačno je da je on rekao okrivljenom da ne može na sebe kao fizičko lice da preuzme dug, jer moguće da isti nije bio bonitetan, pa mu je sugerisao da bi bilo dobro da to učini neko drugo lice, a on kao fizičko lice je mogao da na njihov račun uplaćuje novac na ime duga. Pojasnio je da nije tačno da je „N. L.“ odbio V. I. i "F. G.", već su ga pozvali da dostavi dokumentaciju, koju on nikada nije dostavio, kojom prilikom im je rekao da B. i njemu duguje novac. On nije dao broj direktora okrivljenom, jer za to nije imao ovlašćenja, dok su na meil okrivljenog odgovorili tako što su ga usmeno pozvali da dođe i donese dokumenatciju.   </span>
</p>
<p class="p4"></p>
<p class="p4">
<span>Iz ugovora o finansijskom lizingu od 16.11.2007. godine zaključenog između „N. L.“ Podgorica i DOO „B.“ Podgorica i ugovora o finansijskom lizingu – posebni dio zaključen dana 16.11.2007. godine proizilazi da je predmet ugovora o lizingu vozilo P..., pa je predviđeno da će korisnik lizinga DOO „B.“ Podgorica plaćanjem poslednje rate steći pravo svojine na predmetu lizinga na osnovu ovog ugovora i izjave davaoca lizinga. Navedeno je da se korisnik lizinga obavezao da „N. L.“ Podgorica na ime naknade plati za učešće 4.881,03 eura, 173,91 euro na ime PDV-a, kao i u 60 jednakih mjesečnih rata u iznosu od 210,94 eura, što čini ukupan iznos od 12.656,40 eura i prva rata dospijeva za plaćanje 16.11.2007. godine.</span>
</p>
<p class="p4"></p>
<p class="p4">
<span>Iz Aneks 1 ugovora o finansijskom lizingu br. 1012/07 od 16.11.2007. godine između „N. L.“ Podgorica i DOO „B.“ Podgorica proizilazi da su se ugovorne strane sporazumjele o tačnom načinu obračuna kamatne stope u visini stope EURIBORA za šestomjesečne depozite, a koja pri zaključenju ugovora iznosi 4,579. </span>
</p>
<p class="p4"></p>
<p class="p4">
<span>Iz opštih uslova o lizingu opreme br. 1012/07 izdatih od strane „N. L.“ Podgorica DOO pod brojem 2277/07 od 16.11.2007. godine predviđeno je, između ostalog, da u slučaju kašnjenja u uplatama davalac lizinga može da aktivira sredstva obezbjeđenja, da raskine ugovor i zahtijeva vraćanje opreme. </span>
</p>
<p class="p4"></p>
<p class="p4">
<span>Izplana otplate primaoca lizinga 00697 utvrđuje se da je poslednju ratu korisnik lizinga trebao da uplati 16.10.2012. godine. </span>
</p>
<p class="p4"></p>
<p class="p4">
<span>Iz prijave zaloge u registru zaloga Privrednog suda u Podgorici od 16.11.2007. godine proizilazi da je podnosilac prijave "N. L." Podgorica DOO podnio Privrednom sudu predlog za prijavu zaloge na autu "P...".</span>
</p>
<p class="p4"></p>
<p class="p4">
<span>Iz opomene br. 1 od 21.01.2010. godineproizilazi da je DOO „N. L.“ Podgorica obavijestio DOO „B.“ Podgorica da kasni sa uplatom 400,00 eura.</span>
</p>
<p class="p4"></p>
<p class="p4">
<span>Iz opomene br. 2 od 09.02.2010. godineproizilazi da je DOO „N. L.“ Podgorica obavijestio DOO „B.“ Podgorica da kasni sa uplatom 410,75 eura.</span>
</p>
<p class="p4"></p>
<p class="p4">
<span>Iz opomene br.3 od 23.02.2010. godineproizilazi da je DOO „NLB Leasing“ Podgorica obavijestio DOO „B.“ Podgorica da kasni sa uplatom 627,89 eura.</span>
</p>
<p class="p4"></p>
<p class="p4">
<span>Iz obavještenja br. 351/10 od 19.05.2010. godine proizilazi da je N. L. DOO obavijestio DOO „B.“ da isti kasni sa uplatom 1.254,31 euro i da su dužni da predmet lizinga predaju uz primopredajni zapisnik najkasnije do 26.05.2010. godine ili da do navedenog datuma plate predmetni dug. </span>
</p>
<p class="p4"></p>
<p class="p4">
<span>Iz rješenja Privrednog suda u Podgorici I.br. 7746/10 od 05.11.2010. godine sa prilogom utvrđuje se da je određeno izvršenje prinudnim oduzimanjem državine predmeta lizinga, a na osnovu ugovora o finansijskom lizingu br. ... od 16.11.2008. godine prijavljenog u registru zaloge R-... od 12.12.2007. godine. </span>
</p>
<p class="p4"></p>
<p class="p4">
<span>Iz izvoda iz KE za okrivljenog izdatog od strane UP PJ Podgorica pod brojem 29-245/12-26405/2-3994 od 08.10.2012. godine proizilazi da je okrivljeni ranije osuđivan i to: presudom Osnovnog suda u Podgorici K.br.97/20806 od 10.06.2003. godine zbog krivičnog djela iz člana 144/1 KZRCG na kaznu zatvora u trajanju od 30 dana uslovno na 2 godine.</span>
</p>
<p class="p4"></p>
<p class="p4">
<span>Iz nalaza i mišljenja sudskog vještaka komercijalne struke Duška Đuraškovića od 12.05.2012. godine  proizilazi da je vrijednost putničkog motornog vozila marke „P...“ proizvedenog 2007. godine na dan izvršenja krivičnog djela bila 8.422,25 eura. </span>
</p>
<p class="p4"></p>
<p class="p4">
<span>Iz orginal raskid ugovora o lizingu br. 915/10 od 20.10.2010. godine proizilazi da je predmetnog dana NLB leasing poslao obavještenje o raskidu ugovora o finansijskom lizingu br. 1012/07 od 16.11.2007. godine DOO „Bilbingmonte“ Podgorica i to zbog neisplaćenih obaveza u iznosu od 2.265,01 eura. </span>
</p>
<p class="p4"></p>
<p class="p4">
<span>Iz uvida u kovertu preporučene pošiljke upućene od strane „N. L.“ Podgorica prema DOO „B.“ Podgorica utvrđuje se da je prijemni pečat pošte otisnut 08.11.2010. godine i da stoji naznaka da pošiljka nije uručena, da je primalac obaviješten, ali da pošiljku nije tražio, tako da se sadržina nalazi u koverti, a odnosi se na obavještenje o raskidu ugovora o finansijskom lizingu od 16.11.2007. godine. </span>
</p>
<p class="p4"></p>
<p class="p4">
<span>Uvidom u mail prepisku od 20.10.2010. godine i 25.10.2010. godine između „NLB Leasing“ Podgorica i DOO „B.“ Podgorica proizilazi da je D. K. dana 20.10.2010. godine i 25.10.2012. godine poslao mail na adresu </span><a href="mailto:bilbing@t-com.me"><span class="s1">...</span></a><span> a koji mail sadrži i obavještenje o raskidu ugovora, dok je dana 25.10.2010. godine sa adrese </span><a href="mailto:bilbing@t-com.me"><span class="s1">...</span></a><span> poslato obavještenje D. K. u kojem piše „sinoć sam vidio mail koji si mi poslao, jer nijesam u Crnoj Gori, vraćam se početkom novembra i ukoliko postoji mogućnost da platim dug u četiri rate krajem januara 2011. godine, a rate nastavim da plaćam, napravi papire, a ako ne kad se vratim dovodim vam auto. Izvini zbog neprijatnosti ako sam ti ih napravio“ i u potpisu je navedeno – pozdrav L. </span>
</p>
<p class="p4"></p>
<p class="p4">
<span>Sud je nakon ocjene navoda optužbe, odbrane okrivljenog, te ostalih provedenih dokaza, kako pojedinačno, tako i u njihovoj ukupnosti, mišljenja da u postupku nije dokazano da je okrivljeni izvršio krivično djelo stavljeno mu na teret.</span>
</p>
<p class="p4"></p>
<p class="p4">
<span>Optužnicom ODT-a Podgorica okrivljenom B. L. stavljeno je na teret da je izvršio krivično djelo utaja iz člana 243 st. 2 u vezi st. 1 Krivičnog zakonika, a koje krivično djelo čini onaj ko u namjeri da sebi ili drugom pribavi protivpravnu imovinsku korist; prisvoji tuđu pokretnu stvar koja mu je povjerena. Cijeneći citirane odredbe navedenog krivičnog djela i dovodeći ih u vezu sa činjeničnim stanjem utvrđenim u postupku, ovaj Sud je mišljenja da u postupku nije dokazano da je okrivljeni prisvojio tuđu pokretnu stvar koja mu je povjerena, pa samim tim nije ni dokazano da je izvršio predmetno krivično djelo.</span>
</p>
<p class="p4"></p>
<p class="p4">
<span>Naime, iz ugovora o finansijskom lizingu od 16.11.2007. godine zaključenog između „N. L.“ Podgorica i DOO „B.“ Podgorica i ugovora o finansijskom lizingu – posebni dio zaključen dana 16.11.2007. godine proizilazi da se davalac lizinga (N. L. P.) obavezao da korisniku lizinga (DOO B. P.) preda u zakup predmet lizinga – auto „P.“ na kojem će korisnik lizinga plaćanjem posljednje rate steći pravo svojine po osnovu ovog ugovora i izjave davaoca lizinga, dok se korisnik lizinga obavezao da na ime naknade plati za učešće 4.881,03 eura, 173,91 euro na ime PDV-a, kao i u 60 jednakih mjesečnih rata iznose od po 210,94 eura, što čini ukupan iznos od 12.656,40 eura, tako da je planom otplate predviđeno da korisnik lizinga posljednju ratu isplati 16.10.2012. godine. Takođe, iz navoda odbrane okrivljenog, iz iskaza ovlašćenog predstavnika oštećenog i svjedoka K. nije sporno da je okrivljeni, kao ovlašćeni zastupnik i izvršni direktor DOO „B.“ Podgorica, početkom 2010. godine prestao sa redovnim isplatama rata, zbog čega je od strane "N. L." tri puta opomenut da kasni sa uplatama, a 19.05.2010. godine i obaviješten da preda predmet lizinga ili da do 26.05.2010. godine plati predmetni dug, što okrivljeni nije učinio, pa je davalac lizinga pokrenuo postupak kod Privrednog suda u Podgorici koji je donio rješenje od 05.11.2010. godine o prinudnom oduzimanju državine - predmetnog auta, koje rješenje nije izvršeno. </span>
</p>
<p class="p4"></p>
<p class="p4">
<span>Ugovor o finansijskom lizingu od 16.11.2007. godine je takav pravni posao u kojem se davalac finansijskog lizinga „N. L.“ Podgorica obavezao da korisniku lizinga - DOO „B.“ Podgorica ( čiji je ovlašćeni zastupnik i izvršni direktor Bešić Luka) preda u zakup vozilo marke „Peugeot 207 Trendy 1.4 HDI“, na kojem će korisnik lizinga steći pravo svojine nakon što isti isplati poslednju  otkupnu ratu. Dakle, u konkretnom slučaju evidentno je da je pravni osnov po kojem je okrivljeni stupio u posjed predmetnog vozila (uz ispunjenje preuzetih obaveza) vodio sticanju prava svojine, tako da je jasno da vozilo „P.“ i nije bilo povjereno okrivljenom B. L. kako je to navedeno u dispozitivu optužnice. Da bi postojalo krivično djelo utaja iz člana 243 Krivičnog zakonika neophodno je da je tuđa pokretna stvar povjerena učiniocu – što pretpostavlja njeno vraćanje vlasniku ili ranijem držaocu, tako da ona ne smije biti predata učiniocu po nekom osnovu kojim se zasniva pravo svojine ili koji vodi zasnivanju prava svojine. Kako je u konkretnom slučaju ugovor o finansijskom lizingu upravo predviđao sticanje prava svojine na predmetnom vozilu od strane okrivljenog, odnosno njegovog privrednog društva, to je nesumnjivo da ovdje nije riječ o „prisvajanju tuđe pokretne stvari“ niti je ona „povjerena“ okrivljenom u smislu krivičnog djela utaja iz člana 243 Krivičnog zakonika, a koje stanovište je zauzeto i u aktuelnoj sudskoj praksi izraženoj i kroz odluku Višeg suda u Podgorici Kž.br. 1882/2012 od 07.12.2012. godine. </span>
</p>
<p class="p4"></p>
<p class="p4">
<span>Takođe, bez uticaja na drugačiji zaključak Suda je i tvrdnja da se okrivljeni u mometu raskida ugovora od strane oštećenog nalazio u protivpravnoj državini vozila, jer je činjenica da je oštećeni zaista dana 20.10.2010. godine poslao obavještenje okrivljenom o raskidu ugovora, a koje obavještenje isti nije uredno primio do kraja oktobra (koje vrijeme se okrivljenom i stavlja na teret kao vrijeme izvršenja krivičnog djela) već se iz uvida u preporučenu pošiljku zaključuje da ista nije uručena i da primalac nije tražio (iako je u tom periodu svjedok Konjević preko maila kominicirao sa okrivljenim), a sve kod činjenice da je u momentu predaje predmetnog auta – 2007. godine, postojao pravni osnov koji je vodio sticanju prava svojine od strane okrivljenog, bez obzira da li je taj osnov u međuvremenu prestao ili ne.</span>
</p>
<p class="p4"></p>
<p class="p4">
<span>Sud je cijenio i ostale provedene dokaze, pa je našao da isti nijesu od značaja za drugačije presuđenje u ovoj krivično pravnoj stvari.</span>
</p>
<p class="p4"></p>
<p class="p4">
<span>Kako je u ovom postupku donijeta oslobađajuća presuda, to troškovi krivičnog postupka padaju na teret budžetskih sredstva, shodno članu 230 ZKP-a, dok se oštećeni u pogledu postavljenog imovinsko - pravnog zahtjeva upućuje na redovnu građansku parnicu, shodno članu 239 ZKP-a.</span>
</p>
<p class="p4"></p>
<p class="p4">
<span>Na osnovu izloženog, a shodno članu 373 tačka 2 ZKP-a odlučeno je kao u izreci presude.</span>
</p>
<p class="p4"></p>
<p class="p3">
<span>OSNOVNI SUD U PODGORICI</span>
</p>
<p class="p3">
<span>Dana 07.06.2013. godine</span>
</p>
<p class="p5">
<span>	</span>
</p>
<p class="p5">
<span>ZAPISNIČAR							SUDIJA</span>
</p>
<p class="p5">
<span>Valentina Vukašinović, s.r.				     Larisa Mijušković Stamatović, s.r.                                                                               </span>
</p>
<p class="p5"></p>
<p class="p5"></p>
<p class="p6">
<span>PRAVNA POUKA : </span>
</p>
<p class="p6">
<span>Protiv ove presude može se izjaviti</span>
</p>
<p class="p6">
<span>žalba u roku od 15 (petnaest) dana od</span>
</p>
<p class="p6">
<span>dana prijema pismenog otpravka iste </span>
</p>
<p class="p6">
<span>Višem sudu u Podgorici,a preko ovog suda.</span>
</p>
<p class="p5"></p>
<p class="p7">
<span>                                                   ZTO: Valentina Vukašinović</span>
</p>
<p class="p5"></p>
<p class="p8"></p>
<p class="p8"></p>
<p class="p8"></p>


</body>
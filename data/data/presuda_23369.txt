<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:end;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{text-align:start;hyphenate:auto;font-family:Arial;font-size:12pt;}
.p5{margin-right:-0.125in;text-align:center;hyphenate:auto;font-family:Arial;font-size:12pt;}
.p6{margin-right:-0.125in;text-align:justify;hyphenate:auto;font-family:Arial;font-size:12pt;}
.p7{text-align:justify;hyphenate:auto;font-family:Times New Roman;font-size:14pt;}
.p8{text-indent:0.5in;text-align:justify;hyphenate:auto;font-family:Arial;font-size:12pt;}
.p9{margin-right:0.015277778in;text-align:center;hyphenate:auto;font-family:Arial;font-size:12pt;}
.p10{text-indent:0.5in;text-align:center;hyphenate:auto;font-family:Arial;font-size:12pt;}
.p11{text-align:start;hyphenate:auto;font-family:Times New Roman;font-size:12pt;}
.s1{font-style:italic;}
.s2{font-family:Times New Roman;font-size:14pt;}
.s3{font-weight:bold;}
</style>
<title>Posl</title>
<meta content="marija.cupic" name="author">
</head>
<body class="b1 b2">
<p class="p1">
<span>Posl.br. K. 294/12</span>
</p>
<p class="p2"></p>
<p class="p2">
<!--Image link to '0.jpg' can be here-->
</p>
<p class="p2"></p>
<p class="p2">
<span>U  I M E  C R N E  G O R E </span>
</p>
<p class="p2"></p>
<p class="p3"></p>
<p class="p3">
<span>OSNOVNI SUD U CETINJU, kao prvostepeni krivični, po sudiji Mariji Ćupić, kao sudiji pojedincu uz učešće sudskog namještenika Martinović Aleksandre, kao zapisničara u krivičnom predmetu okrivljenog Č. B. zbog krivičnog djela ugrožavanje sigurnosti iz člana 168. stav 1. Krivičnog zakonika, po optužnom predlogu Osnovnog državnog tužilaštva u Cetinju Kt.br. 196/12 od 27.12.2012. godine, nakon održanog glavnog i javnog pretresa dana 25.03.2013. godine, u prisustvu savjetnika ODT-a Đ. M. okrivljenog Č. B. oštećenog Č. B. donio je dana 29.03.2013. godine i javno objavio </span>
</p>
<p class="p3"></p>
<p class="p2"></p>
<p class="p2">
<span>P R E S U D U</span>
</p>
<p class="p4"></p>
<p class="p3">
<span>Okrivljeni Č. B. zv. »B.«, od oca V. i majke V. rođene Č. rođen .... godine u selu Štitari opština Cetinje, gdje i prebiva, selo Štitari bb, državljanin Crne Gore, penzioner, oženjen, pismen, sa završenom Višom mašinskom školom, lošeg imovnog stanja, osuđivan Presudom Osnovnog suda u Cetinju, posl. br. K. 57/07 od 26.04.2007. godine, zbog krivičnog djela ugrožavanje sigurnosti iz člana 168.  Krivičnog zakonika u sticaju sa krivičnim   djelom  nedozvoljeno držanje oružija i eksplozivnih materija iz člana 403. Krivičnog zakonika na kaznu zatvora u trajanju od 5 mjeseci, uslovno na 3 godine</span>
</p>
<p class="p5"></p>
<p class="p5">
<span>K r i v   je:</span>
</p>
<p class="p6">
<span class="s1">  Što je:</span>
</p>
<p class="p6"></p>
<p class="p3"></p>
<p class="p3">
<span>Dana 25.10.2012 godine oko 12,00 časova u službenim prostorijama Uprave za nekretnine Područna jedinica Cetinje, u Cetinju, svjestan da prijetnjim napada na život i tijelo oštećenog Č. B. iz Podgorice, ugrožava njegovu sigurnost, nakon kraće prepirke, istom voljno uputio prijetnje sledeće sadržine „ uhvatiti ću te ja u Štitare, tamo ćeš mi ti platiti, ubit ći te kao zeca, htio sam i prije da mi nijesi pobjegao“, što je kod oštećenog izazvalo osjećaj straha i ugroženosti, po njegov život i tijelo kao i za život i tijelo bliskih srodnika, </span>
</p>
<p class="p3"></p>
<p class="p3">
<span>-čime je izvršio krivično djelo ugrožavanje sigurnosti iz člana 168. stav 1. Krivičnog zakonika,.</span>
</p>
<p class="p7"></p>
<p class="p8">
<span>-pa mu  sud primjenom citiranog zakonskog propisa, te primjenom čl.4, 5, 13, 15, 42, 52, 53, 54 KZ-a, 226-229,239 i 374 ZKP-a izriče</span>
</p>
<p class="p8"></p>
<p class="p2">
<span>U S L O V N U    O S U D U</span>
</p>
<p class="p9"></p>
<p class="p3">
<span>Kojom okrivljenom utvrđuje</span><span class="s2"> </span><span>na kaznu zatvora u trajanju od 30 dana, i istovremeno odredjuje da se navedena kazna neće izvršiti ukoliko okrivljeni u vremenskom periodu od jedne godine, od dana pravosnažnosti presude ne počine novo krivično djelo.</span>
</p>
<p class="p3"></p>
<p class="p3">
<span>Oštećeni Č. B. se radi ostvarivanja svog imovnsko pravnog zahtjeva upućuje na redovnu parnicu.</span>
</p>
<p class="p3"></p>
<p class="p3">
<span>Troškova krivičnog postupka nije bilo, a okrivljeni je dužan da na ime paušala na blagajni ovog Suda uplati iznos od 30,00 € u roku od 15 dana po pravosnožnosti presude pod prijetnjom prinudnog izvršenja .</span>
</p>
<p class="p7"></p>
<p class="p2">
<span>O b r a z l o ž e nj e</span>
</p>
<p class="p10"></p>
<p class="p10"></p>
<p class="p3">
<span>Osnovno državno tužilaštvo u Cetinju podnijetim opt. predlogom  Kt.br. 196/12 od 27.12.2012. godine, okrivljenom Č. B. iz sela Štitari ,opština Cetinje, stavilo je na teret izvršenje krivičnog djela ugrožavanje sigurnosti iz člana 168. stav 1. Krivičnog zakonika. U završnoj riječi na glavnom pretresu zastupnik optužbe ostao je pri podnijetom  optužnom predlogu i predložio sudu da okrivljenog Č. B. oglasi krivim za predmetno krivično djelo i osudi po zakonu, te da pritom uzme u obzir sve olakšavajuće i otežavajuće okolnosti.</span>
</p>
<p class="p3"></p>
<p class="p3">
<span>Okrivljeni  Č. B. u svojoj odbrani je naveo da se dana 25.10.2012 godine u svojstvu povjerenika mjesne zajednice Štitari, nalazio u kancelariji Uprave za nekretnine Područna jedinica Cetinje, gdje je vršio izlaganje nepokretne imovine za KO Štitari, vlasništvo svih mještana katastarske opštine Štitari. Kada je sjedio za stolom pored M. V. koji se nalazio sa njegove lijeve strane i R. B. koji se nalazio sa njegove desne strane, na vratima od kancelarije se pojavio Č. B. sa kojim kako navodi kao seljanin nije u dobrim odnosima. Odmah nakon ulaska Č. B. ga je kako tvrdi verbalno napao  i upućivao mu niz uvreda, psovao mu oca i majku govoreći mu „jebat ću ti i oca  i majku“ i da je počeo da mu kune djecu i rekao mu „platit ćeš mi ga krvlju“ ,mislići na imanje koje je kupio od njegovog oca sada pokojnog Č. I. Još jednom je ponovio da nijesu tačni navodi optužbe, jer mu nije upućivao prijetnje koje mu se stavljaju na teret, osim što je rekao „doći ćeš ti u Štitare, da mi pokažeš kiljane, tamo ćeš me peglati, i da mi pokažeš to đe sam oteo tuđu imovinu“. Naglasio je da se tom prilikom od vike Č. B. nije prepao. Na glavnom pretresu je ponovio da nijesu tačni navodi optužbe da je počinio krivično djelo koje mu je stavljeno na teret i da su krtičnog događaja bili prisutni V. M. i R. B.</span>
</p>
<p class="p3"></p>
<p class="p3"></p>
<p class="p3">
<span>Radi razrješenja ove krivičnopravne stvari, Sud je u dokaznom postupku na glavnom pretresu proveo sledeće dokaze: saslušao oštećenog Č. B. saslušao svjedoka V. M. te na saglasan predlog stranaka umjesto neposrednog saslušanja pročitao iskaz svjedoka R. B. pročitao izvještaj UP Ispostava Cetinje  23 broj 02-245/12-4437 od 12.11.2012. godine za okrivljenog Č. B. </span>
</p>
<p class="p3"></p>
<p class="p3">
<span>Iz iskaza oštećenog Č. B. proizilazi da je dana 25.10.2012 godine oko 12,00 časova došao u službene prostorije Odjeljenje za katastar u Cetinju, da provjeri da li je njegova nepokretna imovina koja se nalazi u selu Štitari pravilno upisana u katastar. Tom priliko službenica mu je pokazala sve što je od njegove imovine upisano i da je nije vidio da je bila upisana njegova nepokretna imovina koja se nalazila u palnini zvanoj „Stavor“. Nakon toga nekoliko dana je ponovo pošao u Odjeljenju za katastar kako bi podnio prigovor na katastarsko izlaganje i da je tom prilikom ušao u kancelariju M. V. kako bi predao naznačeni prigovor. Pojasnio je da je tom prilikom zatekao Č. B. sa kojim nije u dobrim odnosima, a sa kojim je komšija u Podgorici gdje stanuje i u selu Štitari koji ga je nekoliko puta maltretirao, a jednom prilikom i njegovog maloljetnog sina, od kada i nijesu u dobrim odnosima. Dodao je da kada je ušao Č. je odmah odreagovao i uputio mu prijetnje sledeće sadržine „ uhvatiti ću te ja u Štitare, tamo ćeš mi ti platiti, ubit ći te kao zeca, htio sam i prije da mi nijesi pobjegao“. Prisutni su bili M. V. ovlašćeni službenik katastra i jedno muško lice koje nije poznavao. Navedena prijetnja je kako navodi oštećeni kod njega izazvala strah i ugroženost, kako za njegov život ,tako i za život njegove porodice, obzirom da je ranijih godina u više navrata bez razloga bio napadnut od strane Č. B. koji je tim prilikama na njega dizao pušku i potezao nož, a za što su vođeni krivični postupci pred Osnovnim sudom na Cetinju. Izjavio je da nebi podnio krivičnu prijavu da nije osjetio strah i ugroženost.Pridružio se krivičnom gonjenju i postavio je  odštetni zahtjev.</span>
</p>
<p class="p3"></p>
<p class="p3">
<span>Iz iskaza svjedoka V. M. proizilazi da se dana 25.10.2012 godine u svojstvu predstavnika komisije za izlaganje nepokretnosti, u Odjeljenju za katastar Uprave za nekretnine PJ Cetinje, nalazio na svom radnom mjestu. Bila je rasprava povodom žalbe koju je Č. B. uputio  drugostepenom organu i u kancelariji su bili prisutni Č. B. i Č. B. koji je bio povjerenik u komisiji ,a žalba Č. se odnosila na njega. Pojasnio je da je u jednom trenutku došlo do prepirke između njih dvojice. Znao je da nijesu u dobrim međuljudskim odnosima oko nekog imanja na Štitarima, i da kritičnom prilikom nije doazilo do fizičkih kontakata i ustajanja sa stolica, ali su upućivali jedan drugom niz  uvreda. Sjeća se da se prvo Č. B. obratio Č. B. riječima „ukrao si mi imanje, prevario si mog starog oca“na što mu je Č. odgovorio „ vidjet ćemo se u Štitare i vidjećeš ti za ovo“ i da se ostalih riječi ne sjeća. Na glavnom pretresu je istakao da je bilo međusobnog vrijeđanja između okrivljenog i oštećenog, ali je ponovio da rečenicu koja je navedena u optužnom aktu nije čuo u takvom kontekstu. Pojasnio je da Štitari jesu pominjani i da će se tamo vidjeti ,kao i da je R. B. povremeno bio prisutan.</span>
</p>
<p class="p3"></p>
<p class="p3">
<span>Iz iskaza svjedoka R. B. proizilazi da je dana 25.10.2012 godine negdje poslije 11,30 časova došao u kancelariju za izlaganje Uprave za nekretnine PJ Cetinje, koja se nalazila u Opštini Cetinje i to u svojstvu katastarske opštine Trešnjevo. Prisutni su u kancelariju pored njega bili M. V. u svojstvu predstavnika Komisije za Č. B. i Č. B. Pojasnio je da dok je Č. B. gledao neke zapisnike sa M. V. Č. B. je tražio broj nekog rješenja i obratio se Č. govoreći mu da mu nije pokazao pravilno neke parcele u mjestu Stavor koje su u njegovom vlasništvu. Pojasnio je da je odmah poslije toga izašao jer je među njima počela neka rasprava i da se nije mogao sjetiti riječi koje su jedan drugom upućivali. Nakon pet do deset minuta se vratio u kancelaruju ,ali je rasprava još trajala pa je ponovo izašao. Dodao je da je rasprava trajala oko pola sata i da je sedam do osam puta izlazio i ulazio samo da ne bi prisustvovao njihovoj raspravi. Mišljenja je da je Č. B. prvi napusti kancelariju, a da je Č. B. i dalje ostao tražeći neko rješenje iz ranijeg perioda. Dodao je da nije čuo riječi da je Č. B. uputi Č. B. koje su navedene i dispozitivu optužnog akta jer je izlazio nekoliko puta za vrijeme njihove svađe.</span>
</p>
<p class="p3"></p>
<p class="p3">
<span>Iz izvoda iz KE UP Ispostava Cetinje 23 broj 02-245/12-4437 od 12.11.2012. godine za okrivljenog Č. B. proizilazi da je isti kažnjavan i to Presudom Osnovnog suda u Cetinju, posl. br. K. 57-07 od 26.04.2007. godine, zbog krivičnog djela ugrožavanje sigurnosti iz člana 168. Krivičnog zakonika u sticaju sa krivičnim u  djelom  nedozvoljeno držanje oružija i eksplozivnih materija iz člana 403. Krivičnog zakonika na kaznu zatvora u trajanju od 5 mjeseci, uslovno na 3 godine.</span>
</p>
<p class="p3"></p>
<p class="p3">
<span>Analizirajući rezultate provedenog dokaznog postupka, te na osnovu savjesne i brižljive ocjene svih provedenih dokaza pojedinačno i u svojoj ukupnosti u sklopu sa odbranom okrivljenog sud je utvrdio da su rezultati dokaznog postupka podkrijepili navode optužnog predloga da je okrivljeni Č. B. počinio krivično djelo ugrožavanje sigurnosti iz člana 168. stav 1. Krivičnog zakonika, činjenično i pravno opisano u dispozitivu ove presude.</span>
</p>
<p class="p3"></p>
<p class="p3">
<span>Utvrđujući činjenice radi pravilnog određenja materijalnopravnog odnosa u datoj krivično pravnoj stvari sud je nesumnjivo utvrdio da je okrivljeni Č. B. </span><span class="s2"> </span><span>dana 25.10.2012. godine, oko 12,00 časova, u službenim prostorijama Uprave za nekretnine – Područna jedinica Cetinje, svjestan da prijetnjim napada na život i tijelo oštećenog Č. B. iz Podgorice, ugrožava njegovu sigurnost, nakon kraće prepirke, istom voljno uputio prijetnje sledeće sadržine „ uhvatiti ću te ja u Štitare, tamo ćeš mi ti platiti, ubit ći te kao zeca, htio sam i prije da mi nijesi pobjegao“, što je kod oštećenog izazvalo osjećaj straha i ugroženosti, po njegov život kao i za život i tijelo bliskih srodnika.</span>
</p>
<p class="p3">
<span>U ovakvim se radnjama okrivljenog Č. B. koje se sastoje u ugrožavanju sigurnosti oštećenom Č. B. kao pasivnom subjektu, kod kojeg je ostvareno osjećanje ugroženosti, odnosno straha za život i tjelesni integritet,svoj i bliskih srodnika, tj.osjećaj nesigurnosti, stiču se sva subjektivna i objektivna obilježja bića konkretnog krivičnog djela, pri čemu je Sud odredjujući subjektivan odnos okrivljenog prema djelu utvrdio direktan umišljaj, jer je okrivljeni bio svjestan svog djela i njegovih obilježja i htio njegovo izvršenje.</span>
</p>
<p class="p3"></p>
<p class="p3">
<span>Sud je pri ocjeni pravno relevantih dokaza u predmetnoj krivično-pravnoj stvari, punu vjeru poklonio iskazu oštećenog nalazeći da je iskaz uvjerljiv, logički skladan i isitinit, pa ga je kao takvog cijenio kao dokaz od presudne važnosti za razjašnjenje predmetne krivičnopravne stvari i kao takav stvara jasnu predstavu kod suda o svim pravno relevantnim činjenicama predmetnog događaja,pritom posebno naglasivši da je upravo zbog svog subjektivno osjećaja zbog radnji okrivljenog podnio krivičnu prijavu.</span>
</p>
<p class="p3"></p>
<p class="p3">
<span>Cjeneći iskaz svjedoka V. M. ,Sud je našao da iskaz ovog svjedoka ne predstavlja vjeran prikaz dešavanja navedenog dana .Po mišljenju suda isti kao neposredni očevidac prepirke među sudionicima ovog dogadjaja ,bio je u prilici da do detalja prezentira sudu kako je došlo do predmetnog dogadjaja ,kao i sadržaj riječi koje su navedenom prilikom izgovorene od strane okrivljenog.Međutim,ovaj svjedok je svojim neutralnim stavom svoj svjedočki iskaz uspio učiniti bezuticajnim za razjašnjenje date krivičnopravne stvari.</span>
</p>
<p class="p3"></p>
<p class="p3">
<span>Istovremeno,sud je našao da iskaz svjedoka R. B. nije od uticaja za razjašnjenje date krivičnopravne stvari ,a ovo sa razloga što ovaj svjedok nije bio prisutan cijelo vrijeme trajanja konkretnog događaja ,tako da objektivno nije bio u prilici da do detalja prenese sudu što se tačno dešavalo od početka do okončanja prepirke koja je na nesumnjiv način postojala između okrivljenog i oštećenog ,što ovaj svjedok potvrđuje,odnosno koju je prijetnju konkretno okrivljeni uputio oštećenom.</span>
</p>
<p class="p3"></p>
<p class="p3">
<span>Kod ovakvog činjeničnog utvrđenja, sud je, nakon detaljne analize odbrane okrivljenog Č. B. a imajući u vidu sve sprovedene dokaze došao do zaključka da odbrana okrivljenog ne predstavlja vjeran prikaz dešavanja tokom kritične situacije. Naime, u konkretnom slučaju, iz iskaza okrivljenog  proizilazi da isti ne poriče izvjesno učešće u konkretnom događaju, ali ne na način kako je to predstavljeno optužnim predlogom. Okrivljeni ne poriče da je kritične prilike imao prepirku sa Č. B.  ali negira da je prijetio na način za koji se tereti</span><span class="s3">.</span>
</p>
<p class="p3"></p>
<p class="p3">
<span>Stajalište odbrane je za sud neprihvatljivo,samim tim što je očigledno da okrivljeni želi odgovornost za vlastite postupke da prebaci na oštećenog ,a sa ciljem izbjegavanja krivičnopravne odgovornosti za predmetno krivično djelo.</span>
</p>
<p class="p3"></p>
<p class="p3">
<span>Prilikom utvrdjivanja vrste i visine kazne koju će izreći okrivljenom Č. B. cijenjene su okolnosti iz čl. 42. KZ -a, pa je Sud od olakšavajućih okolnosti na strani okrivljenog našao to što se radi o starijem čovjeku, lošeg imovnog stanja kao i same okolnosti pod kojima je izvršeno predmetno krivično djelo, dok je od otežavajućih okolnosti van bitnih obilježja krivičnog djela u pitanju  našao raniju osuđivanost. </span>
</p>
<p class="p3"></p>
<p class="p3"></p>
<p class="p3">
<span>Shodno čl.239.ZKP-a oštećeni Č. B. je radi ostvarivanja svog imovnsko pravnog zahtjeva upućen na redovnu parnicu.</span>
</p>
<p class="p3"></p>
<p class="p3">
<span>Troškova krivičnog postupka nije bilo, a okrivljeni je shodno čl.226-229 ZKP-a obavezan da na ime paušala uplati iznos od 30,00 € u roku od 15 dana po pravosnožnosti presude pod prijetnjom prinudnog izvršenja, u korist budžeta Crne Gore ,a koji je iznos odmjeren shodno dužini trajanja postupka i složenosti predmeta.</span>
</p>
<p class="p7"></p>
<p class="p3">
<span>Na temelju svega izloženog, a na osnovu člana 374. ZKP-a valjalo je odlučiti kao u izreci presude. </span>
</p>
<p class="p8"></p>
<p class="p3"></p>
<p class="p10">
<span>OSNOVNI SUD U CETINJU</span>
</p>
<p class="p10">
<span>Dana, 29.03.2013. godine</span>
</p>
<p class="p3"></p>
<p class="p3"></p>
<p class="p3">
<span>Zapisničar, 					                                             S u d i j a,</span>
</p>
<p class="p3">
<span class="s1">Martinović Aleksandra 			                                         Marija Ćupić </span>
</p>
<p class="p3"></p>
<p class="p3">
<span>PRAVNA POUKA:</span>
</p>
<p class="p3">
<span>Protiv ove presude može se izjaviti žalba u </span>
</p>
<p class="p3">
<span>roku od 8 dana  od dana prijema Višem sudu </span>
</p>
<p class="p3">
<span>u Podgorici, a preko ovog Suda.</span>
</p>
<p class="p3"></p>
<p class="p4"></p>
<p class="p11"></p>


</body>
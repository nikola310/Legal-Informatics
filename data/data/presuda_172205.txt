<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.74930555in 0.625in 0.25in 0.75in;}
.s1{font-weight:bold;}
.s2{font-weight:bold;text-decoration:underline;}
.p1{text-align:start;hyphenate:auto;font-family:Arial;font-size:12pt;}
.p2{text-align:center;hyphenate:auto;keep-with-next.within-page:always;font-family:Arial;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{text-indent:0.5in;text-align:justify;hyphenate:auto;font-family:Arial;font-size:12pt;}
.p5{text-indent:0.375in;text-align:justify;hyphenate:auto;font-family:Arial;font-size:12pt;}
.p6{text-indent:0.5in;text-align:center;hyphenate:auto;font-family:Arial;font-size:12pt;}
.p7{text-align:start;hyphenate:auto;font-family:Times New Roman;font-size:12pt;}
</style>
<meta content="rahmo.banda" name="author">
</head>
<body class="b1 b2">
<p class="p1">
<span class="s1">OSNOVNI SUD U BIJELOM POLJU </span>
</p>
<p class="p1">
<span class="s1">	</span><span class="s2">K. br. 535/2010</span>
</p>
<p class="p1"></p>
<p class="p2">
<span class="s1">U IME NARODA</span>
</p>
<p class="p1"></p>
<p class="p3">
<span>	Osnovni sud u B.Polju kao prvostepeni krivični u vijeću sastavljenom od sudije Rahma Bande kao predsjednika vijeća i sudija porotnika Pešić Miljana i Bećirović Gana kao članova vijeća, uz učešće Popović Ljiljane kao zapisničara u krivičnom predmetu protiv optuženog LJ.V.a iz Mojkovca, postupajući po Optužnici ODT-a iz Bijelog Polja Kt. br. 55/10 od 04.10.2010. godine,  zbog  krivičnog djela teška tjelesna povreda iz čl.  151 stav 1 Krivičnog zakonika,  nakon dovršenog usmenog, glavnog  i  javnog pretresa, održanog dana 11.02.2011. godine u prisustvu zamjenika ODT-a Jelić Ljubice, optuženog LJ.V.a, branioca optuženog Đ.R. adv. iz Mojkovca i oštećenog Č.M.a, istog dana donio je i javno objavio: </span>
</p>
<p class="p3"></p>
<p class="p3">
<span class="s1">						P R E S U D U</span><span> </span>
</p>
<p class="p3"></p>
<p class="p4">
<span class="s1">Optuženi</span><span> </span><span class="s1">LJ.V.</span><span>, od oca B. i majke B. rodjene J. rodjen ..godine u Mojkovcu, živi u mjestu rodjenja Ul. D.T.bb, Srbin, državljanin Crne Gore, pismen, - Student Gradjevinskog Fakulteta u Podgorici, neoženjen, vojsku nije služio, srednjeg imovnog stanja, ne osudjivan. </span>
</p>
<p class="p4"></p>
<p class="p3"></p>
<p class="p3">
<span>						</span><span class="s1">K r i v   j e </span>
</p>
<p class="p3"></p>
<p class="p3">
<span>	</span><span class="s1">Što je: </span>
</p>
<p class="p3">
<span>	  </span>
</p>
<p class="p4">
<span>- dana 01.01.2010.godine oko 00,30 h, ispred Ugostiteljskog objekta '' *Š.'' na Trgu Ljubomira Bakoča u Mojkovcu, teško tjelesno povrijedio oštećenog Č.M.a, na način što ga je pesnicom udario u predjelu nosa, kojom prilikom mu je nanio povredu u vidu frakture nosnih kostiju sa dislokacijom, </span>
</p>
<p class="p4"></p>
<p class="p4">
<span> -  čime je izvršio krivično djelo teška tjelesna povreda iz čl. 151 stav 1 Krivičnog zakonika, </span>
</p>
<p class="p4"></p>
<p class="p4">
<span>-  pa ga sud primjenom citiranog zakonskog propisa i čl.2, 4,5, 13, 15, 32, 36, 42, 45 stav 1 tačka 3 i 46 stav 1 tačka  5  Krivičnog zakonika kao i čl.199, 202, 212 i 364 ZKP-a,  </span>
</p>
<p class="p3">
<span>				</span>
</p>
<p class="p2">
<span class="s1">O S U DJ U J E</span>
</p>
<p class="p3"></p>
<p class="p4">
<span class="s1">Na kaznu zatvora u trajanju od 30 /trideset/ dana. </span>
</p>
<p class="p3">
<span>   </span>
</p>
<p class="p4">
<span>Obavezuje se optuženi da ovom sudu na ime troškova  krivičnog postupka uplati iznos od 71,50 € / sedamdesetjedan euro i pedeset centi/  a na ime paušala uplati iznos  od 30,00 € /trideset/  eura, sve  u roku od 15 dana po pravosnažnosti presude.</span>
</p>
<p class="p4"></p>
<p class="p3">
<span> 	 Oštećeni Č.M., se radi ostvarivanja imovinsko pravnog zahtjeva upućuje na parnični postupak, shodno čl. 212 ZKP-a.</span>
</p>
<p class="p3"></p>
<p class="p3">
<span>    		         			  </span><span class="s1">O b r a z l o ž e nj e 	</span>
</p>
<p class="p3"></p>
<p class="p3">
<span>	Osnovni Državni Tužilac iz B.Polja podnio je ovom sudu Optužnicu  Kt. br. 55/10 od 04.10.2010. godine  protiv  LJ.V.a iz Mojkovca, zbog  krivičnog djela teška tjelesna povreda iz čl.  151 stav 1 Krivičnog zakonika. </span>
</p>
<p class="p3"></p>
<p class="p4">
<span>Zamjenik ODT  Jelić Ljubica u završnoj riječi je izjavila, da  iz dokaza izvedenih na glavnom pretresu i to iz izjave oštećenog Č.M.a te svjedoka P.D.a, kao i nalaza i mišljenja vještaka med.struke dr. N.J.a, jasno proizilazi da je okrivljleni LJ.V. nanio oštećenom Č.M.u tešku tjelesnu povredu na način kako je to opisano u dispozitivu optužnice ovog tužioca Kt.br. 55/10. Iskazi svjedoka J.F.a, B.M.a i P.S.a koji su inače prijatelji sa okrivljenim usmjereni su na olakšavanje položaja okrivljenog a odbrana okrivljenog LJ.V.a usmjerena na izbjegavanje krivice. A ovo sa razloga koje je navela, pa ostaje pri podnijetoj optužnici i predlaže da se okrivljeni oglasi krivim i osudi na kaznu po Zakonu. </span>
</p>
<p class="p4"></p>
<p class="p4">
<span>Oštećeni Č.M.  u završnoj riječi je izjavio, da prihvata završnu riječ  zamjenika ODT, pridružuje se krivičnom gonjenju protiv okrivljenog i postavlja imovinsko pravni zahtjev koji će ostvarivati u parnici. </span>
</p>
<p class="p3"></p>
<p class="p4">
<span>Optuženi LJ.V. u svojoj odbrani tokom postupka je naveo, da 01.01.2010.godine sa svojim društvom slavio je Novu Godinu i položene ispite u K. '' M.a'' u Mojkovcu. Istakao je da u vrijeme poslije 0,00 h, dok su jedni drugima čestitali Novu Godinu, prišao mu je Č.M. i bez ikakvog razloga uhvatio ga u predjelu vrata i odgurnuo. Neko od prisutnih lica razdvojio ih je, nakon čega je Č.M. izašao iz lokala ili ga je neko izbacio od radnika obezbjedjenja. Poslije nekoliko minuta i on je izašao iz lokala i stao ispred istog gdje je u tom momentu bilo još ljudi. Sjeća se da su ispred lokala bili S.B.i još neki momci, čijih imena se ne može sjetiti. U jednom momentu dok je razgovarao sa S.B., prišao mu je Č.M. i udario ga je pesnicom u predjelu lica. Od tog udarca posrnuo je na koljena i kada je ustao vidio je da se Č.M. već bio udaljio od njega oko 20 m., a on nije išao do njega. Još je istakao da je pošao u pravcu Grada sa T.D., J.F.om i P.S.em, a nije siguran dali je sa njima bio B.M. ili im se naknadno pridružio u Gradu. Kada su stigli u Grad, na Trg Ljubomira Bakoča, on je zastao ispred prodavnice '' Peja'', kako bi ukucao jednu poruku u telefonu a drugovi koji su bili sa njim u tom momentu bili su na Trgu i oni su se javljali prisutnim licima i čestitali su jedni drugima Novu Godinu, a u tom momentu na Trgu je bilo više ljudi. Takodje, je istakao da kada je završio sa kucanjem poruke, prišao mu je F.I.i isti ga je udario pesnicom u predjelu lijeve obrve i nakon toga opet nasrnuo na njega i od njega je dobio još jedan udarac u predjelu glave. Čupao se sa njim i nastojao da se odbrani, a u tom momentu nigdje u blizini nije vidio Č.M.a. A nezna zbog čega je F.I.njega napao a predpostavlja zato što je on dobar drug sa Č.M.om. Posebno je istakao da Č.M.a u gradu nije vidio, i izmedju njih dvojice nije bilo kontakta u Gradu, a nakon ovog incidenta sa F.I.ubrzo je reagovala policija i priveli su ga u Bolnicu radi ukazivanja ljekarske pomoći a nakon toga u Ispostavu Mojkovac radi saslušanja. Istakao je i to da Ugostiteljski objekat '' Š.'' se nalazi pored prodavnice '' Peja'' na Trgu Ljubomira Bakoča. A njemu nije poznato na koji način je Č.M. povrijiedjen kritičnom prilikom i zna da ga nije udarao ni ispred Ugostiteljskog objekta '' M.a'' a ni kasnije na Trgu. Kasnije kada je pričao sa Č.M.om, on mu je sam rekao '' da nezna ko ga je udario''. </span>
</p>
<p class="p4"></p>
<p class="p4">
<span>Branilac optuženog u završnoj riječi je izjavio, da na osnovu izvedenih dokaza na dosadašnjim pretresima nije utvrdjeno da je okrivljeni LJ.V. izvršio krivično djelo koje mu je stavljeno na teret. Čak ni oštećeni ni u jednom momentu niti u istrazi niti na glavnom pretresu nije kazao da mu je okrivljeni LJ. nanio povrede za koje se okrivljeni goni optužnim aktom. Smatra da svjedok P. nije svjedočio o ovom dogadjaju kako se desio, a to iz razloga što je njegovo svjedočenje u suprotnosti sa iskazom oštećenog a te se suprotnosti ogledaju u sledećem : - oštećeni je kazao da nezna ko ga je udario, a svjedok P. kaže da se nalazio iza oštećenog i iz te pozicije nije mogao da vidi od koga je oštećeni primio udarac. Smatra da svi svjedoci ne svjedoče u cilju olakšavanja ili otežavanja položaja okrivljenog već isključivo u cilju olakšavanja svoga položaja u odnosu na optužni akt tužioca, jer bi svojim svjedočenjem doveli i sebe u teški položaj, s obzirom da je u konkretnom slučaju došlo do opšte tuče u koju je i povrijedjen oštećeni. Oštećeni je svojim ponašanjem izazvao ovaj dogadjaj koji se desio u Centru Mojkovca, jer je prije toga udario LJ.a i samim tim je izazvao gnev kod grupe studenata koji su njegovi drugovi i došlo je na taj način i do sukoba u Centru Grada. Traži da se okrivljenom izrekne oslobadjajuća presuda iz razloga što nije dokazano da je isti izvršio krivično djelo. Ističe i to da je okrivljeni jedan od najboljih studenata u Crnoj Gori, ima uredno ponašanje, da nije do sada osudjivan, da nije sklon svadjama ili bilo kakvom drugom kriminogenom ponašanju i da bi velika šteta bila za njega da mu se izreče osudjujuća presuda, kada već ne postoji praktično ni jedan dokaz osim svjedočenja P.a koji je drug oštećenom da je izvršio krivično djelo. Ukoliko sudsko vijeće i nadje ijedan razlog da bi okrivljenom po ma kom osnovu moglo da nadje bilo kakvu krivicu to predlaže sudu da istom ne izreče kaznu koja bi mogla represivno djelovati na njega. </span>
</p>
<p class="p4"></p>
<p class="p4">
<span>Optuženi  LJ.V.  u završnoj riječi je izjavio, da u svemu prihvata završnu riječ svog branioca i nema šta da doda. </span>
</p>
<p class="p4"></p>
<p class="p5">
<span>Radi utvrdjivanja odlučnih činjenica i krivice optuženog, sud je  u dokaznom postupku u svojstvu svjedoka saslušao oštećenog Č.M.a, saslušao svjedoke F.I.a, J.F.a, P.S.a, T.P.a i P.D.a, na saglasni predlog stranaka  izvršio uvid u izvještaj ljekara specijaliste ORL od 02.01.2010.godine broj protokola 1, pročitao nalaz i mišljenje vještaka med.struke dr. N.J.a od 13.09.2010.godine i izvršio uvid u izvod iz KE na ime optuženog LJ.V.a, izdat od strane Uprave Policije - Ispostava Mojkovac br. 245/10-1409 od 30.03.2010. godine.</span>
</p>
<p class="p5"></p>
<p class="p5">
<span>Cijeneći izvedene dokaze pojedinačno i u vezi jedne sa drugim a u kontekstu sa odbranom optuženog shodno čl. 360. st. 2. ZKP-a, sud je utvrdio činjenično stanje kao u izreci presude.</span>
</p>
<p class="p3"></p>
<p class="p4">
<span>Naime, iz izvedenih dokaza, tačnije odbrane optuženog i iskaza svjedoka T.P.a i J.F.a, koje je sud djelimično prihvatio, te iskaza svjedoka P.D.a i F.I.a, kao i svjedoka - oštećenog Č.M.a, koje je sud u podpunosti prihvatio, utvrdjeno je, da kritične večeri u K. '' M.a'' u Mojkovcu, nalazio se optuženi LJ.V. sa svojim društvom. Takodje, u istom K. se nalazio i oštećeni Č.M. sa svojim društvom i slavili su Novu Godinu. U tom K. je bilo puno gostiju i bila je gužva. U jednom momentu u K. je došlo do nesporazuma i do guranja izmedju Č.M.a i LJ.V.a, ali ne i do tuče jer su ih prisutni razdvojili. Nakon toga su izašli iz kafića '' M.a'' i ispred istog su LJ.V. i Č.M. uputili jedan drugome psovke i tu dolazi do situacije kada LJ.V. i Č.M. kreću jedan prema drugome i LJ.V. zamahuje rukom da udari Č.M.a, a M. se izmakao. A zatim Č.M. zamahuje rukom u pravcu LJ.V.a i udara ga u predjelu glave - lica. Kada su ih prisutna lica razdvojila i nije došlo do tuče. Odmah nakon toga Č.M. i P.D.o idu prema Gradu, a kod kafića '' V.'' pridružujje im se F.I., kada svi trojica kreću prema Gradu - prema Trgu Ljubomira Bakoča. Takodje, ispred kafića '' M.a'' LJ.V. sa T.D., J.F.om i P.S.em je pošao u pravcu Grada. Pri dolasku na Trg Ljubomira Bakoča u blizini kafića '' Š.'' grupa momaka koja je bila sa LJ.V.om, krenula je prema grupi momaka u kojoj je bio Č.M.. A LJ.V. je išao u susret Č.M.u i prišao do njega i istog udario pesnicom u predjelu lica - nosa, od kojeg udarca je M. posrnuo i pao na koljena. A onda je nastala gužva, guranje, razvadjanje i razdvajanje pri kojoj situaciji Č.M. zadobija još nekoliko udaraca manjeg intenziteta po tijelu. Nedugo - odmah stiže policija i tada se neka lica razilaze i idu sa lica mjesta. A nakon toga prisutna lica je policija privela u Ispostavu Mojkovac, kada je neko od policajaca pitao '' ko je udario Č.M.an u nos''. A LJ.V. rekao '' ja sam ga udario'' i kazao da mu je on nanio povredu i to je ponovio više puta. </span>
</p>
<p class="p4"></p>
<p class="p4">
<span>Predhodno izloženo podkrepljuje medicinska dokumentacija i nalaz i mišljenje vještaka med.struke dr. N.J.a, koji je dat u istražnom postupku 13.09.2010.godine, iz kojeg se vidi, da je Č.M. pregledan od strane specijaliste ORL-oga, zbog povrede nosa, zadobijene u tuči. Kliničkim pregledom konstatovano je da je piramida nosa iskrivljena u desnu stranu sa krvnim podlivima. U izvještaju postoji opis RTG snimka nosnih kostiju i konstatuje se da postoji prelom nosnih kostiju sa dislokacijom. U završnoj dijagnozi zaključuje se da postoji svježi prelom nosnih kostiju sa dislokacijom, krvni podlivi, te devijacija nosne pregrade. Navedena povreda nosnih kostiju u vidu preloma nosnih kostiju sa dislokacijom je mogla biti izazvana udarom tupe, jake, mehaničke sile, koja je mogla biti i sa strane i to sa lijeve strane, te je nosna piramida iskrivljena i pomjerena iz medijalne pozicije u desnu stranu. Ovakva mehanička sila je mogla biti od udarca pesnicom, nogom, bezbol palicom, glavom i sl. Navedena povreda se kvalifikuje kao teška tjelesna povreda. Inače, nalaz ovog vještaka sud je cijenio kao objektivno i stručno dat i isti je jasan i podpun, kojem nije prigovoreno. </span>
</p>
<p class="p4"></p>
<p class="p4">
<span>Sud nije prihvatio odboranu optuženog u dijelu u kojem tvrdi da kritične večeri u Gradu nije vidio i nije udario Č.M.a, i da izmedju njih dvojice nije bilo kontakta u Gradu. Jer po ocjeni ovog suda ista odbrana usmjerena je u izbjegavanju ili pak umanjenju sopstvene krivice. Pored toga ista je i opovrgnuta izvedenim dokazima. Prije svega iskazima oštećenog Č.M.a i svjedoka P.D.a, koji svjedoci su do detalja opisali dogadjaj, tj. radnje i dešavanja cjelokupnog kritičnog dogadjaja. A što podkrepljuje medicinska dokumentacija i nalaz i mišljenje vještaka med.struke, vezano za povredjivanje oštećenog. </span>
</p>
<p class="p4"></p>
<p class="p4">
<span>Ovaj sud nije prihvatio ni iskaze svjedoka T.P.a i J.F.a u dijelu koji se kose sa iskazima svjedoka koje je sud u podpunosti prihvatio i u kojem ističu. I to T.P. da u jednom trenutku neko je udario Č.M.a pesnicom u predjelu lica, a nezna ko ga je udario i smatra da nije LJ.. A J.F.a gdje ističe, da kritičnom prilikom na Trgu izmedju Č.a M.a i LJ.V.a nije bilo kontakta. Naime, ovi svjedoci su drugovi optuženog, te je očigledno da su svjedočenjem na ovaj način željeli da pomognu - olakšaju krivicu optuženom.  </span>
</p>
<p class="p4"></p>
<p class="p4">
<span>Dakle, kod ovakvog stanja stvari od strane ovog suda je utvrdjeno da je optuženi LJ.V., dana 01.01.2010.godine oko 00,30 h, ispred Ugostiteljskog objekta '' *Š.'' na Trgu Ljubomira Bakoča u Mojkovcu, teško tjelesno povrijedio oštećenog Č.M.a, na način što ga je pesnicom udario u predjelu nosa, kojom prilikom mu je nanio povredu u vidu frakture nosnih kostiju sa dislokacijom, a što znači da su u radnjama optuženog sadržani svi elementi bića kriv.djela teška tjelesna povreda iz čl. 151. st. 1. KZ, za koje ga je sud oglasio krivim. Optuženi je postupao s umišljajem jer je bio svjestan svog djela i htio je njegovo izvršenje. </span>
</p>
<p class="p4"></p>
<p class="p4">
<span>Za konkretno krivično djelo u Krivičnom Zakoniku je propisano, da će se učinilac kazniti zatvorom od 6. mjeseci do 5. godina.</span>
</p>
<p class="p4"></p>
<p class="p4">
<span>Prilikom odlučivanja o vrsti i visini kazne za optuženog sud je imao u vidu sve okolnosti koje su od uticaja da kazna bude veća ili manja u smislu odredbi čl.42. Krivičnog zakonika, pa je  od olakšavajućih okolnosti na strani optuženog cijenio to da se radi o veoma mladom licu, koji je student, ranije neosudjivan - što ukazuje da do sada nije dolazio u sukob sa Zakonom, dok  otežavajućih okolnosti nije našao.  Navedene olakšavajuće okolnosti u njihovom sveukupnom dejstvu, sud je cijenio kao naročito olakšavajuće okolnosti i stao nastanovište da se predvidjena zatvorska kazna može ublažiti i primjenom odredaba čl. 45 i 46. st. 1. tač. 5. KZ, ublažio kaznu ispod Zakonom propisanog minimuma, i istog osudio na kaznu zatvora preciziranu izrekom presude, u uvjerenju da će se i sa ovom ublaženom kaznom u konkretnom slučaju postići svrha kažnjavanja predvidjena čl. 32 u vezi čl. 4. st. 2. KZ, imajući u vidu okolnosti kako se kritični dogadjaj dogodio. </span>
</p>
<p class="p4"></p>
<p class="p4">
<span>Ovaj sud je cijenio i ostale izvedene dokaze - iskaze svjedoka F.I.a i P.S.a, koje nije posebno obrazlagao, nalazeći da isti nemaju karakter odlučnih činjenica za eventualno drugačije presudjenje u ovoj krivičnoj stvari imajući u vidu ukupno činjenično stanje. Tako, svjedok F.I.izmedju ostalog je kazao, da kritičnom prilikom je vidio da je LJ. krenuo ka Č.M.u, ali nije primijetio dali mu je zadao udarac, jer je u tom momentu njega neko povukao. Tako da je on pao na beton i da su njega udarali i kada je ustao već je bila došla policija na lice mjesta. A svjedok P.S.e je kazao da kritičnom prilikom nije primijetio da je  izmedju LJ.a i Č.a bilo fizičkog kontakta. </span>
</p>
<p class="p4"></p>
<p class="p4">
<span>Sud je u smislu odredbi čl.202. ZKP-a, obavezao optuženog da na ime troškova krivičnog postupka ovom sudu uplati  iznos od 71,50 eura  a koji iznos se odnosi na  troškove nagrade davanja za nalaz i mišljenje vještaka medicinske struke, a koji iznos je unaprijed isplaćen iz budžetskih sredstava, kao  i da na ime   paušala  uplati  iznos od  30,00 eura a koji iznos je odmjeren u odnosu na trajanje i složenost krivičnog postupka i imovno stanje optuženog, shodno čl. 199. ZKP-a.</span>
</p>
<p class="p4"></p>
<p class="p3">
<span> 	 Oštećeni Č.M. je radi ostvarivanja imovinsko pravnog zahtjeva upućen na parnični postupak,  shodno čl. 212  stav 2 ZKP-a. </span>
</p>
<p class="p3"></p>
<p class="p3">
<span>	Sa izloženog  u smislu čl.364. ZKP-a, odlučeno je kao u izreci pesude. </span>
</p>
<p class="p3"></p>
<p class="p3"></p>
<p class="p6">
<span class="s1">OSNOVNI SUD U BIJELOM POLJU</span>
</p>
<p class="p6">
<span class="s1">Dana: 11.02.2011. godine</span>
</p>
<p class="p4">
<span class="s1">				 </span>
</p>
<p class="p3">
<span class="s1">	Zapisničar 						                 Predsjednik vijeća-sudija, </span>
</p>
<p class="p3">
<span class="s1">     Ljiljana Popović s.r.  							      Rahmo Banda s.r.</span>
</p>
<p class="p3"></p>
<p class="p1"></p>
<p class="p7"></p>


</body>
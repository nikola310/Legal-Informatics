<div style="text-align: right;">
	K. br. 290/2010</div>
<br>
<br>
<div style="text-align: center;">
	U IME NARODA</div>
<br>
<br>
<br>
<br>
VIŠI SUD U PODGORICI, u vijeću sastavljenom od sudije Ane Vuković,&nbsp; kao predsjednika vijeća, sudije Senke Danilović, sudija porotnika Ilije Ivanovića, Željka Kujovića i Jura Komšića, kao članova vijeća, uz učešće zapisničara Mirele Piper, u krivičnom predmetu protiv optuženog B. P., iz Podgorice, zbog krivičnog djela ubistvo u pokušaju iz čl. 30. st. 2 tač. 5 KZ RCG u vezi čl. 19 KZ SRJ, krivičnog djela ubistvo u pokušaju iz čl. 30 st. 1 KZ RCG u vezi čl. 19 KZ SRJ, krivičnog djela teška tjelesna povreda iz čl. 36 st 1 KZ RCG i krivičnog djela napad na službeno lice u vršenju poslova bezbjednosti iz čl. 190 st. 1 KZ RCG, optuženih O. B. i O. E., oba&nbsp; iz Podgorice, zbog krivičnog djela napad na službeno lice u vršenju poslova bezbjednosti iz čl. 190 st. 2 u vezi st. 1 KZ RCG i optuženog P. I. iz Podgorice, zbog krivičnog djela napad na službeno lice u vršenju poslova bezbjednosti iz čl. 190 st. 2 u vezi st. 1 KZ RCG&nbsp; i krivičnog djela falsifikovanje isprave iz čl. 207 st. 3 u vezi st. 1 KZ RCG, odlučujuči po optužnicama VDT-a Podgorica, Kt. br. 144/2000 od 01.06.2000. godine, i Kt. br. 144/2000 od 17.06.2000. godine, nakon održanog glavnog javnog pretresa dana 17.03.2011. godine, u prisustvu zastupnika optužbe Lepe Medenice, zamjenika VDT-a Podgorica, optuženog B. P., njegovog branioca Z. R., adv. iz Podgorice, a u odsustvu&nbsp; otpuženih O. B., O. E. i P. I.,&nbsp; nakon tajnog vijećanja i glasanja, donio je a dana 18. 03. 2011. godine javno objavio<br>
<br>
<div style="text-align: center;">
	P R E S U D U<br>
	&nbsp;</div>
<div style="text-align: center;">
	I</div>
<br>
<br>
OPTUŽENI:<br>
<br>
1. B. P., rodjen ..., Crnogorac, državljanin Crne Gore, elektrotehničar, oženjen, otac jednog djeteta, zaposlen, srednjeg imovnog stanja,&nbsp; osudjivan presudom Okružnog suda u Titogradu K br. 15/89 od 30.01.1990 godine zbog krivičnog djela iz čl.42 st.2 KZ SRCG, izrečena uslovna osuda 10 mjeseci zatvora uslovno na dvije godine, presudom Osnovnog suda u Podgorici K br. 216/92 od 08.06.1993 godine zbog krivičnog djela iz čl.208 st.2 u vezi st.1KZ RCG na kaznu zatvora u trajanju od 5 mjeseci, presudom Osnovnog suda u Podgorici K br. 172/91 od 09.04.1994 godine zbog krivičnog djela iz čl.45 st.1 KZ RCG izrečena uslovna osuda 6 mjeseci zatvora uslovno na dvije godine,&nbsp; bio u pritvoru od&nbsp; 11/04/2000 godine od 23,00 časova do 15/04/2000 godine i od 02.05. 2000godine od 05,00 h do 21.12 2000 godine.<br>
<br>
<div style="text-align: center;">
	K r i v&nbsp;&nbsp; j e</div>
<br>
<br>
Zato što je:<br>
<br>
<br>
1. Dana 11.04.2000 godine, u 02,20 časova u Podgorici, ispred kafane “Sitnica”, umišljajno pokušao da liši života službena lica – policajce MUP-a RCG – CB Podgorica, Dž. B., D. G. i B. D. u vršenju poslova javne bezbjednosti, na način što je&nbsp; nakon što je iz pištolja marke “CZ” kalibra 7,65 mm u vazduh ispalio jedan hitac, kada su iz kafane izašli oštećeni Dž. B., D. G. i B. D., koji su se&nbsp; prilazeći optuženima B., O., O. i P. na rastojanju od 7 do 8 metara, predstavili da su policajci, pokazujući im službene značke i upućujući im riječi “stoj policija”, a oštećeni Dž. iz futrole izvadio službeni pištolj marke “ČZ zborjevka 75 B” kalibra 9 mm, serijski broj ..., te repertirajući ga,&nbsp; usta cijevi usmjerio u pravcu optuženih, optuženi B. izvadio označeni pištolj, koji je uperio u pravcu oštećenih, iz kojeg je u njihovom pravcu isplaio tri metka, koji projektili nijesu pogadili oštećene, nakon čega su se oštećeni D. i B. zaklonili iza parkiranog vozila marke “Džeta”, a oštećeni Dž. iza parkiranog vozila marke “Golf”, da bi mu sa njegove lijeve strane, iza zadnjeg dijela vozila optuženi B. prišao, udarajući ga nogom u lijevu stranu lica, od kojeg udarca je oštećeni pao, a potom mu stavio nogu na lijevu stranu lica, da bi nakon što su oštećenom Dž. prišli optuženi O. i O. E., zadajući mu više udaraca nogom u predjelu čitavog tijela, optuženi B. oduzeo oštećenom Dž. službeni pištolj, a zatim povlačeći se&nbsp; prema vozilima kojima su se dovezli, sa optuženima O., O. i P., iz pištolja kojeg je oduzeo od oštećenog Dž., u njegovom pravcu ispalio deset metaka, koji projektili&nbsp; nijesu pogodili oštećenog već u vozilo “Golf”, iza kojeg je svo vrijeme stajao oštećeni Dž.,<br>
<br>
<br>
2. Dana 02.05.2000. godine u 04,00 časova, u Podgorici u kafe-baru “FOG” i ispred prostorija tog kafe-bara, umišljajno pokušao da liši života oštećenog Ć. M., na način što je nakon kraće svadje i prepirke sa oštećenim, iz pištolja marke “Smit veson” modl. 5924 kal. 9 mm, fabr. br. ..., kojeg je prethodno oduzeo od oštećenog Ć., ispalio u njegovom pravcu tri metka od kojih su ga dva projektila pogodila u predjelu stomaka i zgloba lijevog koljena, nanoseći mu tešku tjelesnu povredu u vidu rane prostreline sa ulazom iznad stidnog predjela i izlazom pored čmara i ranu prostrelinu u predjelu lijevog koljenog zgloba,<br>
<br>
-čime je izvršio krivično djela - ubistvo u pokušaju iz člana 30. stav 2 tačka 5. KZ RCG u vezi člana 19. KZ SRJ i ubistvo u pokušaju iz člana 30. stav 1. KZ RCG u vezi člana 19. KZ SRJ<br>
<br>
Pa sud&nbsp; prema optuženom B. P. primjenom citiranih zakonskih odredbi, te čl. 3,&nbsp; 5, 8, 13,&nbsp; 33, 38, 41, 42, 43&nbsp; čl. 48 st 1 i čl.50 KZ SRJ prethodno ovom optuženom utvrdjuje:<br>
<br>
- za krivično djelo ubistvo u pokušaju iz člana 30. stav 2 tačka 5. KZ RCG u vezi člana 19. KZ SRJ, opisano u st I tač.1 izreke presude kaznu zatvora u trajanju od 3 (tri) godine;<br>
<br>
- za krivično djelo – ubistvo u pokušaju iz člana 30. stav 1. KZ RCG u vezi člana 19. KZ SRJ, opisano u st I tač.2 izreke presude kaznu zatvora u trajanju od 1(jedne) godine;<br>
<br>
<br>
<br>
Za ovim sud primjenom čl 48 st 2 tač.3 KZ SRJ<br>
<br>
<div style="text-align: center;">
	O S U Đ U J E</div>
<br>
Optuženog B. P. na jedinstvenu kaznu zatvora u trajanju od 3 (tri) godine i 10 (deset) mjeseci, u koju kaznu se uračunava vrijeme provedeno u pritvoru od&nbsp; 11.04.2000 godine od 23,00 časova do 15.04.2000 godine i od 02.05. 2000.godine od 05,00 h do 21.12 2000 godine,.<br>
<br>
Dužan je optuženi B. P., na ime troškova krivičnog postupka uplatiti ovom Sudu iznos od&nbsp; 423,50 €, te na ime&nbsp; paušala iznos od 100,00 € u roku od 15 dana po pravosnažnosti presude.<br>
<br>
Oštećeni B. D. se radi ostvarivanja imovinsko pravnog zahtjeva upućuje na redovnu gradjansku parnicu.<br>
<div style="text-align: center;">
	II</div>
<br>
<br>
Na osnovu čl. 362 tač 3 Zakonika o krivičnom postupku, prema optuženima B. P., O. E., O. B. za krivična djela opisana u stavu II tačka 1i 2 izreke presude a prema optuženom P. I. za krivično djelo opisano u stavu II tačka 3 izreke presude, te primjenom čl. 362 tač 1 Zakonika o krivičnom postupku u odnosu na optuženog P. I. za krivično djelo napad na službeno lice u vršenju poslova bezbjednosti iz člana 190. stav 2 u vezi st.1. KZ&nbsp; RCG iz stava II tač. 1 izreke presude, te primjenom čl 212 st. 3 Zakonika o krivičnom postupku prema optuženima :<br>
<br>
1. B. P., sa podacima kao uizreci presude,<br>
<br>
2.O. B., zv. B., rodjen ..., Crnogorac, državljnin Crne Gore, privatnik, oženjen, otac četvoro djece, završio srednju školu, srednjeg imovnog stanja, osudjivan presudom Opštinskog suda u Titogradu K br. 78/83 od 25.07.1984 godine zbog krivičnog djela iz čl.190 st.1 u vezi čl. 185&nbsp; KZ SRCG, izrečena novčana kazna u iznosu od 25.000.00 dinara, presudom&nbsp; Opštinskog suda u Titogradu K br. 19/87 od 25.12.1987 godine zbog krivičnog djela iz čl.183 st.4 u vezi čl. 176 st. 4 u vezi&nbsp; st.3 i 1 KZ SRCG, izrečena uslovna osuda 6 mjeseci zatvora uslovno na dvije godine, presudom Osnovnog suda u Podgorici K br. 260/92 od 10.07.1994 godine zbog krivičnog djela iz čl.176 st.3 KZ RCG izrečena uslovna osuda 7 mjeseci zatvora uslovno na dvije godine, presudom Osnovnog suda u Podgorici K br. 97/93 od 10.12.1993 godine zbog krivičnog djela iz čl.185 st.1 KZ RCG izrečena uslovna osuda 4 mjeseci zatvora uslovno na dvije godine, bio u pritvoru od 12/04/2000 godine od 06,00 časova do 15/04/2000 godine i od 20.05. 2000godine od 15,00 h do 01.06 2000 godine,<br>
<br>
<br>
3.O. E., rodjen ..., Crnogorac, oženjen, otac jednog djeteta, završio osnovnu školu - zanat za frizera, dobrog imovnog stanja.<br>
<br>
4. P. I., rodjen .., završio srednju školu, oženjen, otac jednog djeteta, nezaposlen, srednjeg imovnog stanja, osudjivan presudom Višeg sudau Podgorici K br. 133/92 od 26.10.1990 godine, zbog krivičnog djela iz čl. 153 st 1 KZ SRCG na kaznu zatvora u trajanju od 8 mjeseci, i presudom Osnovnog suda u Podgorici K br. 670/94 od 01.12.1992 godine, zbog krivičnog djela iz čl. 145 st 1 KZ SRCG na kaznu zatvora u trajanju od 8 mjeseci,<br>
<br>
<br>
<br>
<br>
<div style="text-align: center;">
	ODBIJA SE OPTUŽBA</div>
<br>
<br>
Da su:<br>
<br>
1.Dana 11.04.2000 godine, u 02,20 časova u Podgorici, ispred kafane “Sitnica”, optuženi B. P., teško tjelesno povrijedio oštećenog P. Z., a optuženi, O. B.,&nbsp; O. E. i P. I., napali službeno lice u vršenju poslova javne bezbjednosti – policajca Dž. B., na način što je optuženi B. P., na platou ispred kafane, bez razloga, stisnutom pesnicom udario u predjelu lica oštećenog P. Z., nanoseći mu tešku tjelesnu povredu u vidu preloma nosnih kostiju sa pomjeranjem prelomljenih okrajaka, rane razderine u predjelu nosa, da bi nakon što je optuženi B. P., umišljajno pokušao da liši života službena lica – policajce MUP-a RCG – CB Podgorica, Dž. B., D. G. i B. D. na način opisan u st I tač.1 izreke presude, optuženi O. B.,&nbsp; O. E. i P. I., napali službeno lice u vršenju poslova javne bezbjednosti – policajca Dž. B., na način što su nakon što se oštećeni Dž. zaklanio iza parkiranog vozila marke “Golf”, i pao od udaraca koje mu je zadao optuženi B., prišli oštećenom Dž., zadajući mu više udaraca nogom u predjelu čitavog tijela, nanoseći mu laku tjelesnu povredu u vidu krvnog podliva u predjelu nosa, oguljotinu u predjelu gornjeg kapka lijevog oka i oguljotinu u predjelu lijevog obraza, nakon čega su se optuženi navedenim vozilima udaljili sa lica mjesta,<br>
<br>
<br>
- Čime bi optuženi B. P. izvršio&nbsp;&nbsp; krivično djelo teška tjelesna povreda iz člana 151. stav 1. Krivičnog zakonika,&nbsp; optuženi O. E. i O. B. krivično djelo napad na službeno lice u vršenju službene dužnosti iz člana 376. stav 3. u vezi stava 2 i 1. Krivičnog Zakonika a optuženi P. I. krivično djelo napad na službeno lice u vršenju poslova bezbjednosti iz člana 190. stav 2 u vezi st.1. KZ&nbsp; RCG .<br>
<br>
2.Optuženi B. P.,<br>
<br>
<br>
Dana 02.05.2000. godine, u Podgorici,&nbsp; oko 04,00 časova ispred prostorija kafe-bara,“FOG”, nakon što je iz pištolja marke “Smit veson” modl. 5924 kal. 9 mm, fabr. br. ..., koji je prethodno oduzeo od oštećenog Ć. i ispalio u njegovom pravcu tri metka, u trenutku kada su mu prišla službena lica M. S., M. M. i R. V., policajci MUP RCG – CB Podgorica, govoreći mu “baci oružje, policija”, ozbiljno prijetio oštećenim policajacima da će ih napasti u vršenju poslova javne bezbjednosti,&nbsp; na način što je usta cijevi prištolja iz kojeg je prethodno pucao, usmjeravao naizmjenično u njihovom pravcu, krećući se prema njima, da bi nakon što su ga oštećeni više puta upozorili da baci oružje, pištolj bacio u njihovom pravcu,<br>
<br>
-Čme bi izvršio krivično djelo napad na službeno lice u vršenju službene dužnosti iz člana 376. stava 1. Krivičnog Zakonika.<br>
<br>
3. Optuženi P. I.&nbsp;&nbsp;&nbsp;&nbsp;&nbsp;&nbsp;&nbsp;<br>
<br>
Neutvrdjenog dana u toku 1998. godine, u Podgorici, pribavio preinačenu lažnu javnu ispravu – pasoš broj CG..., izdatu od CB Podgorica na ime R. N., tako što mu je lice zvano “Kastro”, prethodno za iznos od 350.00 DEM, predalo navedenu lažnu javnu ispravu, u kojoj je bila stavjena njegova fotografija umjesto fotografije vlasnika pasoša, da bi tako pribavljenu preinačenu lažnu javnu ispravu upotrijebio dana 13.04.2000. godine, pokazujući je ovlašćenim radnicima CB Bar, u trenutku kada je isti deportovan od strane italijanske policije brodom “Laburnum”.<br>
<br>
- čime bi izvršio krivično djelo – falsifikovanje isprave iz člana 412. stav 3. u vezi stava 1. Krivičnog Zakonika.<br>
<br>
Oštećeni Z. P. i&nbsp; R. V. se radi ostvarivanja imovinsko pravnog zahtijeva upučuju&nbsp; na redovnu gradjansku parnicu.<br>
<div style="text-align: center;">
	O b r a z l o ž e n j e</div>
<br>
Optužnicom Višeg državnog tužioca u Podgorici Kt.br. 144/00 od 01.06.2000. godine i Kt.br. 144/2000 od 17.06.2000. godine, stavljeno je na teret optuženom B. P. da je izvršio krivično djelo ubistvo u pokušaju iz čl. 30. st. 2 tač. 5 KZRCG u vezi čl. 19 KZ SRJ, krivično djelo ubistvo u pokušaju iz čl. 30 st. 1 KZ RCG u vezi čl. 19 KZ SRJ, krivično djelo teška tjelesna povreda iz čl. 36 st 1 KZ RCG i krivično djelo napad na službeno lice u vršenju poslova bezbjednosti iz čl. 190 st.1 KZ RCG, optuženom O. B. i O. E., da su izvršili krivično djelo napad na službeno lice u vršenju poslova bezbjednosti iz čl. 190 st. 2 u vezi st. 1 KZ RCG i optuženom P. I. da je izvršio krivično djelo napad na službeno lice u vršenju poslova bezbjednosti iz čl. 190 st. 2 u vezi st. 1 KZ RCG&nbsp; i krivično djelo falsifikovanje isprave iz čl. 207 st. 3 u vezi st. 1 KZ RCG.<br>
<br>
Zastupnik optužbe je u završnoj riječi u odnosu na optuženog P. I. odustao od optužbe za krivično djelo napad na službeno lice u vršenju poslova bezbjednosti iz čl. 190 st. 2 u vezi st. 1 KZ RCG, te ostao u cjelosti pri citiranim optužnicama u odnosu na optuženog B. P., O. E., O. B. i P. I. za krivično djelo falsifikovanje isprave iz čl. 207. st. 3 u vezi st. 1 KZ RCG, budući da je provedenim dokazima&nbsp; utvrdjeno da su optuženi izvršili navedena krivična djela. Predložio je da sud optužene oglasi krivim i osudi po zakonu.<br>
<br>
Rješenjem krivičnog vijeća ovog suda Kv.br. 346/00 od 19.06.2000. godine, spojeni su postupci po krivičnim predmetima K.br. 158/00&nbsp; i K.br. 177/00 protiv optuženog B. P., zbog krivičnog djela ubistvo u pokušaju iz čl. 30. st. 2. tač. 5. KZ RCG, u vezi čl. 19 KZ SRJ i krivičnog djela teška tjelesna povreda iz čl. 36 st. 1 KZ RCG, kao i krivičnog djela ubistvo u pokušaju iz čl. 30 st. 1 KZ RCG u vezi čl. 19 KZ SRJ i krivičnog djela napad na službeno lice u vršenju poslova bezbjednosti iz čl. 190 st. 1 KZ RCG, u jedinstveni postupak sa oznakom K.br. 158/00.<br>
<br>
<br>
Optuženi B. P. je u svojoj odbrani pred istražnim sudijom Osnovnog suda u Podgorici naveo da je dana 11.04.2000. godine oko 00,01 h sa svojim drugom O. B. njegvim p.m.v. marke »Mercedes« došao u kafanu »Sitnica«, gdje su se već uputili njihovi drugovi O. E. i P. I. kao i jedna djevojka L., čije prezime ne zna. On i optuženi O. su ušli u kafanu i sjeli za stolom, gdje su već sjedjeli optuženi P. i navedena djevojka, dok je optuženi O. bio napolju gdje je razgovarao sa nekim momcima. Odmah po dolasku u kafanu, uputio se u poljski wc koji je udaljen 10-25 m od kafane, odakle je u povratku primijetio jednu grupu mladića, medju kojima je prepoznao oštećenog P., kojeg je poznavao iz škole. P. je bio u vidno pijanom stanju i počeo je da mu dobacuje bez ikakvog razloga jer nikada ranije nijesu imali bilo koju konfliktnu situaciju, govoreći mu » što se širiš debilčino jedna«, na što ga je on upitao šta mu je, podsjećajući ga da se poznaju, nakon čega je P. krenuo put njega, napravio pokret rukom kao da će da ga udari, zbog čega se izmakao a zatim stisnutom pesnicom udario P. u predjelu lica. Od navedenog udarca P. je pao, a on ga više nije udarao. U tom trenutku iz navedene kafane je izašlo njegovo društvo, a zatim se stvorila gužva, da bi u jednom trenutku momci koji su pričali sa P. ispred kafane, krenuli&nbsp; na njega. Nakon navedenog povukao se dva, tri koraka unazad, a zatim izvadio pištolj marke »Zastava« calibra 7, 65mm&nbsp; koji mu se nalazio za pojasom, iz kojeg je ispalio jedan metak u vazduh u cilju da odbije napad od sebe. Nakon navedenog pucnja, momci koji su bili krenuli na njega su zastali, a on je pošao prema kolima kojima se dovezao, gdje se takodje uputilo njegovo društvo O., O.,&nbsp; P. i navedena djevojka. Kada se nalazio u blizini vozila ispalio je dva, tri metka u vazduh jer je imao osjećaj da su ovi momci krenuli put njega, a zatim je vratio pištolj za pojasom i krenuo da ulazi u vozilo »Mercedes« u koje vozilo je već za volanom sjedio optuženi O..U trenutku kada je jednom nogom ušao u vozilo, namjeravajući da sjedne na mjesto suvozača, čuo je sa njegove desne strane povike »stoj pucaću« i nekoliko puta&nbsp; »pucaću«. Okrenuo se i vidio nepoznatog momka koji je držao sa obje ruke pištlj upreren u njega i koji je vikao »stoj pucaću, pucaću«. Pomislivši za ovog momka da je neko iz društva navedenih momaka, koji su prethodno krenuli na njega, ponovo je izvadio svoj pištolj, koji je sada usmjerio u ovog momka tako da su istovremeno obijica držali uperene pištolje jedan u drugog. U tom trenutku on je povikao »baci ti pištolj pucaću i ja« što mu je ponovio nekoliko puta, a zatim je krenuo put vozila kojim se dovezao, koje vozilo se nalazio iza p.m.v. marke »Golf«. Kada je došao do navedenog momka, ovaj momak je bacio pištolj pored sebe u lokvu, koji pištolj je on uzeo i stavio ga za pojasom. Ovog momka nijedanput nije udario. Nakon što&nbsp; je uzeo njegov pištolj iza njega je naišao&nbsp; optuženi O., koji ga je uzeo za ruku i rekao »idemo«, dok su se ostali iz njegovog društva, optuženi Osamanagić, P. i djevojka nalazili u blizini, nakon čega su on i O. ušli u vozilo »Mercedes«. O. je stavio vozilo »Mercedes« u pogon a i optuženi O. je ušao u vozilo »Džip« kao i optuženi P. i navedena djevojka. Prilikom kretanja začuo je da ovaj isti momak koji mu je prethodno uzeo pištolj, prijeti i psuje da će ih pobiti, dok su ga drugi momci vukli. Radražen i uvijedjen zbog ovakvog postupanja ovog momka, iz njegovog pištolja koji mu je prethodno oduzeo, kroz prozor vozila »Mercedes« ispalio je više hitaca u p.m.v. marke »Golf«, misleći da je to vozilo ovog momka. U tom trenutku ovaj momak se nije nalazio ni iza ni pored navedenog vozila, tako da ga nijesu mogli pogoditi hici koje je ispalio on niti bilo ko drugi.&nbsp; Nakon navedenog on i njegovo društvo su pošli u Podgoricu. Tek po dolasku kući primijetio je da mu nema njegovog pištolja za pojasom, pa je rekao optuženom O. da mu je pištolj vjerovatno ispao prilikom ulaska u kola, medjutim nije se vraćao za pištolj. Sjutradan ujutro kada je čuo da se radi navodno o nekim policajcima, zajedno sa optuženim O., pošao je u CB Podgorica da se prijavi kada je i predao pištolj marke »Zbrojevka« kalibra 9mm koji je uzeo od navedenog momka prethodne večeri. Istakao je da nije imao namjeru da se svadja sa bilo kim jer mu nije bilo do svadje, a inače ove momke nije ni poznavao pa nije imao ni razloga da sa nijma ulazi u sukob. Naveo je da nije tačno da su ovi momci vikali da su policajci niti su pokazivali bilo kakvu značku, jer da je tako nešto čuo i&nbsp; vidio sigurno ne bi došlo do navedenog. Takodje je istakao da mu je žao što je došlo do kritičnog dogadjaja. Prilikom ispitivanja pred Istražnim sudijom ovog suda, optuženi B. je ponovio navode svoje odbrane date pred istražnim sudijom Osnovnog suda u Podgorici, dodajući da je kritične večeri, prije dolaska u navedenu kafanu, konzumirao alkohol, popio je 3-4 piva zapremine 0,33l, a kako je kratko boravio u kafani »Sitnica« misli da nije popio ni piće, tako da nije osjećao prisustvo alkohola. U navedenoj kafani je svirala živa muzika, bila je velika gužva, a po ulasku u kafanu nije primijetio oštećene policajce, niti je u unutrašnjosti kafane vidio oštećenog P., za kojeg je pojasnio da ga se sjeća kao jednog od momaka koji su se kupili ispred Tehničke škole. Istakao je da mu opisana intervencija ni po čemu nije bila prepoznatljiva kao intervencija policajaca, objašnjavajući da momak koji je uperio pištolj u njega, pijeteći mu da će pucati, nijedanput nije pomenuo da je policajac, niti je bilo ko od oštećenih pokazao legitimaciju ili značku, u kojem slučaju bi se on sigurno povinovao njihovim naredjenjima. Dalje je neveo da kada je pucao prema jednom od oštećenih, izrelvotiran opisanim uvredama, ovaj momak koji je prethodno bacio pištolj i ovaj drugi koji je došao da mu pomogne da ga odvede u stranu, sklonili su se na jedan metar od vozil marke »Golf«, dok je on bio na udaljenosti od njih nekih 7-8 metara, pa imajući u vidu, da se nalazio&nbsp; u njihovoj neposrednoj blizini kao i da je prethodno uzeo navedeni pištolj koji je jako moćno oružje, da mu je bila namjera mogao ih je vrlo lako lišiti života. Taj svoj revolt iskalio je na vozilo »Golf«, misleći da je vlasništvo momka koji mu je prijetio da će pucati, ispalivši u navedeno vozilo sve metke iz pištolja koji je prethodno oduzeo ovom momku. Istakao je da misli da se ovaj momak kada ih je ugladao da odlaze, dodatno ohrabrio pa je postupio na opisan način, da kod svojih drugova ne bi ispao krajnje negativan, jer je prethodno bio razoružan. Naveo je da je primijetio samo dvojicu oštećenih, ovog momka kojem je oduzeo pištolj i ovog koji je došao da mu pomogne, tako da ne zna da li ih je još bilo, ističući da se ovaj koji je došao da pomogne,&nbsp; nijednom riječju&nbsp; nije miješao u konflikt.<br>
<br>
U vezi krivičnog djela ubistvo u pokušaju počinjenog prema oštećenom Ć. M., u svojoj odbrani pred istražnim sudijom naveo je da je noći 01.05.2000. godine, sa svojim društvom O. E., P. I. i B. A. došao u kafe bar »Sv. Nikola« u Staroj Varoši, gdje je zatekao A., A. K. i u njihovom društvu još jednog nepoznatog momka, za kojeg je saznao da se zove Ć. M., čijeg je brata, pokojnog I. Ć. poznavao. Tu su ostali neko vrijme i popili veću količinu alkohola, mada su u navedeni lokal došli u pripitom stanju. Negdje posle ponoći on A. i Ć. su izašli iz navedenog lokala i uputili se u lokal »Fog« koji se nalazi u poslovnom centru Kruševac gdje su nastavili da konzumiraju alkohol, da bi poslije izvjesnog vremena, A. napustio njihovo društvo. Sa oštećenim Ć. M., već je bio ušao u neke normalne razgovore a obojica su pili alkohol. Tokom razgovora Ć. mu je dao do znanja da od samog upoznavanja zna ko je on pa je počeo da mu prebacuje zbog njegovog ranijeg sukoba koji se dogodio prije sedam, osam godina izmedju njega i R. B., i koji je na obostrano zadovoljstvo završen pomirenjem. Ć. M. kojem je B. R. kum,&nbsp; počeo je da ga provocira, govoreći da ne bi sjedio s njim u društvu da se nije pomirio sa B.,&nbsp; od koje priče ga je on odvraćao, govoreći mu da nema nikakve potrebe da tako nešto pominje, a posebno što je ta stvar pozitivno prevazidjena. Dok su sjedjeli na stolicama za šankom jedan do drugog, primijetio je, mada je to i ranije vidio u prethodnom lokalu, da Ć. za desnim pojasom uz bok drži pištolj. U jednom trenutku oštećeni Ć. ga je pitao odakle njemu priča, da on ne bi ništa imao da mu brat nije stvorio, pa mu je pojasnio da tako nešto nikada nije rekao. Uslijed ovakvog razgovora, priča izmedju njih je poprimala sve negativniji ton. Ustao je i krenuo u toalet u kom trenutku su u lokalu&nbsp; bili prisutni šanker, konobar i još tri gosta,&nbsp; a u povratku je primijetio da je Ć. pištolj visočije podignut. Prišao mu je i ispijajući gutljaj piva rekao mu je, da je već kasno da je dosta popio i da treba da ide, na što mu je Ć. odgovorio da ne može nigdje ići dok mu ne pojasni sve u vezi prethodne priče. U tom trenutku još uvijek nije bilo nikakvog fizičkog kontakta izmedju njih dvojice. Kako mu je već bilo dosta svega, ustao je sa namjerom da uzme sako sa naslona stolice, u kom trenutku je oštećeni Ć. i dalje sjedio. Ć. je tada izvadio pištolj, nakon čega je prišao Ć. i sa obje ruke uhvatio cijev pištolja, koja cijev je bila blago okrenuta prema dolje, pa je još više svojim rukama uspio da spusti cijev pištolja prema podu. Tada nastaje otimanje oko pištolja koji Ć. sa obje ruke drži za rukohvat, a on takodje sa obje ruke drži za cijev. Zaključio je da je Ć. ranije repetirao pištolj jer za takvu radnju sigurno nije imao vremena. U otimanju oko pištolja obojica su pali na pod, tako da ne zna da li je do ispaljenja mekta došlo dok su padali ili nakon što su pali. Dok su se nalazili na podu na isti način kao i prethodno dok su stajali, obojica su rukama čvrsto držali pištolj. U tom trenutku nije imao saznanja da je Ć. pogodjen, i obojica se grčevioto bore ko će doći do pištolja. On se nalazio na podu na ledjima, dok je oštećeni Ć. bio bočno i desnom stranom naslonjen na njega i svo vrijeme je pokušavo da pištolj okrene prema njegovim grudima i tijelu, što je on uporno odbijao. Kako su obojica podjednake fizičke snage, nije mogalo doći do premoći prilikom otimanja pištoja, a budući da je Ć. pozicija bila povoljnija, jer je on ležao na ledjima na podu, pozvao je u pomoć prisutne momke, ali niko nije reagovao jer su se svi prisutni negdje sklonili i napustili lokal. U toj panici ugrizao je Ć. za palac ruke a on njega za lice po desnoj trani, u kom trenutku im je pištolj ispao iz ruku i nekako se okliznuo po pločicama u pravcu izlaza, nakon čega su obojica krenuli da dohvate pištolj, što je oštećeni Ć. i uspio djelić sekunde prije njega i jednom rukom dohvatio pištolj za rukohvat, a drugom preko, u kom trenutku je i on uhvatio pištolj jednom rukom za cijev, a drugom za Ć. ruku i to odozdo, nakon čega su ustali i nastavili dalje da se otimaju oko pištolja. U takovoj poziciji došli su do izlaza lokala, kada misli da je došlo do ispaljenja još jednog metka ali nije siguran, a zatim su u istom položaju izašli ispred navedenog lokala, prema desnoj strani, gledano sa ulaznih vrata lokala. Oštećeni Ć. je&nbsp; i dalje pokušavao da pištolj okrene prema njemu, kada je on svom snagom uspio da okrene ruku i cijev pištolja usmjeri prema dolje, istovremeno pokušavajući da otrgne Ć. pištlj, potezajući rukom prema dolje. Tada je došlo do ispaljenja još jednog metka i Ć. jauka, kada ga je istovremeno Ć. odgurnuo na stranu, tako da je pištolj ostao u njegovim rukama. Nakon navedenog obojica su pali, on je ustao dok je Ć. ostao da leži. Osvrtao se lijevo i desno da vidi ima li koga, da bi pozvao hitnu pomoć, radi ukazivanja pomoći Ć., u kom trenutku&nbsp; izuzev njih dvojice nije niko bio prisutan. Za nekoliko sekundi nakon zadnjeg pucnja došli su policijci. Na njihovo upozurenje odmah je bacio oružje i predao se upravo poučen ranijim iskustvom&nbsp; u vezi dogadjaja ispred kafane »Sitnica« u Donjoj Gorici. Pištolj je predao tako što ga je odbacio od sebe na pod u pravcu policajaca kojima je rekao, da iza njega leži čovjek kome treba pomoć i sa rukama podignutim uvis krenuo je prema policajcima. Istakao je&nbsp; da mu nije bila namjera da se kritične večeri svajda sa oštećenin Ć. a kamoli da ga povrijedi, već se svo vrijeme grčevito borio za svoj život. Naveo je da je kod drugog pucnja, nije siguran da li se nalazio na vratim navedenog lokala, ili metar ispred ulaznih vrata. Na citiranom zapisniku o ispitivanju okrivljenog B. pred istražnim sudijom Ki.br 135/00 od 06.05.2000. godine, konstatovano je da po desnoj strani lica okrivljenog B.&nbsp; vidljiva povreda u obliku kraste.<br>
<br>
U odbrani datoj na glavnim pretresima optuženi B. je ponovio navode svojih ranijih odbrana datih pred istražnim sudijama Osnovnog i Višeg suda. Odgovarajući na postavljena pitanja naveo je da je putničko vozilo marke »Mercedes« sa kojim su se on i optuženi O. dovezili do kafane »Sitnica« bilo parkairano po lijevoj strani puta, gledano od Podgorice prema Cetinuju, udaljeno od ulaznih vrata kafane Sitnica nekih 30 m, dok je vozilo »Džip« sa kojim su se dovezli O., P. i djevojka L. bilo parkirano po desnoj ivici puta, na rasotjanju oko 7 metara, objašnjavajući da je po lijevoj strani na parking prostoru bilo parkirano nekoliko putničkih vozila, s tim što parking nije bio osvjetljen, već je jedino&nbsp; postojalo osvjetljenje ispred ulaznih vrata kafane. Dalje je pojasnio da se opisani dogadjaj u vezi povredjivanja oštećenog P. dogodio u dvorišnjem dijelu kafane »Sitnica« na rastojanju od 15m od ulaznih vrata kafane prema poljskom Wc-u. Pojasnio je da je kritične večeri iz svog pištolja marke »Zastava« kalibra 7,65m, ispalio 1 metak uvis, a zatim ispalio tri metka uvis u trenutku kada se povlačio u vozilo marke »Mercedes, dodajući da je u okviru njegovog pištolja bilo 9 metaka, te da je navedeni pištolj za koji nije posjedovao dozvolu uvijek nosio sa sobom. Naveo je da ne zna koliko je bilo metaka u pištolju marke »Zbrojevka«&nbsp; i koliko je ukupno metaka ispalio iz tog pištolja pucajući u vozilo marke »Golf« koje je bilo parkirano ispred kafane. Pojasnio je da je sa udaljenosti od sedam, osam metara pucao u bočnu stranu ovog vozila, i da je sve metke ispalio jedan za drugim, u kom trenutku iza ovog vozila nije bilo nikoga, jer se ovaj momak koji je prethodno podigao pištolj na njega, sa još dva momka nalazio udaljen metar dva od prednjeg dijela vozila marke »Golf«. Dodao je da je pištolj marke »Zbrojevka« bio repertiran, u što se lično uvjerio, kada je potegao obarač navedenog pištolja, pucajući u vozilo »Golf«. Za vozilo »Golf« nije znao čije je vlasništvo, ali je pretpostavio da je to vozilo vlasništvo ovog momka, koji je prethodno usmjerio pištolj prema njemu, stojeći iza vozila »Golf«, koristeći vozilo kao zaklon. U tom trenutku od ovog mladića je bio udaljen oko 8 metara, a jedan drugom su bili okrenuti licem u lice sa uperenim pištoljima u predjelu gornjih djelova tijela. Naveo je da ne zna ko je oštećenom Dž. nanio povrede, ističući da ga ni on, niti bilo ko od njegovih drugova nijesu udarali, pojašnjavajući da oštećenom Dž. niko osim njega nije prilazio, jer su optuženi O. i O. pozivajući ga da ide sa njima prišli njemu a ne oštećenom Dž.. Prije nego što je on počeo da puca na vozilo « Golf«, Dž. se nalazio u stojećem položaju, na oko 1-2 m ispred vozla »Golf«, u kom trenutku mu je Dž. uputio psovke i istovremeno se otimao od svog druga koji ga je vukao za ruku. Naveo je da nije čuo repetiranje pištolja ispred kafane, a da je svoj pištolj repetirao onog momenta kada su dva, tri mladića krenuli put njega, nakon što je oštećenog P. udario stisnutom pesnicom desne ruke u predjelu lica sa desne strane. U trenutku kada je usmjerio pištolj prema Dž., Dž. je koristio p.m.v. marke »Golf« kao zaklon i pištolj je držao u obije ruke, naslonjen rukama na navedeno vozilo. Dalje je pojasnio da nakon što je Dž. bacio pištolj u jednu lokvu iza vozila&nbsp; »Golf«, na nekih dva ipo metra, u kojem trenutku je on svoj pištolj držao u desnoj ruci spuštenoj niz tijelo, lijevom rukom je uzeo Dž. pištolj. Dž. i ostala dva čovjeka koji su ga vukli, nijesu imali na sebi bilo kakve službene uniforme niti su ih legimitisali, a namjerno je pucao u bočnu stranu vozila »Golf«, i to u onu stanu koja je udaljenija od mjesta gdje se nalazio Dž.. Za vrijeme trajanja pucnjave ispred navedenog lokala, optuženi O. i O. su se nalazili iza njegovih ledja jer su pošli prema parkiranim vozilima. Istakao je da je dešnjak tako da je iz navedenih pištolja kritične večeri, ispred kafane »Sitnica«, pucao držeći pištolje u desnoj ruci. Naveo je da je primijetio da je oštećeni P. kritične večeri bio vidno pijan, što je zaključio po njegovim očima. U vezi krivičnog djela ubistvo u pokušaju izvršeno na štetu oštećenog Ć. takodje je ponovio navode svoje odbrane pred istražnim sudijom, objašnjavajući da su se on i oštećeni Ć. prilikom ispaljenja prvog metka nalazili blizu jedan drugog jer su se otimali oko pištolja, s tim što ne zna ko je od njih dvojice potegao obarač, prilikom ispaljenja prvog metka, niti je znao&nbsp; da je ispaljeni projektil tom prilikom pogodio oštećegnog Ć.. Dalje je naveo da je drugi metak ispaljen ili u unutrašnjosti kafića »FOG« ili neposredno ispred ulaznih vrata ovog lokala u kojem trenutku su se on i oštećeni Ć. takodje otimali oko pištolja, i bili licem okrenuti jedan prema drugom, s tim što je moguće da su oba puta bili u polusavijenom položaju, ali takodje ne zna ko je od njih dvojice povukao obarač, kao ni da li je ispaljeni projektil tom prilikom pogodio Ć. ili ne. Do ispaljenja trećeg metka došlo je ispred kafića »Fog« na udaljenosti nekih dva ipo metra od ulaznih vrata kafića, u kojem trenutku su njih dvojica bili u stojećem položaju, s tim što je pištolj bio podignut visočije u visini njegovih grudi i tada je prilikom otimanja oko pištolja on uspio da trzajem ruke spusti, kako njegove ruke tako i ruke Ć., kao i pištolj, kada je došlo do opaljenja metka u trenutku kada je pištolj bio u visini ispod njegovog pojasa. Tada je začuo jauk Ć. koji je pustio pištolj a njega gurnuo sa obje ruke, tako da je u njegovim rukama ostao pištolj koji je&nbsp; držao za cijev u trenutku kada su došli policajci u službenim uniformama, koji su mu uzeli pištolj marke »Smitveson«. Pojasnio je da je do ispaljenja prvog hica dok su se on i Ć. otimali oko pištolja došlo kada su on i Ć. bili u fazi padanja nakon čega su se obojica ugrizli na opisan način dok su bili na podu. Na glavnom pretresu u ranijem postupku, ponovio je ranije navode odbrane, izuzev okolnosti čiji je pištolj »Zastava« kalibra 7,65 mm, navodeći da je predmetni pištolj marke »Zastava« kalibra 7,65 mm prethodno uzeo od optuženog O. iz preventivnih razloga, jer je O. bio u alkoholisanom stanju, koji pištolj je potom ubacio u vozilo marke »Mercedes«. Objašnjavajući razlike u kazivanjima, naveo je da ga ranije niko nije pitao čiji je pištolj marke »Zastava« kalibra 7,65mm pa se zbog toga ranije nije ni izjašnjavao na okolnosti da je predmetni pištolj uzeo od optuženog O., dodajući da se prethodno nije istinito izjasnio kada je rekao da je navedeni pištolj stavio u vozilo »Mercedes«, objašnjavajući da se u medjuvremenu sjetio da mu je&nbsp; naznačeni pištolj ispao na licu mjesta ispred kafane »Sitnica«. U vezi povredjivanja oštećenog Dž., pojasnio je da se sjeća da je Dž. ležao na makadamu, a kako je dospio u taj položaj nije vidio pa ne zna da li je pao ili legao na makadam. Nije čuo da se oštećeni Dž. žali na bilo kakve povrede niti&nbsp; je primijetio bilo kakve povrede na njegovom licu, ponavljajući da ni on niti bilo ko od optuženih, kritičnom prilikom nije udario Dž.. U vezi kritičnog dogadjaja od 02.05.2000. godine, ponovio je navode svoje ranije odbrane, pojašnjavajući da&nbsp; nakon kritičnog dogadjaja sa oštećenim Ć. nije ni posredno ni neposredno komunicirao, niti je Ć. pokazivao interesovanje za bilo kakav razgovor. Neposredno prije ispaljenja prvog metka Ć. je dražao pištolj za pojasom sa lijeve strane, tako da je cijev pištolja bila unutar pištolja, a drška vani, a zatim je izvadio pištolj iz pantalona i usmjerio ga ka podu, tako da se ne sjeća u kom položaju je bio pištolj u trenutku kada su se on i Ć. otimali oko pištolja, tako i u trenutku kada je došlo do ispaljenja prvog i drugog hica iz pištolja. Na glavnom pretresu u ponovljenom postupku ponovio je navode odbrane iznijete na glavnom pretresu u ranijem postupku.<br>
<br>
U završnoj riječi prihvatajući u cjelosti završnu riječ svog branioca, ostao je pri navodima odbrane, ističući u vezi kritičnog dogadjaja od&nbsp; 11. 04. 2000 godine da se radilo o grupi neuniformisanih, naoružanih policajaca, jer se niko se od njih nije predstavljao niti na bilo koji način pokazao da se radi o policajcima. Takodje, je ukazao kontradiktornost iskaza oštećenih Dž. i B., navodeći&nbsp; da se tereti da je ispalio u oštećene više metaka, dok oštećeni B. tvrdi da je ispalio jedan metak a D. dva metka, a zapravo je sve metke je ispalio u vazduh i kritične večeri nije pucao u oštećene. Takdodje, da kritične večeri nije povrijedio oštećenog Dž., utvdjuje se iz provedenih dokaza i pročitane otpusne liste, čiji sadržaj ne korespondria sa iskazom oštećenog ni sa navodima optužbe. Što se tiče krivičnih djela koje mu se stavjaju na teret a u vezi oštećenog Ć. i policajaca M., M. i R., takodje je ukazao na kontradiktornost u njihovim iskazima, navodeći da su se ovi svjedoci&nbsp; različito izjasnjavali o tome kada su primili obavještenje od dežurne službe, navodeći da su obaviješteni da je u navedenom lokalu došlo do upotrebe vatrenog oružja. Činenica je da je polcija došla brzo ali ne toliko brzo, da svjedoci u svojim iskazima daju vidjenja kada, koliko i na koji način je ispaljeno metaka kritičnom prilikom. Takodje je istakao da sa oštećenim Ć. nikada nije imao grubu riječ, navodeći da je&nbsp; kritične večeri normalno izašao sa društvom a pitanje je sa kojom je namjerom Ć. izašao i zbog čega ja imao tri normalna metka i „dum dum“ metke u repertiranom pištolju. Za sve što se dešavalo ove noći apsolutni krivac je alkohol. Istakao je da dok je živ pamtiće trenutak kada ga je Ć. ugrizao za obraz, budući da je u tom trenutku osjetio snagu čovjeka koji se bori za sopstveni život. I ako u svojoj odbrani nije negirao da je udario oštećenog P., nije to uradio na način kako je to optužbom predstavljeno, već na način kako je to objasnio u svojoj odbrani. Takodje je istaknao da je porodičan čovojek, oženjen, otac jednog djeteta, te da je&nbsp;&nbsp; najmanje njegova&nbsp; krivica što proces ovoliko dugo traje i ujmjesto da je do sada rehabilitovan čovjek,&nbsp; sada može biti doveden u situaciju, da njegova porodica nema od čega da se izdržava, imajući u vidu njegovo imovno stanje koje je prosječno, pa bi eventualna zatvorska kazna dovela ne samo do znatnog pogoršanja materijalnog stanja porodice već i do toga da njegov maloljentni sin, koji je u kritično vrijeme imao 2 godine, a sada je 13-to godišnji tinejdžer, neće moći da živi kod svoje maćehe a njegove sadašnje supruge, koja je zaposlena, već bi morao da a živi kod njegovih roditelja, budući da mu je majka umrla. Bez obzira na sve, istakao je da se kaje se zbog svega što je napravio.<br>
<br>
Branilac optuženog B., Z. R. je naveo da se na osnovu provedenih dokaza koji, ne može nesumnjivo utvrditi da je optuženi B. izvršio krivična djela koja mu se optužbom stavljaju na teret. Nesporno je da je kritične noći ispred kafane "Sitnica" u Podgorici, došlo do upotrebe vatrenog oružja od strane optuženog B., koji je ispalio 4 metka iz pištolja kalibra 7,65 mm, kao i 10 metaka iz pištolja kalibra 9 mm, a tačno toliko i takvih čaura je i nađeno na licu mjesta, medjutim sporno je u kom pravcu su ispaljeni ovi hici. Što se tiče prva četiri hica, shodno navodima odbrane ispaljeni su u vazduh, a ne u pravcu oštećenih.S druge strane, izjave oštećenih se razlikuju i međusobno i u odnosu na to kada ih je koji od oštećenih iznosio pa se na osnovu protivurječnosti u iskazima oštećenih, ne može utvrditi činjenično stanje na način kako je to predstavljeno optužnicom.Iz navedenog proizilazi zaključak da ničim nije opovrgnuta odbrana optuženog da je 4 hica iz pištolja kal. 7,65 mm ispalio u vazduh, odnosno nema niti jednog dokaza da je trajektorija bilo kog od tih hitaca bila drugačija. Takođe nije utvrđeno da je trajektorija projektila ispaljenih u pravcu vozila marke "Golf", bila takva da su projektili mogli da ugroze oštećenog Dž., jer su projektili pogađali ovo vozilo u njegovu bočnu stranu i imali tendenciju kretanja prema prednjem dijelu vozila, a nesporno je da se tamo niko od oštećenih nije nalazio. Raspored pogodaka na vozilu "Golf" koji nisu grupisani već sasvim razbacani, potvrđuju odbranu optuženog da je htio isključivo da ošteti vozilo.Činjenica je da&nbsp; optuženi B. nije imao namjeru da kritičnom prilikom liši života nekog od oštećenih, budući da je uspio da sve njih promaši iz neposredne blizine, posebno oštećenog Dž. koji mu je bio praktično "na tacni", u koga je mogao da puca kad mu je već prišao i uzeo njegov pištolj, što nije učinio već se udaljio i pucao u vozilo "Golf", Očigledno je da&nbsp; optuženi B. nije htio nikoga da ubije već da zaplaši, u čemu je sasvim sigurno i uspio, natjeravši u bijeg i skrivanje oštećene.&nbsp; Kako je sporno da li su se oštećeni zaista jasno legitimisali kao policajci kritičnom prilikom, branilac je ukazao, da se na njihovu štetu optuženom ne stavlja na teret krivično djelo napada na službeno lice u vršenju službene dužnosti. Što se tiče optužbe za krivično djelo na štetu Ć. M., provedenim dokazima nisu potvrđeni navodi optužbe&nbsp; Kao prvo, optuženi nije oduzeo predmetni pištolj od Ć. i u njegov stomak ispalio jedan metak, već je do opaljenja metka došlo dok se pištolj još nalazio za pojasem oštećenog, što je potpuno nesporno. Takođe je nesporno da oštećeni tada nije pogođen u stomak nego u preponu, a kao što je utvrđeno medicinskim vještačenjem, i to tako da je putanja zrna išla suprotno od vitalnih organa oštećenog. Sporno je samo ko je u tom trenutku imao kontakt sa oružjem, da li samo optuženi ili obojica kako to tvrdi optuženi dok je oštećeni na glavnom pretresu rekao da se ne sjeća gdje se nalazila njegova ruka prilikom ispaljenja tog metka. Svjedoci Đ., B. i M. vidjeli su obostrano guranje i dohvaćanje rukama izmedju optuženog i oštećenog, a ne samo prepirku, pri čemu je Dj. naveo i kako je vidio da se Ć. hvata za pas, pa je pretpostavivši da ima pištolj, a da bi zastitio sebe, B. i M., rekao da izadju napolje, kao se nedugo zatim začuo pucanj. Testom tzv. parafinskih rukavica nađene su barutne čestice samo na lijevoj ruci optuženog iako je isti dešnjak. Kako je sporno kako je došlo do opaljenja prvog metka, koja činjenica se ne može nesumnjivo utvrditi, ne može se ni pretpostavljati na štetu okrivljenog. Shodno navedenom sporna je i namjera optuženog vezano za preduzimanje radnji koje su izazvale ispaljivanje navedenog&nbsp; metka. Takodje i dalji slijed dogadjaja jasno otklanja sumnje u postojanje umišljaja na strani optuženog da oštećenog liši života, kako to proizilazi iz iskaza oštećenog koji je&nbsp; na glavnom pretresu naveo da&nbsp; nakon ispaljenja prvog hica, optuženi počinje da se bori za svoj život, grize oštećenog za ruku i kreće da bježi. Oštećeni kreće, trči za njim, što optuženi primjećuje i okreće se, oštećeni nastavlja da se kreće i tada optuženi ponovo puca ali sigurno nije ni nišanio, ni pucao u gornji dio tijela oštećenog već u donji dio tijela odnosno u predio koljena. Neosnovani su navodi oštećenog, a o čemu ni B. nije mogao da se izjasni sa sigurnošću, da je drugi metak B. opalio ispred objekta, a ne unutar njega. Imajući u vidu izjave više svjedoka koji su čuli sva tri pucnja i koji su kategorični da je vremenski interval između prva dva pucnja bio sasvim kratak, i da je tek kasnije uslijedio treći pucanj, jasno je da oštećeni nije dobro uočio tu okolnost, kao što nije bio siguran gdje se nalazila njegova ruka u trenutku opaljenja prvog metka, što je posledica njegovog pijanstva. Da je optuženi B. kritičnom prilikom imao namjeru da liši života oštećenog Ć., imao je sve uslove da to nesmetano uradi kada je oteo oružje od njega, ali to nije uradio već suprotno od toga - krenuo je da bježi sa lica mjesta. Imajući u vidu navedeno, branilac je predložio da&nbsp; sud optuženog B. oslobodi optužbe za dva krivična djela ubistva u pokušaju koja mi se optužnicom stavljaju na teret, jer nije dokazano da ih je izvršio. Što se tiče ostala dva krivična djela, istakao je&nbsp; da je u odnosu na njih došlo do apsolutnog zastarijevanja krivičnog gonjenja pa je predložio da u odnosu na ova djela sud donese presudu kojom se optužba odbija. Branilac je ukazao na olakšavajuće okolnosti na strani optuženog, veliki protek vremena od preko 10 godina od kritičnih događaja, u kojemm periodu optuženi nije osuđivan za krivična djela, tako da je praktično rehabilitovan čovjek, pa podvrgavanje optuženog zatvorskim uslovima u dužem trajanju ni u čemu ne bi ispunilo svrhu kažnjavanja, a nesumnjivo bi pogodilo porodicu optuženog, koji je jedini roditelj svog četrnaestogodišnjeg sina, koji bi u slučaju odsutnosti oca bio na svaki način ugrožen.<br>
<br>
<br>
Optuženi O. E. je u svojoj odbrani pred istražnim sudojom Osnovnog suda u Podgorici naveo da je kritičnog dana poslije ponoći oko 01 čas, sa svojim drugom optuženim P. I., i jednom djevojkom L., pošao u kafanu na Sitnici, gdje su očekivali da dodju i optuženi B. P. i O. B., sa kojima su prethodno bili zajedno u jednoj kafani u Staroj varoši. Po dalasku u navedenu kafanu, zadržao se irpsred kafane gdje je razgovarao sa nekim poznanicima, dok su optuženi P. i L. ušli u kafanu. Nakon 5-10 minuta došli su i optuženi B. i O., ušli u kafanu, a potom dok se on nalazio još uvijek ispred kafane, vidio je da je optuženi B. izašao iz kafane i uputio se ka Wc-u, a zatim kada se vratio iz Wc-a, B.&nbsp; je započeo razgovor sa nekim momkom koga je on poznavao iz vidjenja. Vidio je kako je u jednom trenutku ovaj momak krenuo put B., nakon čega ga je B. udario šakom u predjelu lica od kojeg udarca je ovaj momak pao. Sa ovim momkom je bilo još nekoliko momaka koji su krenuli ka optuženom B. zbog čega je B. izvadio pištolji iza pojasa i ispalio jedan metak u vazduh govoreći “ne prilazi”, nakon čega su ovi momci stali. U tom trenutku su i ostali gosti izašli iz kafane, a on se sa svojim društvom uputio ka vozilima sa kojima su se dovezli, sa namjerom da napuste lice mjesta. Kada su skoro došli do svojih vozila, optuženi B. je ispalio još 2-3 metka u vazduh, jer su ovi isti momci krenuli put njih, ali su se nakon što je B. ispalio ove hice povukli. U trenutku kada je htio da udje u svoje vozilo džip, u kojem su već bili ušli optuženi P. i L., čuo je kako neko viče “pucaću, pucaću”, nakon čega se okrenuo i primijetio jednog momka iza vozila “Golf” crvene boje, kako sa obje ruke drži pištlojl uperen ka optuženima O. i B. koji su se nalazili u vozilu “Mercedes”. Nakon toga optuženi B. koji je već bio jednom nogom zakoračio u vozilu, izlazi iz vozila, vadi svoj pištolj i usmjerava ga u tog momka, te govoreći mu baci pištolj, ide ka ovom momku, koji je svo vrijeme držao pištolj usmjeren ka B., govoreći “pucaću, pucaću”. Kada se optuženi B. približio ovom momku, koji se vjerovatno prepao i bacio svoj pištolj u lokvu pored njega, optuženi B. je uzeo njegov pištolj i stavio ga za pojasom. U tom trenutku on i optuženi O. su prišli bliže optuženom B. povlačeći ga, zvali su ga da ide sa njima. Dalje je istakao da ni on ni optuženi O. kritičnom prilikom nijesu bili naoružani niti su udarali ovog momka, a takodje on nije imao fizički kontakt ni sa jednim od oštećenih. Nakon navedenog, on i ostali optuženi povukli su se u navedena vozila, a prilikom kretanja začuo je još nekoliko hitaca, kada se okenuo i vidio da optuženi B. puca u pmv marke “Golf”, medjutim u tom trenutku ovaj momak koji je prethodno držao pištolj, kao i bilo ko od ostalih gostiju nijesu se nalazili ni pored, ni iza vozila marke “Golf”. Nakon navedenog, on i ostali optuženi pošli su za Podgoricu, a sjutradan se čuo sa optuženim B., i dogovorili su se da se prijave u CB Podgorica što su i uradili. Istakao je da niko od prisustnih nije govorio “policija”, niti pokazivao službenu legitimaciju.<br>
<br>
Ovaj optuženi u daljem toku postupka nije bio dostižan državnim organima, jer se nalazio u bjekstvu, iz kojih razloga u daljem toku postupka nije saslušavan.<br>
<br>
Optuženi O. B. je u svojoj odbrani pred istražnim sudojom Osnovnog suda u Podgorici naveo, da je dana 11.04.2000. godine oko 00,01 čas svojim vozilom marke »Mercedes« došao sa svojim drugom optuženim B. P. u kafanu »Sitnica« gdje su se takodje drugim vozilom uputili njihovi drugovi, optuženi O. E. i P. I. kao i djevojka po imenu L., čije prezime ne zna. Kada su došli u navedenu kafanu sjeli su za sto gdje su sjedjeli P. i L., dok je optuženi O. bio napolju i razgovarao sa nekim momcima. Prije nego što su čak i popili piće, optuženi B. je krenuo prema poljskom wc koji je udaljen 15 metara od kafane, a ispred kafane se nalazilo nekoliko momaka koje nije poznavao. Obzirom da je bila velika gužva, izašao je ispred kafane i primijetio prepirku optuženog B. i jednog nepoznatog momka koji je bio u vidno pijanom stanju, kojem je B. govorio da ga pušti jer se znaju iz škole, a zatim je ovaj momak nasrnuo put B. s tim što ne zna da li je htio da ga udari, nakon čega se B. izmakao i udario ga šakom u predjelu nosa, od kojeg udarca je oštećeni pao, nakon čega su momci koji su bili sa njim u blizini krenuli ka optuženom B., koji se izmakao dva koraka nazad, izvadio pištolj iz kojeg je ispalio jedan metak u vazduh govoreći » ne prilazite«. Nakon navedenog on i ostali optuženi, kao i navedena djevojka su krenuli put njihovih vozila u namjeri da napuste lice mjesta. Kako su isti momci krenuli put njih, kada oni nijesu bili još ni stigli do svojih vozila, optuženi B. je ispalio još dva, tri metka u vazduh, nakon čega su se ovi momci povukli. On je ušao u svoje vozilo marke »Mercedes« dok je optuženi B. otvorio vrata suvozača, krećući jednom nogom da udje u vozilo, kada je začuo&nbsp; povike sa njihove desne strane »pucaću, pucaću«. Istakao je da niko nije vikao policija, niti pokazivao bilo kakvu značku, jer bi to sigurno vidio, već je jedan momak stajao iza putničkog vozila marke »Golf«, držeći pištolj sa obje ruke usmjeravajući ga u njegovom i pravcu optuženog B., govoreći »pucaću, pucaću«. U tom trenutku optuženi B. je izvadio pištolj koji je prethodno bio vratio za pojasom, a zatim usmjerio pištolj u ovog momka, koji je takodje držao pištolj usmjeren u pravcu B.. Optuženi B. je krećući se prema ovom momku, povikao »baci pištolj«. Tada je i on izašao iz svog vozila, i vidio&nbsp; da kada je optuženi B. došao blizu ovog momka, ovaj je bacio pištolj u jednu lokvu, nakon čega je optuženi B. uzeo njegov pištolj, a svoj vratio za pojasom. On i optuženi O. su prišli optuženom B. i povukli ga govoreći mu da idu. Ovog momka niko nije udarao, a ni on ni optuženi O. nijesu imali kod sebe oružje. Nakon navedenog, on i optuženi B. ušli su u njegovo vozilo i krenuli za Podgoricu kada je čuo da ovaj isti momak, koji se bio povukao od svog društva i udaljio od vozila »Golf« psuje sve njih, što je optuženog B. strašno izritiralo pa je iz pištolja koji je prethodno uzeo od ovog momka, ispalio više hitaca u vozilo marke »Golf« misleći da je to njegovo vozilo. U tom trenutku ovaj momak niti bilo ko od njegovih drugova nijesu bili u blizini vozila »Golf », nakon čega su on i B. pošli u Podgoricu. Usput je pitao optuženog B. gdje mu je njegov pištolj, na što mu je B. odgovorio da mu je vjerovatno ispao na parkingu ispred kafane, pa su se dogovorili da sjutradan predaju u CB Podgorica pištolj koji je B. uzeo ovom momku, što su i uradili. Naveo je da kritičnom prilikom on nikoga od prisutnih nije vrijedjao niti je bilo sa kim imao fizički kontakt, objašnjavajući da nikoga nije poznavao pa nije ni imao razloga za svadju, izražavajući žaljenje što je došlo do navedenog,&nbsp; koja situacija se mogla izbjeći. Prilikom ispitivanja pred istražnim sudijom ovog suda, optuženi O. ponovio je navode svoje odbrane date pred istražnim sudijom Osnovnog suda u Podgorici, dodajući da kritične večeri kod sebe nije imao pištolj koji inače ne nosi od 1986. godine. Naveo je da je optuženog B. vidio tri, četiri puta prije kritičnog dogadjaja, i da nije znao kakve je naravi, ponavljajući da se kritičnom prilikom niko od prisutnih nije legitimisao kao policajac, pa ni ovaj momak koji je držao pištolj uperen u B., koji je samo vikao »pucaću, pucaću«, a za kojeg je mislio da je neko od rodbine povrijedjenog P.. Takodje je naveo, da uopšte nije izlazio iz kola jer je u svakom trenutku očekivao da će neko pucati na njih. Istakao je da nije prilazio oštećenom Dž., niti je primijetio da ga udara bilo ko od optuženih, tako da je čitav dogadjaj posmatrao iz vozila, mada nije vidio trenutak kada je B. uzeo pištolj Dž. jer se, plašeći se pucnjave, držao rukama za lice, dodajući da je jedino O., nakon pucanja prišao B., kada je B. počeo da se povlači. U odbrani na ranijimm glavnim pretresima ponovio je navode svoje ranije odbrane, ističući da je tek sjutradan saznao da je oštećeni Dž. policajac, što je prenio optuženima B. i O., pa su svi pošli u policiju dok sa optuženim P. nije kontaktirao. Naveo je da je u saznanju od policijskih inspektora, čija imena ne želi da saopšti, da su oštećeni policajci kritičnom prilikom radili u kafani »Sitnica« kao služba obezbjedjenja. Pojasnio je da&nbsp; čuo kada je optuženi B. repetirao pištolj prilikom ispaljenja prvog metka koji je ispalio u vis, ali nije čuo da je neko drugi repetirao pištolj. U trenutku kada je optuženi B. lijevom nogom zakoračio u njegovo vozilo sa namjerom da udje, nije tada imao pištolj u rukama, već je B. potegao pištolj onog trenutka kada je oštećeni Dž. povikao, »baci pištolj, pucaću«. Naveo je da je siguran da pucajući u vozilo »Golf«, optuženi B. nije mogao nikoga povrijediti, jer su skoro svi ušli u kafanu, ili su se nalazili ispred same kafane. Nije vidio da je optuženi B. udario Dž. koji je nakon što je bacio pištolj, ubrzo pobjegao u kafanu. Optuženi B. je slobodno mogao pucati u njega da je htio, dodajući da je kritičnom prilikom od oštećenih vidio samo Dž., dok ostalu dvojicu nije vidio, niti zna o kome se radi. Na glavnom ptretresu u ranijem postupku, ovaj&nbsp; optuženi je izjavio da se ne sjeća pojedinosti kritičnog dogadjaja, pa nakon što su mu pročitani zapisnici na kojima su konstatovane njegove ranije odbrane, optuženi je naveo da je bilo tako kao što je iznio u svojim odbranama. Upozoren na razlike u kazivanjima prilikom ispitivanjima pred istražnim sudijom Osnovnog suda i na zapisniku o ispitivanju okrivljenog pred istražnim sudijom Višeg suda, kada se različito izjašnjavao na okolnosti da li je kritičnom prilikom izlazio iz navedenog vozila, na način kako je to naprijed navedeno, optuženi O. je naveo da se sada ne može sjetiti da li je kritičnom prilikom izlazio iz vozila ili je samo pozvao optuženog B.. Naveo je da ne zna prezime djevojke L. koja je bila u društvu O. i B..<br>
<br>
Optuženi P. I. u istražnom postupku nije ispitivan dok se na glavnom pretresu branio ćutanjem, ne želeći da odgovara na postavljena pitanja. U završnoj riječi je, prihvatajući odbranu svog branioca,&nbsp; naveo da je oženjen čovjek i da ima dijete.<br>
<br>
Kako je glavni pretres shodno čl. 314 ZKP-a održan u odsustvu uredno obaviještenih optuženih O. B. i P. I., i&nbsp; njihovih branilaca B. Dj. i D. M., kao i u odsustvu optuženog O., to su izostale&nbsp; njihove odbrane u ponovljenom postupku kao i završne riječi.<br>
<br>
Sud je u dokaznom postupku saslušao svjedoke-oštećene Dž. B., B. D., P. Z., Ć. M., M. S., M. M., R. V., saslušan i su svjedoci i M. M., Dj. Z. i B. M., pročitan je iskaz svjedoka - oštećenog D. G. dat na zapisniku o saslušanju svjedoka pred istražnim sudijom ovog suda Ki br. 117/00 od 20.05.2000 godine i zapisniku o glavnom pretresu K 158/2000od 12.09. 2000 godine, pročitani su iskazi svjedoka R. N. dat na zapisniku o saslušanju svjedoka pred istražnim sudijom ovog suda Ki br. 117/00 od 25.05.2000. godine i zapisniku o glavnom pretresu K.br. 158/2000 od 19.11. 2009. godine, pročitan je zapisnik o glavnom pretresu&nbsp; K br.158/2000 od 30.10.2009. godine na kojem pretresu je izvršena radnja suočenja izmedju optuženog&nbsp; B. P. i svjedoka oštećenog Dž. B., pročitan je zapisnik o uviđaju istražnog sudije Višeg suda u Podgorici Ki br. 117/00 od 19.04.2000godine, izvršen je uvid u fotodokumentaciju br 33-17-246/163, sačinjenu od strane CB Podgorica sa skicom lica mjesta, pročitani su Izvještaji MUP-a CB Podgorica o balističkom vještačenju br. 724/00 i br.851 te izvršen&nbsp; uvid u skicu koja je sastavni dio citiranog Izvještaja i skicu lica mjesta sačinjenu od strane balističara M. M., te saslušan isti vještak, pročitan je zapisnik o uvidjaju Kri br. 154/00 od 02.05.2000. godine, izvršen je uvid u fotodokumentaciju&nbsp; br. 33-17-294-196 sačinjenu od strane CB Podgorica i skicu lica mjesta, pročitani su izvještaj JZU Dom zdravlja hitna služba br. 108/2000 od 11.04.2000 godine i izvještaj ljekara specijalite KBC Podgorica br.4179 od od 11.04.2000 godine, otpusna lista sa epikrizom&nbsp; KBC Podgorica ORL odjeljenje br. 5112/ 22440, otpusna lisa sa&nbsp; sa epikrizom&nbsp; KBC Podgorica odjeljenja za digestivnu hirurgiju br. 6063/971/373, izvještaj KBC Odjeljenja za sudsku medicinu br. 596 i 597 od 05.05.2000. godine, nalazi i mišljenja sudskog vještaka medicisnkie struke dr D. Č. dati na zapisnicima pred istražnim sudijom ovog suda Ki.br. 117/00 od 30.05.2000. godine i Ki.br. 135/00 od 15.06.2000. godine, te saslušan sudski vještak dr D. Č. na glavnom pretresu, pročitani su izvještaji o analizi alkohola u krvi izdat od KBC Podgorica na ime optuženog B. P. br. 596 od 03.05.200 godine i izvještaj o prisustvu alkohola u organizmu kod oštećenog Ć. M. br.597 izdat od KBC Podgorica od 03.05.2000. godine, te na glavnom pretresu sudski vještak medicinske struke Prof. dr M. Š. dao nalaz i mišljenje o alkoholisanosti za optuženog B. P. i oštećenog Ć. M., pročiitani su izvještaj o vještačenju CB Podgorica - nalazi mišljnje br.864/00, izvještaj o vještačenju CB Podgorica - nalaz i mišljnje br.863/00, saslušan je sudski vještak kriminalističko hemijske struke A. I., pročitane se dvije službene zabilješke MUP-a RCG Ku.br.894/2000 od 14.04.2000.godine, potvrda o privremenom oduzimanju predmeta MUP-a RCG CB Bar od 14.04.2000. godine, službena zabilješka MUP-a CB Bar od 14.04.2000. godine, službena zabilješka MUP-a RCG&nbsp; Podgorica, Ku br. 1040/200 od 04.02.2000. godine, izvodi iz kaznene evidencije na ime optuženog B. P. izdat od UP PJ Podgorica od 16.03.2011. godine,&nbsp; izvodi iz kaznene evidencije za&nbsp; O. B. izdat od UP PJ Podgorica od 09.09.2009. godine, i za optuženog P. I. izdat od UP Ispostave Cetinje od 09.09.2009. godine, pročitana je&nbsp; presuda Višeg&nbsp; suda u Podgorici Kž. Br. 339/07 od 27.03.2007. godine.<br>
<br>
Cijeneći navode optužbe i odbrane, te provedene dokaze, kako pojedinačno, tako i u njihovoj medjusobnoj povezanosti, Sud nalazi da je optuženi B. P. izvršio krivična djela navedena u st I izreke presude, na način, vrijeme i mjesto, kako je to bliže predstavljeno izrekom presude pa ga je sud oglasio krivim.<br>
<br>
Saslušan u svojstvu svjedoka-oštećeni Dž. B. je pred istražnim sudijom naveo da je kritične večeri zajedno sa svojim kolegama - policajcima B. D. i B. G., bio kao gost prisutan u kafani Sitnica gdje su došli posle 01 sat. Nakon pola sata od dolaska, ispred kafane začulo se neko komešanje, zbog čega su gosti kafane počeli da izlaze. Čuo je kada je neko rekao da se napolju puca, u što oni nijesu bili sigurni jer su sjedjeli pored muzike. Zajedno sa kolegama izašao je ispred kafane, gdje je na betonskoj podlozi primijetio čovjeka koji je obliven krvlju&nbsp; ležao na ledjima, dok se pored njega nalazila zubna proteza, a oko njega je bilo mnoštvo ljudi koji su pokušavali da mu pruže pomoć. Na prvi pogled mu se učinilo da ovaj čovjek ne daje znake života. U&nbsp; tom trenutku dok je gledao povrijedjenog, začuo je kada je neko od prisustnih rekao »evo ih, to su oni, pobjegoše«. Okrenuo se i na parkingu na udaljenosti oko 15 m vidio je vozilo »Mercedes«, u kome su bili vozač i suvozač, dok su pored ovog vozila stajali muškarac i djevojka koji su se nešto svadjali. Osvjetljenost je bila dosta loša, jedina svjetlost je dolpirala iz kafane pa je zapazio&nbsp; da je ova djevojka plavuša visine oko 170 cm, dok je muškarac pored nje bio srednje visine, punije gradje. Krenuo je prema njima i iz džepa od jakne izvadio policijsku značku, a drugom rukom službeni pištolj marke »Zbrojevka« 9 mm koji je repetirao. Prilazeći im na oko desetak metara, dosta glasno viknuo je »stoj policija, bacite oružje«, što je ponovio dva, tri puta i što se vrlo jasno moglo čuti. U tom trenutku iz vozila »Mercedes«, su izašli vozač i suvozač,&nbsp; jedan od njih je repetirao pištolj, a potom su zavikali »ko će to nas da ubije«. Sklonio se pored parkiranog vozila »Golf 2« crvene boje, jer je začuo repetiranje pištolja, držeći i dalje uperen pištolj u njihovom pravcu. Okolo je bilo dosta gostiju, dok je u društvu navedenih lica bilo ukupno petoro, pa je procijenio da je vrlo rizično pucati. Čučnuo je i zaklonio se iza vozila »Golf«, kada je začuo pucnje koje su pogodili vozilo »Golf« i to više metaka. Zaklanjao se koliko je mogao iza navedenog vozila, tako da nije primijetio kada mu je jedno lice prišlo iz mraka i udarilo ga nogom u predjelu lica, od kojeg udarca je pao na zemlju i iz ruke mu je ispao službeni pištolj. Okrenuo se i primijetio iza sebe momka sa bradom punije gradje, koji je u ruci držao pištolj a pored njega su se odjedanput stvorila dva lica. Ovo lice sa bradom koje mu je prvo prišlo sa pištoljem u ruci, nogom mu je stao na glavu tako da&nbsp; je desnom stranom lica pritisnuo zemlju, i držeći nogu na lijevu stranu lica, govorio je da će mu prosvirati lobanju i da će ga ubiti. I dalje dok mu je ovaj držao nogu na licu, po ledjima i tijelu osjetio je više udaraca od ove druge dvojice, a možda je bio još neko jer s ozbirom na opisanu poziciju, nije mogao da vidi ko ga sve udara. Neko od njih, nije vidio ko, uzeo mu je službeni pištolj koji mu je prethodno pao, a potom su se svi udaljili. Istovremeno dok su se oni udaljavali čuo je ponovo pucnje i to neprestano, okrenuo se ali je i dalje čučao jer su meci prolazili iznad njega, i mislio je da je samo pitanje trenutka kada će biti pogodjen. Ne zna da li je tada pucano iz njegovog pištolja. U tom&nbsp; trenutku prišli su mu kolege B. i D. misleći da je pogodjen, pa im je rekao da nije, već da je samo izudaran i da su mu oteli pištolj. Naveo je da se sjeća da kada su mu prišli kolege B. i D.,&nbsp; sva trojica su pokušali da se povlače prema živoj ogradi, koja je bila udaljena par metara od vozila gdje se on nalazio. Tada je začuo zvuk motora i naglo udaljavanje vozila sa lica mjesta, a zatim je za vozilom »Mercedes« krenulo i drugo vozilo, bijele boje ali ne zna koje marke.Kritičnom prilikom nije znao o kojim licima se radi, ali je kasnije&nbsp; saznao da je lice koje je opisao da ima bradu, optuženi B. P., a da su sa njim u društvu bili O. B., O. E., četvrti muškarac i opisana djevojka, čija imena i prezimena ne zna. Istakao je da je imao osjećaj da će u svakom trenutu biti ubijen, jer su meci pogadjali vozilo iza kojeg se zaklonio. Kritičnom prilikom je zadobio povrede o čemu posjeduje medicinsku dokumentaciju. Pridužio se krivičnom godnjenju protiv optuženih i postavio imovinsko pravni zahtjev. Na ranijim glavnim pretresima je u cjelosti ponovio navode svog svjedočkog iskaza pred istražnim sudijom, pojašnjavajući da je kritične večeri bio obučen u civilnom odijelu, farmericama teget boje i crnoj kožnoj jakni, navodeći da je iz lijevog džepa od navedene jakne, lijevom rukom izvadio službenu značku oznake&nbsp; »policija«, a iza pojasa, desnom rukom izvadio je pištolj marke »češka zbrojavka« u kojem je bilo jedanaest metaka i kojeg je repetirao u momentu kada je bio iza parkiranog vozila »Golf«, odakle je, držeći značku u podignutoj lijevoj ruci glasno viknuo »stoj policija, bacite oružje«, što je ponovio više puta i što se jasno čulo, a na kojih povika je neko od optuženih odgovorio&nbsp; ko će to nas da ubije«, a zatim je odmah začuo repetiranje pištolja i po sopstvenom zapažanju, misli da je bilo najmanje dva pištolja, mada nije vidio ko je repetirao pištolj. Dok se nalazio iza vozila »Golf« a s obzirom da je uslijedilo repetiranje pištolja, shvatio je da će ta lica da pucaju u njegovom pravcu, zbog čega je i čučnuo iza vozila »Golf«, kada je i uslijedila pucnjava u kojoj su ispaljeno više prijektila, ne zna tačno koliko, koji projektili su pogadjali vozilo »Golf«. Dok je stajao iza ovog vozila prišao mu je s lijeve strane optuženi B., koji ga je nogom udarilo u predjelu lijeve strane vilice od kog udarca je pao na desni bok i ispustio pištolj iz desne ruke, kada su mu prišle još tri, četiri osobe koje su ga udarale u predjelu glave i ledja. Dok se nalazio u ležećem položaju, a budući da mu je pištolj ispao blizu njega, rekao im je »eto vam pištolj tu« a zatim uzeo pištolj i predao jednom od njih. Naveo je da je zapazio da su dvojica od ovih napadača bili krupnije gradje. Nakon što su ova lica otišla prišli su mu kolege D. i B., pa su krenuli da se povlače i bili su svi u stojećem položaju. Krećući se sa bočne strane vozila »Golf »koje je bilo parkirano ispred ulaza u dvorište kafane Sitnica« prednjim dijelom okrenuto prema kući vlasništvo B. R., a zadnjim dijelom prema Cetinju, on i navedene kolege su bježali unazad od vozila »Golf« pored žive ograde, i kada su se udaljili oko 15 metara, dok su stajali pored žive ograde iza vozila »Golf«, ponovo je uslijedila pucnjava, pa su se ponovo dali u bjekstvo. Ispaljeno je više projektila koji projektili su išli pored njihovih glava i udarali u granje obližnjeg drveća. Naveo je da je radnik MUP-a Crne Gore, te da je zaposlen u poslebnoj jedinici na Zlatici. Pojasnio je da je intervensao u namjeri da spriječi navedena lica da pobjegnu, jer je prethodno oštećeni P. Z., kojeg inače nije poznavao, ležao nepomično na betonu ispred ulaznih vrata kafane, obliven krvlju. Naveo je da je dužnost svih policajaca i kada su u civilu da sa sobom nose službeni pištolj i značku. Pojasnio je da ga je optuženi B. nogom nagazio na lice, a da je kasnije dok je ležao na ledjima udaren na desnu stranu lica i išutiran u predjelu glave, a dok je nagažen nogom na lijevu stranu lica, desna strana lica mu je bila naslonjena na zemlju. Kritične večeri ni on ni ostale kolege nijesu konzumirali alkohol, sva četvorica su pili sokove, jer alkohol inače ne konzumiraju. Prethodno je oštećenog P. primijetio da sjedi u kafani i nikog nije provocirao niti skretao pažnju na sebe. Dodao je da je službena značka dimenzija 10x10 cm, pojašnjavajući da je držao u ruci podignutoj u visini ramena. Na glavnom pretresu u ranijem i ponovljenom postupku&nbsp; naveo da se zbog proteka vremena ne sjeća svih pojedinosti dogadjaja pa nakon što su mu pročitani raniji svjedočki iskazi, naveo je da se kritični dogadjaj upravo dogodio na način kako je to i opisao, pojašnjavajući da je siguran da je optuženi O. jedan od optuženih koji ga je kritičnom prilikom udarao. Pojasnio je da je optuženog O. prvi put vidio kritičnom prilikom, ali ga je zapamtio i siguran je da ga je ovaj optuženi udarao, dok nije vidio da li ga je udarao i optuženi P.. Istakao je da ga niko od prisutnih gostiju kafane nije udarao izuzev optuženih.<br>
<br>
U završnoj riječi pridružio se krivičnom godnjenju protiv optuženih B. P. i O. B. dok imovinsko pravni zahtjev nije postavio.<br>
<br>
Svjedok oštećeni D. G. je u svom iskazu pred istražnim sudijom naveo da je kritične večeri zajedno sa kolegama Dž. i B., bio u navedenu kafanu gdje su sjedjeli za stolom pored muzike. Nakon izvjesnog vremena primijetio je komešanje gostiju u kafani, koji su počeli da izlaze iz kafane i čuo je kada je neko rekao »ubiše čovjeka«. Kako su sva trojica policajci, odlučili su da izadju napolje, i po izlasku vidio je sa lijeve strane pored ulaznih vrata kafane, da u lokvi krvi nepomično leži čovjek koji je prethodno sjedio u kafani. Prvi utisak mu je bio da ovaj čovjek ne daje znake života, a pri izlasku iz kafane čuo je dva pucnja koji su dolazili sa parkinga gledano desno od izlaza iz kafane. Okolni prostor je bio neosvijetljen i sva svjetlost je dolazila iz kafane. Oko čovjeka koji je ležao bilo je dosta naroda. Neko od gostiju je na pitanje Dž. ko je pucao rekao »eno ih tamo«, nakon čega je Dž. krenuo ka grupi 4-5 muškaraca i jednoj curi, koji su se nalazili pored parkiranih vozila, na udaljenosti od njih nekih 10-12m s tim što misli da je u vozilo »Mercedes »ušao vozač, dok su ostali bili vani, a lijevo od vozila »mercedes« se nalazilo jedno vozilo bijele boje, u koje su sjela dva lica, koja su po njegovoj procjeni takodje bili u istom društvu,&nbsp; koja lica je prethodno zapazio u kafani jer su sjedjeli za stolom preko puta njihovog stola i žučno se raspravljali. Naveo je da je od svih njih poznavao P. I.. Kolega Dž. je jasno povikao »Stoj policija« i izvadio policijsku značku, što su odmah potom učinili on i kolega B., krećući prema ovim licima povikali su »Stoj policija«. Kada su im prišli na udaljenosti nekih 7-8 metara čuo je kada je neko od navedenih lica rekao »ko će to da nas pobije«, nakon čega su ponovo povikali »stoj policija«, a zatim policijske značke uperili prema njima. Iz vozila bijele boje, čiju marku ne zna, izašla su još dva lica, nakon čega je začuo repetiranje pištolja, misli da je repetirano više pištolja, kako od strane ovih lica koja su izašla iz bijelog vozila, tako i od strane ovih lica koja su stajala sa strane »mercedesa«. Naveo je da su ova lica bila u prednosti u odnosu na njega i njegove kolege, budući da su se on i kolege nalazile na svjetlosti, a oni u mraku. Začuo je pucnje i zvuk metaka koji su im »zviždali« iznad glava, pa je razmišljajući samo kako da se skloni, zajedno sa B., otrčao prema njihovom vozilu marke »Džeta« koja je bilo parkirano preko puta jednog užeg asvaltnog puta, dok je Dž. pošao prema vozilu marke »Golf«, koje je bilo bliže optuženima. I dalje je čuo pucnje koji su svi bili usmjereni prema Dž. kojeg su psovali i prijetili mu. Vidio je pored Dž. njih četvoricu, medju kojima i optuženog P., vidio je da Dž.&nbsp; udaraju nogama i misli da su ga svi udarali. Nakon što su se on i kolega B. sklonili iza vozila »Džeta« prema njemu i kolegi B. nijesu pucali, već prema Dž.. Po psrestanku pucnjave ponovo je povikao »stoj policija«. U rukama naslonjenim na haubu vozila »Džeta« držao je&nbsp; pištolj koji je usmjerio&nbsp; prema njima. Tri lica su ušla u vozilo »mercedes« a ostali kao i navedena djevojka u drugo vozilo, s tim što nije primijetio u koje vozilo je ušao P.. Potom su on i kolega B. prišli Dž. koji im je rekao da je izudaran i da mu je otet službeni pištolj. Pojasnio je da je u više faza pucano, u&nbsp; prvoj fazi kada su im prilazili pucano je u pravcu njih trojiice kolega kada su osjetili zvižduk metaka iznad glave, koji pucnji su nastavili dok se nijesu sklonili iza navedenih vozila »Džeta« i » Golf«, nakon čega je došlo do zastoja u pucnjavi, da bi se ponovo pucalo nakon što je izudaran Dž., a takodje i prilikom udaljavanja od Dž..<br>
<br>
Ovaj svjedok budući da je državljanin Republike Srbije, nije saslušan na glavnom pretresu pa je bez saglasnosti stranaka, njegov svjedočki iskaz pročitan shodno čl. 345 ZKP-a, a imajući u vidu da se&nbsp; urednom pozivu suda nije odazvao pa sud nije imao pravne mogućnosti da obezbjedi njegovo&nbsp; prisutvo na&nbsp; glavnom pretresu.<br>
<br>
Saslušan u svojstvu svjedoka B. D. je naveo da je kritične večeri sa svojim kolegama policajcima D. i Dž. došao u kafanu Sitnica, gdje su se dovezli vozilom marke »Džeta« koje su se parkirali preko puta kafane po desnoj strani, gledano od ulaza u kafanu. Negdje oko 02, sata primijetio je da dosta gostiju izlazi vani, a zatim je začuo da je neko rekao »ubiše čovjeka«, a začuo je jedan pucanj vani. Po izlasku iz kafane, lijevo od ulaznih vrata na betonu, primijetio je da nepomično leži jedno lice oblivljeno krvlju, pored koga se nalazila zubna proteza i za koje lice nakon čega su mu prišli on i ostale kolege sa namjerom da mu pomognu, mu se učinilo da ne daje znake života. Na pitanje Dž. ko je to uradio, neko od prisutnih gostiju je pokazao prema nekim licima, koja su se nalazila pored sivog vozila marke »Mercedes« na udaljenosti od nekih 7-8 metara.&nbsp; Dž. je krenuo prema navedenim licima, vidio je kada je Dž. izvadio službenu legitimaciju glasno vičući »stoj policija«, a takodje je izvadio i službeni pištolj. Kod vozila »Mercedes« primijetio je vozača i suvozača i u njihovoj&nbsp; blizini jednu žensku osobu a nedaleko od njih i drugo vozilo, ne zna koje marke i još dva lica. Kada je Dž. povikao više puta »stoj policija« na te njegove riječi lice koje je namjeravao da sjedne na mjesto suvozača u vozilo »Mercedes«, izvadilo je iza pojasa pištolj, a zatim je repetirao pištolj govoreći&nbsp; »ko će to nas da pobije mater vam jebem«. Ovo lice je bilo krupnije gradje, začešljane kose sa fazoniranom bradicom, za kojeg je kasnije saznao da se radi o B. P.. B. je istog trenutka ispalio, misli pet metaka u njihovom pravcu, a sa prvim pucnjem B., Dž. se bacio u zaklon iza vozila »Gof« koje je bilo parkirano na mjestu gdje je vidljiviost bila povoljnija u odnosu na druge pozicije oko kafane, dok su on i D. bježali prema vozilu »Džeta« koje je bilo u tami. Vrlo lako je mogao čuti da B. puca direktno u vozilo marke Golf« iza kojeg se zaklonio Dž.. Vidio je da je vozač vozila »mercedes«, odmah nakon što je B. počeo da puca, izašao iz navedenog vozila i krenu prema vozilu »Golf« odnosno Dž., kojem prilaze još dva lica, tako da ih je do Dž. došlo njih četvorica. Na mjestu gdje su se on i D. zaklonili čuli su se tupi udarci nakon čega je zaključio da više njih tuku Dž.. On i D. su ustali iza vozila »Džeta« iza kojeg su bili zaklonjeni, i sa pištoljima uperenim u njihovom pravcu pošli su&nbsp; pema njima govoreći »stoj policija«. Pojasnio je da je rastojanje izmedju njega i kolege D., u odnosu na optužene i Dž. u tom trenutku bilo oko desetak metara. Dok su im prilazili, optuženi su odmicali i ponovo se otvorila vatra, pucalo se mada ne zna&nbsp; ko od njih četvorice, jer su se on i D. ponovo bacili u zaklon, kojom prilikom je ispaljeno 7-8 metaka, nakon čega su optuženi ušli u svoje vozilo i udaljili se sa lica mjesta. Prišli su Dž. kojeg su zatekli krvavog po licu, i tada su saznali da nije ranjen iz pištolja, već da je zadobio udarce po čitavom tijelu. Istakao je da je kritične večeri dva puta bio direktno ugrožen i to prvi put kada su se zbog pucnjave bacili u zaklon iza vozila »Džeta« i drugi put kada je pucano iz drugog pištolja, odnosno Dž. pištolja, koji pištolj je jedno lice otelo Dž., što je kasnije saznao, a zbog koje pucnjave je ponovo morao potražiti zaklon. Istako je da su se legimitisali vrlo jasno, budući da su sva trojica izvadili službene značke i da su se njihovi povici »Stoj policija« mogli čuti na većoj udaljenosti, tako da nije bilo nikakve dileme da su oni policajci bez obzira što su kritičnom prilikom bili u civilnoj odjeći. Na ranijem glavnom pretresu ponovio je navode svog svjedočkog iskaza pred istražnim sudijom, objašnjavajući da od 1995 godine radi u MUP- u kao i da je kritične večeri posjedovao službeni pištolj marke »Crvena Zastava M75« koji prima 15 metaka. Naveo je da je kod sebe imao službenu značku oznake »policije«&nbsp; koju je izvadio i nekoliko puta nakon kolege Dž. povikao »stoj policija«. Takodje je naveo da nije mogao vidjeti ko je udarao Dž. iza vozila »Golf«, ali je vidio da su mu prišla četiri lica kao i da je prvi koji je izašao iz vozila Mercedes imao pištolj kod sebe, koji pištolj je prethodno repetirao. Kritične večeri&nbsp; po izlasku iz kafane čuo je jedan pucanj, ali nije vidio ko je pucao i sa kog mjesta, a kasnije prema fotografijama koje je gledao u stanici policije, siguran je da je B. P. lice koje je izašlo iz vozila »Mercedes« i repetiralo pištolj. Takodje je pojasnio da mu je prvi put život bio ugrožen kada su on i kolega B. išli prema vozilu »Džeta« tražeći zaklon od projektila koji su prolazili iznad njihovih glava, a drugi put kada su se on i kolega D.&nbsp; kretali od vozila »Golf« prema živoj ogradi da bi se takodje zaklonili od projektila. Dž. se tada nalazio iza vozila »Golf« i morao je ustati da podje za njima, medjutim morao je odmah potražiti zaklon usled opisane pucnjave, što je i uradio. Takodje je naveo da je sa udaljenosti od pet, šest metara od mjesta gdje su oštećenom Dž. prišla četvorica, čuo riječi »prosviraćemo ti metak kroz glavu, ko će to da nas ubije«, ali nije mogao da vidi od gužve oko Dž. ko ga udara, što je trajalo nekoliko sekundi, zatim su se povukli.U povlačenju prema njihovim vozilima uslijedila je pucnjava, pa je zaključio da su dvojica pucala,&nbsp; s tim što je siguran da je pucao optuženi B. kojeg je jasno vidio da puca. Na parking prostoru ispred kafane na lijevoj strani puta nalazilo se troje putničkih vozila, »golf«,«mercedes« i još jedno vozilo iza »mercedesa«, dok je sa desne strane iznad puta bilo samo vozilo »Džeta«. Izmedju vozila »golfa i džeta« i ispred samih vrata kafane bilo je sigurno desetak ljudi. Dalje je naveo da su on i D. kada su čuli tupe udarce i Dž. krik od zadobijenih udaraca, prišli Dž. iz pravca vozila »Džeta« prema vozilu »Golf« i vikali »stoj policija«, izvadili pištolje, ali ih nijesu repertirali i tada su se optuženi prije nego što su oni došli do Dž. povukli prema svojim vozilima, pojašnjavajući da je rastojanje izmejdu mjesta gdje se nalazio Dž. i navedenih vozila bilo nekih 5-6 metara. Prilikom saslušanja na glavnom pretresu u ranijem i ponovljenom postupku ovaj svjedok je naveo da se zbog proteka vremena ne sjeća pojedinosti kritičnog dogadjaja, pa nakon što su mu pročitani iskazi o ranijim saslušanjima naveo je da se sve odigralo upravo na način kako je ranije opisao, pojašnjavajući da je u društvu optuženih bila jedna plava djevojka. Istakao je da zbog prisustva više ljudi na licu mjesta, on i kolege nijesu htjeli da rizikuju i pucaju, a posebno imajući u vidu ljude koji su izlazili iz kafane. Odbacio je&nbsp; kao neistinite tvrdjnje optuženog B. da su on i njegove kolege dobili nalog od čovjeka iz MUP-a da prčaju neistinu, za kojeg čovjeka je optuženi B. naveo da ga zna ali nije želio da ga imenuje pred sudom.<br>
<br>
U završnoj riječi pridružio se krivičnom gonjenju protiv optuženog B., dok imovinsko-pravni zahtjev nije postavio .<br>
<br>
Saslušan u svojstvu svjedoka oštećenog P. Z. je pred istražnim sudijom naveo da je kritične večeri bio sam u kafani »Sitnica«, mada je prethodno sjedio sa nekim&nbsp; društvom, koje je&nbsp;&nbsp; ubrzo napustilo kafanu. Konzumirao je alkohol ali nije bio pijan, i nikoga nije provocirao. U jednom trenutku izašao je do toaleta koji se nalazio vani i usput sreo gazdu kafane sa kojim se pozdravio. Prilikom povratka iz toaleta, neposredno prije samog ulaska u kafanu, osjetio je izuzetno snažan udarac u predjelu lica, odnosno nosa i očiju i odmah je izgubio svijest, tako da ne zna šta se dalje dešavalo. Naveo je da udarac sigurno nije primio sprijeda već sa desne strane, ali nije vidio osobu koja ga je udarila. Kasnije je saznao da ga je kritičnom prilikom povrijedio optuženi B. P., kojeg ne poznaje, niti zna motiv za ovakav napad na njega. Vlasnik navedene kafane, M. M. mu je kasnije rekao da mu je kritičnom prilikom život bio ugrožen. U bolnici je liječen devet dana, a zbog ugroženog vida morao je da nastavi liječenje. Na ranijem glavnom pretresu ponovio je navode svog svjedočkog iskaza pred istražnim sudijom, dodajući da je siguran da ga je optuženi B. udario drškom od pištolja u predjelu lica i nosa. Pojasnio je da nije vidio što je optuženi B. imao u rukama kada ga je udario ali su mu ljekari saopštili da navedeni udarac nije mogao biti nanijet stisnutom pesnicom. Takodje je kasnije saznao, da ga je optuženi B., nakon što je pao na beton udario nekoliko puta gazeći ga nogom u predjelu glave, te da su ga ostali optuženi koji su bili u društvu sa B. udarali nogama u predjelu tijela i noga. Naveo je da ne zna da li je u trenutku zadobijanja opisanog udarca u predjelu nosa bio u kretanju ili je stajao. Od optuženih je od ranije poznavao O. E. za koga je takodje čuo da priča da mu je kritične večeri spasio život, na način što je spriječio optuženog B. da puca u njega. Prethodno sa optuženim B. u kafani nije imao nikakvu komunikaciju, a budući da ga nije poznavao, izmedju njih dvojice nije postojala od ranije nikakva konfliktna situacija jer uopšte nijesu kontaktirali. Na glavnom pretresu u ranijem i ponovljenom postupku, takodje je ponovio navode ranijih svjedočkih iskaza, izuzev u dijelu navoda da je po izlasku iz navedene kafane, ispred kafane zatekao optuženog B. i sina vlasnika kafane »Sitnica«, koji su se raspravljali, pa im je prišao da ih razdvoji i tada je zadobio udarac od optuženog B. i to drškom od pištolja u predjelu nosa koji udarac je vidio. Objašnjavajući razlike u kazivanjima, naveo je da je naknadno saznao da je prišao da razdvoji optuženog B. i mladjeg M., zbog čega se ranije o navedenom nije izjašnjavao, pojašnjavajući da se zbunio kada je prethodno rekao da je vidio da ga je B. udario drškom od pištolja, ističući da taj udarac zapravo nije vidio, već ga je samo osjetio a naknadno je saznao da ga je optuženi B. na opisan način povrijedio. Nekoliko godina nakon kritičnog dogadjaja sa zajedničkim prijetiljem, sastao se sa bratom&nbsp; optuženog B., čije ime ne zna i u kojem razgovoru je brat optuženog B. insistirao da se izmire&nbsp; i nudio mu nešto, ali nije rekao što, da bi on ublažio sudjenje, koju ponudu je odbio. Istakao je da iako je kritične večeri konzumirao alkohol, bio je svega svjestan.<br>
<br>
Pridružio se&nbsp; krivičnom gonjenju protiv optuženog B., i postavio imovinsko-pravni zahtjev.<br>
<br>
Saslušan u svojstvu svjedoka oštećenog Ć. M. je naveo da je 01. maja 2000. godine u večernjim satima sa drugom K. A. bio u jednom kafiću od 20 h pa sve do ponoći, gdje su konzumirali pivo, a zatim su pošli u kafe bar »Sveti Nikola« u Staroj Varoši gdje su zatekli druga A. B., kao i optuženog B. koji je bio u društvu sa svoja dva, tri druga. Kako je optuženi B. poznavao A. pridružio im se, kojom prilikom je i upoznao B.. Dok su svi stajali za šankom, B. je počeo da ga provocira na način što, kada je primijetio da za pojasom ima pištolj marke »Smitveson« kalibra 9mm, B. bi ga kad god je nešto pričao sa njim, potapšao po pištolju, što mu je bilo neprijatno. Naveo je da iz ličnih razloga stalno sa sobom nosi pištolj sa metkom u cijevi i koji je uvijek repertiran. U pištolju je držao različitu municiju istog kalibra sa metkom u cijevi, dok su&nbsp; sledeća tri metka&nbsp; takozvana obična municija, a ostali meci u šanžeru su bili tkz. Dum - dum meci. U neko vrijeme društvo se počelo razilaziti pa su na predlog B. on i A. pošli u kafe bar »Fog« koji se nalazi u poslovnom centru »Kruševac«. Do navedenog kafe bara odvezao ih je A. svojim vozilom, a još tokom te vožnje optuženi B. ga je provocirao, rekavši mu u jednom trenutku da laže pa ga je po izlasku iz vozila, ljut zbog navedenih provokacija, odgurnuo i pitao šta hoće, na što B. nije reagovao već je sagnute glave pošao prema kafiću. Naveo je da je moguće u tom trenutku da je premjestio pištolj na suprotnu lijevu stranu, jer mu je smetalo B. dodirivanje pištolja. Po ulasku u kafe bar »Fog«, stali su za šankom i započeli razne priče. A. je krenuo da ide kući i molio njih dvojicu da podju, na što su mu odgovorili da će ostati da i dalje piju, da bi B. rekao A. pri odlasku da će jedan od njih dvojice završiti u mrtvačkom sanduku. Iako je bio pijan, dobro je zapazio ove riječi B., ali ih nije ozbiljno shvatio već se samo nasmijao, vjerovatno usled uticaja alkohola. Pošao je do toaleta, a za njim je krenuo i optuženi B. koji ga je po dolasku u ovaj lokal vukao za pištolj, pa je u toaletu ponovo promijenio položaj pištolja, stavljajući pištolj u pantalone sa prednje strane, gdje ga inače nikada nije držao, tako da je cijev&nbsp; pištolja bila okrenuta&nbsp; prema genitalijama. S obzirom da je pištolj masivan, B. je mogao&nbsp; ispod majice da primijeti gdje se pištolj nalazio. Kada se iz toaleta vratio ponovo za šank, B. je počeo da ga vrijedja, pominjući njegovog pokojnog brata, pa izvelvortiran takvim njegovim ponašanjem odgurnuo ga je i pitao šta to priča, nazivajući ga džukelom. B. ga je tada udario stisnutom pesnicom iznad lijeve obrve, od kojeg udarca, iako je bio dosta jak, nije pao. Odmah nakon što ga je udario rukom, B. ga je uhvatio za rukohvat i oroz od pištolja koji mu se i dalje nalazio s prednje strane za pojasom, s tim što usta cijevi nije odvojio od njegovog tijela. U tom trenutku se zbunio i istovremeno osjetio toplotu pa je shvatio da je pogodjen, pretpostavio je u predjelu genitalija. Optuženi B. je iskoristio taj trenutak njegove zbunjenosti i mirno izvukao pištolj, podigavši ga uvis. Iako je već bio pogodjen, obijema rukama krenuo je da uhvati pištolj koji je B. držao u njegovoj ruci u kom trenutku je i B. rukom uhvatio i preostali dio pištolja i njegovu ruku i stojeći u takvom položaju grčevito su se obojica otimali oko pištolja. Uspio je da B. obori na pod ali je pao na njega i zubima ga ugrizao za desni obraz sa namjerom da uslijed bola od ugriza ispusti pištolj koji je snažno držao. B. mu tada vraća istom mjerom i grize ga za desnu ruku odmah ispod zgloba šake, od kojeg ugriza mu je vjerovatno popustio neki mišić ili tetiva, pa je B. uspio da otrgne pištolj, ustane i izadje vani. Bijesan jer ga je B. udario i oteo mu pištolj, a takodje ga pogodio iz pištolja,&nbsp; izašao je vani. Istakao je da su se još prije prvog pucnja, svi prisutni u kafiću razbježali tako da su on i B. ostali sami u prostoru suterena. Dok je izlazio vani prema B., B. je držao pištolj uperen u njegovom pravcu i to jednom rukom, kojom prilikom je djelovao potpuno smireno i hladnokrvno. B. mu je pištolj usmjerio u predjelu grudi ili stomaka, a zatim sa rastojanja od dva ili tri metra, ispalio metak, ili više metaka, nije siguran. Istovremeno kada ga je B. pogodio u predjelu lijevog koljena čuo je povike »baci oružje policija«. Iako je pogodjen, nije pao već je samo pokleknuo, napravio je još dva koraka prema B., gdje je zastao, kada je i ugledao policiju. B. se tada okrenuo i sa uperenim pištoljem pošao prema policajcima da bi zatim popustio i bacio pištolj u vis. Jedan od policajaca ga je odmah odveo u hitnu pomoć, nakon čega je narednih šest dana liječen u bolnici. Na ranijem glavnom pretresu ponovio je navode svog svjedočkog iskaza pred istražnim sudijom, dodajući da je za predmetni pištolj imao dozvolu nadležnog organa. Pojasnio je da ne zna da li je kritičnom prilikom došlo do trećeg pucnja. Naveo je da je kritične večeri na sebi imao duksericu, farmerice crne boje, te da je bio obuven u patikama, a da su predmetne farmerice izuzete radi vještačenja. Ispod farmerica je inao veš - gaćice »bokserice«, na kojima je postojalo jedno oštećenje, koji je veš dbacio. U mometnu kada je došlo do ispaljenja prvog metka optuženi B. se nalazio na rastojanju pola metra od njega. Na glavnom pretresu u ranijem i ponovljenom postupku ponovio je navode svojih ranijih svjedočkih iskaza, ističući tvrdnju da je dobro vidio kada je optuženi B. uperio pištolj u policajce, a zatim bacio pištolj jer su sva trojica policajaca držali uperene pištolje u njega pa je izrazio čuđenje kako je došlo do konstatacije u zapisnicima o njegovim ranijim saslušanjima, da je ledjima bio okrenut policajcima, pojašnjavajući da je iako je slušao glasno diktiranje navoda njegovog iskaza, vjerovatno nije čuo da je konstatovano da je naveo da je kritičnon prilikom bio okrenut ledjima policajcima. Nije se pridružio krivičnom gonjenju protiv B., niti je postavio imovinsko pravni zahtjev, a objašnjavajući razloge za iznijeti stav naveo je, da zbog dugog trajanja sudskog postupka neće imati satisfakciju sudskom odlukom donijetom nakon deset i više godina.<br>
<br>
Saslušan u svojstvu svjedoka – oštećenog M. S. je naveo&nbsp; da je kritične večeri bio na svojim redovnim poslovima pripadnika interventne jedinice CB Podgorica sa kolegama R. V. i M. M., kada su oko 03,00 sata poslije pola noći dobili obavještenje od dežurne službe CB Podgorica, da je u kafe baru »Fog« koji se nalazi u suterenu poslovnog centra »Kruševac« došlo do upotrebe vatrenog oružja, gdje su se odmah uputili. Prilikom silaska niz stepenice koje vode prema suterenu, začuli su dva pucnja, a zatim kada su sišli vidjeli su da su iz kafe bara »Fog« izašla dva lica od kojih je jedan sa pištoljem u ruci ledjima bilo okrenut prema holu, dok je drugo lice bilo naspram njega, ledjima okrenuto ulazu navedenog kafe bara. Vidio je da je ovo lice koje drži pištolj u ruci, usmjerilo pištolj u ovo drugo lice naspram sebe, na rastojanju koje nije bilo veće od metar ipo do dva metra, tako da su usta cijevi navedenog pištolja bila okrenuta po sredini tijela ovog drugog lica u koje je pucao. On i kolege jasno su povikali da su policajci i naredili da baci oružje, pa se bez obzira na njihovo upozorenje, lice koje je držalo pištolj u ruci okrenulo&nbsp; prema njemu i kolegama, i držeći pištolj uperen u njih, krenulo prema njima. Više puta su povikali »baci oružje policija«, što ne zna koliko je trajalo, ali im je trebalo veliko strpljenje da ne pucaju, jer su imali osjećaj da će svakog trenutka on pucati u njih. Ovo lice je u jednom trenutku bacilo pištolj sa metkom u cijevi, tako da se pištolj nakon pada na pod okliznulo pet, šest metara ka stepeništu koje vodi ka izlazu iz suterena. Upotrebom fizičke sile savladali su ovo lice koje je pružalo otpor, psovalo policiju i vlast, za koje je vrijeme lice koje je pogodjeno uspjelo da dodje do njih, i nije padalo i ako je pogodjeno, nakon čega su mu naredili da legne na pod a zatim ga pretresli i utvrdili da kod sebe nema oružja. Povrijedjeni im je rekao da je oružje iz kojeg je pucano, njegov pištolj koji mu je prethodno otet.<br>
<br>
Na ranijem glavnom pretresu ovaj svjedok je ponovio navode svog svjedočkog iskaza, pojašnjavajući da su prvo čuli dva pucnja koji su bili jedan za drugim, sa vrlo malim razmakom. On i kolege su bili u službenim policijskim uniformama i izvadili su službene pištolje koje su repertirali, pa silazeći niz stepenice koje vode prema poslovnom centru, prvo je išao R. V., zatim M. M. pa on. I optuženi B. i oštećeni Ć. su bili u stojećem položaju na medjusobnoj udaljenosti od metar do dva metra. Optuženi B. je u desnoj ruci držao pištolj, koja ruka mu je bila podignuta u visini pojasa, dok se oštećeni Ć. nalazio naspram njega i nije imao ništa u rukama. U trenutku kada je optuženi B. ispalio jedan metak otvor cijevi pištolja je bio usmjeren prema središnjom dijelu tijela Ć. koji je nakon ispaljenja ostao na nogama, nakon čega su više puta naredili optuženom B. da baci pištolj, što B. nije uradio, već je držeži pištolj u desnoj ruci, usmjeren u njihovom pravcu, prešao rastojanje od 4-5 metara krečuči se prema njima, vrijedjajući i psujući policiju, za koje vrijeme su ga oni sedam, osam puta upozoravali da baci oružje, a u kojem trenutku su bili udaljeni od B. oko desetak metara. Pojasnio je da su da su preko radio veze dobili naredjenje da podju u kafe bar »Fog« gdje je došlo do narušavanja javnog reda i mira, konkretno do svadje, koji poziv im je ponovljen u da navrata dok su bili u kretanju prema ovom kafiću. Dok su bili na stepeništu koje vodi prema navedenom kafiću čuli su prva dva pucnja, da bi nakon pet do deset sekundi, čuli i vidjeli treći pucanj. Svjedok je pojasnio da se ne može sjetiti da su preko radio veze dobili obajveštenje da je došlo do upotrebe vatrenog oružja, kako je to ranije naveo. Na glavnom pretresu u ranijem i ponovljenom postupku ovaj oštećeni je naveo da se zbog proteka vremena ne sjeća pojedinosti ovog dogadjaja nakon čega je upoznat sa ranijim iskazima pa je naveo da se kritični dogadjaj odigrao na način koji je opisao u svojim svjedočkim iskazima, pojašnjavajući da se ne može tačno sjetiti gdje su se on i njegove kolege nalazili u trenutku kada su dobili obavješenje od dežurne službe da se upute u navedeni kafić, ali misli da su bili u dijelu grada »preko Morače« jer su brzo stigli na lice mjesta. Nije se pridružio krivičnom gonjenju protiv optuženog B. niti je postavio imovinsko pravni zahtjev.<br>
<br>
Saslušan u svojstvu svjedoka oštećenog M. M. je naveo da je kritične večeri u svojstvu pripadnika interventnog voda CB Podgorica, sa kolegama M. i R. bio na dužnosti, kada su nešto oko 03,00 sata obavješteni da je u navedenom kafiću došlo do upotrebe vatrenog oružja, gdje su se odmah uputili. Dok su silazili niz stepenište koje vodi u suteren navedenog poslovnog centra, začuli su dva pucnja, i to jedan za drugim u kraćem razmaku. Silazeći niz stepenište primijetili su da iz kafe bara »Fog« izlaze dva momka, drugih lica nije bilo. Jedan od njih je držao pištolj u ruci i kretao se unazad, dok je drugi išao prema njemu. Jasno je vidio kada je ovaj koji drži pištolj, rukom odgurnuo ovog drugog koji je išao prema njemu a zatim pucao u njega sa rastojanja od do dva metra. Povikali su »stoj policija«i sa pištoljima krenuli prema njima i naredili ovom koji je držao pištolj da baci oružje, što on nije uradio već se okrenuo prema njima, i usmjerio pištolj u njih trojicu. I dalje su mu ponavljali naredbe da baci oružje, medjutim on se samo približavao njima, i u trenutku kada su skoro bili u situaciji da pucaju u njega, bacio je oružje i pištolj je odletio sve do stepeništa do izlaska iz poslovnog centra. Kada su mu prišli, pružao je otpor, nakon čega su ga primjenom tkz. poluge na laktu savladali, dok ovo drugo lice u koje je pucano nije odmah palo. Kasnije je saznao da je optuženi B. nešto prije ovog dogadjaja pucao na njihove kolege policajce. Na ranijem glavnom pretresu ponovio je navode svjedočkog iskaza pred istražnim sudijom, dodajući da su on i kolege stigli kada je optuženi B. ispalio treći metak, s tim što se nije mogao sjetiti da li je oštećeni Ć. pao odmah nakon ispaljenja metka ili kasnije jer mu je sva pažnja bila skoncentrisana na optuženog B., tako da je dok su lišavali B. slobode, vidio da se oštećeni Ć. nalazio u ležećem položaju na podu. Takodje je naveo da kritične večeri nije znao da je optuženi B. imao nesporazum sa njegovim kolegama policajcima u kafani »Sitnica« što je saznao tek nakon privodjenja optuženog B.. Pojasnio je da ne zna da li je ispaljeni metak pogodio Ć. koji je nakon ispaljenja ostao na nogama. U trenutku kada je B. držao uperen pištolj u njega i njegove kolege, sa njegove desne strane nalazio se kolega R., dok se kolega M. nalazio iza njegovih ledja. Na glavnom pretresu u ranijem i ponovljenom postupku naveo je da se zbog proteka vremena ne sjeća pojedinosti u vezi kritičnog dogadjaja, pa nakon što je upoznat sa sadržinom svojih ranijih iskaza, naveo je da se kritični dogadjaj odigrao na način kako je to već opisao, pojašnjavajući da je optuženi B. kritičnom prilikom usmjerio pištolj u središnji dio tijela oštećenog Ć. tj. u predjelu stomaka. Nije se pridružio krivičnom gonjenju protiv optuženog B. niti je postavio imovinsko pravni zahtjev.<br>
<br>
Saslušan u svojstvu svjedoka oštećenog R. V. je pred istražnim sudijom naveo da je u svojstvu pripadnika interventnog voda CB Podgorica, kritične večeri oko 03,00 sata sa kolegama R. i M. upućen od nadležne službe u kafe bar »Fog« koji se nalazi u suterenu poslovnog centra »Kruševac« gdje je po obavještenju došlo do narušavanja javnog reda i mira. Odmah su se uputili na lice mjesta i silazeći niz stepenice koje vode prema navedenom kafe baru, začuli su dva pucnja, jedan za drugim. Po silasku u hol poslovnog centra primijetili su dva lica od kojih je jedno bilo okrenuto ledjima prema ulazu u kafe bar »Fog« a drugo nasprem njega na rastojanju od najviše metar ipo i koje je ledjima bilo okrenuto prema holu poslovnog centra, koje lice je u ruci držalo pištolj usmjeren u pravcu ovog drugog lica, a zatim je pucalo iz ovog pištolja. Na njihovo upozorenje da baci oružje, ovo lice koje je držalo pištolj u ruci se okrenulo prema njima, usmjerilo pištolj prema njima i u tom položaju im se polako približavalo. On i njegove kolege su takodje držali službene pištolje usmjerene prema njemu, koji pištolji su bili repertirani i više puta su ponavljali da baci oružje, što je on&nbsp; napokon i učinio, bacio pištolj visoko od sebe prema njima, tako da je pištolj sa metkom u cijevi pao na pod i zatim se okliznuo sve do stepeništa, nakon čega su ga budući da je pružao otpor lišili slobode upotrebom fizičke sile. Tek nakon privodjenja saznao je da se radi o optuženom B., koji je prije ovog dogadjaja pucao na njihove kolege.Na glavnom pretresu u ranijem i ponovljenom postupku, naveo je da se zbog proteka vremena ne sjeća pojedinosti u vezi kritičnog dogadjaja, pa nakon što je upoznat sa sadržinom svojih ranijih iskaza naveo je da se kritični dogadjaj odigrao na način kako je to već opisao. Pridružio se krivičnom gonjenju protiv optuženog B. i postavio imovinsko pravni zahtjev koji nije precizno opredjelio.<br>
<br>
Saslušan u svojstvu svjedoka M. M. je pred istražnim sudijom naveo da je vlasnik kafane »Sitnica« koja se nalazi u Donjoj Gorici, gdje je bio prisutan kritične večeri, kojom prilikom je u kafani bilo dosta gostiju. Ne zna ko je sve od gostiju bio u kafani. Negdje posle 01,00 sat izašao je vani i vidio svog sina M. I. u društvu sa O. E., sa kojim je nešto pričao. Pri povratku u kafanu, na samom ulasku sreo se sa P. Z. koga je poznavao, pa su se u prolazu pozdravili i poljubili. Vidio je da P. ide u pravcu poljskog Wc-a, nakon čega je on ušao u kafanu, da bi poslije nekih pet minuta primijetio da se nešto dešava ispred kafane. U medjuvremenu nije vidio ko je ulazio a ko izlazio iz kafane, nakon čega je izašao vani i vidio da oštećeni P. leži na betonu obliven krvlju, ne dajući znake života. Dok su pružali pomoć P., na parkingu je primijetio više ljudi, tada je čuo da neko viče »policija, policija«, što se čulo dosta glasno. U jednom trenutku sa parkinga je počela pucnjava, vidio je čovjeka koji puca na udaljenosti od 20 metara od njega, ali ga ne bi umio opisati, jer je bio mrak. Jasno je čuo zviždanje metaka i to neposredno pored njega i ljudi koji su bili okupljeni oko P., zbog čega je pobjegao u kafanu. Pucanje je i dalje nastalvjeno, misli da je ispaljeno oko 20 metaka, ali on nije izlazio iz kafane, što je uradio tek po prestanku pucnjave, kada je sa drugima pomogao da se P. smjesti u vozilo koje ga je odvezlo do službe hitne pomoći. Napolju je zatekao tri momka koji su rekli da su policajci i da su na njih pucali neki momci koji su pobjegli, kao i da su jednom od njih oteli pištolj i da su ga udarali nogama. Naveo je da ne zna ko je P. udario, ističući da P. kritične večeri nije pravio nikakve probleme. Na ranijem glavnom pretresu ponovio je navode svog svjedočkog iskaza pred istražnim sudijom, pojašnjavajući da kada je pred istražnim sudijom rekao da je čuo da neko viče »policija, policija« da je zapravo o ovome saznao tek nakon što se završila pucnjava. Takodje je naveo da je oštećene Dž., D. i B. prvi put upoznao kritične večeri, dok je oštećenog P. poznavao iz vidjenja jer je ranije dolazio u njegovu kafanu. Prethodno se oštećenim policajcima nije obraćao da intervenišu nakon što je vidio oštećenog P. da nepomično leži na betonu ispred ulaza kafane. Pojasnio je da je iz kafane izašao kada je čuo jedan pucanj, te da nije vidio ko je kritične večeri pucao. Na glavnom pretresu u ranijem i ponovljenom postupku naveo je da se zbog proteka vremena ne sjeća pojedinosti u vezi kritičnog dogadjaja, te nakon što je upoznat sa ranijim datim iskazima naveo je da se dogadjaj odigrao na način kako je to predstavio pred istražnim sudijom, jer mu je sjećanje tada bilo najsvježije. Prilikom saslušanja na glavnom pretresu&nbsp; u ponovljenom postupku naveo je da se ne sjeća da je čuo da neko viče policija te da ne zna zašto je pred istražnim sudijom tvrdio suprotno.<br>
<br>
Saslušan u svojstvu svjedoka Dj. Z. je pred istražnim sudijom naveo da je vlasnik kafe bara “Fog” koji se nalazi u suterenu poslovnog centra “Kruševac”. Kritične večeri negdje oko pola noći dok se spremao da završi radno vrijeme, u lokal su ušla dva njemu nepoznata momka, koja su bila u alkohlisanom stanju. Ova dva momka su sjeli za šankom, dok su ostali gosti počeli da napuštaju lokal, tako da su u lokal ostali još samo on, njegov kum B. M. i šanker M.. Od samog početka izmedju navedena dva momka, prepirka je postojala sve žešća. Iako ih nije poznavao, odmah po njihovom ulasku od nekog od tada prisutnih gostiju saznao je da se radi o optuženom B. koji je neposredno prije toga pucao na neke policajce i Ć., čiji je brat ubijen. Vidjevši da prepirka izmedju ove dvojice postaje sve žešća, poslao je B. da pozove policiju da bi zatvorili lokal. Obaviješten je da je polciija bila na nekom drugom mjestu radi intervencije i da su obećali da će naknadno doći. Pojasnio je da je primijetio&nbsp; da Ć. češće rukom preko jakne i sakoa dohvaća sebe za pojas kao da namješta pištolj, zbog čega je pretpostavio da posjeduje oružje. U jednom trenutku B. i Ć. su počeli da se guraju, vjerovatno sa namjerom da se fizički obračunaju pa vidjevši da će doći do tuče a znajući o kome se radi, u želji da zaštiti sebe, B. i M., rekao je B. i M. da izadju napolje, što su odmah i&nbsp; uradili, sva trojica su izašli uz stepenice napolje i tu su se ponovo obratilil policajcu iz obezbjedjenja koji je stajao u blizini. Odmah po izlasku iz lokala začuo je jedan pucanj, a ubzro nakon njihovog izlaska naišla je interventa policija. Upravo u trenutku kada su on, B. i M. silazili niz stepenice začulo se još nekoliko pucanja nakon čega je čuo i povike. Poslije izvjesnog vremena on, B. i M. su pošli za policijom, kada je tek vidio da je Ć. povrijedjen. Policajci nijesu nosili Ć., već je on mogao sam da ide a B. i Ć. su se i nakon što ih je policija savladala još “koškali”. Istakao je da niko od njih trojice, ni on ni B. ni M. nijesu očevidci upotrebe vatrenog oružja. Prilikom saslušanja na glavnom pretresu pred ovim vijećem, svjedok Dj. je naveo da se zbog proteka vremena ne sjeća gotovo ničega pa nakon što mu je&nbsp;&nbsp; pročitan iskaz dat na zapisniku o saslušanju svjedoka pred istražnim sudijom, naveo je&nbsp; da je bilo kao i što je naveo prilikom ranijeg saslušanja jer nema razloga da ne govori istinu. Odgovarajući na pitanja, naveo je da&nbsp; nije vidio trenutak kada je policija lišavala slobode optuženog B.. Dalje je naveo da se imajući u vidu veliki protek vremena ne može sjetiti kako je to Ć. pravio pokrete rukom i namještao po njegovoj pretpostavci pištolj, ponavljajući da pištolj&nbsp; nije vidio.<br>
<br>
Saslušan u svojstvu svjedoka B. M. je naveo da je kritične večeri bio u kafe baru »Fog« čiji je vlasnik njegov kum Đ. Z.. Negdje nakon pola noći pri kraju radnog vremena, u kafić su ušla dva njemu nepoznata momka koja su sjela za šank i koja su, što je bilo vidljivo, bila u alkoholisanom stanju, a takodje su i u ovom lokalu nastavili da konzumiraju alkohol. Nakon izvjesnog vremena po njihovom dolasku ostali gosti su napustili lokal, tako da su ostali samo ova dva momka, on Đ. Z. i šanker M.. U medjuvremenu izmedju ova dva momka rasprava koja se uglavnom odnosila na priču ko je od njih dvojice veći mangup,&nbsp; postajala je sve žešća. Đ. Z. mu je rekao da izadje i pozove policiju, što je on i uradio, mobilnim telefonom pozvao dežurnu službu, kada mu je rečeno da će uzbrzo na licu mjesta doći patrola, nakon čega se ponovo vratio u lokal. Nije vidio da li koji od ove dvojice ima oružje. Po povratku u lokal, Đ. mu je rekao da izadju napolje kada je vidio da se ova dvojica hvataju, guraju i fizički obračunavaju, nakon čega su on, Đ. i M. napustili lokal, krećući se stepeništem koje vodi prema trgu ispred poslovnog centra. Kada su izašli gore obratili su se policajcu iz obezbjedjenja zgrade Ministarstva&nbsp; koji im je odgovorio da je na licu mjesta upućen interventni vod. Tada su se iz pravca lokala čula tri pucnja, moguće jedan za drugim, a moguće i sa prekidima. Ubrzo nakon toga došla je policija, savladala optuženog, nakon čega su on Đ. i M. takodje sišli dolje. Istakao je da na licu mjesta niko nije bio prisutan, kada je došlo do upotrebe vatrenog oružja.. Pojasnio je da je kasnije je saznao da se radi o B., koji je neposredno prije ovog dogadjaja pucao na policiju i Ć.. Prilikom saslušanja na glavnom pretresu pred ovim vijećem, svjedok B. je naveo da se zbog proteka vremena ne sjeća gotovo ničega pa nakon što mu je pročitan iskaz dat na zapisniku o saslušanju svjedoka pred istražnim sudijom, naveo je da se ne može sjetiti detalja, ističući da je njegova ranija izjava&nbsp; vjerodostojna. Odgovarajući na pitanja naveo je da nije bio prisustan kada su policajci lišavali slobode optuženog B..<br>
<br>
Prilikom radnje suočenja izvršenog izmedju otpuženog B. P. i svjedoka oštećenog Dž. B., oštećeni Dž. je ponovio svoje ranije navode ističući da je jasno kao dan da su ga optuženi B. i optuženi O. udarali na način kako je to prethodno opisao, dok je optuženi B. prigovorio ovim navodima kao neistinitim.<br>
<br>
Iz citiranog zapisnika o uvidjaju od 19.04.2000. godine, utvrdjeno je da je od strane istražnog sudije ovog suda dana 11.04.2000. godine u 03,30 časova započet uvidjaj lica mjesta ispred kafane »Sitnica« u mjestu Donji Kokoti u Podgorici, u prisustvu zamjenika Višeg državnog tužioca i ekipe za uvidjaj CB Podgorica. Iste večeri u 02,30 časova odmah po obavještenju dežurne službe CB Podgorica o kritičnom dogadjaju, istražni sudija je naložio da se lice mjestu obezbjedi prisustvom ovlašćenih policijskih službenika, što je i učinjeno. Po dolasku na lice mjesta konstatovano je da nema rasvjete već da jedina svjetlost dopire iz kafane u kojim uslovima nije bilo moguće izvršiti uvidjaj, koja je radnja odložena za sjutradan, a u medjuvremenu lice mjesta je takodje obezbjedjeno prisustvom policijskih službenika. Sjutradan u 9,30 časova, istražnhi sudija je ponovo izašao na lice mjesta i u prisustvu zamjenika VDT-a i pripadnika CB Podgorica, izvršen je uvidjaj. Ispred kafane nalazi se veći parking dimenzcija 25x15 metar od šljunkivite podloge, koji je parelelan sa lokalnim putem. Navedena kafana je vlasništvo M. M. iz Podgorice. Sa navedenog parkinga kroz kapiju se ulazi u dvorište kafane koje se sastoji od betonske podloge, a na udaljenosti od 5 metara gledano od ulaska u kafanu, sa desne strane nalazi se poljski wc. Kafana je oblika prizemne kuće, gradjena od tvrdog materijala i na njoj kao ni u neposrednoj blizini kafane ne postoji reklamni natpis. Na betonskoj podlozi ispred samog ulaska u kafanu, na tri metra od samog ulaska u kafanu zatečeno je šest većih lokvi krvi, jako crvene boje nepravilnog oblika, koji tragovi su na skici lica mjesta označeni brojevime 13,14 i 15 a izmedju navedenih lokvi krvi nalazi se zubna proteza dok su lokve krvi na medjusobnom rastojanju koje nije veće od 0,50 metara. Na parkingu je zatečeno vozilo marke »Golf 2« crvene boje, registarske oznake PG ..., prednjim dijelom okrenuto prema kapiji navedene kafane, vozilo marke »Fiat uno«, sive metalik boje, reg. oznake PG ... koje se nalazi ispred ulaza u dvorištu na rastojanju od 3 m od kapije, kao i putničko vozilo marke »Opel kadet« bijele boje reg. oznake ... koje je parkirano pored samog puta, okrenuto u pravcu sela Lekići, a koje vozilo je vlasništvo M. M.. Neposreno sa lijeve strane navedene kafane nalazi se kuća vlasništvo R. D. čiji je ćošak uzet kao stajna tačka prilikom odredjivanja mjera tragova zatečenih&nbsp; na licu mjesta. Na vozilu marke »Golf 2« crvene boje konstatovana su oštećenja od projektila po lijevoj strani vozila i to iznad praga na lijevom zadnjem blatobranu i lijevom zadnjem točku, koja oštećenja su označena brojem 11 u skici lica mjesta i fotoelaboratu. Na vozilu marke »Fiat uno« konstatovana su oštećenja nastala od projektila ispaljenih iz vatrenog oružja i to ispod retrovizora na desnim vratima oštećenje koje je fiksirano i označeno brojem 12 u skici lica mjesta. Na p.m.v. marke »opel kadet« ispod brisača, na prednjem vjetrobranskom staklu nalazi se oštećenje prečnika 4 cm koji trag je označen pod brojem 17. Ispod vjetrobranskog stakla na istom vozilu postoji trag odnosno oštećenje nastalo takodje od projektila ispaljenog iz vatrenog oružja koji trag je starijeg datuma, budući da je ulaz ovog oštećenja zahvaćen korozijom. Od stajne tačke na rastojanju od 10,90 metara a gledano u pravcu grada, vidljive su sitne mrlje krvi koji trag je označen brojem 16. Na licu mjesta pronadjeno je 14 čaura, i to 10 čaura kalibra 9mm i 4 čaure kalibra 7,65 mm. Sve čaure kalibra 9mm locirane su ispred navedenog p.m.v. marke »Opel« koje čaure su u skici lica mjesta i fotoelaboratu označene brojevima od 1 do 10, s tim što se čaure označene brojevima 8 i 9 nalaze neposredno ispred prednjeg dijela ovog vozila, odnosno njegovog branika, dok su ostale čaure&nbsp; zatečene ispred i u neposrednoj blizini jedna od druge. Na betonskom ivičnjaku koji je širine 20 cm, a kojim je odvojena cesta od parkinga, pronadjena je čaura kalibra 7,65mm koja je 3,50 metra udaljena od prednjeg lijevog točka vozila marek »Opel« i u navedenoj skici lica mjesta označena brojem 18. Tačno na sredini rastojanja izmejdu vozila marke »Opel« i vozila marke »Golf« pronadjena je još jedna čaura kalibra 7,65 mm udaljena od stajne tačke 11,40 m i označena kao trag broj 19. Četiri metra od prednje lijeve gume točka vozila »Opel« nalazi se čaura kalibra 7,65 mm koja je od stajne tačke udaljena 6m i označena kao trag broj 20. Trag broj 21 je čaura kalibra 7,65 mm koja je pronadjena na rastojanju od 12,50m od stajne tačke u blizini zadnjeg lijevog vozila marke »Golf« odnosno udaljena metar ipo od čaure koja je označena brojem 19. Istražni sudija je dao nalog da se vozila marke »fiat uno« i »golf 2«« odvezu izspred CB Podgorica radi vršenja kriminalističkog tehničkog pregleda ovih vozila, a takodje je dat nalog da se izuzmu tragovi krvi radi odredjivanja porijekla tragova krvi. Lice mjesta je skicirano i fotografisano od strane ovlašćenih službenika ekipe za uvidjaje CB Podgorica pa skice lice mjesta i fotoelaborat čine sastani dio zapisnika o uvidjaju u kojima su sadržani podaci, tragovi i mjere koji su istovjetani sa podacima u citiranom zapisniku o uvidjaju.<br>
<br>
Uvidom u citirani fotoelaborat utvrdjeno je da je sačinjen tokom vršenja uvidjajau vezi dogadjaja od 11.04.2000. godine u kojem je na 50 fotografija u boji prikazan bliži i širi izgled lica mjesta – kafane »Sitnica« kao i tragova zatečeni na licu mjesta koji su opisani u citiranom zapisniku o uvidjaju, te prikazan izgled vozila marke »Opel i Golf« kao i vozila »Fiat Uno« zatečenih na licu mjesta sa prikazivanjem bližeg izgleda evidentiranih oštećenja na vozilima.<br>
<br>
Iz citiranog izvještaja o balističkom vještačenju br. 724/00 utvrdjeno je da su na vještačenje dostavljeni tragovi izuzeti sa lica mjesta u vezi dogadjaj od 11.04.2000. godine i to pištolj marke »Češka zbrojevka » 75 B kalibra 9mm luger fabrički br. ..., 14 komada čaura od kojih su 10 komada kalibra 9mm na kojima su oznake »PPU-97-9DX9i S$B9mm« lugerX1 komada kao i 4 čaure kalibra 7,65mm na kojima su oznake »PPU-85 7,65« dok je na tri čaure godište 83,79 i 77, 4 komada projektila i to jedan deformisani projektil, jedan fragment projektila i dva olovna jezgra projektila. Vizuelnim pregledom pištolja marke »Češka zbrojekva«kalibra 9mm utvrdjeno je da je dostavljeni pištolj funkcionalan. Bris cijevi ima naslage braonkaste boje u kojima postoje nitrati što znači da su navedene naslage nastale kao produkt sagorijevanja baruta. Vještačenjem su uporedjene nesporne čaure sa spornim čaurama kalibra 9mm pa je rezultat komparacije pozitivan, što je prikazano na fotografijama 1,2,3 i 4 na fotoelaboratu koji je sastavni dio citiranog izvještaja o vještačenju. Ostale čaure su kalibra 7,65 mm&nbsp; nijesu uporedjivane sa čaurama iz dostavljenog pištolja marke »Češka zbrojevka »jer je na osnovu vizuelnog pregleda i geometrijskih karakteristika utvrdjeno da pripadaju municiji kalibra 7,65mm. Sporni projektili kako vještak utvrdjuje na osnovu vizuelnog pregleda i geometrijskih karakteristiak, pripadaju municiji kalibra 7,65mm. Uvidjajem na licu mjesta konstatovana su oštećenja predmetnih vozila i na osnovu toga utvrdjene putanje projektila koji su napraivli opisana oštećenja. Vještak M. je na osnovu navedenog dao konačno mišljenje da je dostavljeni pištolj »Češka zbrojevka« kalibra 9mm funkcionalan, da je iz njega pucano nakon čega cijev pištolja nije čišćena ni podmazivana. Dostavljene čaure kalibra 9mm su ispaljene iz pištolja »Češka zbrojevka«, dok dostavljene čaure i projektili calibra 7,65mm nijesu ispaljeni iz naznačenog pištolja »Češka zbrojevka«. Na skici lica mjesta koja je sastavni dio ovog izvještaja o vještačenju prikazane su putanje projektila i pozicije sa kojih su ispaljeni projektili koji su oštetili predmetna vozila pa je utvrdjeno da su projektili kalibra 7, 65 mm ispaljeni sa pozicija koje se nalaze na mjestu gdje su koncentrisane čaure istog kalibra, kako je to navedeno u citiranom zapisniku o uvidjaju, čija je putanja u pravcu vozila »golf«, dok su čaure kalibra 9 mm skoncentrisane u blizini vozila »opel« kako je to i navedeno u&nbsp; u citiranom zapisniku o uvidjaju. Sudski vještak je u svojim izjašnjenjima na glavnom pretresu,&nbsp; ostajući kod datog nalaza i mišljenja&nbsp; pojasnio da izraz projektil podrazumijeva dio metka koji se u stručnoj terminologiji naziva projektil, a u literaturi označava i nazivom »zrno« te da su dostavljeni projektili koji su bili predmet vještačenja izuzeti iz predmetnih vozila. Na lijevoj bočnoj strani vozila »Golf« a kako se to vidi iz citiranog fotoelborata postoje tri vidljive rupe od koje su dvije poslužile da vještak u navedenoj skici prikaže putanju projektila. Treća rupa nalazi se iznad same ručke vrata vozila »Golf« koja je kako je to navedeno u citiranoj skici dimenzija 25x25x25mm i koja je u obliku trougla. Kako ova rupa nema prolaza kroz vrata navedenog vozila nije mogla poslužiti za definisanje putanje projektila koji je napravio opisano trouglasto oštećenje. Pored navedenih rupa na istom vozilu vide se još tri oštećenja na limu koja su u vidu krzotina, jer nijesu probila lim. Opisano oštećenje u vidu trougla&nbsp; iznad ručke na vratima navedenog vozila, nalazi se na samoj ivici lima gdje počinje savijanje lima ispod ručke tako da je došlo do cijepanja lima vozila pa se na osnovu takve deformacije vještak&nbsp; nije mogao konkretno izjasniti uslijed čega je nastalo ovakvo oštećenje, dozvoljavajući mogućnost da je moglo nastati i dejstvom projektila.&nbsp; Oštećenje na rodkapni lijevog zadnjeg točka u vidu rupe koje je takdoje konstatovano na vozilu »Golf« ima definisano&nbsp; oštećenje ispod rotkapne na samoj felgi, tako da se na te dvije tačke može definisati i utvrditi putanja prijektila koji projektili nijesu mogli proći na suprotnu stranu vozila, jer bi takva oštećenja morala biti vidljiva prilikom pregleda vozila. Objašnjavajući putanju kretanja projektila na vozilu »Fiat uno« vještak je pojasnio da kada projektil pod pravim uglom pogodi lim vozila na samom limu postoji rupa koja u potpunosti oslikava dimenziju projektila koji je napravio takvo oštećenje. Kada je putanja projektila iskošena tj. kako se ugao putanje projektila smanjuje, tako se deformisanost rupe na vozilu povećava i ona upravo dobija oblik elipse. U konkretnom slučaju, budući da se radi o putanji projektila koji ima upadni ugao od oko 32 stepena, ova je rupa najvjerovatnije nastala dejstvom manjeg projektila od definisanih dimenzija rupe&nbsp; koje iznose 18x9mm.<br>
<br>
Iz citiranog zapisnika o uvidjaju od 02.05.2000. godine utvrdjeno je da je navedenog dana od strane istražnog sudije ovog suda u prisustvu zamjenika VDT-a i sudskog vještaka balističke struke, kao i uvidjanje ekipe CB Podgorica u 04,30h, započet uvidjaj lica mjesta u kafe baru »Fog«, koji je lociran u suterenu poslovnog centra »Kruševac« u Podgorici. Prije dolaska istražnog sudije lice mjesta je bilo obezbijedjeno prisustvom ovlašćenih policijskih službenika. Na lice mjesta tačnije u navedenom kafe baru zatečene su dva rasprsla zrna te tragovi projektila koji su vidljivi u obliku dva oštećenja na zidu, neposredno pored kuhinjskih vrata koja se nalaze odmah preko puta ulaza u navedeni kafe bar, koji tragovi su u skici lica mjesta i fotoelaboratu obelježeni brojevima 5 i 6. Ovi tragovi su zatečeni na visini od 0,60 m od ivice poda i nalaze se jedan iznad drugog. Na sredini iznad ulaznih vrata kafe bara i navedenih vrata kuhinje zatečen je deformisani ostatak projektila koji je u skici lica mjesta i fotoelaboratu označen kao trag br.7 i koji se nalazi na 0,90 metara od linije ulaznih vrata. Gledano sa navedene pozicije prema šanku, zatečeno je drugo rasprslo zrno na udaljenosti od 8,50 metara od prethodnog zrna, koji trag je označen kao trag broj 8 i koje je od ivice zida kafe bara udaljen 0,70 metara. Za šankom navedenog kafe bara pronadjeno je 6 stolica a na jednoj od njih sako. U unutrašnjosti kafe bara nijesu zatečeni drugi materijalni tragovi. Gledano po desnoj strani od ulice prema kafe baru »Fog« nalaze se drugi objekti, a na susjednom objektu polomljeno je veliko spoljašnje staklo koje je označeno brojem 4, dok je rastojanje od ulaznih vrata kafe bara »Fog« do lijeve ivice polomljenog stakla 5,40metara. Desno od polomljenog stakla u pravcu butika »Margo« pronadjene su tri čaure jedna iznad druge&nbsp; koje su u skici lica mjesta i fotoelaboratu označene brojevima 1,2 i 3. Čaura broj 1 nalazi se na rastojanju od 6,40 metara od opisanog polomljenog stakla odnosno od 2,50 metara od krajnje ivice hola suterena poslovnog centra »Kruševac«. Na rastojanju od 2,2 metra od ove čaure zatečena je čaura označena brojem 2, a čaura broj 3 na rastojanju od 2,80 metara od čaure broj 2. U pravcu iznad stepenica i suterena nalaze se dva traga krvi označena brojevima 9 i 10, trag krvi broj 9 je od čaure broj 1 udaljen 23,90 metara, dok je trag krvi broj 10 udaljen 9 metara od traga krvi koji je označen brojem 9. Pored drugog traga krvi pronadjena je antena od mobilnog telefona. Gledano iz pravca suterena, na početku izlaznih stepenica sa lijeve strane, na rastojanju od 0,25 metara nalazi se pištolj marke »Smitveson« fabrički broj TFM 3633 model 5924 sa okvirom u kojem se nalazilo 5 metaka, dok je jedan metak zatečen u cijevi. Kriminalistički tehničar je fotografisao lice mjesta i u prisustvu istražnog sudije sačinio skicu lica mjesta, evidentirajući zatečene tragove. Po nalogu istražnog sudije sa ruku B. P. i Ć. M., skinute su parafinske rukavice, Ć. nije zatečen na licu mjesta, već je od strane pripadnika voda CB Podgorica upućen u KBC Podgorica radi ukazivanja ljekarske pomoći, dok je na licu mjesta lišen slobode B. P..<br>
<br>
U citiranom fotoelaboratu koji je prilikom vršenja uvidjaja sačinjen od strane ovlašćenih policijskih službenika na 18 fotografija u boji prikazan je širi i bliži izgleda lica mjesta – kafe bara »Fog«, kao i suterena u poslovnom centru »Kruševac«, te položaj svih tragova koji su zatečeni prilikom vršenja uvidjaja, koji podaci i mjere su identični sa podacima sadržanim u o zatečenim tragovima navedeni u citiranom zapisniku o uvidjaju i skici lica mjesta.<br>
<br>
Sudski vještak balističke struke M. M. u citiranom izvještaju broj 851 je naveo, da je izvršio balističko vještačenje tragova zatečenih na licu mjesta -&nbsp; kafe bara »Fog«. Na vještačenje su mu dostavljeni pištolj marke »Smitveson« model 5924 kalibra 9mm, fabrički broj TFM 3633 u čijem šanžeru se nalazilo 6 metaka, 3 komada čaura na kojima su utisnute oznake »S$B« 9 mm luger x2«G.F.L.« 9mm luger x1, kao i djelovi projektila od kojih dvije košuljice projektila dok se ostalo odnosi na djelove olovnog jezgra projektila. Pregledom i praktičnom provjerom navedenog pištolja vještak je utvrdio da je dostavljeni pištolj funkcionalan u čijem brisu cijevi postoje naslage sive boje – nitrati koji su nastali kao produkt sagorijevanja baruta. Na komporativnom mikroskopu medjusobno su uporedjene čaure, a zatim su navedene čaure uporedjene sa nespornim čaurama ispaljenim iz dostavljenog pištolja, pa je rezultat komparacije pozitivan dok je opisana komparacija čaura prikazana u fotoelaboratu koji je sastavni dio citiranog izvještaja balističkog vještačenja. Mikroskopskim posmatranjem fragmenata košuljice projektila koji je označen brojem 4, utvrdjeno je da se na njemu uočavaju tragovi dva žlijeba od ukupno šest, na kojima su uočene individualne karatkeristike. Na komporativnom mikroskopu uporedjen je&nbsp; upravo taj fragment košuljice projektila sa nespornim projektilom ispaljenim iz navedenog pištolja pa je rezultat komparacije pozitivan, budući da su uklopljene individualne karakteristike, koja komparacija je prikazana na fotografijama 4,5 i 6 u navedenom fotoelaboratu. Vještak je konačnog mišljenja da je dostavljeni pištolj funkcionalan, da je iz njega pucano, nakon čega cijev nije čišćena ni podmazivana. Dostavljene čaure i fragmenti projektila su ispaljeni iz dostavljenog pištolja, a u skici koje je sastavni dio izvještaja prikazane su putanje kretanja projektila.<br>
<br>
Sudski vještak medicinkse struke dr D. Č. je&nbsp; u svom nalazu i mišljenju od 30.05.2000. godine&nbsp; navela, da je na osnovu citirane medicinske dokumentacije na ime oštećenog P. Z. i to otpusne liste sa epikrizom matični broj 5112/240 izdate od ORL odjeljenja KBC Podgorica, na ime oštećenog P. Z., utvrdila da je P. na navedenom odjeljenju liječen 8 dana od 11.04.2000. godine, pod dijagnozom prelom nosnih kostiju sa pomjerenim prelomom okrajaka i rana razderina u predjelu nosa. Navedene povrede u vrijeme nanošenja predstavljaju tešku tjelesnu povredu i nastale su dejstvom tupine mehaničkog orudja u koje spadaju šaka stisnute pesnice, drška pištolja i slično, koja sila je djelovala jednokratno. Kako je glava pokretni dio tijela, predmetno mehaničko orudje se moglo nalaziti sa prednje bočne strane u odnosu na povrijedjenog. Na osnovu uvjerenja službe hitne medicinske pomoći, izdate na ime Dž. B., isti vještak je utvrdila da je Dž. u navedenoj službi pregledan dana 11.04.2000. godine u 06,15 časova od strane dežurnog ljekara koji je kod ovog oštečenog ustanovio povrede - krvni podliv u predjelu nosa, oguljotine u predjelu gornjeg kapka lijevog oka i oguljotine u predjelu lijevog obraza. Dž. je istog dana pregledan od strane specijaliste za ORL što je utvrdjeno iz citiranog izvještaja specijaliste. Na osnovu navedenog vještak zaključuje da je oštećeni Dž. u predmetnom dogadjaju zadobio krvni podliv u predjelu nosa promjera 2,2x1,4 cm, oguljotuinu u predjelu gornjeg kapka lijevog oka promjera 1x04 cm i oguljotinu u predjelu lijevog obraza promjere 1,7 x 0,1 cm, a sve povrede, kako pojedinačno tako i zbirno, u vrijeme nanošenja predstavljaju laku tjelesnu povredu i nanesene su djelovanjem tupine mehaničnog orudja u kojoj spada i šaka stisnute pesnice kao i noga obuvena u cipeli. S obzirom na lokalizaciju i medjusobni raspored povreda, postoji mogućnost da je tupina mehaničkog orudja posebno ako se radi o tupini veće površine djelovala jednokratno.<br>
<br>
U citiranom nalazu i mišljenju od 15.06.2000. godine sudski vještak D. Č. je na osnovu citirane medicinske dokumentacije - otpusne liste sa epikrizom, izdate na ime Ć. M. od odjeljenja za digistivnu hirurgiju hirurške klinike KBC Podgorica, utvrdila da je Ć. od 02 do 08 maja 2000. godine na navedenom odjeljenju liječen pod dijagnozom strijelna rana iznad stidnog predjela koja prodire u trbušnu duplju i pored analnog otvora, strijelna rana u predjelu lijevog koljena – prostrelina. Vještak je navela da je ulazna rana povrede iznad stidnog predjela a izlazna pored čmara, te da projektil na svom putu nije povrijedio šuplje organe, a takodje nije došlo do krvavljenja u trbušnoj duplji, tako da pacijent nije operisan već je liječen konzervativno. Druga strijelna povreda odnosi se na prostrelinu kroz lijevi koljeni zglob. Vještak je konačnog mišljenja da je u predmetnom dogadjaju oštećeni Ć. M. zadobio ranu prostelinu sa ulazom iznad stidnog predjela, a izlazom pored čmara i ranu prostelinu iznad lijevog koljenog zgloba, koje povrede&nbsp; u vrijeme nanošenja predstavljlaju tešku tjelesnu povredu. Na osnovu lokalizacije ulaznih i izlaznih rana vještak zaključuje da je prilikom zadobijanja prosteline iznad stidnog predjela otvor usta cijevi vatrenog oružja bio ispred dijela tijela oštećenog Ć..<br>
<br>
Isti vještak je u izjašnjenjima na glavnom pretresu, ostajući kod navedenih nalaza i mišljenja, navela da je opisana povreda u predjelu nosa kod oštećenog P. Z. mogla nastati u položaju lice u lice, kao i u položaju kada se lice koje nanosi povredu nalazi sa desne strane oštećenog i lako iza njega. Pojašnjavajući mehanizam nanošenja povreda kod oštećenog Dž., vještak&nbsp; dozvoljava mogućnosti da su opisane povrede mogle biti nanijeti i svaka pojedinačnim udarcima, moguće sa tri posebna udarca i to tupim sredstvom. Nakon izvršenja pregleda tijela oštećenog Ć. M. obavljenom u&nbsp; prostorijama suda, vještak je navela da je ustanovila postojanje ožiljaka na mjestu ulaznih odnosno izlaznih rana, na prednjoj strani stidnog predjela, te da udesno od središnje linije postoji nepravilan sedefast ožiljak promjera 1,5 x1,7 cm, dok u predjelu čmara sa desne strane postoji nepravilan ožiljak promjera 1,50x1,7 cm. Na prednjoj lijevoj strani koljena kao i na unutrašnjoj strani lijevog koljena nešto niže nalazi se još jedan ožiljak i oba su prečnika 1,50 cm. Vještak je zaključila na osnovu rezultata pregleda i citirane medicinske dokumentacije da se u desnom stidnom predjelu nalazi jedna ulazna rana, dok je izlazna rana u predjelu čmara sa desne strane pa definišući strijelni kanal navodi da je smjer bio od naprijed prema nazad i odozgo prema dolje sagitalno, što znači niti s lijeva udesno, niti s desna ulijevo, već ravno. U predjelu lijevog koljena ulazna rana se nalazi naprijed i gore, a izlazna unutra i dolje tako da je smjer strijelnog kanala od naprijed ka nazad, s lijeva udesno i odozgo prema dolje.<br>
<br>
Iz citiranih izvještaja o analizi alkohola u krvi izdatih od KBC Podgorica na ime optuženog B. P. i oštećenog Ć. M., te&nbsp; nalaza i mišljenja sudskog vještaka medicinske struke dr M. Š., utvrdjeno je da je citiranom analizom kod optuženog B. P. ustanovljena koncentracija apsolutnog alkohola u krvi od 1,39 promila, što klinički predstavlja pripito stanje, dok je&nbsp; kod oštećenog Ć. M. ustanovljena&nbsp; alkoholisanost od 1,58 promila, što klinički predstavlja pijano stanje Vještak je pojasnio da je za analizu od optuženog B. uzuzeta krv dana 02.05.2000. godine u 07,27 sati, odnosno 207 minuta, nakon odigravanja predmetnog dogadjaja, a&nbsp; od oštećenog Ć. takodje dana 02.05.2000. godine&nbsp; u 06,50 časova, odnosno 170 minuta nakon odigravanja predmetnog dogajaja, medjutim kod obojice&nbsp; nije uzeta mokraća ili krv u dva navrata. Na osnovu ovako uradjene analize, vještak je mišljlenja da analiza ustanovljavanja stepena alkoholisanovisti kod optuženog B. i oštećenog Ć. nije uradjena na ispravan način, budući da je uzeta je samo krv u jednom intervalu, a bilo je neophodno uzeti i krv i mokraću, ili krv u dva vremenska intervala. Shodno navedenom ne može se sa apsolutnom sigurnošću ustanoviti faza alkohola (eliminacija i resopcija), pa se posledično ne može vršiti matematičko proračunavanje i dobijanje tačne koncetracije apsolutnog alkohola u organizmu kod optuženog i oštećenog u vrijeme odigravanja kritičnog dogadjaja. Medjutim,&nbsp; kako je od vremena odigravanja kritičnog dogadjaja do vremena uzimanja krvi za analizu od optuženog B. proteklo 207 minuta, odnosno oštećenog Ć. 170 minuta i kako nema podataka o bilo kakvoj njihovoj bolesti, to se može osnovano pretpostaviti da je u fazi odigravanja kritičnog dogadjaja, postojala faza eliminacije alkohola iz organizma, te se shodno tome može pretpostaviti da u vrijeme odigravanja kritičnog dogadjaja koncentracija alkholola u organizmu kod optuženog B. nije bila manja od analizom ustanovljene, odnosno 1,39 gram promila, što klinički predstavlja pripito stanje, odnosno kod oštećenog Ć.&nbsp; koncentracija aposlutnog alkohola u krvi nije bila manja od analizom ustanovljene 1,58 gram promila, što kliničkii predstavlja pijano stanje.<br>
<br>
Iz citiranog izvještaja o vještačenju broj 863, utvrdjeno je da je&nbsp; sudski vještak I. A. izvršio ispitivanje dostavljene parafinske rukavice, pa je naveo da na je samolepljivim folijama, skinutim sa šaka B. P. dokazano prisustvo nitratnih čestica, budući da su konstatovani nitrati na dlanu lijeve šake optuženog B., dok na parafinskim rukavicama skinutim sa šaka Ć. M. nije konstatovano postojanje nitrata.<br>
<br>
Iz citiranog izvještaja o vještačenju broj 804/00, utvrdjeno je da je&nbsp; sudski vještak I. A.&nbsp; izvršio vještačenje odjevnog predmeta – farmerica crne boje marke »Honki« veličina 40, koje su izuzete sa tijela oštećenog Ć. M., radi utvrdjivanja daljine pucanja. Makroskopskim pregledom navedenih farmerica utvrdjeno je sa njihove prednje strane na lijevoj nogavici oštećenje veličine 0,6 cm koje se nalazi 56,5cm vertikano od donjeg kraja nogavice i 9,5 cm horizontalno od lijevog šava navedene nogavice. Sa zadnje strane farmerice na njihovoj lijevoj poli nalazi se oštećenje veličine 0,8 cm na udaljenosti od 26cm vertikalno od gornjeg kraja farmerice i 29 cm horizontalno od lijevog šava farmerica. Takodje sa zadnje strane farmefica na lijevoj nogavici nalazi se drugo oštećenje veličine 1,5 cm udaljeno 62cm vertikalno od gornjeg dijala farmerica i 25cm horizontalno od lijevog šava farmerica. Površine oko opisanih oštećenja podrvrgnute su difanilaminskom testu, pa u okolini svih navedenih oštećenja na predmetnim farmericama nije dokazano prisustvo barutnih čestica. Vještak je mišljenja da u koliko su oštećenja na farmericama Ć. M. nastala od projektila iz vatrenog oružja, tada su usta cijevi vatrenog oružja bila na rastojanju većem od 90 cm od navedenih oštećenja. Isti vještak je na glavnom pretresu&nbsp; ostao jući pri datim nalazima, pojasnio da kriminalistički hemijski test vještačenja daljine pucanja podrazumijeva rastojanje usta cijevi vatrenog oružja do oštećenja na dostavljenom odjevnom predmetu, što znači da se njime ne utvrdjuje rastojanje izmedju lica koje je izvršilo opaljenje i povrijedjenog lice. U konkretnom slučaju na predmetnim farmericama nije dokazano prisustvo barutnih čestica u okolini opisanih oštećenja. Maksimalan domet rasprostiranja barutnih čestica kod ručnog oružja-pištolja i revolvera je oko 90 cm sa tolerancijom od 10%. Uzimajući u obzir podatke iz citiranog nalaza i mišljenja sudskog vještaka medicinkse struke, vještak hemijske struke je naveo da u koliko je bilo barutnih čestica u okolini oštećenja na opisanim farmericama,&nbsp; čije prisustvo citiranim testom nije dokazano, tada bi farmerice bile oprane vodom ili tretirane nekom jakom silom što bi uzrokovalo uklonjavanje barutnih čestica. Vještak je pojasnio da barutne čestice nastale opaljenjem iz vatrenog oružja, penetriraju na prvi odjevni predmet na koji naidju i tu se zadržavaju dok se mehanički ne bi uklonili. Budući da se na zadnjoj strani predmetnih farmerica nalaze dva oštećenja, dok na prednjoj strani farmerica nema ulaznog oštećenja u tom slučaju ulazno oštećenje bi bilo van farmerica. Vještak je naveo da citiranim vještačenjem nije vršen test o prisustvu barutnih čestica sa unutrašnje strane farmerica. Kako se barutne čestice koje nakon opaljenja izlaze za projektilom ka ustima cijevi i zadržavaju se na prvoj prepreci na koju naidju to kriminalističkim testom nije tretirana unutrašnja površina farmerica.<br>
<br>
Date nalaze i mišljenja, sud je u cjelosti pirhvatio kao stručne, objektivne i u skladu sa ostalim provedenim dokazima.<br>
<br>
Iz presude Višeg&nbsp; suda u Podgorici Kž. Br. 339/07 od 27.03.2007. godine, utvrdjeno je da je presuda Osnovnog suda u Podgorici K br. 98/444 od 30.11.2006 godine kojom je optuženi B. zbog krivičnog djela iz čl.195 st.2 u vezi st.1 KZ RCG osudjenna kaznu zatvora u trajanju od 6 mjeseci, preinačena tako što je optužba odbijena usled zastarelosti krivičnog gonjenja. Shodno navedenom, budući da je u citiranom izvodu iz kaznene evidencije za optuženog B. navedeno da je pored ostalih osuda kao u izreci presude i navedenom presudom Osnovnog suda u Podgorici ovaj optuženi osudjen za naznačeno krivično djelo na navedenu kaznu zatvora, sud je utvrdio da je optuženi B. osudjivan za krivična djela navedena u izreci presude.<br>
<br>
Činjenično stanje iz izreke presude utvrdjeno je provedenim dokazima.<br>
<br>
Optuženi B. ne priznaje izvršenje krivičnih djela ubistvo u pokušaju izvršenih na štetu oštećenih Dž., D., B. i Ć.,&nbsp; navodeći u svojoj odbrani da nije umišljajno pokušao da liši života oštećene Dž., D. i B., budući da nije pucao u njihovom pravcu već samo u vazduh, u znak upozorenja, a zatim i u vozilo „Golf“, izvelvoltiran psovkama i uvredama koje mu je uputio oštećeni Dž., u kom trenutku se iza vozila „Golf“&nbsp; nije nalazio niko od oštećenih. Ovaj optuženi nadalje tvrdi da se oštećeni kritičnom prilikom nijesu legitimisali kao policajci, niti su pokazivali službene značke, a kako nijesu bili u policijskim uniformama, nije mogao ni znati da se radi o policajcima. U odnosu na krivično djelo ubistvo u pokušaju izvršeno prema oštećenom Ć. M., takodje je negirao navode optužbe da je ovog oštećenog umišljajno pokušao lišiti života, tvrdeći da je do ispaljenja svih metaka iz navedenog pištolja došlo jer su se on i oštećeni Ć. otimali oko predmetnog pištolja.<br>
<br>
Ovakvu odbranu optuženog B., sud je odbacio kao neosnovanu i sračunatu na izbjegavanje krivično pravne odgovornosti, budući da je opovrgnuta provedenim dokazima.<br>
<br>
Da je optuženi B. kritičnom prilikom umišljajno pokušao da liši života oštećene Dž., D. i B., utvrdjeno je iz iskaza oštećenih kao i provedenih dokaza.<br>
<br>
Naime,&nbsp; kako saglasno navode oštećeni policijski službenici, a što je&nbsp; utvrdjeno&nbsp; i iz sadržine uvidjajne dokumentacije i rezultata balističkog vještačenja, nakon ispaljenog metka u vazduh i nakon povredjivanja oštećenog P., optuženi B. je ostala tri metka kalibra 7, 65 mm ispalio u pravcu oštećenih policijskih službenika Dž., D. i B., koji su se u tom trenutku nalazili na udaljenosti od svega 7-8 metara od optuženog B., a potom su se po započetoj pucnjavi zaklonili iza navedenih vozila. Iz citiranog zapisnika o uvidjaju utvrdjeno je da je na licu mjesta pronadjeno 14 čaura od kojih 10 čaura calibra 9 mm i 4 čaure kalibra 7,65mm, koji kalibar odgovara municiji pištolja koji je kritične večeri posjedovao i na opisan način upotrijebio optuženi B.. Nesporno je da je optuženi B.&nbsp; prethodno prije nego što su se oštećeni legitimisali kao policajci, iz pištolja marke «CZ « kalibra 7,65 mm ispalio jedan hitac u vazduh. Nadalje, iz citiranog zapisnika o uvidjaju utvrdjeno je&nbsp; da je navedeno vozilo «Golf» zatečeno na opisanoj poziciji na parkingu ispred navedene kafane. Takodje, iz citiranog izvještaja o balističkom vještačenju&nbsp; utvrdjeno je da se putanja&nbsp; projektila kalibra 7,65 mm prostire od navedenih pozicija&nbsp; označenih u balističkoj skici,&nbsp; u pravcu vozila «golf». Kako se ošteni Dž. odmah po započetoj pucnjavi zaklonio iza vozila „golf“, na kojem vozilu su evidentirana opisana oštećenja od projektila a ostala dvojica oštećenih su se kretala&nbsp; od mjesta gdje&nbsp; je prethodno povrijedjen oštećeni P. ka optuženima, da bi se tokom pucnjave zaklonili iza vozila „Džeta“ koje se nalazilo preko puta užeg asfaltnog trotoara, to je nesumnjivo da su se i ova dvojica oštećenih nalazila na putanji ispaljenih projektila calibra 7, 65 mm. I ovaj zaključak suda potkrijepljen je sadržinom uvidjajne dokumentacije i iskazima oštećenih D. i B.. Naime na vozilu „Fiat uno“ koje je zatečeno na navedenoj poziciji u dvorištu ispred ulaza predmetne kafane,&nbsp; evidentirano je oštećenje&nbsp; koje je po mišljenju vještaka balističke struke, imajući u vidu navedene dimenzije oštećenja, moglo nastati od projektila ispaljenog iz kalibra 7,65mm,&nbsp; što upravo potkrepljuje navode oštećenih D. i B.&nbsp; koji su se kretali od mjesta gdje je povrijedjen oštećeni Pavlićević ka vozilu „Džeta“ pa je tom prilikom i projektil usmjeren ka njima mogao napraviti oštećenje na vozilu „Fiat uno“.<br>
<br>
Shodno ovakvom utvrdjenom činjeničnom stanju neosnovani su navodi i odbrane optuženog B. da je nakon što je jedan metak prethodno ispalio u vazduh iz pištolja marke „CZ“&nbsp; i ostala dva tri metka ispalio u vazduh.<br>
<br>
Provedenim dokazima je utvrdjeno da je ostalih 10 metaka optuženi B. ispalio&nbsp; iz službenog pištolja „Češka zbrojevka“, koji je&nbsp; oduzeo od oštećenog Dž., budući&nbsp; da je 10 čaura kalibra 9 mm takodje zatečeno na licu mjesta, kako se to utvrdjuje iz sadržine citiranog zapisnika o uvidjaju, dok se iz i citiranog izvještaja o balističkom vještačenju,&nbsp; utvrdjuje da su 10 čaura kalibra 9 mm koje su zatečene na licu mjesta, ispaljene iz predmetnog pištolja marke „Češka zbrojevka“ kalibra 9 mm. Provedenim dokazima potkrijepljeni su i navodi optužbe da je i ove hice optuženi B. ispalio u pravcu oštećenog Dž., u trenutku kada se ovaj oštećeni nalazio iza vozila „Golf“. Naime, iz sadržine citiranog zapisnika o uvidjaju, utvrdjuje se da su&nbsp; sve čaure kalibra 9 mm skoncentrisane na opisanoj poziciji, bliže navedenom putu, čime su potkrijepljeni navodi optužbe i svjedoka oštećenog Dž. da je ove hice optuženi B. ispalio dok se kretao od vozila kojim se dovezao ka vozilu „Golf“ iza kojeg je&nbsp;&nbsp; Dž. bio zaklonjen. Nadalje i sam optuženi B. ne spori da je iz navedenog pištolja sve projektile kalibra 9 mm ispalio u pravcu vozila „Golf“. Medjutim njegova tvrdnja da se u tom trenutku oštećeni Dž. nije nalazio iza ovog vozila je neosnovana, budući da je opovrgnuta saglasnim kazivanjem svih oštećenih, da se oštećeni Dž. prilikom ispaljenja i oviih hitaca i dalje nalazio zaklonjen iza vozilla „Golf“. Imajući u vidu poziciju&nbsp; vozila „golf“ iza kojeg se oštećeni Dž. nalazio i opisane pozicije zatečenih&nbsp;&nbsp; čaura kalibra 9 mm, osnovano se zaključuje da su ovi projektili ispaljeni u pravcu vozila „golf“ koje je takodje zatečeno na istom parkingu, naprijed i ulijevo od mjesta gdje su koncetrisane čauea calibra 9 mm pa je i ove hice optuženi B. ispalio u pravcu oštećenog Dž., koji se u tom trenutku nalazio iza vozila „Golf“.&nbsp; Nadalje, to što su na vozilu „golf“ evidentirana tri opisana oštećenja, iako je u pravcu ovog vozila ispaljeno više projektila iz oba pištolja, ne dovodi u sumnju prednji zaključak suda, imajući u vidu kazivanje oštećenih da je u prvoj fazi&nbsp; pucanja nekoliko hitaca pogodila vozilo „golf“ dok je potom optuženi B., iz njegovog slućbenog pištolja, kako navodi oštećeni Dž., ispalio&nbsp; više projektila koji su prolazeći pored njegove glave&nbsp; udarali u granje obližnjeg drveća.<br>
<br>
Iako kazivanje oštećenih na okolnosti broja ispaljenih projektila nije u saglasnosti sa citiranom uvdijajnom dokumentacijom iz čije sadržine je utvrdjeno da je kritičnom prilikom optuženi B. ispalio ukupno četiri metka kalibra 7, 65 mm, dok je iz pištolja „ČZ“, ispalio 10 metaka kalibra 9 mm, ova okolnost ne dovode u sumnju vjerodostojnost ostalih navoda njihovih svjedočkih iskaza. Naime, imajući u vidu konkretne okolnosti tj. činjenicu&nbsp; da su oštećeni kritičnom prilikom bili životno ugroženi, njihovi navodi o broju ispaljenih metaka su njihov subjektivni doživljaj.&nbsp;&nbsp; Dovodeći u vezu sadržinu citirane uvidjajne dokumentacije sa iskazima oštećenih u pogledu pravca gdje je optuženi B. ispalio navedene metke, koje kazivanje je potkrijepljeno i rezultatima balističkog vještačenja,&nbsp; nesumnjivo je utvrdjeno da je tri metka kalibra 7, 65 mm optuženi B. ispalio u pravcu oštećenih Dž., B. i D. a 10 metaka kalibra 9 mm u pravcu oštećenog Dž., na način kako je to prethodno opisano.<br>
<br>
Činjenica je da&nbsp; oštećeni Dž., B. i D. kritične večeri nijesu bili u policijskim uniformama. Medjutim, imajući u vidu njihovo detaljno i saglasno kazivanje, da su kritične večeri ispred kafane „Sitnica“, reagujući na upozorenje prisutnih gostiju kafane, da se optuženi udaljavaju sa lica mjesta&nbsp; nakon što je teško tjelesno povrijedjen oštećeni P. i nakon što&nbsp; se prethodno u dvorištu kafane čulo pucanje, više puta&nbsp; jasno i glasno povikali „stoj policija“, te da su istovremeno u podignutim rukama pokazivali službene policijske značke, nesumnjivo je da su se oštećeni Dž., B. i D. sasvim jasno i prepoznatljivo legitimisali kao policijski službenici. I saslušani svjedok M. M., koji se nalazio u dvorištu kafane pored povrijedjenog P., u svom svjedočkom iskazu pred istražnim sudijom, takodje navodi da je čuo povike „policija, policija“. Takodje je utvrdjeno, kako to slijedi iz citiranog zapisnika o uvidjaju i skice lica mjesta, da je oštećeni P. povrijedjen na platou ispred kafane, gdje su zatečene lokve krvi, koje su udaljene tri metra od ulaza u kafanu, koji prostor je bio djelimično osvijetljen svjetlošću koja je dopirala iz unutrašnjosti kafane. Budući da su oštećeni upravo sa te&nbsp; pozicije, stojeći pored povrijedjenog P., krenuli u pravcu optuženih, pokazaujući policijske značke u uzdignutim rukama i istovremeno više puta glasno povikali « stoj policija», u kojem trenutku&nbsp; su&nbsp; se optuženi nalazili na udaljenosti od njih od 7-8 m, to se osnovano zaključuje da su se oštećeni sasvim jasno i prepoznatljivo&nbsp; legimitilisali kao službena lica- policajci. Da je optuženi B. čuo i vidio navedena upozorenja oštečenih, upućuje reakcija koja je odmah uslijedila nakon povika «stoj policija» jer se kako tvrde oštećeni, odmah začuo&nbsp; odgovor »ko će to nas da ubije». Na isti zaključak upućuje i činjenica da&nbsp; se nakon navedenih upozorenja&nbsp; optuženi B. uputio u pravcu oštećenog Dž., koji je izvadio svoj službeni pištolj marke „ČZ zbrojevka 75“ repetirao ga i usmjero prema optuženima, što je optuženi B. vidio, budući da je, iako je prethodno krenu sa ostalim optuženima da napusti lice mjesta, odmah nakon toga odustao od ulaska u vozilo, izvadio&nbsp; pištolj marke «CZ» kalibra 7,65 mm i usmjerio ga u pravcu oštećenih, a zatim u njihovom pravcu ispalio 3 metka. Dakle, optuženi B. je nesumnjivo jasno vidio opisano postupanje oštećenih i na upućena upozorenja takodje sasvim jasno odgovorio, pucajući iz navedenog pištolja. To što uslijed ispaljenja ovih hitaca, oštećeni policijski službenici nijesu povrijedjeni je samo rezultat opisanih okolnosti budući da su se oštećeni zaklonili iza navedenih vozila a ne volje optuženog B..<br>
<br>
Pištolj marke CZ kalibra 7,65mm koji je kritičnom prilikom na opisan način upotrijebio optuženi B. nije pronadjen na licu mjesta prilikom vršenja uvidjaja a ni kasnije, pa tako nije ni mogao biti predmet balističkog vještačenja. Optuženi B. ne spori da je kritične večeri iz navedenog pištolja pucao a takodje i sam navodi da je sve metke iz pištolja&nbsp; „CZ“ ispalio vidjevši da više ljudi kreće ka njemu te kako su na licu mjesta pronadjene odgovarajuće čaure kalibra 7,65mm, to je dovodeći u medjusobnu vezu iskaze svjedoka oštečenih sa sadržinom citirane uvidjajne dokumentacije i citiranim nalazom vještaka balističke struke, nesumnjivo da je optuženi B. kritičnom prilikom iz pištolja navedene marke tri metka ispalio u pravcu oštećenih a prethodno jedan metak u vazduh.<br>
<br>
Shodno ovakvom činjeničnom utvrdjenju, budući da su saglasni i detaljni&nbsp; iskazi oštećenih potkrijepljeni navedenim dokazima, te imajući u vidu i činjenicu da su oštećeni kritične večeri postupali u svojstvu policijskih službenika, kao i da se od ranije sa B. i ostalim optuženima nijesu poznavali, niti imali bilo kakvu konfliktnu situaciju, sud nema razloga da sumnja u nepristrasnost&nbsp; i objektivnost njihovih svjedočkih iskaza. Sud je odbrane optuženih O. i O. odbacio kao neosnovane i sračunate na izbjegavanje sopstvene krivične odgovornosti i pomaganje optuženom B., za što su i imali motiv kao njegovi drugovi, budući da su njihove odbrane u pogledu okolnosti&nbsp; izvršenja krivičnog djela stavljene na teret optuženom B. opovegnute provedenim dokazima.<br>
<br>
Da je optuženi B. kritičnom prilikom umišljajno započeo radnju izvršenja krivičnog djela ubistvo u pokušaju, sud osnovano zaključuje budući da iz neposredno utvrdjenog činjeničnog stanja jasno proizilazi da je optuženi B. pucajjujući iz pištolja marke „CZ“, iz neposredne blizine od 7-8 metara na oštećene Dž., B. i D., te potom pucajući i iz pištolja marke „Češka zbrojevka“ u pravcu oštećenog Dž., imao svijest o mogućnosti nastupanja smrtne posledice pa se njegov subjektivni odnos, kao izvršioca navedenog krivičnog djela prema posledici djela, sastoji u njegovom htijenju da se takva posledica i ostvari. Naime, optuženi B. je bio svjestan da uslijed njegove radnje može nastupiti zabranjena posledica pa je to i htio. Postupanje optuženog B. koji puca u pravcu svih oštećenih, ispaljujući tri metka, a zatim i u oštećenog Dž. ispaljujući 10 metaka u njegovom pravcu, ukazuje na ispoljenu upornost u preduzetoj radnji i upućuje na nesumnjiv zaključak, da je optuženi bio svjestan da preduzetim radnjama može&nbsp; lišiti života oštećene i da je to i htio. To što do smrtnog ishoda nije došlo je rezultat opisanih okolnosti što su se oštećeni zaklonili a ne njegove volje pa se direktni umišljaj optuženog B. ne dovodi u pitanje. Nadalje, i navodi odbrane optuženog da je konzumirao alkohol prije kritičnog dogadjaja, ne dovode u sumnju njegovu uračunljivost. I ako ova činjenica nije egzaktno utvrdjena, budući da nijesu uradjene adekvatne medicinske analize kojima bi se moglo utvrditi da li je i u kom stepenu postojalo prisustvo alkohola u organizmu optuženog, te budući i da&nbsp; sam optuženi navodi da iako je kritičnom prilikom bio u alkoholisanom stanju, nije bio toliko pijan da se ne sjeća što je radio, to se&nbsp; i po ocjeni suda optuženi&nbsp;&nbsp; neposredno prije, kao i tokom izvršenja predmetnog krivičnog djela ponašao cjelishodno, prethodno je došao sa društvom u navedenu kafanu, sam se kretao izlazeći iz kafane&nbsp; a zatim preduzeo inkriminisane radnje, što sve ne bi mogao da učini da je bio u neuračunljivom stanju ili u stanju bitno smanjene uračunljivosti.<br>
<br>
Takodje su neosnovani i&nbsp; navodi&nbsp; odbrane optuženog B. da nije imao saznanje da su oštećeni policijski službenici, već je mislio da su to lica iz društva oštećenog P.. Naime, provedenim dokazima, iskazima svjedoka oštećenih i svjedoka M. M. datog pred istražnim sudijom, nesumnjivo je utvrdjeno da su oštećeni više puta povikali »stoj policija», da su u podignutim rukama držali policijske značke, krećući se sa rastojanja od tri metra od ulaznih vrata navedene kafane, koja pozicija je bila osvjetljena svjetlošću koja je dopirala iz kafane, kada je oštećeni Dž. i repetirao svoj službeni pištolj, usmjerio ga u pravcu optuženog B. i njegovog društva, što je optuženi B. sa bliske udaljenosti i vidio a takodje je i jasno čuo povike „ stoj policija“, budući da je uslijedila reakcija «ko će to nas da ubije», pa je njegov umišljaj bio usmjeren da liši života službena lica – policajce. Bez obzira na činjenicu, što oštećeni kritičnom prilikom nijesu bili obučeni u službenu policijsku uniformu, shodno naprijed navedenom, isključena je&nbsp; svaka mogućnost da je optuženi B. bio u zabludi o svojstvu oštećenih policijskih službenika, budući da su se oštećeni jasno legimitilisali kao policajci, te da su kritičnom prilikom upravo u tom svojstvu i intervenisali, u funkciji zaštite sigurnosti gradjana i u cilju spriječavanja optuženih da se daju u bjekstvo nakon što su izvršili krivična djela,&nbsp; a koje djelatnosti svakako spadaju u okvir poslova javne bezbjednosti, koje poslove su oštećeni kao pripadnici MUP-a ovlašćeni da obavljaju, i kada nijesu formalno na dužnosti i bez obzira da li su u policijskim uniformama. Naime,&nbsp; kako to slijedi iz odredbe čl.11 Zakona o unutrašnjim poslovima, ovlašćena službena lica su obavezna da poslove zaštite života, lične i imovinske zaštite sigurnosti ljudi, sprečavanja izvršenja i otkrivanja kažnjivih dijela i hvatanja njihovih učinilaca i poslove održavanje javnog reda i mira, obavljaju bez obzira da li se nalaze na službenoj dužnosti i da li im je to stavljeno u zadatak, koje poslove obavljaju i kada im je u obavljanju tih poslova ugrožen život. Optuženi B. je pokušao da liši života oštećene upravo za vrijeme dok su oštećeni obavljali poslove javne bezbjednosti, pa je njegov umišljaj i u pogledu ovih okolnosti nesumnjiv.<br>
<br>
Iskaz svjedoka M. dat na glavnom pretresu, u dijelu navoda da kritičnom prilikom on lično nije čuo povike oštećenih „ policija, policija“ već je kasnije to od nekog saznao, sud je ocjenio kao pristrasan i sračunat na pomaganje optuženima. Kad ovako zaključuje, sud ima u vidu kazivanje ovog svjedoka pred istražnim sudijom kada&nbsp; je decidno naveo da je čuo da su oštećeni uzvikivali „policija, policija“, kao i činjenicu da mu je tada sjećanje svakako bilo svježije u odnosu na vrijeme kasnijih svjedočenja na glavnim pretresima, što i sam svjedok M. navodi. Takodje,&nbsp; cjeneći cjelokupnu sadržinu oba njegova iskaza, koja je izuzev u dijelu navedenih okolnosti u bitnom istovjetna, te imajući u vidu da se svjedok M. u trenutku opisanog upozorenja oštećenih, po sopstvenom kazivanju nalazio ispred kafane, to je nesumnjivo da je lično on čuo navedene uzvike, što je objektivno i bio u mogućnosti, sobzirom da se nalazio u neposrednoj blizini oštećenih. Shodno navedenom, nesumnjivo je da je svoj svjedočki iskaz koji je na glavnom pretresu izmijenio samo u dijelu navedenih okolnosti, svjedok M.&nbsp; i dao u&nbsp; namjeri&nbsp; da sračunato pomogne optuženom B.. Takodje na glavnom pretresu u ranijem postupku, ovaj svjedok je budući da se zbog velikog proteka vremena nije mogao sjetiti detalja kritičnog dogadjaja, nakon što su mu pročitane sadržine oba njegova ranija iskaza&nbsp; i sam naveo da se dogadjaj odigrao na način kako je to opisao pred istražnim sudijom, jer mu je svakako sjećanje tada moralo biti svježije, ne dajući valjane razloge za različitost svojih navoda, kako prilikom saslušanja na glavnom pretresu u ranijem&nbsp; postupku tako i prilikom saslušanja u ponovljenom postupku kada je ponovo tvrdio da se ne sjeća zbog čega je na ranijem glavnom pretresu drugačije svjedočio.<br>
<br>
Sud je odbio kao neosnovan, prigovor odbrane, da su predmet&nbsp; citiranog izvještaj o balističkom vještačenju bili i opisani djelovi projektila, koji tragovi nijesu izuzeti sa lica mjesta prilikom vršenja uvidjaja. Naime, iz sadržine citiranog zapisnika o uvidjaju se utvrdjuje da su p.m.v vozila koja su u zatečena na licu mjesta, upućena u CB Podgorica radi vršenja kriminalističko tehničkog pregleda, pa je sasvim osnovano da su opisani djelovi projektila izuzeti iz navedenih vozila i dostavljeni radi balističkog vještačenja, kako je to vještak balističke struke i pojasnio u izjašnjenju na glavnom pretresu.<br>
<br>
Takodje i to što oštećeni policijski službenici kritičnom prilikom nijesu pucali iz službenih pištolja, ne dovodi u pitanje postojanje predmetnog krivičnog djela, kako to ističe odbrana. Naime, postupajući kao policijski službenici - oštećeni su na osnovu profesionalnog iskustva, u konkretnim okolnostima procijenili da li takvu radnju treba da preduzmu, a kako i sami navode, uzimajući prevashodno u obzir činjenicu da se na prostoru ispred navedene kafane nalazio veći broj ljudi, uzdržali su se od ove radnje, upravo iz razloga da ne bi rizikovali nastupanje posledica kojima bi prisutni gradjani bili izloženi, a na čije nekontrolisano kretanje nijesu mogli istovremeno uticaiti. Da su brojni gosti nakon inkriminisanih radnji optuženih počeli da napuštaju kafanu tvrdi i svjedok M., navodeći da je nakon što je povrjedjen oštećeni P., na parkingu primjetio više ljudi.<br>
<br>
Neosnovani su i navodi odbrane optuženog B. da je predmetni pištolj marke „CZ“, iz preventivnih razloga uzeo od optuženog O., koje okolnosti je B. iznio tek na glavnom pretresu u ranijem postupku. Objašnjavajući razlike u kazivanjima, naveo je da se o vlasništvo pištolja ranije nije izjašnjavao jer nije pitan na te okolnosti. Kako se upravo o ovim okolnostima optuženi B. pred istražnim sudijom i na ranijem glavnom pretresu izjasnio, navodeći da je prilikom odlaska primijetio&nbsp; da mu nema njegovog pištolja za pojasom, pa je rekao optuženom O. da mu je pištolj vjerovatno ispao prilikom ulaska u kola, što i optuženi O., ističući da kritičnom prilikom nije bio naoružan, potvrdjuje, navodeći da je pitao optuženog B. gdje mu je pištolj,&nbsp; to su i ovi navodi optuženog B. neosnovani. Budući da je provedenim dokazima nesumnjivo utvrdjeno da je optuženi B. na opisan način pucao iz predmetnog pištolja, za sud u smislu postojanja krivičnog djela ubistvo u pokušaju nije relevantno porijeklo i vlasništvo navedenog pištolja.<br>
<br>
Kako je provedenim dokazima nesumnjivo utvrdjeno da je optuženi B. izvršio navedeno krivično djelo, to je sud nakon što je zastupnik optužbe odustao od ranijeg predloga za saslušanje svjedoka M. I., na glavnom pretresu i odlučio da se neće provoditi dokaz neposrednog saslušanja ovog svjedoka, budući da je ostalim provedenim dokazima&nbsp; činjenično stanje u cjelosti utvrdjeno.<br>
<br>
Shodno utvrdjenom činjeničnom stanju u radnjama optuženog B. ostvarena su sva objektivna i subjektivna obelježja bića krivičnog djela ubistvo u pokušaju iz čl. 30 stav 2 tačka 5 KZ RCG u vezi čl. 19 KZ SRJ.<br>
<br>
Provedenim dokazima takodje je nesumnjivo utvrdjeno da je optuženi B. izvršio krivično djelo ubistvo u pokušaju u odnosu na oštećenog Ć.. Da su neosnovani navodi optuženog B. da je do ispaljenja sva tri metka došlo dok su se on i oštećeni Ć. otimali oko predmetnog pištolja, utvrdjeno je kako iz iskaza oštećenog Ć. tako i iz ostalih provedenih dokaza. Naime, oštećeni Ć. tvrdi da je optuženi B. prvi metak ispalio iz njegovog pištolja u trenutku kada mu se pištolj nalazio za pojasom sa prednje strane, tako da je cijev pištolja bila uvučena u farmerice a drška pištolja se nalazila vani. Da su ove tvrdnje ošptećenog Ć. osnovane, utvrdjuje se iz sadržine kako nalaza i mišljenja sudskog vještaka medicinske struke tako i citiranih izvještaja o vještačenju br.863 i 864/00, kojima su potkrepljeni navodi optužbe, da je optuženi B. pucao iz predmetnog pištolja, budući da je ispitivanjem dostavljenih parafinskih rukavica skinutih sa ruku optuženog B. utvrdjeno prisustvo nitrata na dlanu lijeve šake ovog optuženog. Nadalje, vještačenjem odjevnog predmeta - farmerica izuzetih sa tijela oštećenog Ć., utvrdjeno je postojanje opisanih oštećenja. Na&nbsp; prednjem gornjem&nbsp; dijelu predmetnih farmerica nije postojalo ni jedno oštećenje, kako je to i utvrdjeno iz izvještaja o trasološkom vještačenju, a što upravo potkrepljuje navode oštećenog Ć., da je optuženi B. ispalio prvi metak iz navedenog pištolja u trenutku kada se cijev pištolja nalazila u unutrašnjosti njegovih farmerica, usled čega hemijskim vještačenjem spoljne površine farmerica nije ni moglo biti utvrdjeno prisutvo barutnih čestica na ovom njihovom dijelu, budući da, kako to vještak i objašnjava, barutne čestice ispaljene iz vatrenog oružja penetriraju na prvi predmet na koji naidju, što u konkretnom slučaju svakako nijesu mogle biti farmerice, imajući u vidu da su usta cijevi navedenog pištolja bila prislonjena na tijelo oštećenog, odnosno na donji veš, gaćice - „bokserice“, koje je oštećeni imao kritičnom prilikom na sebi. Kako ovaj dio veša nije izuzet sa&nbsp; tijela oštećenog, to nije mogao ni biti&nbsp; predmet citiranog vještačenja, a kako su navedene gaćice po kazivanju oštećenog uništene - bacio ih je nakon kritičnog dogadjaja, to objektivno nije bilo moguće ni kasnije obaviti vještačenje. Budući da se iz citiranog nalaza i mišljenja sudskog vještaka medicinske struke i pojašnjenja istog vještaka na glavnom pretresu, kao i dopunskog nalaza nakon izvršenog pregleda oštećenog, utvrdjuje da je ulazna rana iznad stidnog predjela oštećenog a izlazna pored čmara sa desne strane, koji strijelni kanal vještak definiše smjerom od naprijed prema nazad i i odozgo prema dolje - sagitalno, što znači ravno, te dovodeći u vezu navedeno sa lokalizacijom opisanog&nbsp; oštećenja, koje se nalazi na zadnjem dijelu farmerica&nbsp; na njihovoj lijevoj poli i koje je veličine 0,8 cm na udaljenosti od 26 cm od gornjeg šava farmerica, nesumnjivo je da ovaj prvi hitac iz pištolja nije mogao biti ispaljen na način kako je to predstavio optuženi B., u tenutku dok su se on i oštećeni otimali oko pištolja, a nakon što je Ć. izvadio pištolj, kada su ga obojica držali rukama. Shodno utvrdjenom činjeničnom stanju, nesumnjivo je da je optuženi B. iz navedenog pištolja dok se pištolj nalazio sa prednje strane za pojasom oštećenog Ć., ispalio prvi metak hvatajući pištolj za dršku i povlačeći oroz i to trenutku kada se cijev pištolja nalazila unutar farmerica, a drška od pištolja vani, kako to opisuje oštećeni Ć.. Shodno navedenom, činjenica da je samo na dlanu lijeve šake optuženog B. utvrdjeno prisustvo barutnih čestica nije od uticaja na drugačiji zaključak suda budući da&nbsp; to što optuženi B. tvrdi da je dešnjak ne dovodi u sumnju činjenicu da je i lijevom rukom mogao ispaliti navedeni metak, što je i učinio kritičnom prilikom.<br>
<br>
To što citiranim vještačenjem spoljašnosti predmetnih farmerica nije utvrdjeno postojanje barutnih čestica, nije od uticaja na drugačiju odluku suda, budući da se iz citiranog nalaza i mišljenja sudskog vještaka medicinske struke jasno utvrdjuje da su sve opisane&nbsp; rane koje je oštećeni Ć. zadobio nanešene iz vatrenog oružja.&nbsp; Takodje i lokalizacija opisanih oštećenja na prednjoj lijevoj nogavici i zadnjoj strani&nbsp; predmetnih farmerica odgovara lokalizaciji opisane rane u predjelu lijevog koljena i izlaznoj rani u predjelu čmara, za koje vještak medicinske struke tvrdi da su nanešee projektilima ispaljenim iz&nbsp; vatrenog oružja.<br>
<br>
Da je optuženi B. i prilikom ispaljenja metka koji ga je pogodio u predjelu lijevog koljena, prethodno nišanio oštećenog u središnji dio tijela, utvrdjuje se iz iskaza oštećenog Ć. koji navodi, da se dok je izlazio vani&nbsp; kretao&nbsp; prema optuženom B., koji je držao pištolj uperen u njegovom pravcu i to jednom rukom, kojom prilikom je optuženi djelovao potpuno smireno i hladnokrvno. Oštećeni Ć. dalje navodi da mu je optuženi B. pištolj usmjerio u predjelu grudi ili stomaka, a zatim sa rastojanja od dva ili tri metra, ispalio metak, ili više metaka, nije siguran. Istovremeno kada ga je B. pogodio u predjelu lijevog koljena čuo je povike »baci oružje policija«. Takodje i svjedok oštećeni M. tvrdi da je vidio&nbsp; da je B. držao pištolj u ruci, usmjeren u oštećenog&nbsp; koji je stajao naspram njega, na rastojanju koje nije bilo veće od metar ipo do dva metra, tako da su usta cijevi navedenog pištolja bila okrenuta po sredini tijela oštećenog, u kojeg je i pucao, što potvrdjuje i svjedok M. a takodje i svjedok R., navodeći da su po silasku u hol poslovnog centra vidjeli&nbsp; oštećenog koji je bio okrenut ledjima prema ulazu u kafe bar »Fog« dok je&nbsp; optuženi&nbsp; bio naspram njega na rastojanju od najviše metar ipo, ledjima okrenut prema holu poslovnog centra, kada je&nbsp; u ruci&nbsp; držao pištolj usmjeren u pravcu oštećenog u koga je i pucao. Nadalje, i sudski vještak medicinske struke u svom nalazu i mišljenju kao i pojašnjenju na glavnom pretresu, navodi da se druga opisana povreda odnosi&nbsp; na prostrelinu kroz lijevi koljeni zglob oštećenog Ć. kao i da se ulazna rana&nbsp; nalazi naprijed i gore, a izlazna unutra i dolje tako da je smjer ovog strijelnog kanala od naprijed ka nazad, s lijeva udesno i odozgo prema dolje, što takodje potvrdjuje opisane pozicije optuženog i oštećenog, da su se nalazili jedan naspram drugog. Optuženi ne spori da je navedenim metkom ispred lokala oštećeni Ć. pogodjen. Medjutim njegove tvrdnje da su se i u tom trenutku on i oštećeni otimali oko predmetnog pištolja opovrgnute su&nbsp; jasnim, saglasnim i istovjetnim kazivanjem oštećenog Ć. i oštećenih policijskih službenika koji su naveli da&nbsp; su se u trenutku ispaljenja trećeg hica i optuženi i oštećeni nalazili u stojećem položaju, jedan naspram drugog, udaljeni na oko 2 m i nijesu se otimali oko pištolja.<br>
<br>
Svjedoci oštećeni - policijski službenici&nbsp; su naveli i da su&nbsp; tokom silaska niz navedene stepenice začuli dva pucnja, te da su bili prisutni kada je optuženi B. ispalio poslednji metak u oštećenog Ć.. Svjedok oštećeni Ć. nije siguran da li je optuženi B. pucao u njega dva ili tri puta, što objašnjava konkretnim okolnostima i zbunjenošću, budući da je već od ispaljena prvog hica ranjen. Imajući u vidu utvrdjeno činjenično stanje, da se nakon ispaljenja prvog hica u unutrašnjosti navedenog lokala,&nbsp; optuženi B. uspio da oduzme predmetni pištolj oštećenom Ć., nakon čega se optuženi izlazeći iz navedenog kafe bara kretao&nbsp; ka&nbsp; prostoru suterena, kada se za njim uputio i oštećeni, te da je optuženi držao svo vrijeme pištolj usmjeren u pravcu&nbsp; njegovih grudi, ili stomaka, kako to detaljno opisuje oštećeni Ć.,&nbsp; kao&nbsp; i da su policijski službenici začuli dva pucnja, i vidjeli ispaljenje trećeg metka, to je nesumnjivo da je optuženi na način opisan u izreci presude kritične večeri ispalio u oštećenog Ć. tri metka od kojih su ga dva&nbsp; pogodila u opisane predjele tijela, kojom prilikom je oštećeni Ć. zadobio opisane teške tjelesne povredu, kako se to utvrdjuje iz citiranog nalaza i mišljenja sudskog vještaka medicinske struke. U prilog ovakvog zaključka suda je i činjenica da su na licu mjesta&nbsp; pronadjeni opisani djelovi projektila, od kojih je jedan bio podoban za identifikaciju, i tri čaure kalibra 9 mm&nbsp; za koje je utvrdjeno citiranim balističkim vještačenjem da su ispaljene iz predmetnog pištolja.<br>
<br>
Kazivanja svjedoka policijskih službenika M., M. i R. sud je takodje ocjenio kao vjerodostojna, budući da su medjusobno u bitnom saglasna, a takodje nijesu u suprotnosti sa ostalim provedenim dokazima. Imajući u vidu pored navedenog i činjenicu da su&nbsp; svjedoci oštećeni postupali u svojstvu službenih&nbsp; lica i da ranije nijesu imali bilo kakvu konfliktnu situaciju sa optuženim, sud nema razloga da sumnja u nepristrasnost i vjerodostojnost njihovih svjedočkih iskaza. Svi oštećeni su takodje naveli da kritičnom prilikom nijesu imali saznanja da je optuženi B. ranije&nbsp; imao konfliktnu situaciju sa policijskim službenicima, što su saznali tek kasnije pa je neosnovan prigovor odbrane da su svjedoci solidarišući se sa kolegama neistinito svjedočili.<br>
<br>
Neosnovani su i navodi odbrane da svjedoci policijski službenici nijesu mogli čuti ispaljenje&nbsp; dva metka i istovremeno prisustvovati ispaljenju trećeg metka, budući da su se uputili na navedeno mjesto nakon što su obaviješteni&nbsp; od dežurne službe da je u navedenom lokalu došlo do upotrebe vatrenog oružja. Činjenica je da su se svjedoci M. i M. izjasnili da su obaviješteni&nbsp; od dežurne službe da je u navedenom lokalu došlo do upotrebe vatrenog oružja, dok je svjedok R. naveo da su se u navedeni lokal uputili nakon što su obavješteni da je došlo do narušavanja javnog reda i mira. Medjutim, svjedok M. je na glavnom pretresu pojasnio da nije siguran u raniju tvrdnju da su&nbsp; od dežurne službe obaviješteni da je u navedenom lokalu došlo do upotrebe vatrenog oružja, pojašnjavajući da su se u trenutku obavještenja nalazili u blizini lica mjesta zbog čega su i brzo stigli nakon dobijenog obavještenja.Takodje i saslušani svjedoci Dj. i B. navode da je B. pozvao dežurni službu prije upotrebe vatrenog oružja. Shodno navedenom, očigledno je da su svjedoci policijski službenici, upućeni u kafe bar »Fog« da intervenišu nakon poziva svjedoka B. pa budući da je nakon ovog poziva zaista kritičnom prilikom i došlo do upotrebe vatrenog oružja, način na koji su se izjasnili o sadržini dobijenog obavještenja ne dovodi u sumnju objektivnost njihovih svjedočkih iskaza. Ispaljenje prethodna dva hica oštećeni policijski službenici su objektivno bili u mogućnosti da čuju približavajući se licu mjesta,&nbsp; imajući u vidu jačinu zvuka hitaca ispaljenih iz vatrenog oružja, budući da prilikom ispaljenja navedenih hitaca nije korišten tkz. prigušivač zvuka, što je nesporno.&nbsp;<br>
<br>
Optuženi B. i oštećeni Ć. ne spore da je izmedju njih dvojice prethodno došlo do prepirke, a takodje obojica navode da se u trenutku ispaljenja prvog kao i ostalih metaka, u navedenom kafe baru kao i ispred lokala, nije nalazio niko od prisutnog osoblja i gostiju, što potvrdjuju i saslušani svjedoci Đ. Z. i B. M. koji navode da su&nbsp; njih dvijica kao i prisutni šanker M. prije pucnjave napustili lokal te da nijesu očevidci kako pucnjave u unutrašnjosti tako ni dijela dogadjaja koji se odvijao van lokala. Shodno navedenom, te imajući u vidu&nbsp; da su okolnosti prethodne prepirke koja se dešavala u unutrašnjosti navedenog lokala izmedju optuženog i oštećenog Ć. nesporne, sud je rješenjem na glavnom pretresu odlučio da se neće provoditi dokaz saslušanja&nbsp; svjedoka M. S., budući&nbsp; da je provedenim dokazima utvrdjeno da je optuženi B. na način opisan u izreci presude ispalio tri metka u oštećenog Ć.. To što su svjedoci Dj. i B. naveli da su vidjeli da je u unutrašnjosti navedenog lokala bilo guranja izmedju optuženog B. i oštećenog Ć., kao i da se oštećeni često hvatao za pojas, zbog čega je svjedok Dj. iako nije vidio pištolj, predpostavio da je oštećeni naoružan, ne dovodi u sumnju zaključak suda da se optuženi B. nije nalazio u stanju nužne odbrane. Naime, iako je oštećeni Ć. posjedovao pištolj, što je i optuženom B. bilo poznato, oštećeni nije preduzeo ni jednu radnju kojom bi manifestovao napad na optuženog, što u ostalom ne tvrdi ni sam optuženi, već ističe da prije ispaljenja prvog hica osim prepirke izmedju njega i oštećenog nije bilo nikakvog fizičkog sukoba. I oštećeni Č. tvrdi da je premještao pištolj na suprotnu lijevu stranu, jer mu je smetalo B. dodirivanje pištolja te da&nbsp; je u jednom trenutku optuženi B. počeo da ga vrijedja, pominjući njegovog pokojnog brata, zbog čega ga je izvelvortiran takvim njegovim ponašanjem odgurnuo. Opisano gurkanje koje svjedoci B. i Dj.&nbsp; prilikom saslušanja na glavnom pretresu nijesu detaljnije opisali navodeći da se zbog proteka vremena ne sjećaju pojedinosti kritičnog dogadjaja, van svake sumnje nije predstavljalo napad na optuženog.&nbsp;<br>
<br>
Činjenica je da su se optuženi i oštećeni otimali oko pištolja, što ne spori ni oštećeni, navodeći da su u jednom trenutku i pali na pod, te da su jedan drugog ugrizli za ruku i obraz, nastojeći da obojica dodju u posjed pištolja. Medjutim, do navedenog otimanja oko pištolja je došlo tek&nbsp; nakon što je optuženi ispalio prvi metak. Naime, da je optuženi upravo ovako postupio, utvrdjeno je iz iskaza svjedoka oštećenog, koji iskaz je i u pogledu ovih okolnosti potkrijepljen citiranim dokazima, nalazom i mišljenjem vještaka medicinske struke i izvještajima o trasaloškom vještačenju kao i izvještajem o vještačenju parafinskih rukavica, na osnovu kojih dokaza se na način kako je to naprijed navedeno, isključuje mogućnost da je do ispaljenja prvog metka došlo dok se pištolj nalazio u rukama obojice, kako to tvrdi optuženi B..<br>
<br>
Kako je optuženi B. nakon ispaljenja prvog metka oduzeo oštećenom pištolj a zatim još dva puta pucao u njega, neosnovani su navodi njegove odbrane da se kritičnom prilikom borio za sopstveni život odnosno da se nalazio u stanju krajnje nužde. Naime, shodno navedenom,&nbsp; imajući u vidu detaljno&nbsp; kazivanje oštećenog da mu je optuženi na opisan način oduzeo predmetni pištolj, iz kojeg ga je pogodio sa dva hica, te da oštećeni, što ne spori ni optuženi, kritičnom prilikom nije imao drugo oružje, orudje ili bilo koji predmet kod sebe, kao i navedena kazivanja svjedoka policijskih službenika, da u trenutku kada su oni naišli, oštećeni nije imao u rukama ništa, očigledno je da&nbsp; optuženi koji je oduzeo oštećenom pištolj nije bio u situaciji i potrebi da otklanja od sebe predstojeću neskrivljenu opasnost jer za takvo stanje u postojećim okolnostima, van svake sumnje, nije postojao ni jedan objektivan i razuman razlog, niti je shodno konkretnim okolnostima,&nbsp; optuženom B. od strane oštećenog Ć. prijetilo nanošenje bilo kakvog zla. Ovakav zaključak suda nijedna činjenica pa čak ni indicija ne&nbsp; dovedi u sumnju. Naime, iz utvrdjenog činjeničnog stanja, nesumnjivo slijedi osnovan zaključak da se oštećeni bez ičega u rukama kretao ka optuženom koji je stojeći u neposrednoj blizini naspram njega držao pištolj usmjeren u središnji dio njegovog tijela, koji pištolj je bio repetiran što je bilo poznato obojici, budući da je iz pištolja već pucano pa samo kretanje oštećenog u pravcu optuženog ne može ukazivati da je optuženom predstojala bilo kakva&nbsp; opasnost. Takodje i u okolnostima kod ispaljenja prvog hica, dok oštećeni Ć. sjedi za šankom, kada se&nbsp; optuženi hvata za za rukohvat i oroz pištolja a zatim neodvajajući usta cijevi pištolja od tijela oštećenog, u trenutku&nbsp; kada je pištolj bio uvučen za pojasom oštećenog sa prednje strane farmerica, ispaljuje jedan hitac, nesumnjivo da optuženi ni u ovim okolnostima nije bio u situaciji i potrebi da otklanja od sebe predstojeću neskrivljenu opasnost&nbsp; niti je shodno konkretnim okolnostima,&nbsp; optuženom od strane oštećenog prijetilo nanošenje bilo kakvog zla.<br>
<br>
Imajući u vidu činjenicu da je optuženi, nakon opisane prepirke prvi metak ispalio u stidni predio tijela oštećenog Ć. dok je oštećeni sjedio za šankom i dok mu se pištolj nalazio za pojasom sa prednje strane, te da mu je nakon toga optuženi oduzeo pištolj&nbsp; iz kojeg je još dva puta pucao u njega, pogodivši ga još jednim metkom dok su stajali jedan naspram drugog na udaljenosti manjoj od dva metra, očigledno je da opisanim postupanjem optuženi jasno manifestovao radnju koju je umišljajno započeo, da liši života oštećenog Ć..<br>
<br>
Ovakvom ocjenom svih provedenih dokaza, neprihvatljiva je i odbrana optuženog B. da nije imao umišljaj da oštećenog Ć. liši života, čak ni da ga povrijedi. Naime, iz utvrdjenog činjeničnog stanja jasno proizilazi da je optuženi iz neposredne blizine, pucajući iz predmetnog pištolja u pravcu stomaka i koljena oštećenog, imao svijest o mogućnosti&nbsp; nastupanja smrtne posledice. Pri postojanju svjesti da usled njegove radnje može nastupiti navedena posledica, subjektivni odnos optuženog kao izvršioca, prema posledici dijela, sastoji se u njegovom htijenju da takva&nbsp; posledica i nastupi. Naime, u konkretnom slučaju, optuženi je pucajući iz predmetnog pištolja iz neposredne blizine u pravcu vitalnih organa - oštećenog, imao svijest da pucanje iz vatrenog oružja može imati&nbsp; smrtnu posledicu, od koje radnje nije odustao, već je u tri navrata pucao u oštećenog i umišljajno započeo radnju izvršenja pa je i htio navedenu posledicu. To što do smrtnog ishoda nije došlo je rezultat konkretnih okolnosti a ne njegove volje, pa se direktni umišljaj optuženog ne dovodi u pitanje. Takodje, usled konkretnih okolnosti, mimo volje optuženog, od ispaljena tri metka u pravcu oštećenog, oštećenog su pogodila dva metka i nanijete su mu&nbsp; opisane teške tjelesne povrede.<br>
<br>
Okolnost,&nbsp; da je predmetni pištolj vlasništvo oštećenog Ć. i da ga je kako tvrdi i oštećeni kritičnom prilikom sam prethodno repetirao, ni ukom slučaju nema značaj koji joj odbrana daje. Naime, imajući u vidu da je provedenim dokazima nesumnjivo utvrdjeno da je optuženi umišljajno započeo radnju izvršenja, tj. na način opisan u izreci presude pokušao da liši života oštećenog Ć., kao i da su se po kazivanju i optuženog i oštećenog kritične večeri njih dvojica upoznali, te da su se sasvim slučajno u različitim društvima zatekli u jednom od lokala, a zatim po sopstvenom izboru nastavili druženje u navedenom lokalu, ni u kom slučaju ne može se izvesti zaključak da je oštećeni Ć. predmetni pištolj nosio i držao repetiran zbog prisustva optuženog B.. Za motive oštećenog Ć. koji nosi sa sobom pištolj, iz kako kaže razloga lične bezbjednosti, sud smatra da nijesu relevantni za predmetnu krivičnu stvar, budući da se&nbsp; u konkretnom slučaju ne mogu dovesti u vezu sa optuženim B..Razmirice i prepirka nastala tokom njihovog druženja kritične večeri takodje nema značaj opasnosti ili prijetnje u odnosu na optuženog B., koji u svojoj odbrani,&nbsp; izuzev da je razgovor oko postupaka zajedničkih poznanika poprimao sve negativniji ton, ni jednom riječju ne navodi da mu je oštećeni prijetio.<br>
<br>
Takodje i to što je konačna posledica preduzetih radnji optuženog B. manifestovana u opisanoj teškoj tjelesnoj povredi, ničim ne dovodi u sumnju postojanje kako objektivnih obelježja bića krivičnog djela ubistva u pokušaju, tako i subjektivnih elemenata tj.svijesti optuženog da pucajući tri puta u oštećenog, liši života oštećenog, što je i htio.&nbsp; Težina povrede nanijete oštećenom prilikom pokušaja ubistva ne predstavlja bitan element navedenog krivičnog djela pa&nbsp; krivično djelo postoji i ako je, kao što je to u konkretnom slučaj, oštećenom&nbsp; nanijeta teška tjelesna povreda. Nadalje, van svake sumnje je da je predmetni pištolj sredstvo kojim je objektivno moguće&nbsp; izvršiti radnju lišenja života. U prilog navedenog zaključka suda je i činjenica koja slijedi iz citiranog nalaza vještaka balističke struke da je iz predmetnog pištolja pucano i da je pištolj funkcionalan i ispravan. Navodi odbrane optuženog da je konzumirao alkohol prije kritičnog dogadjaja, koji su podkrijepljeni citiranim izvještajem o alkoholisanosti i nalazom vještaka medicinske struke, ne dovode u sumnju njegovu uračunljivost. Kako je citiranim nalazom i mišljenjem sudskog vještaka medicinske struke dr M. Š. utvrdjeno je da&nbsp; se kod koncetracije od 1,39 promila alkohola u organizmu optuženog B. i faze eliminacije alkohola iz organizma, optuženi B. nalazio u pripitom stanju a kako i optuženi navodi da&nbsp; kritičnom prilikom nije bio pijan da ne zna što radi, optuženi se&nbsp; po ocjeni suda neposredno prije, kao i tokom izvršenja predmetnog krivičnog djela ponašao cjelishodno, prethodno je promijenio više lokala, te po dolasku u navedeni lokal oduzeo oštećenom predmetni pištolj, a zatim preduzeo inkriminisane radnje, što sve ne bi mogao da učini da je bio u neuračunljivom stanju ili u stanju bitno smanjene uračunljivosti.<br>
&nbsp;<br>
Takodje i činjenica da je oštećeni Ć. kritičnom prilikom bio u pijanom stanju ne dovodi u sumnju vjerodostojnost njegovog svjedočkog iskaza u kome je detaljno opisao okolnosti kritičnog dogadjaja koje kazivanje&nbsp; je potkrijepljeno navedenim dokazima kako je to prethodno objašnjenjo.<br>
<br>
Kod ovakvog činjeničnog utvrdjenja, Sud nalazi da su se u radnjama optuženog, pored objektivnih stekli i subjektivni elementi bića krivičnog djela ubistvo u pokušaju iz čl. 3o st 1 KZ CG u vezi čl.19 KZ SRJ, budući da je optuženi postupao sa direktnim umišljajem, bio svjestan svog djela i htio njegovo izvršenje.<br>
<br>
Prilikom izbora vrste&nbsp; i visine krivične sankcije, Sud je u odnosu na optuženog B. P. cijenio sve okolnosti iz čl. 41 KZ SRJ,&nbsp; pa je od olakšavajućih okolnosti na strani optuženog, uzeo u obzir porodične prilike – oženjen - otac jednog mldb. djeteta čiji je jedini roditelj, protek vremena od izvršenja predmetnih krivičnih djela, dok&nbsp; je od otežavajućih okolnosti sud cijenio raniju osudjivanost optuženog za krivična djela navedena u izreci presude. Imajući uz navedeno u vidu i stepen društvene opasnosti učinjenih krivičnih djela i krivične odgovornosti optuženog B. kao izvršioca, sud je primjenom odredaba o sticaju, iz čl 48&nbsp; KZ SRJ prethodno ovom optuženom utvrdio kazne zatvora za svako krivično dijelo u trajanju kao u izreci presude, pri čemu je primjenom odredaba o ublažavanju kazne iz čl. 42 i 43 KZ SRJ, navedene olakšavajuće okolnosti cjenio kao osobito olakšavajuće, nalazeći da su takve prirode, da će se u konkretnom slučaju i sa ublaženom kaznom postići svrha kažnjavanja, a zatim optuženog B. osudio na jedinstvenu kaznu zatvora u trajanju od tri godine i deset&nbsp; mjeseci. Sud je mišljenja da je odmjerena kazna zatvora u trajanju kao u izreci presude neophodna i dovoljna za ostvarenje svrhe kažnjavanja, kako sa gledišta generalne, tako i sa gledišta specijalne prevencije, te da će uticati na optuženog da ubuduće ne vrše krivična djela, uticati na njehovo prevaspitavanje i imati vaspitni uticaj na druge da ne vrše krivična djela.<br>
<br>
Shodno čl.50 KZ SRJ, vrijeme koje je optuženi B. proveo u pritvoru u trajanju kao u izreci presude, uračunato je u izrečenu kaznu zatvora.<br>
<br>
Odluka o troškovima krivičnog postupka – paušala zasnovana je na odredbi čl. 202 ZKP-a. Troškovi krivičnog postupka se odnose na nagradu sudskom vještaku medicinske struke dr Č. za izradu i odbranu nalaza i mišljenja i odmjereni su u ukupnom iznosu od 181.50 €, nagradu sudskom vještaku medicinske struke dr Š. u iznosu od 66,00 €, nagradu sudskim vještacima balističke i hemijske struke za odbranu nalaza i mišljenja pred sudom koji su&nbsp; odmjereni&nbsp; u ukupnom iznosu od 176,00 €,&nbsp; dok je paušal u iznosu od&nbsp; 100,00€&nbsp; odmjeren srazmjerno dužini trajanja postupka, složenosti predmeta i imovnim prilikama optuženih.<br>
<br>
Sud je, shodno čl. 212 ZKP-a,&nbsp; oštećeno B. D. radi ostvarivanja imovinsko pravnog zahtijeva uputio na redovnu gradjansku parnicu, budući da podaci krivičnog postupka ne pružaju dovoljan osnov za utvrdjivanje visine zahtjeva, čiji je osnov nesporan, a čije bi pribavljanje vodilo odugovlačenju postupka.<br>
<br>
Ostali provedeni dokazi odnose se na izvršenje krivičnih djela činjenično i pravno opisanog u st. II izreke presude, pa imajući u vidu da je u odnosu na ovo djelo prema optuženima optužba odbijena, to ih sud nije pojedinačno analizirao.<br>
<br>
Kako je zastupnik optužbe u završnoj riječi odustao od optužbe protiv optuženog&nbsp; P. I. za krivično djelo napad na službeno lice u vršenju poslova bezbjednosti iz člana 190. stav 2 u vezi st.1. KZ&nbsp; RCG činjenično opisano u st. II tač.1 izreke&nbsp; presude, to je sud nakon provedenog dokaznog postupka prema ovom optuženom shodno čl. 362 tač.1 ZKP-a odbio optužbu&nbsp; za navedeno krivično djelo.<br>
<br>
U odnosu na krivično djelo djelo – falsifikovanje isprave opisano u stavu II tač. 3&nbsp; izreke presude, koje je takođe citiranom optužnicom stavljeno na teret optuženom P. I., kao i na krivično djelo napad na službeno lice u vršenju službene dužnosti iz čl.376 stav 3 u vezi st.2 i 1. Krivičnog zakonika, u odnosu na optužene O. i O., činjenično opisano u st. II tač.1 izreke presude i krivična djela napad na službeno lice u vršenju službene dužnosti iz čl.376 stav 1. Krivičnog zakonika činjenično opisano u st. II tač.2 izreke presude i krivično djelo teška tjelesna povreda iz čl 151 st 1 KZ stavljena na teret optuženom B., činjenično opisano u st. II tač-1 izreke presude, sud je utvrdio da je nastupila apsolutna zastarelost krivičnog gonjenja.<br>
<br>
Za navedeno krivično djelo falsifikovanje isprave iz člana 207. stav 3. u vezi stava 1. KZ RCG propisana je ista kazna zatvora, od&nbsp; tri mjeseca do pet godin kao i odrredbom čl 412 st 3 u vezi st.1&nbsp; KZ.<br>
<br>
Kako sud nije vezan pravnom kvalifikacijom krivičnih dijela datoj u optužnici, te polazeći od opšte odredbe Krivičnog zakonika, čl.133 st.3&nbsp; da ako je poslije izvršenja krivičnog dijela izmijenjen zakon jednom ili više puta,&nbsp; na učinioca krivičnog dijela primjenjuje se zakon koji je najblaži za učinioca, a to je u konkretnom slučaju Krivični zakonik, pa je sud&nbsp; u odnosu na na optužene O. E. i O. B. za krivično djelo opisano u st. II tačka 1 izreke presude, ove radnje pravno kvalifikovao kao&nbsp; krivično djelo napad na službeno lice u vršenju službene dužnosti iz člana 376. stav 3 u vezi st.2 i 1. KZ. U odnosu na krivično djelo napad na službeno lice u vršenju poslova bezbjednosti iz člana 190. stav 1. KZ&nbsp; RCG, činjenično opisano u stavu II tač.2 izreke presude koje je stavljeno na teret optuženom B., sud je takodje izmijenio pravnu kvalifikaciju, imajući u vidu da je&nbsp; po Krivičnom zakoniku, koji je stupio na snagu nakon izvršenja predmetnog krivičnog djela a koji važi u vrijeme presudjenja, odredbom čl. 376 st st. 1 za krivično djelo napad na službeno lice u vršenju službene dužnosti propisana kazna zatvora u trajanju do 3 godine, dok je&nbsp; odredbom čl.190. stav 1. KZ&nbsp; RCG, koji zakon je važio u vrijeme izvršenja krivičnog djela, propisana kazna zatvora od 6 mjeseci do 5 godina.<br>
<br>
Za krivično djelo teška tjelesna povreda iz čl 36 st 1 KZ RCG kao i isto krivično djelo iz čl. 151 st. 1Krivičnog zakonika propisana je ista kazna zatvora u trajanju&nbsp; od 6 mjeseci do 5 godina, te za&nbsp; krivično djelo falsifikovanje isprave iz člana 207. stav 3. u vezi stava 1. KZ RCG i isto krivično djelo iz čl 412 st 3 u vezi st.1&nbsp; KZ propisana je ista kazna zatvora, od&nbsp; tri mjeseca do pet godin pa je sud zbog jedinstvene primjene zakona, ove radnje stavljene na teret optuženom B., opisane u st. II tačka 1 izreke presude i optuženom P. I. opisane u st. II tačka 3 izreke presude pravno kvalifikovao kao krivično djelo teška tjelesna povreda iz čl. 151 st. 1 Krivičnog zakonika i krivično djelo falsifikovanje isprave iz člana 412 st 3 u vezi st.1&nbsp; Krivičnog zakonika.<br>
<br>
Krivični zakonik i to u čl. 124 st. 1 tač. 5 i 6 odredjuje da se krivično gonjenje ne može preduzeti kada protekne pet godina od izvršenja krivičnog djela za koje se po zakonu može izreći kazna zatvora preko tri godine, odnosno nakon proteka vremena od tri godine od izvršenja krivičnog djela za koje se po zakonu može izreći kazna zatvora preko jedne godine. U čl. 125&nbsp; tač. 6&nbsp; Krivičnog Zakonika odredjeno je da zastarelost krivičnog gonjenja nastaje u svakom slučaju kada protekne dva puta onoliko vremena koliko se po Zakonu traži za zastarelost krivičnog gonjenja.<br>
<br>
Tokom postupka utvrdjeno je da je krivično djelo falsifikovanje isprave&nbsp; stavljeno na teret optuženom P. I. izvršeno neutvrdjenog datuma u toku 1998. godine, krivično djelo napad na službeno lice u vršenju službene dužnosti iz čl.376 stav 3 u vezi st.2 i 1. Krivičnog zakonika za koje se terete optuženi O. i O.&nbsp; kao i krivično dijelo teška tjelesna povreda stavljeno na teret optuženom B., izvršeno dana 11.04.2000 godine,&nbsp; dok je&nbsp; krivično djelo napad na službeno lice u vršenju službene dužnosti iz čl.376 stav 1. Krivičnog zakonika stavljeno na teret optuženom B. izvršeno&nbsp; dana 02.05.2000 godine. Glavni pretres u ovoj krivično pravnoj stvari zaključen je dana. 18. 03. 2011 godine, što znači nakon proteka rokova propisanih u čl. 124 st. 1 tač. 5 i 6 i čl. 125 tač. 6 Krivičnog zakonika.<br>
<br>
Sud je imajući prednje u vidu primjenom čl. 362 st. 1 tač. 3 ZKP-a odlučio kao u stavu II izreke presude, jer je nastupila apsolutna zastarelost krivičnog gonjenja.<br>
<br>
Troškova krivičnog postupka u&nbsp; odbijajućem dijelu nije bilo.<br>
<br>
Sud je, shodno čl. 212 st. 3 ZKP-a,&nbsp; oštećene Z. P. i&nbsp; R. V. radi ostvarivanja imovinsko pravnog zahtijeva uputio na redovnu gradjansku parnicu, budući da je u odnosu na ova krivična djela optužba odbijena kao u st II izreke presude.<br>
<br>
Na osnovu navedenog, a u smislu citiranih zakonskih odredbi, odlučeno je kao u izreci presude.<br>
<br>
<div style="text-align: center;">
	VIŠI SUD U PODGORICI<br>
	Dana, 18/03/2011. godine</div>
<br>
<br>
&nbsp;&nbsp;&nbsp; ZAPISNIČAR,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;PREDSJEDNIK VIJEĆA – SUDIJA,<br>
&nbsp;&nbsp;&nbsp; Mirela Piper&nbsp;s.r.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;Ana Vuković s.r.<br>
<br>
<br>
<br>
PRAVNA POUKA<br>
Protiv ove presude, dozvoljena je<br>
žalba u roku od 15 dana od dana<br>
prijema pismenog otpravka presude, preko ovog suda,<br>
Apelacionom sudu u Podgorici.<br>
<div style="text-align: center;">
	Za tačnost otpravka tvrdi i ovjerava<br>
	namještenik suda<br>
	<br>
	____________________________<br>
	<br>
	<br>
	&nbsp;</div>

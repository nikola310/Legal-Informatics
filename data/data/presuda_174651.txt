<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:start;hyphenate:auto;font-family:Times New Roman;font-size:12pt;}
.p2{text-align:center;hyphenate:auto;font-family:Times New Roman;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:justify;hyphenate:auto;font-family:Arial;font-size:12pt;}
.p5{text-indent:0.5in;text-align:justify;hyphenate:auto;font-family:Arial;font-size:12pt;}
.p6{text-align:center;hyphenate:auto;keep-with-next.within-page:always;font-family:Arial;font-size:12pt;}
.p7{text-indent:0.5in;text-align:center;hyphenate:auto;keep-with-next.within-page:always;font-family:Arial;font-size:12pt;}
.p8{text-align:start;hyphenate:auto;font-family:Arial;font-size:12pt;}
.s1{font-weight:bold;}
</style>
<meta content="rahmo.banda" name="author">
</head>
<body class="b1 b2">
<p class="p1"></p>
<p class="p2">
<!--Image link to '0.jpg' can be here-->
</p>
<p class="p3">
<span class="s1">U IME CRNE GORE</span>
</p>
<p class="p3"></p>
<p class="p3">
<span class="s1">						K.br. 127/2011</span>
</p>
<p class="p4"></p>
<p class="p5">
<span class="s1">OSNOVNI SUD U BIJELOM POLJU</span><span>, kao prvostepeni krivični, i to sudija Rahmo Banda, kao sudija pojedinac, uz učešće zapisničara Popović Ljiljane, u krivičnom predmetu protiv okrivljenog L.Z.a iz Berana, zbog krivičnog djela ugrožavanje sigurnosti iz čl. 168. st. 1. Krivičnog Zakonika, postupajući po Optužnom predlogu ODT iz B.Polja Kt.br.493/10 od 03.03.2011.godine, nakon održanog, usmenog, glavnog i javnog pretresa u prisustvu Zamjenika ODT iz Bijelog Polja Zvrko Denisa i okrivljenog L.Z.a, a u odsustvu oštećene M.a B., dana 16.09.2011. godine, donio je i javno objavio:</span>
</p>
<p class="p5"></p>
<p class="p6">
<span class="s1">P R E S U D U</span>
</p>
<p class="p1"></p>
<p class="p5">
<span class="s1">Okrivljeni L.Z.O, </span><span>od oca D.i majke S. rodjene B., rodjen ....godine u Beranama, živi u mjestu rodjenja - Batune, Srbin, državljanin Crne Gore, pismen, završio SSS - vozač, razveden, otac četvoro djece, lošeg imovnog stanja, osudjivan. </span>
</p>
<p class="p5"></p>
<p class="p7">
<span class="s1">K r i v   j e </span>
</p>
<p class="p5"></p>
<p class="p5">
<span class="s1">Što je :</span>
</p>
<p class="p5"></p>
<p class="p5">
<span class="s1">- </span><span>dana 09.07.2010.godine, oko 14,00 h, u kući M.a Dž., u Ul. Radničkoj bb, Opština Bijelo Polje, ugrozio sigurnost oštećene M.a B., prijetnjom da će napasti na njen život i tijelo, na način što joj je uputio riječi '' ne smiješ nigdje izlaziti niti gdje raditi, ubiću te od sad pa do sedam godina, kad - tad, gdje god budeš radila ubiću te, ne možeš se sakriti '', </span>
</p>
<p class="p5"></p>
<p class="p5">
<span>- čime je izvršio krivično djelo ugrožavanje sigurnosti iz čl. 168.  st. 1. Krivičnog Zakonika.</span>
</p>
<p class="p4"></p>
<p class="p5">
<span>- pa ga sud primjenom citiranog zakonskog propisa i čl.2, 4, 5, 13, 15, 32, 39, 42, Krivičnog Zakonika,  kao i čl. 226, 229 i 374. ZKP-a,  </span>
</p>
<p class="p5"></p>
<p class="p3">
<span class="s1">O S U DJ U J E</span>
</p>
<p class="p3"></p>
<p class="p4"></p>
<p class="p4">
<span>	Na novčanu kaznu u iznosu od 600,00 € ( šeststotina ) eura, koju kaznu je dužan platiti ovom sudu u roku od 3. mjeseca po pravosnažnosti presude, ako okrivljeni ne plati novčanu kaznu u odredjenom roku, sud će je zamijeniti  tako što će se za svakih započetih 25,00 € ( dvadeset pet ) eura, odrediti jedan dan zatvora, a ako okrivljeni isplati samo dio novčane kazne ostatak će se srazmjerno pretvoriti u zatvor, a ukoliko okrivljeni isplati i ostatak novčane kazne izvršenje zatvora će se obustaviti. </span>
</p>
<p class="p4"></p>
<p class="p5">
<span>Obavezuje se okrivljeni da na ime paušala plati ovom sudu iznos od  50,00 € / pedeset eura /, u roku od 15. dana po pravosnažnosti presude. Dok drugih troškova krivičnog postupka nije bilo.  </span>
</p>
<p class="p5"></p>
<p class="p5">
<span>Imovinsko - pravnog zahtjeva nije bilo.</span>
</p>
<p class="p5"></p>
<p class="p3">
<span class="s1">O b r a z l o ž e nj e</span>
</p>
<p class="p3"></p>
<p class="p5">
<span>Optužnim predlogom ODT iz B.Polja Kt.br.493/10 od 03.03.2011. godine, okrivljenom L.Z.u iz Berana, stavljeno je na teret izvršenje krivičnog  djela ugrožavanje sigurnosti iz čl. 168. st. 1.Krivičnog Zakonika.</span>
</p>
<p class="p5"></p>
<p class="p5">
<span>Na predlog Zamjenika ODT iz Bijelog Polja Zvrko Denisa, glavni pretres je održan i zaključen dana 16.09.2011.godine u odsustvu oštećene M.a B.. </span>
</p>
<p class="p5"></p>
<p class="p5">
<span>Zamjenik ODT-a Zvrko Denis u završnoj riječi je izjavio, da smatra da je izvedenim dokazima na glavnom pretresu utvrdjeno da je okrivljeni počinio kriv.djelo stavljeno mu na teret. Od olakšavajućih okolnosti na njegovoj strani naveo bi činjenicu da je otac četvoro djece, da je lošeg imovnog stanja, što se tiče otežavajućih okolnosti navodim činjenicu da je ranije osudjivan. Pa obzirom na to predložio je da mu sud izrekne novčanu kaznu.  </span>
</p>
<p class="p5"></p>
<p class="p5">
<span>Okrivljeni L.Z.o  u svojoj odbrani tokom postupka je naveo, da dana 09.07.2010.godine, oko 14,30 h, nalazio se u kući M.a DŽ.a u Ul. Radničkoj bb u Bijelom Polju. Istakao je da su se u kući nalazili M.a B.a, M.a F.a, M.a H. i A.H.. On je došao u kuću sa namjerom da se dogovori oko izvodjenja radova a koji su bili vezani za plac koji posjeduje H.A.. Posebno je naveo da B. nije vrijedjao niti joj upućivao bilo kakve prijetnje, a kad je započeo razgovor izmedju njega i B. ista mu je rekla da je ne zanima taj posao i da ne želi da ode na taj plac i B.a je pozvala policiju a on nezna razlog zbog čega je ista pozvala policiju, jer su oni vodili običan razgovor i on nije nikom upućivao prijetnju.   U završnoj riječi je izjavio, smatra da mu je ovo namješten slučaj ( namještaljka ), a ako sud nadje da je kriv za ovo krivično djelo, moli da ga kazni najblažom kaznom. </span>
</p>
<p class="p8"></p>
<p class="p5">
<span>Radi utvrdjivanja odlučnih činjenica i krivice okrivljenog, sud je u dokaznom postupku na predlog zamjenika ODT-a, u svojstvu svjedoka saslušao majku oštećene M.a B. – M.a F.u, pročitao iskaz svjedoka M.a H.a, dat na zapisniku kod istražnog sudije od 29.09.2010.godine i izvršio uvid u izvod iz Kaznene evidencije na ime okrivljenog L.Z.a, izdat od strane Uprave Policije - PJ Berane od 01.04.2011.godine, pa je cijeneći odbranu okrivljenog i dokaze pojedinačno i u medjusobnoj vezi shodno čl. 370. st. 3. ZKP-a, utvrdio činjenično stanje kao u izreci presude, a sud nije izvodio dokaz saslušanjem u svojstvu svjedoka oštećene M.a B., obzirom da je Zamjenik ODT u Bijelom Polju odustao od njenog saslušanja, a imajući u vidu ostale izvedene dokaze. </span>
</p>
<p class="p5"></p>
<p class="p5">
<span>Naime, odbranu okrivljenog u dijelu navoda, da se kritičnog dana nalazio u kući M.a DŽ.a u Ul. Radničkoj bb u Bijelom Polju, kojom prilikom su bili prisutni M.a B.a, M.a F.a, M.a H. i A.H. i da je došao da se dogovori oko izvodjenja radova koji su bili vezani za plac koji posjeduje A.H., da je započeo razgovor izmedju njega i B. i da je B.a pozvala policiju. Sud je prihvatio. Medjutim, njegovu odbranu u dijelu u kojem navodi, da B.i nije kritičnom prilikom upućivao bilo kakve prijetnje i nije je vrijedjao i da nezna razlog zbog čega je ista pozvala policiju, sud je cijenio da je ista usmjerena u cilju izbjegavanja sopstvene krivice. </span>
</p>
<p class="p5"></p>
<p class="p5">
<span>Pored toga takva odbrana je opovrgnuta izvedenim dokazima. Tako se iz iskaza M.a H.a utvrdjuje, da je kritičnog dana bio u kući M.a DŽ.a u Bijelom Polju, da su se u kući nalazili M.a F.a, M.a B.a i A.H.. Tada je došao L.Z.o i došlo je do rasprave, tako što su on i B.a, počeli da raspravljaju sa Z.m, koji im je dugovao 1.000 eura, jer nije završio ugovoreni posao. Tada je Z. u kući uputio prijetnje B.i govoreći joj ‘’ ne smiješ nigdje izlaziti, niti gdje raditi, ubiću te od sad pa do sedam godina, kad – tad gdje god budeš radila ubiću te, ne možeš se sakriti’’. Poslije toga B.a je pozvala policiju i odmah pošto su iz policije došli, oni su otišli u policiju i dali izjavu. </span>
</p>
<p class="p5"></p>
<p class="p5">
<span>Iskaz predhodnog svjedoka, sud je cijenio kao uvjerljiv i realan i isti je potvrdjen iskazom svjedokinje M.a F.e u pogledu bitnih činjenica, tj. da je ona ( svjedokinja ), kritičnog dana bila u kući kada je došao L.Z.o, kojom prilikom je došlo do rasprave i galame izmedju B. i Z.a, vezano za neki novac ( pare), te da su B.a i Z. ranije živjeli kao muž i žena. </span>
</p>
<p class="p5"></p>
<p class="p5">
<span>Dakle, imajući u vidu predhodno izloženo od strane ovog suda je utvrdjeno da je okrivljeni L.Z.o, dana 09.07.2010.godine, oko 14,00 h, u kući M.a DŽ.a, u Ul. Radničkoj bb, Opština Bijelo Polje, ugrozio sigurnost oštećene M.a B., prijetnjom da će napasti na njen život i tijelo, na način što joj je uputio riječi '' ne smiješ nigdje izlaziti niti gdje raditi, ubiću te od sad pa do sedam godina, kad - tad, gdje god budeš radnila ubiću te, ne možeš se sakriti '',a što znači da su u radnjama okrivljenog sadržani svi elementi bića krivičnog djela ugrožavanje sigurnosti iz čl. 168. st. 1. Krivičnog Zakonika, za koje je i oglašen krivim. Okrivljeni je po nalaženju ovog suda u konkretnom slučaju postupao s umišljajem, jer je bio svjestan da preduzimanjem radnje - tj. upućivanjem riječi kritičnom prilikom M.a B.i ‘’ ne smiješ nigdje izlaziti, niti gdje raditi, ubiću te od sad pa do sedam godina, kad – tad gdje god budeš radila ubiću te, ne možeš se sakriti’’, oštećenoj je ugrozio sigurnost. </span>
</p>
<p class="p5"></p>
<p class="p5">
<span>Za konkretno krivično djelo u Krivičnom Zakoniku, propisano je da će se učinilac kazniti novčanom kaznom ili zatvorom do jedne godine.</span>
</p>
<p class="p5"></p>
<p class="p5">
<span>Prilikom odlučivanja o vrsti i visini kazne za okrivljenog sud je imao u vidu sve okolnosti koje su od uticaja da kazna bude veća ili manja u smislu odredbi čl.42. Krivičnog zakonika, pa je od olakšavajućih okolnosti našao da se radi o relativno mladom licu, ocu četvoro djece, razveden, lošeg imovnog stanja, dok mu je kao otežavajuću okolnost cijenio raniju osudjivanost, za razna krivična djela. Imajući u vidu predhodno utvrdjene okolnosti sud je okrivljenog osudio na novčanu kaznu bliže preciziranu izrekom presude. Ovaj sud je ubjedjenja da će se i sa ovom vrstom i visinom kazne u konkretnom slučaju u podpunosti ostvariti svrha kažnjavanja predvidjena čl. 32. u okviru opšte svrhe izricanja krivičnih sankcija iz čl. 4. st. 2. KZ, te da okrivljeni ubuduće neće vršiti krivična djela. </span>
</p>
<p class="p5"></p>
<p class="p5">
<span>Shodno čl. 226. u vezi čl. 229. ZKP-a, okrivljeni je obavezan na plaćanje paušala u iznosu od 50,00 €, vodeći pri tome računa o trajanju i složenosti krivičnog postupka, kao i imovinskim prilikama okrivljenog, dok drugih troškova krivičnog postupka nije bilo. </span>
</p>
<p class="p5"></p>
<p class="p5">
<span>Imovinsko - pravnog zahtjeva nije bilo.</span>
</p>
<p class="p5"></p>
<p class="p5">
<span>Sa iznijetih razloga odlučeno je kao u izreci presude, shodno čl. 374. ZKP-a.</span>
</p>
<p class="p5"></p>
<p class="p6">
<span class="s1">OSNOVNI SUD U BIJELOM POLJU</span>
</p>
<p class="p7">
<span class="s1">Dana : 16.09.2011. godine</span>
</p>
<p class="p1"></p>
<p class="p5">
<span class="s1">Zapisničar,					                   S u d i j a,</span>
</p>
<p class="p5">
<span class="s1">Ljiljana Popović     				     Rahmo Banda </span>
</p>
<p class="p5"></p>
<p class="p8"></p>
<p class="p1"></p>


</body>
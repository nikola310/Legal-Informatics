<div style="text-align: right">
	K.br.19/12</div>
<div style="text-align: justify">
	&nbsp;<br>
	&nbsp;<br>
	U IME CRNE GORE<br>
	&nbsp;<br>
	&nbsp;<br>
	OSNOVNI SUD U DANILOVGRADU kao prvostepeni krivični, po sudiji Vladimiru Novoviću, kao sudiji pojedincu, uz učešće Ane Ivanović kao zapisničara, u krivičnom predmetu okrivljenog S.L.a iz Podgorice, zbog krivičnog djela teško djelo protiv bezbjednosti javnog saobraćaja iz čl.348 st.3 u vezi čl.339 st.3 u vezi st.1 KZ, odlučujući po optužnom predlogu Osnovnog državnog tužilaštva iz Podgorice Kt.br.28/12 od 23.01.2012.godine, koji je na glavnom pretresu zastupala Snežana Šišević, zamjenik ODT-a iz Podgorice, nakon održanog glavnog i javnog pretresa dana 11.05.2012.godine, u prisustvu zastupnika optužbe, okrivljenog, oštećenog J.R.a, punomoćnika oštećenog J.R.a advokata J.B.a iz Podgorice, oštećenog V.M.a, oštećene V.M.1., maloljetne oštećene V. M.2. i zakonskog zastupnika maloljetne oštećene V.M.2. njenog oca V.N.a, donio je dana 11.05.2012.godine i istog dana javno objavio<br>
	&nbsp;</div>
<div style="text-align: center">
	P R E S U D U</div>
<div style="text-align: justify">
	&nbsp;<br>
	&nbsp;<br>
	Okrivljeni S.L., od oca G. i majke N., rodjene B., rodjen ...godine u C., sa mjestom prebivališta u P. - ul. K. N. br.., državljanin Crne Gore, pismen, završio srednju elektro-tehničku školu, zaposlen kao dispečer u privrednom društvu "Halo taksi", oženjen, nema djece, srednjeg imovnog stanja, neosudjivan.<br>
	&nbsp;</div>
<div style="text-align: center">
	Kriv je</div>
<div style="text-align: justify">
	&nbsp;<br>
	Što je:<br>
	&nbsp;<br>
	Dana 23.04.2011.godine, oko 12,00 časova, u mjestu Orja luka, opština Danilovgrad, ne pridržavajući se saobraćajnih propisa iz čl.27 st.1 ZOBS-a na putevima, ugrozio saobraćaj i doveo u opasnost život i tijelo ljudi, na način što se, upravljajući putničkim vozilom marke "Hyundai", reg.oznake PG DS 653, magistralnim putem, iz pravca Nikšića u pravcu Podgorice, nije kretao desnom stranom kolovoza u smjeru kretanja, već je prešao vozilom u suprotnu kolovoznu traku namijenjenu za kretanje vozila iz suprotnog smjera, u trenutku kada se istom kretalo putničko vozilo marke "Opel" reg.oznake DG AA 873, a kojim je upravljao oštećeni J.R., u pravcu Nikšića, usljed čega je došlo do sudara navedenih vozila, kojom prilikom je oštećeni J.R. zadobio tešku tjelesnu povredu u vidu preloma grudne kosti i serijskog preloma rebara sa desne strane od drugog do sedmog rebra i nagnječine kože jagodičnog predjela glave sa desne strane, a saputnici u vozilu okrivljenog lake tjelesne povrede i to: oštećena V.M1. u vidu nagnječine kože potkoljenice lijeve noge, oštećeni V.M. u vidu nagnječine i oguljotine kože čeonog predjela, rane posjekotine kože gornjeg kapka lijevog oka, nagnječine kože potkoljenice lijeve noge i oguljotine kože lijevog koljena i oštećena V. M.2. u vidu nagnječine kože čeonog predjela i nagnječine kože gornjeg dijela natkoljenice i nagnječine kože potkoljenice lijeve noge,<br>
	&nbsp;<br>
	- čime je počinio krivično djelo teško djelo protiv bezbjednosti javnog saobraćaja iz čl.348 st.3 KZ u vezi čl.339 st.3 u vezi st.1 KZ.<br>
	&nbsp;<br>
	Pa sud okrivljenom primjenom citiranih zakonskih propisa, te čl. 4, 5, 16, 36, 42, 52, 53 i 54 KZ i čl.226, 229 i 374 ZKP-a, i z r i č e<br>
	&nbsp;</div>
<div style="text-align: center">
	USLOVNU OSUDU</div>
<div style="text-align: justify">
	&nbsp;<br>
	Kojom mu utvrdjuje kaznu zatvora u trajanju od 3 (tri) mjeseca i istovremeno odredjuje da se ista neće izvršiti ako okrivljeni za vrijeme od 1 (jedne)&nbsp; godine po pravosnažnosti presude ne učini novo krivično djelo.<br>
	&nbsp;<br>
	Dužan je okrivljeni da na ime troškova krivičnog postupka uplati ovom sudu iznos od 165,00 eura i po osnovu paušala iznos od 30,00 eura, a&nbsp; sve u roku&nbsp; od 15 dana po pravosnažnosti presude.<br>
	&nbsp;<br>
	Na osnovu čl.239 st.2 ZKP-a, oštećeni J.R. se radi ostvarivanja imovinsko-pravnog zahtjeva upućuje na parnični postupak.<br>
	&nbsp;</div>
<div style="text-align: center">
	O b r a z l o ž e nj e</div>
<div style="text-align: justify">
	&nbsp;<br>
	Optužnim predlogom Osnovnog državnog tužilaštva iz Podgorice Kt.br.28/12 od 23.01.2012.godine, stavljeno je na teret okrivljenom S.L.u da je izvršio krivično djelo ugrožavanje javnog saobraćaja iz čl.348 st.3 u vezi čl.339 st.3 u vezi st.1 KZ. Zastupnik optužbe je na glavnom pretresu u završnoj riječi precizirao činjenični opis krivičnog djela iz optužnog predloga, tako što je u četvrtom redu poslije broja “653” stavio riječi “magistralnim putem” i u jedanaestom redu poslije riječi “nagnječine” stavio riječi “kože jagodičnog predjela glave sa desne strane” dok je riječi “lijevog jagodičnog predjela glave” brisao. Pravna kvalifikacija krivičnog djela ostala je neizmijenjena, s tim što je stavio da je naziv krivičnog djela teško djelo protiv bezbjednosti javnog saobraćaja. Predložio je da sud okrivljenog oglasi krivim i kazni po zakonu.<br>
	&nbsp;<br>
	Okrivljeni S.L. u odbrani datoj na glavnom pretresu u bitnom je naveo da priznaje izvršenje krivičnog djela, da je kriv, te da je tačno da je dana 23.04.2011.godine oko 12,00 časova, u mjestu Orja Luka opština Danilovgrad, ne pridržavajući se saobraćajnih propisa iz čl.27 st.1 ZOBS-a na putevima, ugrozio saobraćaj i doveo u opasnost život i tijelo ljudi. Tvrdi da je to učinio na način što se upravljajući putničkim motornim vozilom marke “Hyundai”, reg.oznake PG DS 563, magistralnim putem Podgorica-Nikšić iz pravca Nikšića u pravcu Podgorice nije kretao desnom stranom kolovoza u smjeru kretanja, već je prešao vozilom u suprotnu kolovoznu traku namijenjenu za kretanje vozila iz suprotnog smjera, u trenutku kada se istom kretalo putničko vozilo marke “Opel” reg.oznake DA AA 873, a kojim je upravljao oštećeni J.R., u pravcu Nikšića, usljed čega je došlo do sudara vozila. Prihvatio je da je oštećeni J.R. tom prilikom zadobio tešku tjelesnu povredu, a da su saputnici u njegovom vozilu oštećena V. M1, oštećeni V.M. i oštećena V. M.1.zadobili lake tjelesne povrede.<br>
	&nbsp;<br>
	Sud je na glavnom pretresu u dokaznom postupku saslušao svjedoka-oštećenog J.R.a, saslušao svjedoka-oštećenog V.M.a, saslušao svjedoka-oštećenu V. M.1, saslušao maloljetnu svjedoka-oštećenu V.M.2., saslušao zakonskog zastupnika maloljetne oštećene V.M.2. njenog oca V.N.a, pročitao zapisnik o uviđaju Uprave policije Ispostava Danilovgrad br.48/2011 sa datumom popunjavanja od 26.04.2011. godine, izvršio uvid u skicu lica mjesta, pročitao nalaz i mišljenje vještaka sudsko-medicinske struke dr B. B. Kri.br.171/11 od 16.09.2011.godine, pročitao nalaz i mišljenje vještaka saobraćajne struke ing. M.Š. Kri.br.171/11 od novembra 2011.godine i pročitao izvod iz kaznene evidencije Uprave policije Ispostava Cetinje&nbsp; od 17.02.2012.godine, izdat na ime okrivljenog S.L.a.<br>
	&nbsp;<br>
	Svjedok–oštećeni J.R. u iskazu datom na glavnom pretresu u bitnom je naveo da je kritičnom prilikom upravljao vozilom marke “Opel” reg.oznake DG AA 783, brzinom ispod 50 km/h, te da se kretao magistralnim putem Podgorica-Nikšić iz pravca Podgorice. Kada je došao u mjesto Orja Luka u jednom momentu je u svojoj kolovoznoj traci primijetio jedno vozilo žute boje, koje je imalo oznaku taksija, a koje vozilo se kretalo iz pravca Nikšića. Pokušao je da izbjegne saobraćajnu nezgodu skretanjem vozila udesno, ali u tome nije uspio i došlo je do sudara. Izgubio je svijest i ničega se više nije sjećao. U završnoj riječi je preko svog punomoćnika adv.J.B.a naveo da se ne pridružuje krivičnom gonjenju protiv okrivljenog, a da postavlja imovinsko-pravni zahtjev.<br>
	&nbsp;<br>
	Svjedok-oštećeni V.M. u iskazu datom na glavnom pretresu u bitnom je naveo da je kritičnom prilikom bio na mjestu suvozača u vozilu kojim je upravljao okrivljeni S.L., dok su na zadnjem sjedištu bile njegove sestre V.M1. i V. M.2. Sjeća se da su se kretali magistralnim putem Podgorica-Nikšić iz pravca Nikšića. Tokom vožnje je pisao poruku na mobilnom telefonu i u jednom momentu je osjetio udar. Tvrdi da se vozilo&nbsp; zarotiralo. Kada je izašao iz vozila izgubio je svijest. Nije se pridružio krivičnom gonjenju&nbsp; protiv okrivljenog i nije postavio imovinsko–pravni zahtjev.<br>
	&nbsp;<br>
	Svjedok–oštećena V.M1. u iskazu datom na glavnom pretresu u bitnom je navela da je kritičnom prilikom sjedjela na zadnjem sjedištu u vozilu kojim je upravljao okrivljeni S.L., da je pored nje bila njena sestra V.M.2., dok je na mjestu suvozača bio njen brat V.M.. Kretali su se magistralnim putem Podgorica-Nikšić iz pravca Nikšića. U toku vožnje je zaspala, a kada se probudila vidjela je da je bilo dosta prašine i slomljenog stakla, da je njena sestra M. bila ispod sjedišta, a da je njen brat M. bio krvav po glavi. U predmetnoj nezgodi zadobila je povrede zbog kojih je pregledana. Nije se pridružila krivičnom gonjenju protiv okrivljenog i nije postavila imovinsko-pravni zahtjev.<br>
	&nbsp;<br>
	Svjedok–oštećena maloljetna V.M.2 u iskazu datom na glavnom pretresu u bitnom je navela da je kritičnom prilikom sjedjela na zadnjem sjedištu u vozilu kojim je upravljao okrivljeni S.L., da je pored nje bila njena sestra V.M1., dok je na mjestu suvozača sjedio njen brat M. Kretali su se magistralnim putem Podgorica-Nikšić iz pravca Nikšića. Tvrdi da je slušala muziku, te da se događaja uopšte ne sjeća. Sljedeće čega se sjećala je da je u KC CG u Podgorici.<br>
	&nbsp;<br>
	Zakonski zastupnik svjedoka-oštećene maloljetne V.M.2, njen otac V.N. je naveo da se ne pridružuje krivičnom gonjenu protiv okrivljenog i da ne postavlja imovinsko-pravni zahtjev.<br>
	&nbsp;<br>
	Iz zapisnika o uvidjaju Uprave policije Ispostava Danilovgrad br.48/2011 sa datumom popunjavanja od 26.04.2011.godine i skice lica mjesta, utvrdjuje se da je dana 23.04.2011.godine, oko 12,00 časova, na magistralnom putu Podgorica –Nikšić, u mjestu Orja Luka, došlo do saobraćajne nezgode u kojoj su učestvovali okrivljeni S.L., koji je upravljao putničkim motornim vozilom marke „Hyundai“ reg. oznake PG DS 653 i oštećeni J.R. koji je upravljao putničkim vozilom marke "Opel" reg.oznake DG AA 873. Saputnici u putničkom motornom vozilu ”Hyundai” bili su oštećeni: V.M., V.M1. i V.M.2. U vrijeme nezgode bio je dan, a kolovoz suv i ravan. Putničko motorno vozilo “Hyundai” zatečeno je u desnoj kolovoznoj traci gledano iz pravca Podgorice, prednjim dijelom okrenuto u pravcu Nikšića, iskošeno u svoju desnu stranu. Putničko motorno vozilo “Opel” je zatečeno van kolovoza, uz desnu ivicu gledano iz pravca Podgorice, prednjim dijelom okrenuto u pravcu Nikšića, iskošeno u svoju desnu stranu. Na desnoj kolovoznoj traci gledano iz pravca Podgorice zatečeni su tragovi kočenja putničkog motornog vozila marke “Hyundai” i to desnih točkova u dužini od 10,50 m, i lijevih u dužini od 9,70 m. Na lijevoj strani kolovoza, gledano u pravcu Podgorice, zatečeni su tragovi kontakta vozila i to jedan dužine 3,80 m, a drugi 3,60 m koji se završavaju na lijevoj ivici puta. Vozilo marke “Hyundai” se kretalo iz pravca Nikšića, a vozilo marke “Opel” iz pravca Podgorice. Na putničkom motornom vozilu marke “Hyundai” oštećeni su: prednji branik sa maskom, oba fara sa pokazivačima pravca, prednji vjetrobran, poklopac motora, prednji lijevi točak sa pneumatikom i vazdušni jastuk vozača, dok su na vozilu marke “Opel” oštećeni: prednji vjetrobran, poklopac motora, prednji lijevi točak sa pneumatikom, prednji lijevi i desni blatobran, prednji branik sa maskom, oba fara sa pokazivačima pravca, lijeva bankina, prednja lijeva vrata sa vjetrobranom i krov.<br>
	&nbsp;<br>
	Iz nalaza i mišljenja vještaka sudsko-medicinske struke dr B.B. Kri.br.171/11 od 16.09.2011.godine, utvrđuje se da je u predmetnoj saobraćajnoj nezgodi oštećeni J.R. zadobio tešku tjelesnu povredu u vidu preloma grudne kosti i serijskog preloma rebara sa desne strane od drugog do sedmog rebra i nagnječine kože jagodičnog predjela glave sa desne strane, a da su oštećeni V.M1., V.M. i V. M.2.&nbsp; zadobili lake tjelesne povrede i to V.M1. u vidu nagnječine kože potkoljenice lijeve noge, V.M. u vidu nagnječine i oguljotine kože čeonog predjela, rane posjekotine kože gornjeg kapka lijevog oka, nagnječine kože potkoljenice lijeve noge i oguljotine kože lijevog koljena i V.M.2. u vidu nagnječine kože čeonog predjela i nagnječine kože gornjeg dijela natkoljenice i nagnječine kože potkoljenice lijeve noge<br>
	&nbsp;<br>
	Sud je cijenio nalaz i mišljenje ovog vještaka, pa je isti prihvatio kao jasan, stručan, objektivan i zasnovan na pravilima struke i nauke, a na koji ni stranke nijesu imale primjedbi.<br>
	&nbsp;<br>
	Iz nalaza i mišljenja vještaka saobraćajne struke ing. M.Š. Kri.br.171/11 od novembra 2011.godine, utvrdjuje se da je do ove saobraćajne nezgode došlo isključivo usljed propusta u vožnji od strane okrivljenog S.L.a kao vozača putničkog motornog vozila marke „Hyundai“ reg. oznaka PG DS 653. Ovo se ogleda u tome što&nbsp; okrivljeni nije održavao bezbjedni smjer kretanja vozila, desnom stranom kolovoza na bezbjednoj distanci od desne ivice puta u smjeru kretanja, već je u fazi mimoilaženja sa putničkim vozilom marke “Opel” reg.oznake DG AA 873, kojim je upravljao oštećeni J.R., koje se kretalo iz suprotnog smjera kretanja, a prilikom savladjivanja kritičnog poteza puta, koji se prostire u obliku desne krivine, sa vozilom kojim je upravljao prešao sa prostora desne na prostor lijeve kolovozne trake, u trenutku kada se vozilo marke “Opel” nalazilo na opasnoj prostornoj udaljenosti, usljed čega je došlo do čeonog sudara ovih vozila na prostoru lijeve kolovozne trake, smjera kretanja prema Podgorici. Nakon fizičkog kontakta putničko vozilo marke “Opel” potisnuto je unazad van kolovoza po lijevoj strani puta, smjera kretanja vozila marke “Hyundai” i to oko 13 metara. Putničko motorno vozilo “Hyundai” voženo je brzinom oko 60 km/h neposredno u trenutku reakcije vozača, a putničko motorno vozilo “Opel” posjedovalo je brzinu kretanja oko 48 km/h u trenutku sudara. U fazi mimoilaženja, a u trenutku kada je prostorna distanca izmedju vozila bila kritična, vozač sa vozilom marke “Hyundai”, svojim ukupnim gabaritom nalazio se na prostoru lijeve kolovozne trake, te nije postojala mogućnost izbjegavanja nezgode i da je brzina kretanja vozila bila manja od 40 km/h.<br>
	&nbsp;<br>
	Sud je cijenio nalaz i mišljenje ovog vještaka, pa je isti prihvatio kao jasan, stručan, objektivan i zasnovan na pravilima struke i nauke, a na koji ni stranke nijesu imale primjedbi.<br>
	&nbsp;<br>
	Iz izvoda iz kaznene evidencije Uprave policije Ispostava Cetinje od 17.02.2012.godine, izdatog na ime okrivljenog S.L.a, utvrđuje se da okrivljeni S.L. nije osuđivan.<br>
	&nbsp;<br>
	Sud je cijenio priznanje okrivljenog dato u odbrani na glavnom pretresu, pa je isto prihvatio kao istinito, potpuno i jasno. Priznanje okrivljenog stoji u skladnoj vezi sa zapisnikom o uvidjaju Uprave policije Ispostava Danilovgrad br.48/2011 sa datumom popunjavanja od 26.04.2011.godine, skicom lica mjesta, nalazom i mišljenjem vještaka saobraćajne struke ing. M.Š. Kri.br.171/11 od novembra 2011.godine i nalazom i mišljenjem vještaka sudsko-medicinske struke dr B. B. Kri.br.171/11 od 16.09.2011.godine, te sa iskazom svjedoka–oštećenog J.R.a, koji iskaz sud takodje prihvata.<br>
	&nbsp;<br>
	Sud je cijenio i iskaze oštećenih V.M.a, V. M.1 i V. M.2, pa je našao da njihovi iskazi nijesu od uticaja na odluku u ovoj krivičnoj stvari obzirom da ovi svjedoci nijesu zapazili na koji se način desila predmetna saobraćajna nezgoda.<br>
	&nbsp;<br>
	Na osnovu naprijed izložene činjenične gradje, koja proizilazi iz sadržine dokaza provedenih na glavnom pretresu, ovaj sud je nesumnjivo zaključio da su se u radnjama okrivljenog S.L.a stekla sva bitna obilježja bića krivičnog djela teško djelo protiv bezbjednosti javnog saobraćaja iz čl.348 st.3 KZ u vezi čl.339 st.3 u vezi st.1 KZ. Naime, okrivljeni je dana 23.04.2011.godine, oko 12,00 časova, u mjestu Orja luka, opština Danilovgrad, ne pridržavajući se saobraćajnih propisa iz čl.27 st.1 ZOBS-a na putevima, ugrozio saobraćaj i doveo u opasnost život i tijelo ljudi, na način što se, upravljajući putničkim vozilom marke "Hyundai", reg.oznake PG DS 653, magistralnim putem, iz pravca Nikšića u pravcu Podgorice, nije kretao desnom stranom kolovoza u smjeru kretanja, već je prešao vozilom u suprotnu kolovoznu traku namijenjenu za kretanje vozila iz suprotnog smjera, u trenutku kada se istom kretalo putničko vozilo marke "Opel" reg.oznake DG AA 873, a kojim je upravljao oštećeni J.R., u pravcu Nikšića, usljed čega je došlo do sudara navedenih vozila, kojom prilikom je oštećeni J.R. zadobio tešku tjelesnu povredu u vidu preloma grudne kosti i serijskog preloma rebara sa desne strane od drugog do sedmog rebra i nagnječine kože jagodičnog predjela glave sa desne strane, a saputnici u vozilu okrivljenog lake tjelesne povrede i to: oštećena V.M1. u vidu nagnječine kože potkoljenice lijeve noge, oštećeni V.M. u vidu nagnječine i oguljotine kože čeonog predjela, rane posjekotine kože gornjeg kapka lijevog oka, nagnječine kože potkoljenice lijeve noge i oguljotine kože lijevog koljena i oštećena V. M.2 u vidu nagnječine kože čeonog predjela i nagnječine kože gornjeg dijela natkoljenice i nagnječine kože potkoljenice lijeve noge.<br>
	&nbsp;<br>
	Navedeno činjenično stanje utvrdjeno je prije svega iz priznanja okrivljenog datog na glavnom pretresu, koje je sud cijenio kao istinito, potpuno i jasno. Okrivljeni je izmedju ostalog naveo, da je tačno da je dana&nbsp; 23.04.2011.godine oko 12,00 časova, u mjestu Orja Luka opština Danilovgrad, ne pridržavajući se saobraćajnih propisa iz čl.27 st.1 ZOBS-a na putevima ugrozio saobraćaj i doveo u opasnost život i tijelo ljudi, a na način što se upravljajući putničkim motornim vozilom marke “Hyundai”, reg.oznake PG DS 563, magistralnim putem Podgorica-Nikšić iz pravca Nikšića u pravcu Podgorice nije kretao desnom stranom kolovoza u smjeru kretanja, već je prešao vozilom u suprotnu kolovoznu traku namijenjenu za kretanje vozila iz suprotnog smjera, u trenutku kada se istom kretalo putničko vozilo marke “Opel” reg.oznake DA AA 873, a kojim je upravljao oštećeni J.R. , u pravcu Nikšića, usljed čega je došlo do sudara vozila. Prihvatio je da je oštećeni J.R. zadobio tešku tjelesnu povredu, a da su saputnici u njegovom vozilu oštećena V.M1., oštećeni V.M. i oštećena V. M.2 zadobili lake tjelesne. Da je oštećeni J.R. u predmetnoj saobraćajnoj nezgodi zadobio tešku tjelesnu povredu u vidu preloma grudne kosti i serijskog preloma rebara sa desne strane od drugog do sedmog rebra i nagnječine kože jagodičnog predjela glave sa desne strane, te da su oštećeni V.M1., V.M. i V.M.2&nbsp; zadobili lake tjelesne povrede i to V.M1. u vidu nagnječine kože potkoljenice lijeve noge, V.M. u vidu nagnječine i oguljotine kože čeonog predjela, rane posjekotine kože gornjeg kapka lijevog oka, nagnječine kože potkoljenice lijeve noge i oguljotine kože lijevog koljena i V.M.2. u vidu nagnječine kože čeonog predjela i nagnječine kože gornjeg dijela natkoljenice i nagnječine kože potkoljenice lijeve noge sud je utvrdio iz nalaza i mišljenja vještaka sudsko-medicinske struke dr B.B. Kri.br.171/11 od 16.09.2011.godine<br>
	&nbsp;<br>
	Sa priznanjem okrivljenog u skladnoj vezi stoje nalaz i mišljenje vještaka saobraćajne struke ing. M. Š. Kri.br.171/11 od novembra 2011.godine, zapisnik o uviđaju Uprave policije Ispostava Danilovgrad br.48/2011 sa datumom popunjavanja od 26.04.2011.godine i skica lica mjesta iz kojih dokaza se utvrdjuje da je do saobraćajne nezgode došlo isključivo usljed propusta u vožnji na strani okrivljenog, koji nije održavao bezbjedni smjer kretanja vozilom desnom stranom kolovoza u smjeru kretanja, već je vozilom kojim je upravljao u fazi mimoilaženja sa vozilom oštećenog na kritičnoj prostornoj udaljenosti od vozila oštećenog svojim vozilom prešao sa prostora desne na prostor lijeve kolovozne trake, usljed čega je i došlo do čeonog sudara ovih vozila na prostoru lijeve kolovozne trake, smjera kretanja prema Podgorici.<br>
	&nbsp;<br>
	Članom 27 st.1 ZOBS-a na putevima propisano je da se vozilo kreće desnom stranom kolovoza u smjeru kretanja. Imajući u vidu naprijed citiranu zakonsku odredbu, te naprijed izloženo činjenično stanje, ovaj sud nalazi da je okrivljeni ne pridržavajući se saobraćajnih propisa iz čl.27 st.1 ZOBS-a na putevima ugrozio saobraćaj i doveo u opsanost život i tijelo ljudi na način kao je to prethodno objašnjeno.<br>
	&nbsp;<br>
	Cijeneći psihički odnos okrivljenog S.L.a prema izvršenom krivičnom djelu, sud nalazi da je okrivljeni, postupajući na naprijed opisani način, bio svjestan da svojom radnjom može učiniti krivično djelo, odnosno da može ugroziti saobraćaj i dovesti u opasnost život i tijelo ljudi, usljed čega kod drugog može nastupiti teška tjelesna povreda, ali je olako držao da do toga neće doći, postupajući, dakle, sa svjesnim nehatom. U odnosu na utvrdjene tjelesne povrede koje su zadobili oštećeni, okrivljeni je takodje postupao iz nehata.<br>
	&nbsp;<br>
	U skladu sa činjenicama proizašlim iz nalaza i mišljenja vještaka sudsko-medicinske struke dr B. B. sud je precizirao povrede koje su zadobili oštećeni V.M1., V.M. i V. M.2., a na način određen kao u izreci presude, ne povrjeđujući na taj način objektivni identitet optužnog akta.<br>
	&nbsp;<br>
	Sud je prilikom odlučivanja o vrsti i visini krivične sankcije za okrivljenog, imao u vidu sve okolnosti na strani okrivljenog koje su značajne za njen izbor i visinu, u smislu člana 42 KZ, pa je od olakšavajućih okolnosti, na strani okrivljenog našao&nbsp; da isti nije osudjivan, što je utvrdjeno iz citiranog izvoda iz kaznene evidencije, da je priznao izvršenje krivičnog djela, da je oženjen i da se oštećeni nijesu pridružili krivičnom gonjenju, dok otežavajućih okolnosti nije bilo, pa je sud okrivljenom izrekao uslovnu osudu, kojom mu je utvrdio kaznu zatvora u trajanju od 3 ( tri) mjeseca i istovremeno odredio rok provjeravanja od 1 (jedne) godine, odnosno da se utvrdjena kazna neće izvršiti ako okrivljeni za vrijeme od jedne godine po pravnosnažnosti presude ne izvrši novo krivično djelo. Sud je našao da se u konkretnom slučaju, a imajući u vidu naprijed navedene olakšavajuće okolnosti, može očekivati da će se upozorenjem, uz prijetnju kaznom uticati na okrivljenog da ubuduće ne vrši krivična djela, te da nije nužno da se kazna primjeni radi krivično-pravne zaštite i da će se izrečenom uslovnom osudom u potpunosti ostvariti svrha izricanja ove krivične sankcije iz čl. 52 KZ u okviru opšte svrhe propisivanja i izricanja krivičnih sankcija iz čl. 4 st. 2 KZ.<br>
	&nbsp;<br>
	O troškovima krivičnog postupka odlučeno je na osnovu čl.226 i 229 ZKP-a, pa kako je okrivljeni oglašen krivim isti je obavezan da na ime troškova krivičnog postupka uplati ovom sudu iznos od 165,00 eura, a koji troškovi se odnose na nagradu odmjerenu vještaku sudsko-medicinske struke dr B.B. u iznosu od 60,50 eura i nagradu odmjerenu vještaku saobraćajne struke ing. M. Š. u iznosu od 104,50 eura, kao i da plati na ime sudskog paušala iznos od 30,00 eura, koji paušal je odredjen shodno složenosti i trajanju postupka, uz ocjenu imovinskih prilika okrivljenog. Navedene troškove okrivljeni je dužan platiti u roku od 15 dana po pravosnažnosti presude.<br>
	&nbsp;<br>
	Na osnovu čl.239 st.2 ZKP-a oštećeni J.R. je radi ostvarivanja imovinsko-pravnog zahtjeva upućen na parnični postupak, obzirom da podaci iz krivičnog postupka nijesu pružali pouzdan osnov ni za potpuno ni za djelimično presudjenje, a njihovo pribavljanje je vodilo znatnom odugovlačenju postupka.<br>
	&nbsp;<br>
	Shodno izloženom, a primjenom čl.374 ZKP-a, odlučeno je kao u izreci.<br>
	&nbsp;<br>
	&nbsp;&nbsp;&nbsp; ZAPISNIČAR&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp; S U D I J A<br>
	&nbsp;&nbsp; Ana Ivanović, s.r&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Vladimir Novović, s.r<br>
	&nbsp;<br>
	&nbsp;<br>
	PRAVNA POUKA:<br>
	Protiv ove presude može se izjaviti žalba Višem sudu u Podgorici, a preko ovog suda u roku od 8 dana od dana prijema pismenog otpravka iste.<br>
	<br clear="all">
	DN-a:</div>
<ul>
	<li style="text-align: justify">
		ODT-u Podgorica</li>
	<li style="text-align: justify">
		okrivljenom</li>
	<li style="text-align: justify">
		Punomoćniku oštećenog J.R.a</li>
</ul>
<div style="text-align: justify">
	Advokatu J.B.u nakon pravosnažnosti<br>
	&nbsp;<br>
	&nbsp;<br>
	&nbsp;<br>
	<br clear="all">
	&nbsp;<br>
	&nbsp;<br>
	&nbsp;<br>
	&nbsp;</div>

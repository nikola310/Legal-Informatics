<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.p1{text-align:end;hyphenate:auto;font-family:Arial;font-size:12pt;}
.p2{text-align:end;hyphenate:auto;font-family:Calibri;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:justify;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Arial;font-size:12pt;}
.p6{margin-left:0.5in;text-align:start;hyphenate:auto;font-family:Arial;font-size:12pt;}
.p7{text-align:start;hyphenate:auto;font-family:Times New Roman;font-size:12pt;}
</style>
<meta content="radonja.radonjic" name="author">
</head>
<body class="b1 b2">
<p class="p1">
<span>K.br.145/13</span>
</p>
<p class="p1"></p>
<p class="p1"></p>
<p class="p2"></p>
<p class="p2"></p>
<p class="p3">
<span>U IME CRNE GORE</span>
</p>
<p class="p3"></p>
<p class="p4">
<span>OSNOVNI SUD U PODGORICI po sudiji Đuković Goranu, u krivičnom predmetu protiv okrivljenog B. R. iz Podgorice, zbog krivičnog djela građenje objekta bez građevinske dozvole iz člana 326a Krivičnog zakonika, odlučujući po optužnom predlogu Osnovnog državnog tužilaštva Kt.br.1494/12 od 11.02.2013.godine, kojeg je zastupala savjetnik ODT-a K. M., nakon glavnog javnog pretresa održanog dana 26.04.2013.godine, u prisustvu stranaka izrekao je i istog dana javno objavio  </span>
</p>
<p class="p4"></p>
<p class="p3">
<span>P R E S U D U</span>
</p>
<p class="p3"></p>
<p class="p4">
<span>Okrivljeni: B. R. od oca V. i majke V., rođene S., rođen ....godine u B. P., sa prebivalištem u P., P. š., državljanin Crne Gore, oženjen, otac dvoje djece, završio osnovnu školu, srednjeg imovnog stanja, osuđivan presudom Osnovnog suda u Podgorici K.br.95/11041 od 12.06.1996.godine, zbog krivičnog djela iz čl. 33 KZ  kaznom zatvora od 30 dana, uslovno na jednu godinu</span>
</p>
<p class="p4"></p>
<p class="p3">
<span>KRIV JE</span>
</p>
<p class="p4">
<span>Zato što je:</span>
</p>
<p class="p4">
<span>Početkom avgusta 2012. godine u P., P. š., svjestan svog djela čije je izvršenje htio i znajući da je njegovo djelo zabranjeno, postupajući protivno odredbi čl. 69 Zakona o uređenju prostora i izgradnji objekata (Sl.list CG br.51/08) započeo rekonstrukciju objekta bez prethodno pribavljene građevinske dozvole na način što je  na postojeći stambeni objekat dogradio novi objekat dimenzija u osnovi 9,0 x 2,7m, iako za to nije imao građevinsku dozvolu.</span>
</p>
<p class="p4">
<span>-čime je izvršio krivično djelo građenje bez građevinske dozvole iz čl. 326 a Krivičnog zakonika</span>
</p>
<p class="p4">
<span>Pa sud okrivljenom primjenom citiranih zakonskih propisa, te čl. 3, 4, 5, 13, 15, 32, 42, 45, 46, 52, 53 i 54 Krivičnog zakonika, te čl.226 i 374 Zakonika o krivičnom postupku, izriče:</span>
</p>
<p class="p5"></p>
<p class="p3">
<span>USLOVNU OSUDU</span>
</p>
<p class="p4">
<span>Kojom mu prethodno utvrđuje kaznu zatvora u trajanju od 30 (trideset) dana i istovremeno određuje da se utvrđena kazna neće izvršiti ukoliko okrivljeni u roku od 1(jedne) godine po pravpsnažnosti presude ne izvrši novo krivično djelo.</span>
</p>
<p class="p4">
<span>Obavezuje se okrivljeni da ovom sudu na ime paušala uplati novčani iznos od 30,00  eura u roku od 15 dana po pravosnažnosti presude pod prijetnjom prinudnog izvršenja.</span>
</p>
<p class="p4"></p>
<p class="p3">
<span>Obrazloženje</span>
</p>
<p class="p3"></p>
<p class="p4">
<span>Optužnim predlogom Osnovnog državnog tužilaštva iz Podgorice Kt.br.1494/12 od 11.02.2013.godine okrivljenom B. R. stavljeno je na teret izvršenje krivičnog djela građenje objekta bez  građevinske dozvole iz čl. 326 a Krivičnog zakonika. Prije završne riječi zastupnik optužbe izmijenio je činjenični opis optužnog akta, na način kao u izreci presude. Zastupnik optužbe je u završnoj riječi izjavila da u cjelosti ostaje pri izmijenjenom optužnom predlogu i predložila da sud okrivljenog oglasi krivim i osudi po zakonu.</span>
</p>
<p class="p4">
<span>Iznoseći svoju odbranu na glavnom pretresu, kao i u prethodnom postupku, okrivljeni B. R. priznao je izvršenje krivičnog djela koje mu je stavljeno na teret navodeći da je on na katastarskoj parceli ...KO P. II – P. š. Z. izgradio porodičnu kuću dimezija 10x9 metara  2002 godine na uzurpiranom zemljištu, a kuća se sastojala od prizemlja i jednog sprata. Početkom avgusta 2012 godine uz već postojeći objekat započeo je izgradnju objekta dimenzija 9x2,7 metara, na način što je ozidao zidove visine 13 redova betonskih blokova i izlio vertikalne serklaže, nakon čega je postavio šalung za izlivanje ploče. Dalje je naveo  da su u toku izvođenja navedenih radova kod njega na gradilište došli građevinski inspektori i tražili građevinsku dozvolu koju on nije posjedovao, te da su isti o utvrđenom činjeničnom stanju sačinili zapisnik. Istakao je da zna da je za građenje objekta potrebna građevinska dozvola, ali da se za istu nije obraćao iz razloga što naselje još nije legalizovano, pa je znao da je ne može dobiti.</span>
</p>
<p class="p4">
<span>U završnoj riječi okrivljeni je ostao pri navodima svoje odbrane iznijete na glavnom pretresu.</span>
</p>
<p class="p4">
<span>Sud je u cilju utvrđivanja potpunog i pravilnog činjeničnog stanja, u dokaznom postupku proveo sljedeće dokaze: pročitao zapisnik Glavnog grada Podgorica - Odjeljenja inspekcije zaštite prostora broj 000299 od 05.08.2012.godine, pročitao zapisnik Glavnog grada Podgorica -  Odjeljenja inspekcije zaštite prostora broj 000618 od 21.09.2012.godine, izvršio uvid u fotodokumentaciju predmetnog objekta, proćitao izvod iz KE za okrivljenog izdat od MUP-a UP PJ B. P. 03-245/13-2160 od 22.02.2013.godine.</span>
</p>
<p class="p4">
<span>Iz citiranog zapisnika Glavnog grada Podgorica - Odjeljenja inspekcije zaštite prostora broj 000299 od 05.08.2012.godine  proizilazi da je izlaskom na lice mjesta inspektor po službenoj dužnosti konstatovao, da se na lokaciji P. š. -  Z. dograđuje postojeći useljeni stambeni objeat, spratnosti P + 1, dimenzija u osnovi cca 10,0x9,0 m. U trenutku pregleda prisutni su bili radnici koji postavljaju šalung za AB ploču nad etažom prizemlje. Od građevinskih radova urađeno je sljedeće: na AB temelju ozidani su zidovi visine 13 redova betonskih blokova i izliveni su vertikalni serklaži. Većim dijelom je postavljen šalung AB ploče i metalni podupirači. B. R. je tom prilikom izjavio da je investitor navedenih građevinskih radova, te da za iste ne posjeduje građevinsku dozvolu dalje navodeći, da se predmetni objekat u evidenciji Direkcije za nekretnine vodi na njegovo ime. B. R. je istom prilikom naređeno da u roku od 3 (tri) dana poruši predmetnu dogradnju objekta.</span>
</p>
<p class="p4">
<span>Iz citiranog zapisnika Glavnog grada P. - Odjeljenja inspekcije zaštite prostora broj 000618 od 21.09.2012.godine proizilazi da su u postupku kontrolnog inspekcijskog pregleda na lokaciji P. š. – Z. inspektori ustanovili da investitor R. B. nije postupio po zapisnički izrečenim mjerama od 05.08.2012.godine, zapisnik broj 000299, već je nastavio sa izvođenjem građevinskih radova na objektu na način što je izbetonirao AB ploču dogradnje dimenzija 9,0 x 2,7m, a objekat koji je dograđen dimenzija 10,0 x 9,0 m ukrovio.</span>
</p>
<p class="p4">
<span>Uvidom u fotografiju predmetnog objekta sud je utvrdio da činjenično stanje odgovara opisu koji je konstatovan zapisnicima Glavnog grada Podgorica – Sekretarijata za uređenje i planiranje prostora i zaštitu životne sredine – Odjeljenje inspekcije zaštite prostora br. 000299 od 05.08.2012.godine  i br. 000618 od 21.09.2012.godine iz kojih se jasno vidi objekat dograđen na način kako je to opisano u navedenim zapisnicima. </span>
</p>
<p class="p4">
<span>Iz izvoda  KE za okrivljenog B. R., izdat od UP PJ B. P. br. 03-245/13-2160 od 22.02.2013.godine, proizilazi da je isti ranije osuđivan, kako je to navedeno u izreci presude.</span>
</p>
<p class="p4">
<span>Na provedene dokaze stranke nijesu imale primjedbe.</span>
</p>
<p class="p4">
<span>Sud je u toku postupka donio procesno rješenje da se neće salušati svjedok A. O., obzirom da je činjenično stanje u dovoljnoj mjeri rasvijetljeno radi donošenja konačne odluke bez saslušanja imenovanog svjedoka, imajući u vidu navode odbrane okrivljenog, priznanje izvršenog djela i ostale dokaze provedene na glavnom pretresu.  </span>
</p>
<p class="p4">
<span>Cijeneći navode optužbe, odbrane okrivljenog, te sve provedene dokaze, kako pojedinačno, tako i u njihovoj međusobnoj povezanosti, sud je na nesumnjiv način utvrdio da je okrivljeni B. R. izvršio krivično djelo koje mu je optužnim aktom stavljeno na teret, na način, mjesto i vrijeme kako je to predstavljeno u izreci ove presude, pa ga je sud oglasio krivim i izrekao krivičnu sankciju kao u izreci presude, a sve ovo iz sljedećih razloga:</span>
</p>
<p class="p4">
<span>Dispozicija krivičnog djela koje je okrivljenom stavljeno na teret glasi: “ Ko protivno propisima o izgradnji objekta, planiranju i uređenju prostora započne građenje objekta bez prethodno pribavljene građevinske dozvole ili gradi objekat suprotno izdatoj građevinskoj dozvoli i tehničkoj dokumentaciji ili odluci nadležnog organa o zabrani građenja.“</span>
</p>
<p class="p4">
<span>Iznoseći svoju odbranu na glavnom pretresu okrivljeni B. R. priznao je izvršenje krivičnog djela ne sporeći da je početkom avgusta 2012 godine započeo izgradnju objekta dimenzija 9 x 2,7 metara uz već postojeći objekat  i to na način što je ozidao zidove visine 13 redova betonskih blokova i izlio vertikalne serklaže, nakon čega je postavio šalung za izlivanje ploče. U toku izvođenja navedenih radova kod njega na gradilište došli su građevinski inspektori i tražili građevinsku dozvolu koju okrivljeni nije posjedovao. Tom prilikom inspektori su o utvrđenom činjeničnom stanju sačinili zapisnik. Istakao je da zna da je za građenje objekta potrebna građevinska dozvola, ali da se za istu nije obraćao iz razloga što naselje još nije legalizovano, pa je znao da istu ne može dobiti. Ovakvu odbranu okrivljenog sud  cijeni kao jasnu i istitnitu, jer je ista potvrđena dokazima provedenim u postupku, a prije svega citiranim zapisnicima Glavnog grada Podgorica – Sekretarijata za uređenje i planiranje prostora i zaštitu životne sredine – Odjeljenje inspekcije zaštite prostora br. 000299 od 05.08.2012.godine i br. 000618 od 21.09.2012.godine u čiju vjerodostojnost sud nije imao razloga da sumnja. Iz navedenih zapisnika jasno je utvrđeno da se na lokaciji P. š. -  Z. dograđuje postojeći useljeni stambeni objeat, spratnosti P + 1, dimenzija u osnovi cca 10,0x9,0 m, a da je od građevinskih radova urađeno je sljedeće: na AB temelju ozidani su zidovi visine 13 redova betonskih blokova i izliveni su vertikalni serklaži. Većim dijelom je postavljen šalung AB ploče i metalni podupirači. Okrivljeni B. R. je tom prilikom izjavio da je investitor navedenih građevinskih radova, te da za iste ne posjeduje građevinsku dozvolu dalje navodeći, da se predmetni objekat u evidenciji Direkcije za nekretnine vodi na njegovo ime. Investitoru je istom prilikom naređeno da u roku od 3 (tri) dana poruši predmetnu dogradnju objekta, što okrivljeni nije učinio već je nastavio sa izvođenjem građevinskih radova na objektu na način što je izbetonirao AB ploču dogradnje dimenzija 9,0 x 2,7m, a objekat koji je dograđen dimenzija 10,0 x 9,0 m ukrovio.</span>
</p>
<p class="p4">
<span>Postupajući na način kao u izreci presude, okrivljeni je postupao suprotno odredbi čl.69 Zakona o uređenju prostora i izgradnji objekata, koji glasi:“Ko protivno propisima o izgradnji objekata, planiranju i uređenju prostora započne građenje bez prethodno pribavljene građevinske dozvole ili gradi objekat suprotno izdatoj građevinskoj dozvoli i tehničkoj dokumentaciji ili odluci nadležnog organa o zabrani građenja“ i na taj način ostvario sve, kako objektivne, tako i subjektivne elemente bića krivičnog djela građenje objekta bez građevinske dozvole iz čl. 326 a Krivičnog zakonika.</span>
</p>
<p class="p4">
<span>Cijeneći subjektivni odnos okrivljenog prema izvršenom krivičnom djelu, sud je utvrdio da je okrivljeni bio svjestan krivičnog djela, da je htio njegovo izvršenje, pa je postupio sa direktnim umišljajem. Sud je prednje utvrdio prvenstveno iz odbrane okrivljenog  na glavnom pretresu i u prethodnom postupku, koji je naveo da je  uz već postojeći objekat započeo izgradnju objekta dimenzija 9 x 2,7 m, bez pribavljene građevinske dozvole, iako je znao da je ista neophodna. </span>
</p>
<p class="p4">
<span>Odlučujući o krivičnoj sankciji za okrivljenog B. R., sud je u smislu čl. 42 Krivičnog zakonika cijenio sve okolnosti od kojih zavisi zbir i visina krivične sankcije (olakšavajuće i otežavajuće okolnosti) pa kako otežavajućih okolnosti na strani okrivljenog nije bilo, sud je kao olakšavajuću okolnost cijenio porodične prilike okrivljenog, činjenicu da je oženjen, otac dvoje djece, koju okolnost je sud cijenio kao naročito olakšavajuću, pa je okrivljenom ublažio kaznu po mjeri na osnovu čl. 45 st.1 tač. 3 KZ-a, poštujući granice ublažavanja kazne  shodno čl. 46 st. 1 tač. 5 KZ-a, nalazeći da se i ublaženom kaznom može postići svrha kažnjavanja, pa je sud imajući u vidu navedene okolnosti, okrivljenom izrekao uslovnu osudu i istom prethodno utvrdio  kaznu zatvora u trajanju od 30 (trideset) dana i istovremeno odredio da se utvrđena kazna neće izvršiti ukoliko okrivljeni u roku od 1 (jedne ) godine po pravosnažnosti presude ne izvrši novo krivično djelo.  Stoji činjenica da je okrivljeni ranije osuđivan presudom Osnovnog suda u Podgorici K.br.95/11041 od 12.06.1996.godine, zbog krivičnog djela iz čl. 33 KZ  kaznom zatvora od 30 dana, uslovno na jednu godinu, ali kako je od ranije osude protekao vremenski perid od sedamnaest godina, te kako se na radi o istovrsnom krivičnom djelu, sud tu okolnost nije cijenio kao otežavajuću. Takođe, sud je uvjerenja da radi krivično pravne zaštite nije nužno da okrivljeni utvrđenu kaznu zatvora  efektivno izvršava, već da se i samim upozorenjem uz prijetnju kaznom može  uticati na istog kako ubuduće ne bi vršio ovakva, ili slična krivična djela, na koji način se ima ostvariti svrha uslovne osude iz čl. 52 KZ-a u okviru opšte svrhe propisivanja i izricanja krivičnih sankcija iz čl. 4 KZ CG.</span>
</p>
<p class="p4">
<span>Kako stvarnih troškova u toku postupka nije bilo, sud je obavezao okrivljenog da na ime paušala uplati novčani iznos od 30,00 eura u roku od 15 dana po pravosnažnosti presude, pod prijetnjom prinudnog izvršenja, osnovom odredbe čl. 226 st.3 Zakona o krivičnom postupku. Visinu paušala sud je odmjerio shodno dužini trajanja i složenosti krivičnog postupka.</span>
</p>
<p class="p4">
<span>Imajući u vidu navedeno, primjenom citiranih zakonskih propisa, odlučeno je kao u izreci presude.</span>
</p>
<p class="p4"></p>
<p class="p3">
<span>OSNOVNI SUD U PODGORICI</span>
</p>
<p class="p3">
<span>Dana 26.04.2013. godina</span>
</p>
<p class="p3"></p>
<p class="p1">
<span>SUDIJA</span>
</p>
<p class="p1">
<span>Đuković Goran</span>
</p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p5">
<span>D-na:</span>
</p>
<p class="p5">
<span>Po primjerak presude dostaviti:</span>
</p>
<p class="p5">
<span>1. ODT-u</span>
</p>
<p class="p5">
<span>2. Okrivljenom</span>
</p>
<p class="p6"></p>
<p class="p6"></p>
<p class="p6"></p>
<p class="p4">
<span>Postupljeno dana ___________</span>
</p>
<p class="p4">
<span>Z.T.O. Maraš Ana</span>
</p>
<p class="p4"></p>
<p class="p4"></p>
<p class="p7"></p>


</body>
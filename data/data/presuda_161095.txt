<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.p1{text-align:justify;hyphenate:auto;keep-with-next.within-page:always;font-family:Arial;font-size:12pt;}
.p2{text-align:start;hyphenate:auto;font-family:Arial;font-size:12pt;}
.p3{text-align:end;hyphenate:auto;font-family:Arial;font-size:12pt;}
.p4{text-align:center;hyphenate:auto;font-family:Arial;font-size:12pt;}
.p5{text-align:justify;hyphenate:auto;font-family:Arial;font-size:12pt;}
.p6{text-align:center;hyphenate:auto;keep-with-next.within-page:always;font-family:Arial;font-size:12pt;}
.p7{text-indent:0.5in;text-align:justify;hyphenate:auto;font-family:Arial;font-size:12pt;}
.p8{text-indent:0.5in;text-align:start;hyphenate:auto;font-family:Arial;font-size:12pt;}
.p9{margin-top:0.16666667in;margin-bottom:0.041666668in;text-align:center;hyphenate:auto;keep-with-next.within-page:always;font-family:Arial;font-size:12pt;}
.p10{text-align:start;hyphenate:auto;font-family:Times New Roman;font-size:12pt;}
.s1{text-decoration:underline;}
.s2{font-weight:bold;}
</style>
<meta content="ivan.adamovic" name="author">
</head>
<body class="b1 b2">
<p class="p1"></p>
<p class="p2"></p>
<p class="p3">
<span>	</span><span class="s1">K. br. 96/12</span>
</p>
<p class="p3"></p>
<p class="p3"></p>
<p class="p4">
<!--Image link to '0.jpg' can be here-->
</p>
<p class="p5"></p>
<p class="p4">
<span>U IME CRNE GORE</span>
</p>
<p class="p4"></p>
<p class="p5"></p>
<p class="p5">
<span>	OSNOVNI SUD U BIJELOM POLJU, sudija pojedinac Ivan Adamović, uz učešće namještenika suda Jovanke Raičević, kao zapisničara, rješavajući po optužnom predlogu, oštećenog kao tužioca P.S.a iz Bijelog Polja, od 07. 03. 2012 godine, podnijetom protiv okrivljenog D.R.a, iz Bijelog Polja, zbog krivičnog djela lažno prijavljivanje iz čl. 388 st. 1 Krivičnog zakonika, nakon održanog glavnog i javnog pretresa, u prisustvu oštećenog kao tužioca P.S.a, njegovog punomoćnika adv. Š.R.a po zamjeničkom punomoćju adv. L.B., iz Bijelog Polja i okrivljenog D.R.a, donio je i objavio, dana 11. 05. 2012  godine,</span>
</p>
<p class="p5">
<span> </span>
</p>
<p class="p5"></p>
<p class="p6">
<span>P R E S U D U</span>
</p>
<p class="p2"></p>
<p class="p5"></p>
<p class="p5">
<span>	Okrivljeni D.R.E, od oca M., majke S., rođene M., rođen ... godine u Bijelom Polju, sa prebivalištem u mjestu rođenja, ul. N.M., završio OŠ, nezaposlen, neoženjen, lošeg imovnog stanja, osuđivan presudom Višeg suda u Podgorici Kž. br. 1000/09 od 09. 07. 2009 godine, zbog kriv. djela iz čl. 412 st. 2 u vezi st. 1 KZ CG na 30 dana zatvora, </span>
</p>
<p class="p5"></p>
<p class="p5"></p>
<p class="p6">
<span>K R I V    J E</span>
</p>
<p class="p2"></p>
<p class="p2"></p>
<p class="p5">
<span>	-Zato što je:</span>
</p>
<p class="p5"></p>
<p class="p7">
<span>-Dana 14. 12. 2011 godine, u Bijelom Polju, prijavio Dežurnoj službi Uprave policije u Bijelom Polju, da je učinjeno krivično djelo krađa iz člana 239 st 1  Krivičnog zakonika, koje se goni po službenoj dužnosti, iako je znao da ovo djelo nije učinjeno a na način da mu je P.S. saobraćajni inspektor, prilikom kontrole saobraćaja, u momentu kada je kontrolisao njegova dokumenta, oduzeo 300,00 €, koje su se nalazile u kožnoj futroli sa dokumentima.</span>
</p>
<p class="p8"></p>
<p class="p2">
<span>	-čime je izvršio krivično djelo lažno prijavljivanje iz čl. 388 st. 1 Krivičnog zakonika,</span>
</p>
<p class="p5"></p>
<p class="p5">
<span>	-pa ga sud primjenom citiranog zakonskog propisa, te čl. 2, 4, 5, 13, 15, 32, 36, 42, 45 i 46 Krivičnog zakonika (Kz-a) i čl. 226, 229 i 374 Zakonika o krivičnom postupku (Zkp-a), </span>
</p>
<p class="p5"></p>
<p class="p9">
<span>O S U Đ U J E</span>
</p>
<p class="p5"></p>
<p class="p5">
<span class="s2">	</span>
</p>
<p class="p7">
<span>Na kaznu zatvora od 30 (trideset) dana.  </span>
</p>
<p class="p1">
<span class="s2"> </span>
</p>
<p class="p7">
<span>Okrivljeni se obavezuje da ovom sudu plati na ime  paušala  iznos od 25,00€, koji iznos će uplatiti na račun Depozita novčanih kazni, troškova postupka i paušala CG, broj: 832-151-35, u roku od 15 dana, po pravosnažnosti presude, pod prijetnjom prinudnog izvršenja, s tim što je dokaz o uplati, paušala dužan dostaviti krivičnoj pisarnici ovog suda,  kao i da oštećenom kao tužiocu na ime troškova krivičnog postupka plati iznos od 225,00€, u roku od 15 dana, po pravosnažnosti presude. </span>
</p>
<p class="p5"></p>
<p class="p2"></p>
<p class="p6">
<span>O b r a z l o ž e nj e</span>
</p>
<p class="p2"></p>
<p class="p5"></p>
<p class="p7">
<span>Optužnim predlogom, od 07. 03. 2012 godine, oštećenog kao tužioca P.S.a, iz Bijelog Polja, optužen je D.R.e, iz Bijelog Polja, da je izvršio krivično djelo lažno prijavljivanje, iz čl. 388 st. 1 Krivičnog zakonika, s tim što je punomoćnik privatnog tužioca prije davanja završne riječi izmijenio činjenični opis optuženja pa je u tom smislu sadržano u izreci prersude. </span>
</p>
<p class="p5"></p>
<p class="p5">
<span>	Oštećeni kao tužilac P.S. u završnoj riječi je izjavio da ostaje u cjelosti pri završnoj riječi svog punomoćnika, koji je u istoj istakao da izvedenim dokazima i to saslušanjem svjedoka B.B.a, M.S.a i O.V.a, smatra da sud može utvrditi da je P.S., prilikom kontrole saobraćaja, preduzimao radnje u skladu sa zakonom i da svakako nije oduzeo 300,00€ kako je to tvrdio D.R.e u svojoj prijavi kod Uprave policije. Izjave svjedoka B.B.a, M.S.a i O.V.a, sasvim su jasne i nedvosmislene u dijelu kakve radnje je preduzimao P.S. i isključivi su u tvrdnji da u futroli, u kojoj su se nalazila dokumenta, nije bilo novca, pa samim tim P. nije mogao oduzeti takav novac, odnosno, počiniti krivično djelo koje mu je D.R.e stavio na teret prijavom Upravi policije dana 14. 12. 2011 godine. Saslušani svjedok Š.Ć.je izjavio na pretresu od 03. 05. 2012 godine, da je novac od 300,00 € pozajmio D.R.u prije 2 - 3 mjeseca, pa takva tvrdnja se ne uklapa u dogadjaj od 14. 12. 2011 godine, jer je to događaj, u odnosu na dan svjedočenja, više od pet mjeseci. Smatra da je svim izvedenim dokazima dokazano da je okrivljeni počinio krivično djelo koje mu je preciziranim optužnim predlogom stavljeno na teret i predlažio je da ga sud oglasi krivim i izrekne mu kaznu u skladu sa zakonom. Predložio je da sud okrivljenog obaveže i na plaćanje troškova postupka koji se odnose na sastav optužnog predloga u visini od 75,00€ i istu sumu za svaki pristup po održanom pretresu.</span>
</p>
<p class="p5"></p>
<p class="p5">
<span>	Okrivljeni D.R.e, u svojoj odbrani u bitnom u istražnom postupku, je izjavio da priznaje da je, dana 09. 01. 2012 godine, podnio prijavu protiv P.S.a iz razloga što je sumnjao da mu je on uzeo 300,00€ iz futrole sa dokumentima kada je, 14. 12. 2011 godine oko 19,15 h, vršio kontrolu saobraćaja u sklopu koje kontrole je vršio kontrolu njegove dokumentacije. Svoju dokumentaciju tom prilikom je predao policajcu M., koji futrolu nije otvarao, a nakon čega su on i policajac M. prišli do službenog vozila gdje je M. predao dokumenta P.S.u. On je stajao pored vozila i vidio je da je P.S. na koljenima držao neku hrpu papira koja je stajala na kožnoj tašni i vidio je kada je isti izvadio saobraćajnu dozvolu. Nije primijetio da je vadio još nešto iz futrole sa dokumentima. Po završnoj kontroli P. mu je rekao da mu se oduzima saobraćajna dozvola a futrolu sa ostalim dokumentima mu je vratio. Kada je došao na benzinsku pumpu, jedno pola sata posle kontrole, kada je htio da plati gorivo otvorio je futrolu sa dokumentima i vidio da mu nedostaje 300,00€, koje je tog istog dana, negdje oko 15,00 h, pozajmio od Š.Ć.a, iz R.nja i stavio ih u tu futrolu sa dokumentima. Pošto je primijetio da mu nedostaje novac, pošao je po gradu da traži saobraćajnu patrolu i P.S.a, da bi provjerio da te pare slučajno nijesu ispale negdje u njihovim kolima. Pošto nije našao patrolu, niti P.S.a, pošao je u policiju i tom prilikom dežurnom policajcu, koga poznaje i misli da se zove »R.«, prijavio da su mu nestale pare u momentu dok mu je P. vršio kontrolu dokumenata. Dalje je naveo da je policiji prijavio P.S.a zbog sumnje da mu je uzeo, ili izgubio, navedenih 300,00€, a to sa razloga što futrolu sa dokumentima i novcem nije nigdje vadio sve do kontrole o kojoj je riječ, tako da nije postojasla mogućnost da je on (okrivljeni) izgubio novac. Negdje oko 17-18h, prije nego je pošao da radi – taksira, otvorio je futrolu, provjerio i vidio da se novac u istoj nalazi, a nakon pomenute kontrole futrolu sa novcem i dokumentima, koju inače drži u zadnjem džepu od pantalona, nije nigdje vadio sve do dolaska na benzinsku pumpu. Dalje je izjavio da je bio siguran da mu je P. uzeo novac iz futrole i iz tog razloga je upravo njega i prijavio, jer nije imalo šanse da su nestale na drugi način. Takođe, izjavio je da je bio svjestan da će nakon njegove prijave protiv P.S.a biti pokrenut postupak, ali to je uradio iz razloga što je htio da mu se vrati novac. Napomenuo je da je isti P., prije pomenutog događaja, njemu prijetio da će da mu podnese »ogromne« prijave, da će da mu oduzme vozilo, a sve te prijetnje mu je upućivao preko drugih ljudi, a to iz razloga što on taksira »na divlje« tj. bez odobrenja. To veče kada je vršena kontrola saobraćaja i kada su njemu kontrolisali dokumenta pitao je P.a: »Šta ti imaš protiv mene, da mi prijetiš« i pitao ga je: »Jesi li ti drumski inspektor ili drumski razbojnik«. Po izlasku iz zgrade policije fizički je pokušao da ga napadne otac P.S.a, P. Ž., psovao ga je, psovao mu majku, sestre, zamahivao da ga udari, u čemu nije uspio, u kom momentu su intervenisali policajci i odvojili ga od njega. </span>
</p>
<p class="p5">
<span>	Na glavnom pretresu ponovio je iskaz dat u istražnom postupku i dodao da kada je  zaustavljen u mjestu Nedakusi, dokumenta sa novcem prvo je predao policajcu M.,  koji futrolu nije otvarao, a M. je zatim futrolu predao P.u, koji je tada sjedio u vozilu na mjestu suvozača. Pored njega na mjestu suvozača sjedio je policajac B.B.o a pozadi je sjedio komunalni inspektor O.. Prije ovog dogadjaja od 09. 01. 2012 godine, bio je zaustvljan od strane policije i kontrolisan od strane P.S.a i to u nekoliko navrata i svaki put on mu je pisao prijavu. Nakon kontrole izvršene dana 09. 01. 2012 godine, P.S. mu je oduzeo saobraćajnu dozvolu, ali nije vidio da je isti  uzeo novac iz futrole koja se kod njega nalazila. Nakon što mu je oduzeta saobraćajna P.S. mu je vratio ostala dokumenta koja on nije otvarao. Prilikom ove kontrole prvo mu se obratio policajac M. kada je od njega tražio dokumenta, pod kojima on podrazumijeva vozačku, saobraćajnu i eventualno punomoćje za upravljanje vozilom i on tada policajcu M. nije kazao da se u dokumentima nalazi i novac. Takođe je dodao da on nije primijetio da novca nema nekih pola sata nakon ove kontrole i to u trenutku kada  se nalazio na benzinskoj pumpi koja se nalazi u centru grada. Novac je tražio u futroli kada se nalazio kod benzinske pumpe i to prije nego što je utočano gorivo a prije toga nije tražio novac. Nakon ovoga tražio je novac na mjestu gdje je bio zaustavljen predhodno, a kasnije je pokušavao da nađe saobraćajnu patrolu, koju nije pronašao i nakon toga je događaj prijavio policiji. Kada mu je oduzeta saobraćajna dozvola nijesu mu izdali nikakav dokumenat, tako da je kasnije upravljao vozilom bez saobraćajne dozvole a prilikom ove kontrole nije potpisao nikakav zapisnik.</span>
</p>
<p class="p2"></p>
<p class="p5">
<span>	U završnoj riječi okrivljeni je izjavio da tvrdi da je kritičnog dana i vremena u kožnoj futroli sa dokumentima imao novčani iznos od 300,00€, koje su mu nestale prilikom kontrole komunalnog policajca P.S.a, a šta se desilo sa novcem, da li ga je uzeo P., ili je negdje ispao to nije vidio. Svjedok Š.Ć.je govorio istinu jer mu je pozajmio novac kritičnog dana kada je kontrolisan od strane inspektora za drumski saobraćaj P.a, sa čime je upoznao Š.Ć.a, a što je isti potvrdio u svom iskazu. Dalje je naveo da svjedoci O., B.a i M. nijesu govorili  istinu, jer nijesu precizno opisali izgled futrole u kojoj su se nalazila dokumenta i novac, obzirom da su kazali da je bila mala kožna futrola sa novim dokumentima, a zapravo se radilo o većoj futroli sa starim dokumentima. S toga, predložio je sudu da ga oslobodi od optužbe.</span>
</p>
<p class="p5"></p>
<p class="p5">
<span>	Radi utvrđivanja odlučnih činjenica i donošenja pravilne i zakonite odluke, sud je izveo dokaze: saslušao svjedoke M.S.a, B.B.a, O.V.a i Š.Ć.a, pročitao prijavu podnijetu od strane okrivljenog D.R.a Upravi policije dana 14.12.2011. godine, izvršio uvid u spise predmeta ODT-a Kt. br. 13/12 i 41/12 te izvršio uvid u izvod iz kaznene evidencije na ime okrivljenog.  </span>
</p>
<p class="p5"></p>
<p class="p5">
<span> 	Cijeneći odbranu okrivljenog i dokaze pojedinačno i u medjusobnoj vezi, a shodno čl. 370 Zakonika o krivičnom postupku, sud je utvrdio činjenično stanje i na osnovu istog zaključio da je okrivljeni izvršio krivično djelo lažno prijavljivanje, za koje je kriv iz sledećih razloga. </span>
</p>
<p class="p5"></p>
<p class="p5">
<span>	Naime, sud je cijenio iskaz svjedoka M.S.a koji u svom iskazu u bitnom navodi, da je dana 14.12.2011. godine, zajedno sa kolegom B.B.om pružao asistenciju saobraćajnim inspektorima O.V.u i P.S.u. Kazao je da je on lično zaustavio vozilo kojim je upravljao okrivljeni D.R.e na kom vozilu je bila istaknuta "Taxi firma", nakon čega mu je D. dao u ruke kožnu futrolu crne boje u kojoj su se nalazila dokumenta. Nakon što je uzeo futrolu naveo je da je kazao D.u da izađe iz vozila i da priđe sa njim do službenog vozila u kome se nalazio saobraćajni inspektor P.S. koji je sjedio na mjestu suvozača a na mjestu vozača sjedio je B.B.o a pozadi u vozilu, sjedio je O.V. takođe inspektor za saobraćaj. Prišli su vozilu zajedno a zatim je on - ovaj svjedok kožnu futrolu predao P.S.u koji je tada sjedio  na mjestu suvozača. Pored ovog svjedoka svo vrijeme stajao je okrivljeni D.R.e i zajedno su posmatrali šta radi P.S. sve do trenutka dok nije napisao prekršajni nalog. Kazao je i da je vidio trenutak kada je P.S. iz futrole izvadio saobraćajnu dozvolu i istu zadržao a zatim ostala dokumenta vratio D.R.u koji je sve ovo posmatrao. Dalje je naveo da je okrivljenom D.R.u tom prilikom ispisina potvrda o privremenom oduzimanju predmeta - saobraćajne dozvole i prekršajni nalog a D. je odbio da potpiše navedeni prekršajni nalog i potvrdu o oduzimanju predmeta a odbio je i da primi ova dokumenta. Kazao je još i da je okrivljeni D. svo vrijeme dok je P. vršio kontrolu dokumenata, prijetio P.u, psovao ga, nazivao ga drumskim razbojnikom i govorio mu da će ga zbog ovoga "zaboljeti glava". Iskaz ovog svjedoka sud je u potpunosti prihvatio kao jasan, određen i objektivan te podudaran sa iskazima svjedoka B.e i O.a. </span>
</p>
<p class="p5"></p>
<p class="p5">
<span>	Sud je cijenio iskaz svjedoka B.B.a koji u svom iskazu u bitnom navodi, da je zajedno sa kolegom M.S.om pružao asistenciju pripadnicima komunalne policije odjeljenja za drumski saobraćaj P.S.u i O.V.. Naveo je da je on sjedio u službenom vozilu na mjestu vozača a u vozilu su se nalazili P.S. i O.V. u kom trenutku je njegov kolega M. zaustavio vozilo kojim je upravljao D.R.e. Kazao je da je njegov kolega M. od D.a uzeo dokumenta i zajedno sa njim prišao službenom vozilu. Tada je kako navodi P.S. sjeo na mjestu suvozača u službenom vozilu a njegov kolega M. i okrivljeni D. su se nalazili pored njega sa desne strane. Naveo je da je P. pisao prijavu na ime D.a zbog nelegalnog prevoza putnika a pojasnio je da je dokumenta koja je M. uzeo od D.a, M. dao u ruke P.S.u. Dok je P. pisao prekršajnu prijavu, ovaj svjedok se nalazio pored njega i naveo je da osim dokumenata koja su se nalazila u nekakvoj kožnoj futroli, u istoj nije bilo ništa drugo odnosno nije bilo novca. Nakon što je P. ispisao prijavu dokumenta je vratio D.u a ovaj svjedok navodi i da je tada D. prokomentarisao u smislu " Zaboljeće vas glava zbog ovoga". Iskaz ovog svjedoka sud je u potpunosti prihvatio kao jasan, određen i objektivan te podudaran sa iskazima svjedoka M.a i O.a. </span>
</p>
<p class="p5"></p>
<p class="p5">
<span>	Sud je cijenio iskaz svjedoka O.V.a koji u svom iskazu u bitnom navodi, da su kritičnog dana zajedno sa P.S.om uz asistenciju policije, vršili kontrolu drumskog saobraćaja obzriom da su pripadnici Komunalne policije Odjeljenja za drumski saobraćaj. Nalazili su se u vozilu policije parkiranom preko puta marketa "Voli" u kom vozilu su sjedjeli on P.S. i B.B.o na mjestu vozača. Kazao je da je policajac M. zaustavio jedno vozilo na kome se nalazila istaknuta "Taxi firma"  a nakon zaustavljanja iz vozila je izašao D.R.e a policajac M. je nosio njegovu dokumentaciju nakon čega su prišli službenom vozilu i tada je policajac M. inspektoru P.S.u dao dokumenta D.R.a. Objasno je da je inspektor P., sačinio zapisnik i napisao prekršajni nalog D.R.u obzirom da D. nije imao licencu za obavljanje drumskog saobraćaja. Kazao je da je P. vratio dokumenta D.u a da on - ovaj svjedok u futroli nije primijetio nikakav novac. Dodao je i da je D. nakon što mu je P. vratio dokumenta prokomentarisao u smislu "Zabolje će vas glava zbog ovoga" . Iskaz ovog svjedoka sud je u potpunosti prihvatio kao jasan, određen i objektivan te podudaran sa iskazima svjedoka B.e i M.a. </span>
</p>
<p class="p5"></p>
<p class="p5">
<span>	Sud je cijenio iskaz svjedoka Š.Ć.a koji u svom iskazu u bitnom navodi, da je D. R. došao kod njega kući vozilom između 14:00 i 15:00 h i tražio na zajam 300,00 €.  Pozajmio mu je novčani iznos od 300,00 € i to: dvije novčanice od po 100,00 € i dvije novčanice od po 50,00€ a ne sjeća se tačno datuma kada je ovo bilo a misli da se ovo dešavalo prije 2 - 3 mjeseca od dana kada je davao iskaz. Kazao je da se  tada sa D.om dogovorio da mu novac vrati kada mu bude najlakše. Naveo je i da se sjeća da ga je tog dana kada je D.u pozajmio novac, ovaj pozivao telefonom i tada mu kazao da je novac negdje izgubio. Iskaz ovog svjedoka sud nije prihvatio, cijeneći da je usmjeren na olakšavanje krivično pravnog položaja okrivljenom.</span>
</p>
<p class="p5"></p>
<p class="p5">
<span>	Sud je cijenio pisani dokaz - krivičnu prijavu sačinjenu dana 14.12.2011. godine, od strane ovlašćenog policijskog službenika R.R.a, a podnosioca prijave D.R.a. U prijavi je navedeno da je dežurnoj službi Uprave policije PJ u Bijelom Polju podnosilac prijave, prijavio da je u ul. Industrijskoj preko puta marketa "Voli", zaustavljen na proširenju od strane saobraćajne patrole u sastavu B.a-M. sa kojima su se nalazili i dva saobraćajna inspektora. Nakon zaustavjanja predao je dokumenta saobraćajnom policajcu M.S.u koji je ista proslijedio inspektoru P.S.u koji se nalazio u službenom vozilu. Nakon izvjesnog vremena isti mu je vratio dokumenta a nakon nekih sat vremena došao je na lokalnu autobusku stanicu sa namjerom da sipa gorivo u vozilo i tada je primijetio da mu nema 300,00€, koji novčani iznos se nalazio u dokumentima, a u apoenima dvije novčanice po 100,00 € i dvije novčanice po 50,00 €. </span>
</p>
<p class="p5"></p>
<p class="p5">
<span>	Uvidom u spise predmeta Osnovnog državnog tužilaštva Kt. br. 41/12, utvrđeno je da je Osnovno državno tužilaštvo dana 20.02.2012. godine, donijelo rješenje kojim je odbacilo krivičnu prijavu P.S.a podnijetu protiv D.R.a zbog krivičnog djela lažno prijavljeno iz  čl. 388. st. 1. Krivičnog zakonika. </span>
</p>
<p class="p5"></p>
<p class="p5">
<span>	Uvidom u spise predmeta Osnovnog državnog tužilaštva Kt. br 13/12 utvrđeno je da je Osnovno državno tužilaštvo dana 16.01.2012. godine, donijelo rješenje kojim je odbacilo krivičnu prijavu Uprave policije br 470/12-84 od 09. 01. 2012 godine podnijetu protiv P.S.a zbog krivičnog djela krađa iz člana 239 st. 1. Krivičnog zakonika. </span>
</p>
<p class="p5"></p>
<p class="p5">
<span>	Uvidom u izvod iz KE na ime okrivljenog utvrđeno je da je isti do sada osuđivan jednaput i to presudom Višeg suda u Podgorici Kž. br. 1000/09 od 09.07.2009. godine, zbog krivičnog djela iz čl. 412/2 /1 na kaznu zatvora od 30 dana.</span>
</p>
<p class="p5"></p>
<p class="p5">
<span>	Imajući u vidu navode iz krivične prijave sačinjene dana 14.12.2011. godine, koju je Uprava policije proslijedila nadležnom Osnovnom državnom tužilaštvu to proizilazi da je ovdje oštećeni P.S. prijavljen da je izvršio krivično djelo krađa iz čl. 239. st. 1. Krivičnog zakonika, za koje krivično djelo gonjenje preduzima nadležni Osnovni državni tužilac shodno odredbama Zakonika o krivičnom postupku.</span>
</p>
<p class="p5">
<span>	Okrivljeni D.R.e u svojoj odbrani navodi da je prilikom kontrole u mjestu Nedakusi, policajcu M. dao futrolu u kojoj se nalazio novac a M. predmetnu futrolu nije otvorao a da je zatim M. futrolu predao ovdje oštećenom P.u koji je sjedio u vozilu na mjestu suvozača. P. mu je nakon kontrole oduzeo saobraćajnu dozvolu a navodi da nije vidio da je on uzeo novac iz futrole koja se kod njega nalazila a zatim mu je vratio ostala dokumenta koja on nije otvorao. Kazao je još da policajcu M., u trenutku kada mu je dao dokumenta nije kazao da se u futroli nalazi novac. Dalje je naveo da je nakon nekih pola sata od momenta kontrole primijetio a u trenutku kada se nalazio u brlizini benzinske pumpe da mu nedostaje novac. Imajući u vidu odbranu okrivljenog to jasno proizilazi da je jedino P.S. otvorao futrolu u kojoj su se nalazila dokumenta i navodno novac, obzirom da okrivljeni jasno navodi da policijski službenik M., nije otvarao predmetnu futrolu. Dakle, sporno je da li je P.S. dana i vremena označenog u krivičnoj prijavi oduzeo D.R.u novčani iznos od 300,00 €, te da li je okrivljeni D.R.e prilikom podnošenja prijave Upravi policije dana 14.12.2011. godine, znao da mu P.S. nije oduzeo navedeni novčani iznos.  </span>
</p>
<p class="p5"></p>
<p class="p5">
<span>	Cijeneći iskaze saslušanih svjedoka M.S.a i B.B.a službenika Uprave policije koji su dana 14.12.2011. godine, pružali asistenciju pripadnicima Komunalne policije Odjeljenja za drumski saobraćaj P.S.u i O.V.u to jasno proizilazi da je kritičnog dana i vremena policijski službenik M. zaustavio vozilo kojim je upravljao D.R.e na kome je bila istačena "Taxi firma" te da je po zaustavljanju vozila od D.R.a dobio futrolu u kojoj su se nalazila dokumenta, nakon čega je iz vozila izašao i D.R.e i zajedno su prišli službenom vozilu u kome su se nalazili P.S., B.B.o i O.V.. Takođe, utvrđeno je da je policajac M. futrolu sa dokumentima predao P.S.u koji je, kako to proizilazi iz izvedenih dokaza, obzirom da D.R.e nije imao odgovarajuću licencu za taksi prevoz, o istom sačinjavao zapisnik kao i prekršajnu prijavu. Takođe utvrđeno je i da je kritičnom prilikom D.R.u oduzeta saobraćajna dozvola. Imajući u vidu činjenicu da je iz predmetne sporne futrole P. uzeo saobraćajnu dozvolu to jasno proizilazi da je P. i otvarao predmetnu futrolu u kojoj su se navodno prema izjavi D.R.a nalazio novčani iznos od 300,00€. Kod činjenice da su prilikom preduzimanja službenih radnji od strane službenika P.a, sa njim u vozilu nalazili i to odmah do njega na mjestu vozača policijski službenik B.B.o a pozadi je sjedio O.V. to su ova lica imajući u vidu njihov položaj u vozilu,  mogla da vide koje je radnje preduzeo P. odnosno otvaranje predmetne futrole pa time su mogli i da vide eventualno oduzimanje novca iz sporne futrole. Takođe, policijski službenik M., kao i D.R.e nalazili su se pored vozila u trenutku kada je P. vršio uvid u predmetna dokumenta pa su time i oni mogli da vide koju je radnju preduzeo P.. Svjedoci B.B.o i O.V. decidno su se izjasnili da u kožnoj futroli koju je u rukama imao P. nije bilo novca. Imajući u vidu iskaze saslušanih svjedoka koje iskaze je ovaj sud u potpunosti prihvatio, obzirom da su jasni i međusobno podudarni to je i utvrdio da P.S. kritičnog dana i vremena iz futrole D.R.a nije oduzeo novčani iznos od 300,00 €, pa time nije ni počinio krivično djelo krađa iz čl. 239. st. 1. Krivičnog zakonika.</span>
</p>
<p class="p5">
<span>	 Kod činjenice da P. nije oduzeo navedeni novčani iznos, sporno je da li je okrivljeni D. znao da mu  P. nije oduzeo navedeni novčani iznos, te da je i pored toga Upravi policije podnio krivičnu prijavu protiv P.a, zbog krivičnog djela krađa za koje se gonjenje preduzima od strane nadležnog ODT-a. </span>
</p>
<p class="p5">
<span>	Imajući u vidu činjenično stanje utvrđeno iz izvedenih dokaza, po ocjeni ovog suda okrivjeni D. prilikom podnošenja krivične prijave protiv P.a znao je da mu P. nije oduzeo navedeni novčani iznos. Na ovakav zaključak suda upućuju saglasni iskazi saslušanih svjedoka. Tako, svjedok  M.S. u svom iskazu jasno navodi da je okrivljeni D. svo vrijeme dok je P. preduzimao službene radnje, istom prijetio nazivao ga drumskim razbojnikom a posebno da je tom prilikom kazao da će ga "Zaboljeti glava" .Takođe, svjedok B.B.o u svom iskazu potvrdio je da je D. nakon što mu je P. ispisao prijavu, prokomentarisao u smislu "Zabolje će vas glava zbog ovoga" što takođe navodi i svjedok O.V.. Imajući u vidu ovakve iskaze svjedoka te kod činjenice da je P. kritičnom prilikom po ocjeni ovog suda zakonito preduzimao službene radnje na koje je ovlašćen u vidu pisanja prekršajne prijave okrivljenom D.u zbog toga što nije imao odgovarajuću licencu za prevoz u drumskom saobraćaju, to navodi okrivljenog izrečeni tom prilikom u smislu "Zabolje će vas glava zbog ovoga", upućuju na zaključak da je tom prilikom upravo imao namjeru da preduzme neku radnju  prema P.u koja bi proizvela određene negativne posledice po P.a što je kasnije i uradio podnošenjem krivične prijave protiv njega i ako svjesan činjenice da mu P. nije oduzeo novac kritičnom prilikom. </span>
</p>
<p class="p5"></p>
<p class="p7">
<span>S toga, postupajući na naprijed opisani način okrivljeni D.  u svojim radnjama ostvario je sva bitna obilježja bića krivičnog djela, stavljenog mu na teret, koje je izvršio sa umišljajem, jer je bio svjestan da lažnim prijavljivanjem nadležnim organima da je izvršeno krivično djelo, za koje je znao da nije izvršeno, on sam može učiniti krivično djelo, ali je na te posledice pristao.  </span>
</p>
<p class="p5"></p>
<p class="p5">
<span>	Prilikom odlučivanja o vrsti krivične sankcije, sud je cijenio sve okolnosti iz čl. 42 Kz-a, koje se odnose na odmjeravanje kazne, pa je na strani okrivljenog od olakšavajućih okolnosti našao da se radi o nezaposlenom licu, lošeg imovnog stanja dok je od otežavajućih okolnosti našao  da je isti do sada osuđivan jedanput i to presudom Višeg suda u Podgorici Kž. br. 1000/09 od 09. 07. 2009 godine, zbog kriv. djela iz čl. 412 st. 2 u vezi st. 1 KZ CG na 30 dana zatvora, nalazeći pri tom, da do sada nije osuđivan za ista ili istovrsna krivična djela. Sud je mišljenja da sve olakšavajuće okolnosti na strani okrivljenog predstavljaju naročito olakšavajuće okolnosi zbog kojih je sud okrivljenom ublažio kaznu ispod zakonom propisanog minimuma, primjenom odredbi čl. 45 i 45 Krivičnog zakonika, cijeneći da će se i sa ublaženom kaznom zatvora od 30 dana zatvora, može postići svrha kažnjavanja, iz čl.32 KZ-a.   </span>
</p>
<p class="p5"></p>
<p class="p5">
<span>	 Shodno čl. 226 ZKP-a, odluka o paušalu je donijeta u skladu sa imovinskim prilikama okrivljenog i složenosti i trajanju krivičnog postupka a shodno članu 229 ZKP-a, okrivljeni je obavezan da nadoknadi oštećenom kao tužiocu na ime troškova krivičnog postupka iznos od 225,00 € a koji troškovi se odnose i to: iznos od 75,00 eura - na ime sastava optužnog predloga oštećenog kao tužioca (po tar. broju 3 st. 1 u vezi sa tar. br. 1 st. 1 tač. 1 i tar. br. 17 AT), kao i iznos od 150,00 eura, na ime prisustva punomoćnika oštećenog kao tužioca na 2 održana glavna pretresa (po tar. broju 1 st. 1 tač. 1 u vezi sa tarif. brojevima 17 AT).</span>
</p>
<p class="p5"></p>
<p class="p5">
<span>	Iz iznijetih razloga shodno čl. 374 Zakonika o krivičnom postupku, odlučeno je kao u izreci presude.</span>
</p>
<p class="p5"></p>
<p class="p5"></p>
<p class="p6">
<span>OSNOVNI SUD U BIJELOM POLJU</span>
</p>
<p class="p4">
<span>Dana 11. 05. 2012  godine.</span>
</p>
<p class="p5"></p>
<p class="p5"></p>
<p class="p5">
<span>ZAPISNIČAR,								S U D I J A,</span>
</p>
<p class="p5">
<span>Jovanka Raičević s.r.							Ivan Adamović  s. r.</span>
</p>
<p class="p5"></p>
<p class="p5"></p>
<p class="p2"></p>
<p class="p10"></p>


</body>
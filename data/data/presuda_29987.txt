<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.p1{text-align:center;hyphenate:auto;keep-with-next.within-page:always;font-family:Times New Roman;font-size:12pt;}
.p2{text-align:end;hyphenate:auto;keep-with-next.within-page:always;font-family:Times New Roman;font-size:12pt;}
.p3{text-align:start;hyphenate:auto;font-family:Times New Roman;font-size:12pt;}
.p4{text-align:center;hyphenate:auto;keep-with-next.within-page:always;font-family:Times New Roman;font-size:18pt;}
.p5{text-align:start;hyphenate:auto;font-family:Arial;font-size:12pt;}
.p6{text-align:justify;hyphenate:auto;font-family:Times New Roman;font-size:12pt;}
.p7{text-align:center;hyphenate:auto;font-family:Times New Roman;font-size:14pt;}
.p8{text-indent:0.5in;text-align:justify;hyphenate:auto;font-family:Times New Roman;font-size:12pt;}
.p9{text-align:center;hyphenate:auto;font-family:Times New Roman;font-size:12pt;}
.p10{text-align:start;hyphenate:auto;font-family:Times New Roman;font-size:14pt;}
.s1{font-weight:bold;font-style:italic;}
.s2{font-weight:bold;}
.s3{font-size:14pt;font-weight:bold;font-style:italic;}
.s4{font-size:12pt;font-weight:bold;}
</style>
<meta content="ikonija.sibalic" name="author">
</head>
<body class="b1 b2">
<p class="p1">
<!--Image link to '0.jpg' can be here-->
</p>
<p class="p2">
<span class="s1">K. br. 11/13</span>
</p>
<p class="p3"></p>
<p class="p4">
<span class="s1">U IME CRNE GORE </span>
</p>
<p class="p5"></p>
<p class="p3">
<span>	</span>
</p>
<p class="p6">
<span>	OSNOVNI SUD U ŽABLJAKU, kao prvostepeni krivični, po predsjedniku suda Anđelić Mihailu, uz sudjelovanje namještenika Kaljević Nađe kao zapisničara, u krivičnom predmetu protiv okrivljenog  M.R.  iz P., K., koga brani  Ć.B. advokat iz P., zbog krivičnog djela oduzimanje i uništenje službenog pečata i službenog spisa iz čl.382 st. 1 KZ, po optužnom predlogu Osnovnog državnog tužioca iz Pljevalja  Kt. br. 234/12 od 10. 01. 2013. godine, nakon održanog usmenog javnog i glavnog pretresa dana 25. 07. 2013. godine u prisustvu Zamjenika ODT Đurović Veljka iz Pljevalja, branioca okrivljenog, okrivljenog i tumača za grčki jezik V.M. iz P., donio je dana 25.07.2013. godine i javno objavio </span>
</p>
<p class="p6"></p>
<p class="p3"></p>
<p class="p7">
<span class="s1">P R E S U D U</span>
</p>
<p class="p3"></p>
<p class="p6">
<span>	Okrivljeni </span><span class="s2">M.R.</span><span>, od oca B. i majke M. rođene C., rođen ... godine u P., selo K., JMB ..., sa mjestom prebivališta u Nj. ...,M., državljanin Crne Gore, završio šumarski fakultet, drvnoprerađivački smjer,  govori crnogorskim jezikom, oženjen,otac troje djece od kojih je dvoje maloljetno, ranije neosuđivan, ne nalazi se pod istragom za drugo krivično djelo</span>
</p>
<p class="p8">
<span>- </span><span class="s1">na osnovu člana 373 tačka 1 Zakonika o krivičnom postupku (ZKP-a)</span>
</p>
<p class="p6"></p>
<p class="p9"></p>
<p class="p1">
<span class="s2">OSLOBAĐA SE OD OPTUŽBE</span>
</p>
<p class="p3"></p>
<p class="p3">
<span>	</span><span class="s3">Da je </span>
</p>
<p class="p3"></p>
<p class="p8">
<span>Dana 01.08.2011. godine, u mjestu Nj., opština Ž.,nakon što je razriješen dužnosti ovlašćenog zastupnika i ovlašćenog lica za prijem pošte u dijelu stranog društva »K.B.C.S.« Ž., protivpravno oduzeo dva službena pečata, jedan na kojem piše »Dio stranog društva K.B.C.S. Ž.«, drugi  na kojem piše »Dio stranog društva K.B.C.S. Ž. 1« i isprave -41 račun iz 2010. godine za isporučenu robu preduzeću »D. C.« iz Vitine, koji pečati i računi pripadaju društvu »K. B.C.S.«Ž., te i nakon insistiranja suvlasnika E.K.da tom društvu okrivljeni M.R. vrati pečate i račune , okrivljeni to do sad nije učinio već i dalje protivpravno iste drži kod sebe,</span>
</p>
<p class="p8">
<span>- čime bi izvršio krivično djelo oduzimanje i uništenje službenog pečata i službenog spisa iz čl.382 st.1 Krivičnog zakonika(KZ),</span>
</p>
<p class="p6"></p>
<p class="p6">
<span>		</span><span class="s1">jer djelo koje je predmet optužbe nije krivično djelo. </span>
</p>
<p class="p6"></p>
<p class="p6">
<span>	Troškovi krivičnog postupka u iznosu od 442,50€ padaju na teret budžetskih sredstava suda – čl. 226 i 230 ZKP-a i  imaju se isplatiti braniocu okrivljenog u iznosu od 217,50€ i tumaču za grčki jezik u iznosu od 225,00€ a sve u roku od 15 dana po pravosnažnosti presude. </span>
</p>
<p class="p6">
<span>	 </span>
</p>
<p class="p6">
<span>	</span>
</p>
<p class="p1">
<span class="s2">O b r a z l o ž e nj e</span>
</p>
<p class="p3"></p>
<p class="p6">
<span>	 ODT iz Pljevalja u optužnom predlogu Kt. br. 234/12 od 10. 01. 2013. godine, dajući opis radnje izvršenja djela, pravno je ocijenio, da je okrivljeni  počinio krivično djelo oduzimanje i uništenje službenog pečata i službenog spisa  iz čl. 382 st.  1  KZ , na način, mjesto i u vrijeme kako je to bliže opisano izrekom presude, predlažući da se okrivlljeni oglasi krivim za izvršeno krivično djelo i osudi po zakonu a u završnoj riječi je ostao pri predlogu iz optužnog akta. </span>
</p>
<p class="p6">
<span>	Okrivljeni  M.R.  je u svojoj odbrani izjavio, da ne priznaje krivicu niti krivično djelo stavljeno mu na teret, te dalje, da je prije razrešenja vodio razgovore sa partnerima iz Grčke, da nije protivpravno oduzeo dva službena pečata bliže označena u optužnom aktu, da je nakon njegovog nezakonitog razrešenja, koje je uslijedilo 01.08.2011 godine, cjelokupnu dokumentaciju, uključujući i 41 račun iz 2010 godine vezan za isporučenu robu preduzeću »Devaja komerc« iz Vitine, kao i pečate ostavio u preduzeću i to dio dokumentacije u sefu- otpremnice a ostalo kod njegove poslovne sekretarice L.M., a inače je ona bila po opštim aktima  Društva zadužena za čuvanje pečata i dokumentacije, da je  za odluku o razrešenju saznao tek krajem avgusta ili početkom septembra 2011. godine preko svog pravnog zastupnika Ć.B., a ovo nakon službenog puta u Grčku u periodu od 15.08.-26.08.2011 godine, da je i Finansijska policija vršila kontrolu u ovom preduzeću, pa je za svoje potrebe nekada tražila dokumentaciju. Takodje je ukazao, da ga je dok je bio u Grčkoj pozivala telefonom poslovna sekretarica L.M. i saopštila mu da su joj oduzeli ključeve i pečate i da su joj zabranili pristup firmi odnosno ulazak u zgradu, te da joj je to učinila  I.K. novopostavljeni zastupnik, pa dalje, da se  sjeća da je insistirao kod svog zastupnika da on sudskim putem zatraži da se izvrši primopredaja dokumentacije što je učinjeno u septembru 2011 godine a to ima u spisima OS Žabljak Rs.br.28/11.</span>
</p>
<p class="p8">
<span>Branilac okrivljenog je u bitnom ukazao, da djelo stavljeno na teret okrivljenom nije krivično djelo i predložio je da ga sud oslobodi od optužbe,te tražio troškove postipka a okrivljeni je prihvatio završnu riječ svoga branioca.</span>
</p>
<p class="p6">
<span>	  Sud je u dokaznom postupku proveo dokaze: salušao svjedoke: E.K., L.M., M. D., pročitao zapisnik od 21.08.201.. godine o predatoj računovodstvenoj dokumentaciji DSD „K.B. C.S.“ od strane knjigovođe M.D. radnici tog društva L.M., izvršio uvid u elektronsku prepisku između advokatske kancelarije zastupnika okrivljenog i advokatske kancelarije zastupnika naznačenog društva od 24.08.2011. godine,u analitičku karticu preduzeća „K.B.C.S.“ Ž. od 05.02.2011. godine, po službenoj dužnosti izvršio uvid: u spise predmeta Osnovnog suda u Žabljaku Rs.br.28/11 a posebno u rješenje o obezbjeđenju dokaza od 08.09.2011 godine, te zapisnik od 22.09.2011. godine,te nalaz i mišljenje vještaka ekonomske struke P.M., u spise OS Žabljak I.br.19/13 a posebno u predlog,pravosnažnu presudu OS Žabljak P.br.255/11 od 28.06.2012. godine te rješenje od 11.03.2013. godine i rješenje od 16.04.2013. godine, u Pravilnik o unutrašnjoj organizaciji i sistematizaciji radnih mjesta „K.B.C.S.“br.01-7 od 18.01.2010. godine, u Statut „K.B.C.S.“ br.01/160 od 01.04.2008. godine a posebno u čl.15 Pravilnika u opisu radnog mjesta izvršnog direktora i poslovne sekretarice,odnosno odredbe čl.1,2,3,9 i 12 Statuta i pročitao izvještaj iz kaznene evidencije za okrivljenog izdat od UP PJ Pljevlja br.03-245/13-499/1 od 17.04.2013.</span>
</p>
<p class="p8">
<span>Sud je odbio predloge ODT-a da se suoče svjedoci E.K. i L.M. na razlike u iskazima, te da se izvrši vještačenje po vještaku ekonomske struke u pravcu,da li su knjiženi kao izlazni računi „Devaja komerca“, da li su plaćeni, pa ako jesu na koji način i da li su prikazani u završnom računu, pa dalje, odbio predlog branioca okrivljenog, da se izvrši uvid u: odluku o razrešenju okrivljenog, rješenje CRPS od 03.08.2011. godine, potvrdu CRPS od 02.09.2011. godine, izvod iz pasoša okrivljenog, nalog i izvještaj o službenom putovanju, elektronsku prepisku iz avgusta 2011. godine, krivičnu prijavu od 30.08.2011. godine, te zapisnike od 22.09.2011. i 15.06.2011. godine a sve gornje sa razloga jer je činjenično stanje u predmetu bilo dovoljno razjašnjeno i utvrđeno te bi provođenje gornjih dokaza vodilo odugovlačenju postupka, a ovo posebno u uslovima kada sudu nije predočen sačinjen i potpisan zapisnik o primopredaji poslovne dokumentacije,pečata i ključeva između L.i K. od 18.08.2011. godine, odnosno odluka o broju pečata u društvu, odnosno akt kojim su pečati oglašeni nevažećim.</span>
</p>
<p class="p8">
<span> Svjedok E.K. je preko tumača za grčki jezik izjavila, da je jedan od suvlasnika ortačkog društva »K.B.C.S. » iz N.- Grčka, koji dio stranog društva posluje i u Žabljaku i nema svoj poseban pravni subjektivitet, da se u Žabljaku susretala sa okrivljenim još od juna 2011. godine i da je kod istog vidjela dva pečata sa natpisom »K.B.C.S.«, odnosno, da je ta firma imala tri pečata, te da joj je jedan pečat predala 16.08.2011. godine L.M., kao i neku dokumentaciju manjeg značaja,o čemu je sačinjen zapisnik, a da su dva pečata ostala kod okrivljenog kao i značajan dio poslovne dokumentacije, koju dokumentaciju i pečate je okrivljeni odbio da joj preda nakon njegovog razrešenja 01.08.2011. godine, da je preko firme H. obavila tehničke poslove vezane za oglašavanje prethodnih pečata nevažećim i naručila izradu novih pečata. Posebno je ukazala da je okrivljeni zloupotrebio pečate jer je ovjeravao više računa koji nijesu vjerodostojni a koje je morala da plaća njena firma, odnosno da ima dokaze kako je okrivljeni od firme »D.k.« potraživanje u iznosu od preko 300.000,00 € lično naplatio i to u visini od polovine ovoga duga. Takođe je ukazala da je i prije 01.08.2011. godine od poslovne sekretarice L. uzimala pečat firme, tj. krajem jula 2011. godine, kako bi ovjerila odluku o razrešenju okrivljenog kod notara u Podgorici a da pri tome L. nije saopštavala razloge uzimanja pečata, da je okrivljeni putovao u avgustu za Grčku i da je prijetio njenom bratu suvlasniku firme, što je prijavljivano policiji , te konačno, da je zastupnik okrivljenog posredovao u više navrata u  poslovima primopredaje poslovne dokumentacije ali do realizacije iste nije došlo, osim što je na inicijativu okrivljenog u sudskom postupku, posredstvom stručnog lica, izvršen popis dokumentacije koja je zatečena u prostorijama firme a tada nije nikome pokazivala zapisnik o primopredaji od 18.08.2011. godine.</span>
</p>
<p class="p8">
<span>Svjedok L.M., je izjavila da je počela sa radom u K. na poslovima poslovne sekretarice  i to od 01.09.2009 godine , pa je dobila otkaz u avgustu 2011 godine, ali je sud vratio na posao i ta je odluka prvosnažna,da joj je poznato da su u firmi prije 01.08.2011 godine postajala dva pečata okruglog oblika, na kojima je pisalo »Dio stranog društva K.B.C.S. Ž. i isti takav natpis ali uz dodatak broja 2 a nikada nije vidjela pečat koji je imao redni broj 1 , inače pečati su se najčešće čuvali u kancelarijama zatvoreni u kasi, zna da je jedan bio kod nje, imao je oznaku 2 a drugi se nalazio u kancelariji kod M. i to u kasi i koliko joj je poznato nije imao redni broj. Nije joj poznato da je M. nekada iznosio pečat iz poslovnih prostorija, niti joj je poznato da je stavljao otisak pečata na neke isprave izvan prostorija firme. Inače i poslovna dokumentacija se čuvala u sjedištu firme , a za nju je bio odgovoran prvo neko od lica koja su bila zadužena da vode odredjene finansijske poslove M.D. i T.M., ali se sjeća da joj je negdje u avgustu 2011 godine M. predao dio poslovne dokumentacije- kopije analitičkih kartica, ona je  to zapisnički prihvatila i potpisala, nije joj poznato da je postajao treći pečat u firmi, a što se tiče predaje ključeva od kancelarije, kasa i sl. ona je od svih prostorija predala ključeve I.K., a to je bilo negdje izmedju 15 i 20 avgusta , dakle tada je predala i ključeve i pečat koji je bio kod nje, a predala je i ključeve od kancelarije M., kao i ključeve od njegove kase gdje se nalazio pečat, ali ona zaista toga dana nije gledala da li se u kasi u prostoriji kod M. pečat i nalazio, inače kako se primopredaja odvijala njoj nije bilo ni omogućeno da pažljivo sve pregleda šta se predaje i prima, nikakav zapisnik nije pravljen, niti je bilo šta tada potpisivala,  to je sve nasilnički učinjeno prema njoj, tako da u potpunosti ne zna šta su sve oni uzeli i preuzeli, da su račune čuvale knjigovodje, da je K. pečat davao u više navrata i ona je sa ostalim licima imala pristup kancelariji okrivljenog i prije njegovog razrešenja.</span>
</p>
<p class="p8">
<span>Svjedok M.D. je izjavio a što proizilazi i iz zapisnika od 21.08.2011. godine,da je obavljao poslove računovodje za firmu K.B. i da je  obradio finansijsku dokumentaciju za 2008,2009 i 2010 godinu, dokumentaciju je čuvao u početku kod sebe lično a kasnije je predao u prostorije poslovne sekretarice L.M. i to prvo u martu a potom i aprilu 2011 godine, a zapisnik o primopredaji sačinio je sa  M. 21.08.2011 godine, pa dalje, da je bilo i izlaznih računa na firmu »Devaja komerc« iz Vitine, radilo se o prodaji gradje ali precizno ne može da kaže da li se radilo o rezanoj ili obloj gradji računi su uredno proknjiženi, svi računi i ostala propratna dokumentacija sa pomoćnim knjigama predata je L.M. u periodu mart - april 2011 godine i konačno jedan dio dokumentacije u avgustu 2011 godine, šta je dalje rađeno sa tom dokumentacijom njemu nije poznato.  Takodje kazuje, da nikada nije vidio pečat K. niti zna koliko je komada pečata ta firma posjedovala, vidio je  samo otisak tog pečata na papirima - ispravama, te konačno nije mu poznato da li je M.R. mogao imati neki interes kod firme »Devaja Komerc«. Konačno svi računi koji su mu bili na raspolaganju sigurno su evidentirani na analitičkoj kartici »Devaja komerca« i ušli su u završni račun- bilans za 2010. godinu a koji je urađen u skladu sa zakonskim propisima i međunarodnim standardima. </span>
</p>
<p class="p8">
<span>Iz elektronske prepiske zastupnika okrivljenog i oštećenog društva proizilazi da su tokom avgusta 2011. godine u više navrata ugovarali primopredaju poslovne dokumentacije.</span>
</p>
<p class="p8">
<span>Iz analitičke kartice društva od 05.02.2011. godine proizilazi da je oštećeno društvo bilo u poslovnom odnosu sa firmom »Devaja komerc« iz Vitine, te da je po 41-om računu a počev od 24.05. pa do 17.11.2010. godine ispostavilo potraživanje prema istima  u iznosu od 211.355,24€.</span>
</p>
<p class="p8">
<span>Iz spisa predmeta Osnovnog suda u Žabljaku Rs.br.28/11,  spisa  I.br.19/13 , te Pravilnika o unutrašnjoj organizaciji i sistematizaciji radnih mjesta „K.B.C.S.“br.01-7 od 18.01.2010. godine, Statuta „K.B.C.S.“ br.01/160 od 01.04.2008. godine proizilazi, da je pravosnažnom presudom OS u Žabljaku P.br.255/11 od 28.06.2012. godine kao nezakonita poništena odluka od 01.08.2011. godine o razrešenju okrivljenog sa funkcije koju je obavljao, da je po predlogu okrivljenog za obezbeđenje dokaza od 07.09.2011. godine OS u Žabljaku donio rješenje Rs.br.28/11 kojim se u prisustvu vještaka ekonomske struke ima izvršiti popis poslovne dokumentacije o kojem popisu je sačinjen nalaz i mišljenje, te dalje, da je dio stranog društva „K.B.-S.“ Ž. ortačko društvo i da društvo ima svoj pečat koji sadrži podatke iz skraćenog naziva društva, bez naznake o broju pečata, prečniku i sl., te da između ostalih poslova poslovna sekretarica u opisu radnog mjesta: pečatira sva dokumenta, vodi djelovodnik i prima prispjelu poštu, otprema poštu, kompletira arhivsku građu i čuva je od nestanka i uništenja, te konačno, da čuva pečat i štambilj društva i iste daje na upotrebu po nalogu neposrednog rukovodioca, a da izvršni direktor zastupa i predstavlja društvo i vodi poslovanje društva.</span>
</p>
<p class="p8">
<span>Iz izvoda iz KE proizilazi da okrivljeni nije osuđivan.</span>
</p>
<p class="p8">
<span>Sud je posebno cijenio odbranu okrivljenog pa je u cjelosti istu prihvatio jer je jasna , logična i ima svoju podlogu u dokazima kojima je sud poklonio vjeru.</span>
</p>
<p class="p8">
<span>Cijeneći gornje dokaze sud je prihvatio iskaz svjedoka M.D. u cjelosti kao jasan i ubjedljiv a djelimično iskaze svjedoka L.M. i I.K. i to L. u dijelu, da je tokom avgusta 2011. godine predala jedan pečat i dio poslovne dokumentacije, te ključeve od kancelarija- poslovnih prostorija, odnosno, djelimično iskaz svjedoka K., da je i prije razrešenja okrivljenog uzimala i koristila pečat društva, da je vršena primopredaja u avgustu 2011. godine a potom u septembru 2011. godine, jer su u tom dijelu ovi iskazi jasni i nesumnjivi i nalaze svoju podlogu u iskazu svjedoka M. ,koji ukazuje da je predao L. svu poslovnu dokumentaciju, što je ova i potvrdila svojim potpisom na zapisniku od 21.08.2011. godine, dok nije prihvatio dio iskaza ovih svjedoka, gdje L. ukazuje, da nije ni bila svjesna da potpisuje zapisnik o primljenoj poslovnoj dokumentaciji, te da nije znala, da li se u kasi kod okrivljenog nalazi pečat a ovo sa razloga jer je prema opštim aktima lično ona zadužena za čuvanje arhivske građe i pečata i štambilja, tj. upravo je taj posao bio u opisu njenog radnog mjesta, te dalje, da je K. neubjedljivo kazivala o postojanju tri pečata u društvu, odnosno dva pečata i 41-og računa kod okrivljenog, te konačno, da je potraživanja iz tih računa “Devaja komerca” oko jednu polovinu naplatio okrivljeni, što nema svoju podlogu ni u jednom dokumentu-odluci o izradi pečata društva, Statutu društva, novčanoj transakciji ili pak drugim opštim aktima, odnosno završnom računu društva, kao ni u iskazu svjedoka M. . U odnosu na pisane isprave, spise suda i pravosnažne odluke, te opšte akte društva, sud je iste prihvatio kao jasne i nesumnjive, jer im stranke nijesu prigovorile a među sobom nijesu protivurječni. </span>
</p>
<p class="p8">
<span>Sud je cijenio i ostale dokaze pa je zaključio da se bez uticaja na drugačiju odluku.</span>
</p>
<p class="p8">
<span>Ocjenom provedenih dokaza u smislu čl.17 I 370 ZKP-a sud je zaključio da okrivljenog treba osloboditi od optužbe  na osnovu čl.373 tačka 1 ZKP-a.</span>
</p>
<p class="p8">
<span> Naime, u konkretnom slučaju u činjeničnom opisu optužnog akta nedostaju osnovni elementi krivičnog djela koje je stavljeno na teret okrivljenom i to prevashodno oni, koji se tiču radnje  izvršenja tj.  oduzimanja pečata, odnosno  41-og računa. Dakle,  u činjeničnom supstratu optužnog akta nedostaju navodi i to: na koji način, pod kojim okolnostima i kada je tačno  i na kom mjestu došlo do prekida  tuđeg pritežanja nad pečatima  - računima  i zasnivanja pritežanja  od strane  izvršioca. Nadalje, objekat radnje nije  potpuno individualizovan (bilo je nepohodno naznačiti : oblik pečata, prečnik istog, da li je natpis ćiriličnog ili latiničnog pisma, da li su brojevi arapski ili rimski,  da li je natpis urađen uz obod pečata ili pak na sredini pečata, odnosno, tačno naznačiti broj svakog računa pojedinačno, datum izdavanja, puni naziv njegovog izdavaoca,  nosioca obaveze, vrstu  i iznose novčane obaveze. Konačno,  potpuno je izostao opis subjektivnog obilježja ovog krivičnog djela u pogledu  psihičkog odnosa izvršioca prema inkriminisanoj radnji (svijest i volja),  a ovo tim prije, jer je u činjeničnom opisu unijet pojam protivpravnosti bez bližeg opisa svijesti izvršioca o istoj, odnosno  o volji da se radnja oduzimanja preduzme a ovo u okolnostima, kada se predmetno krivično djelo može izvršiti samo sa umišljajem.  Gornje je bilo neophodno, posebno u okolnostima kada je pravosnažnim sudskim presudama OS u Žabljaku nesumnjivo utvrđeno da su odluke o razrešenju okrivljenog sa funkcije od 01.08.2011. godine, odnosno otkazu L. bile nezakonite. Prethodnom svakako treba dodati,da je  zakonskim, podzakonskim i opštim aktima na potpun način  uređena oblast čuvanja i upotrebe pečata,  rukovođenja sa istim, korišćenja, oglašavanja nevažećim za slučaj nestanka i sl.,  odnosno oblast čuvanja, korišćenja i upotrebe finansijske dokumentacije u nekom pravnom subjektu.  Nadalje iz provedenih dokaza nesumnjivo proizilazi, da se u konkretnom slučaju radi o dijelu stranog privatnog ortačkog društva, iz čega se dalje zaključuje,da objekat zaštite kod krivičnih djela kojima pripada gornje djelo može biti samo pravilno funkcionisanje državnih organa i obavljanje određenih poslova iz njihovog djelokruga a to prije svega organa uprave, što dalje znači, da je predmetno djelo sistematizovano u grupu krivičnih djela protiv državnih organa, pa činjenica da ortačko društvo kao dio stranog društva »K.B.C.S.« nije, niti je moglo biti zakonom ili uredbom ovlašćeno da vrši javna ovlašćenja, što je bitan elemenat krivičnog djela iz čl.382 st. 1 KZ, to dalje znači, da činjenični supstrat iz optužnog akta ne predstavlja krivično djelo.  </span>
</p>
<p class="p8">
<span>Dakle, sa izloženog jasno proizilazi zaključak,  da i nakon izvedenih dokaza na glavnom pretresu činjenični substrat nije obuhvatio sva bitna obilježja bića krivičnog djela  koje je okrivljenom stavljeno na teret, odnosno, da se u konkretnom slučaju ne radi o subjektu-oštećenom društvu koje vrši javna olašćenja, što znači, da djelo koje  je predmet optužbe po svojim činjeničnim obilježjima datim u optužnom predlogu  nije krivično djelo iz čl.382 st. 1 KZ.</span>
</p>
<p class="p8">
<span>Nezavisno od prethodnog a u pogledu osnova  za oslobađanje od optužbe, čak za slučaj, da činjenični opis iz optužnog akta predstavlja krivično djelo a po ocjeni ovoga suda ne predstavlja, zašto su predhodno dati valjani razlozi, u konkretnom slučaju nije ni dokazano da je okrivljeni učinio djelo za koje je optužen a ovo tim prije jer iz dokaza koje je sud prihvatio nesumnjivo proizilazi, da je prema opštim aktima obavezu čuvanja pečata i štambilja, odnosno poslovne dokumentacije imala isključivo poslovna sekretarica društva a ne okrivljeni, da je knjigovođa lično njoj predao poslovnu dokumentaciju u tri navrata ( mart,april i avgust 2011. godine), da se ona razduživala sa istim u avgustu 2011.god.,da je predala ključeve od prostorija okrivljenog, te dalje, da je okrivljeni nezakonitom odlukom oštećenog društva razriješen sa funkcije a da su postupci vezano za primopredaju dužnosti, poslovne dokumentacije i slično, precizno definisani zakonskim i podzakonskim aktima, da se to čini komisijski i uz prisustvo obadvije strane, zapisnički i sa potpisima.Za slučaj kada sud utvrdi da okrivljenog treba osloboditi od optužbe, te da to može učiniti po dva različita osnova, pravilo je, da oslobađajuću presudu donosi samo po jednom osnovu i to onom koji je najpovoljniji po okrivljenog a to je osnov iz čl.373 tačka 1 ZKP-a, jer djelo stavljeno mu na teret nije krivično djelo. </span>
</p>
<p class="p8">
<span>Oslobađajući okrivljenog od optužbe, sud je odlučio da troškovi krivičnog postupka u iznosu od 442,50€, od čega troškovi branioca okrivljenog koji se odnose na prisustvo branioca na  jednom odloženom pretresu od 31.05.2013. godine u iznosu od 37,50€, prisustvo održanom glavnom pretresu od 21.06.2013. godine u iznosu od 75,00€, za razmatranje spisa predmeta u iznosu od 75,00€, te troškovi fotokopiranja u iznosu od 30,00€ a što predstavlja iznos od 217,50€, te dalje, troškovi tumača V.M. iz P. u iznosu od 225,00€, padaju na teret budžetskih sredstava suda shodno čl. 226 i 230 ZKP-a.</span>
</p>
<p class="p8">
<span>Sa iznijetog odlučeno je kao u izreci presude.</span>
</p>
<p class="p10"></p>
<p class="p10">
<span>                   OSNOVNI SUD U ŽABLJAKU, dana 25. 07. 2013.godine</span>
</p>
<p class="p10"></p>
<p class="p10"></p>
<p class="p10">
<span>ZAPISNIČAR                                                      PREDSJEDNIK SUDA </span>
</p>
<p class="p10">
<span>Nađa Kaljević ,s.r.                                                    Mihailo Anđelić,s.r.</span>
</p>
<p class="p10"></p>
<p class="p10">
<span class="s1">PRAVNA POUKA:</span>
</p>
<p class="p10">
<span class="s1">Protiv ove presude može se podnijeti</span>
</p>
<p class="p10">
<span class="s1">žalba  u  roku  od 8  dana  po  prijemu  </span>
</p>
<p class="p10">
<span class="s1">pismenog </span><span class="s4">otpravka iste,  preko ovog suda </span>
</p>
<p class="p3">
<span class="s2">Višem sudu Bijelo Polje</span><span>. </span>
</p>
<p class="p3"></p>


</body>
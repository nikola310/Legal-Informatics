<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span></span><span class="span1">K.br.660/16</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>&nbsp;</p>
<p>
<span class="span1">OSNOVNI SUD U PODGORICI,kao prvostepeni, krivični, po sudiji Larisi Mijušković - Stamatović, uz učešće Marine Sekulić kao zapisničara, u krivičnom predmetu protiv okrivljenog G. M. iz P., zbog krivičnog djela nedozvoljeno držanje oružja i eksplozivnih materija iz čl. 403 st. 1 Krivičnog zakonika Crne Gore, odlučujući po optužnom predlogu ODT-a Podgorica Kt.br 1040/16 od 10.11.2016 godine, kojeg je na glavnom pretresu zastupala Popović Nađa, savjetnik na radu kod ODT-a Podgorica, nakon glavnog i javnog pretresa održanog dana 14.12.2016. godine u prisustvu zastupnika optužbe i okrivljenog sa braniocem po izboru Đ. S. advokatom iz P., donio je, a  dana 16.12.2016 godine  javno objavio, </span>
</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>
<span class="span1">Okrivljeni:</span>
</p>
<p>&nbsp;</p>
<p>
<span class="span1">G. M. JMB xxx od oca Ž. i majke Lj., rođene Đ., rođen xxx godine u P., sa prebivalištem u P. – ulica D. br.xx, državljanin Crne Gore, nezaposlen, neoženjen, bez djece, sa završenom srednjom elektro školom, srednjeg imovnog stanja, ranije neosuđivan, </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">K R I V   J E</span>
</p>
<p>&nbsp;</p>
<p>
<span class="span1">Zato što je:</span>
</p>
<p>&nbsp;</p>
<p>
<span class="span1">Dana xx.08.20xx.godine, oko xx,30 časova, u putničkom vozilu marke „Golf V“ bez registarskih oznaka, kojim je upravljao, u B.Dž. V. xx, u P., svjestan svoga djela čije je izvršenje htio i znajući da je isto zabranjeno, neovlašćeno nosio vatreno oružje, na način što je suprotno čl.33 st.1 Zakona o oružju, na javnom mjestu, iako je to zabranjeno, nosio pištolj marke „Crvena zastava“, model 70, kalibra 7,65 mm, fabričkog broja xxx, sa okvirom i municijom za isto – 7 metaka kalibra 7,65 mm, koje oružje mu je pronađeno prilikom kontrole od strane policije, u torbici okačenoj o vratu, </span>
</p>
<p>&nbsp;</p>
<p>
<span class="span1">-čime je izvršio krivično djelo nedozvoljeno držanje oružja i eksplozivnih materija  iz čl. 403 st. 1 Krivičnog zakonika Crne Gore,</span>
</p>
<p>&nbsp;</p>
<p>
<span class="span1">-pa mu Sud primjenom citiranog zakonskog propisa, te odredbi čl. 3, 4, 5, 13, 15, 32, 36, 42, 52, 53 i 54 Krivičnog zakonika Crne Gore, te čl. 226, 227, 229 i 374 Zakonika o krivičnom postupku  i z r i č e,</span><span class="span1"></span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">Kojom mu utvrdjuje kaznu zatvora u trajanju od 3 (tri) mjeseca i  istovremeno odredjuje da se ista neće izvršiti ako okrivljeni u roku od 1 (jedne) godine po pravnosnažnosti presude ne izvrši novo krivično djelo.</span>
</p>
<p>&nbsp;</p>
<p>
<span class="span1">Obavezuje se okrivljeni da na ime sudskog paušala  uplati na račun budžetskih sredstava Crne Gore,  iznos od 50,00 € (pedeseteura) u roku od 15 dana po pravnosnažnosti presude pod prijetnjom prinudne naplate. </span>
</p>
<p>&nbsp;</p>
<p>
<span class="span1">Primjenom čl. 75 Krivičnog Zakonika Crne Gore sud okrivljenom i z r i č e   i </span>
</p>
<p>&nbsp;</p>
<p style="text-align:center;">
<span class="span1">MJERU BEZBJEDNOSTI</span>
</p>
<p>&nbsp;</p>
<p>
<span class="span1">Oduzimanje predmeta -</span><span class="span1"> pištolja marke „Crvena zastava“, model 70, kalibra 7,65 mm, fabričkog broja C-257560, sa okvirom i municijom za isto – 7 metaka kalibra 7,65 mm, kao predmeta izvršenja krivičnog djela.</span>
</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>
<span class="span1">Optužnim predlogom ODT-a Podgorica Kt.br 1040/16 od 10.11.2016 godine, kojeg je na glavnom pretresu zastupala Popović Nađa, savjetnik na radu kod ODT-a Podgorica, okrivljenom G. M. stavljeno je na teret da je izvršio krivično djelo  nedozvoljeno držanje oružja i eksplozivnih materija  iz člana 403 st. 1 Krivičnog zakonika Crne Gore, činjenično bliže opisanog izrekom ove presude. </span>
</p>
<p>&nbsp;</p>
<p>
<span class="span1">Zastupnik optužbe je do kraja glavnog pretresa ostala pri podnijetom optužnom predlogu, navodeći u završnoj riječi da je okrivljeni izvršio krivično djelo koje mu je stavljeno na teret, sa kojih razloga je predložila  sudu da okrivljenog oglasi krivim i osudi po Zakonu i da mu shodno čl.75 Krivičnog zakonika Crne Gore izrekne mjeru bezbjednosti oduzimanje predmeta – predmetnog pištolja i metaka. </span>
</p>
<p>&nbsp;</p>
<p>
<span class="span1">Okrivljeni  G. M. je u navodima odbrane iz prethodnog postupka pred ODT-om Podgorica naveo da negira izvršenje krivičnog djela koje mu se stavlja na teret, kao i da se predmetnog dana nalazio na ručku u restoranu „L s“, lociranom na uglu H.i Nj. u, gdje je svo vrijeme bio sam.Istakao je da pošto nije bilo parkinga nigdje bliže, tražio je parking neko vrijeme, i tek se parkirao u starom dijelu H. u, 700 – 800 metara odatle, kao i da je upravljao vozilom „Golf VI“ crne boje, koje je na sebi imalo prednju tablicu, a zadnja mu nije bila okačena, budući da mu se ista dan ili dva prije toga oštetila, pa je mislio da je tih dana popravi i stavi.Pojasnio je da je otprilike oko xx,00 časova završio sa ručkom u tom restoranu, i uputio se pješke ka autu, te da mu je trebalo sigurno nekih 5 – 6 minuta hoda da dođe do vozila.Kada je došao do vozila, on je, najbliže lijevim zadnjim vratima njegovog vozila, na neasfaltiranoj podlozi primijetio crni pištolj i nekoliko trenutaka je gledao u taj pištolj, kao i okolo, poslije čega je nakon proteka najviše 3 – 4 minuta, odlučio da uzme taj pištolj, da ga odnese i preda u policiju.Izjavio je da je na sebi imao torbicu crne boje, a u njoj je imao novčanik sa ličnim dokumentima i ključevima od vozila, pa je taj crni pištolj stavio u svoju torbu.Napomenuo je da je prethodno pošto je našao taj pištolj na tom mjestu, zvao telefonom brata od tetke G. I., kojem je u tom trenutku samo telefonom rekao da treba hitno da se vide, i da on siđe ispred zgrade, te da mu tada telefonom nije govorio detalje što mu treba, nakon čega se uputio ka njegovoj zgradi, u bloku xx, moguće u ulici Đ.M..Naveo je da je najviše za destak minuta stigao do njegove </span><span class="span1">zgrade, i tada mu je rekao da je našao pištolj u centru grada i da odmah želi da ode da preda pištolj policiji, nakon čega su se uputili ka zgradi CB-a Podgorica, kao i da je I. kazao da on hoće da mu bude svjedok, pa je to razlog zašto sam nije pošao da preda pištolj policiji.Krenuli su ka zgradi CB –a Podgorica, krećući se pored tološke šume, kada je na uglu ulice Dž.V. i B. S.P.C., napravio jedan prekršaj u saobraćaju, koji se ogleda u tome što je nepropisno zaobišao, odnosno pretekao jedno vozilo, zapravo ušao kroz crveno svijetlo pored tog vozila.Istakao je da se uključio u ulicu Dž.V., kada je nakon par trenutaka čuo zvuk rotacije i vidio blicanje svijetla, to je bio kombi policije, pa je odmah stao kada je čuo i vidio njihove signale.Pretpostavio je da ga zaustavljaju zbog prekršaja, pa je tada izašao iz vozila, dok su iz kombija izašla tri policajca, a jedan od njih ga je upitao „Kako voziš“?Jedan od tih policajaca ga je upitao ima li šta da prijavi, pa mu je odmah rekao da u crnoj torbici ima pištolj koji je prethodno našao u centru grada, a na pitanje policajca koje je marke, objasnio je da ne zna, jer se ne razumije u oružje.Pojasnio je da su mu nakon toga policajci kazali da mora poći sa njima u stanicu policije, a naknadno je nakon toga, iz vozila izašao G.I., koji nije išao sa njim u policiju, te da mu je nepoznat razlog zbog čega njega nijesu zvali da ide sa njim.Dodao je da su mu na licu mjesta uzeli podatke i tu se procedura sa I. završila, tako da je on njegovo vozilo odveo kući.Napomenuo je da se nalazi na specijalističkim studijama Elektrotehničkog fakuleta, a takođe je privremeno zaposlen u privatnoj firmi „H“, da nema nikakvih problema, da nikome ne duguje ništa, niti bilo ko njemu duguje bilo kakav novac.Naglasio je da je pištolj pronašao onako kako je detaljno ispričao, da je nekoliko minuta razmišljao šta da radi, jer je tim sebi napravio veliki problem, te da je na kraju trebalo da zaobiđe taj pištolj i ostavi ga, kao i da je razlog zbog kojeg nije odmah pošao da predmetni pištolj preda u policiju, taj što je to želio da učini sa svjedokom, radi čega je zvao svog rođenog brata od tetke G.I..</span>
</p>
<p>
<span class="span1">Na glavnom pretresu okrivljeni je ponovio navode odbrane iz prethodnog postupka pred ODT-om Podgorica i odgovarajući na pitanja suda objasnio da naravno zna koji je broj policije, ali da mu u tom trenutku nije prošlo kroz glavu i nije mu palo na pamet da pozove policiju, već je htio da ponese pištolj, i preda ga policiji kako je to i naveo u odbrani.</span>
</p>
<p>&nbsp;</p>
<p>
<span class="span1">Branilac okrivljenog po izboru Đ. S., advokat iz P. je u završnoj riječi naveo da kod njegovog branjenika nije postojala namjera da zadrži predmetni pištolj, a što proizilazi iz spisa, kao i zapisnika policije o oduzimanju predmeta gdje proizilazi da je njegov branjenik sam prijavio navedeno oružje, i gdje se bio uputio s istim, i svojim bratom, da ga preda u policiju, tako da smatra da nema djela, no ukoliko sud odluči drugačije, predlaže da njegovom branjeniku uzme u obzir sve olakšavajuće okolnosti koje proizilaze iz spisa.</span>
</p>
<p>&nbsp;</p>
<p>
<span class="span1">Okrivljeni je u završnoj riječi ostao pri navodima odbrane kojima nije imao šta dodati, i prihvatio je završnu riječ svog branioca.</span>
</p>
<p>&nbsp;</p>
<p>
<span class="span1">Sud je u dokaznom postupku: pročitao službenu zabilješku Uprave policije  CB Podgorica – Stanice policije za JRM – Interventne jedinice Ku.br.575/2016 od 24.08.2016.godine, pročitao potvrdu Uprave policije CB Podgorica – Stanice policije za JRM o privremeno oduzetim predmetima Ku.br.575/2016 od 22.08.2016.godine na ime okrivljenog G. M., pročitao izvještaj o balističkom vještačenju Forenzičkog centra Danilovgrad br.3389-1/16 od 19.01.2016.godine, pročitao izvod iz kaznenih evidencija Ministarstva pravde Crne Gore za okrivljenog pod brojem KE.1554/2016 </span><span class="span1">od 14.11.2016.godine, izvršio uvid u dokumentaciju Uprave policije CB Podgorica broj 59 – 28 – 244 – 2229 – 1855 od 22.08.2016.godine, izvršio uvid u pištolj marke „Crvena zastava“, model 70, kalibra 7,65 mm, fabričkog broja xxx, sa okvirom i municijom za isto – sedam metaka kalibra 7,65 mm. </span>
</p>
<p>&nbsp;</p>
<p>
<span class="span1">Slijedeći provedeni dokazni postupak, Ovaj sud zaključuje da su se u naprijed preduzetim radnjama okrivljenog stekli svi subjektivni i objektivni elementi upitne inkriminacije, sa kojih razloga je Sud prvenstveno utvrdio krivicu okrivljenog, a potom, vrednujući karakter, prirodu, te medjusobni odnos otežavajućih i olakšavajućih okolnosti koje stoje na strani okrivljenog, ocijenio da će se kaznom zatvora i rokom provjere za okrivljenog na način i u trajanju kao u izreci presude ostvariti svrha izricanja uslovne osude iz čl.52 Krivičnog zakonika Crne Gore, a u okviru opšte svrhe propisivanja i izricanja krivičnih sankcija iz čl. 4 st. 2 Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Iz službene zabilješke Uprave policije  CB Podgorica – Stanice policije za JRM – Interventne jedinice Ku.br.575/2016 od 24.08.2016.godine proizilazi da je ista sačinjena u službenim prostorijama CB – a Podgorica povodom dovođenja lica G. M.Dalje proizilazi da su policijski službenici predmetnog dana oko xx,20 časova, u b.D. V. zaustavili i kontrolisali p.m.v. marke „Golf V“, crne boje, bez registarskih oznaka, kojim je upravljalo pomenuto lice.Policijski službenici navedenom licu postavljaju pitanje da li kod sebe ima nešto nedozvoljeno, našta ono odgovara da u svojoj torbici, crne boje, koju je nosio oko vrata ima vatreno oružje pištolj.Pregledom, opipavanjem, bez otvaranja i dodirivanja unutrašanjosti, policijski službenici konstatuju da se u istoj najvjerovatnije nalazi vatreno otužje, nakon čega lice zajedno sa torbicom bez upotrebe sredstava prinude dovode u službene prostorije CB Podgorica.Dalje proizilazi da je ekipa krim.tehnike fotografisala, a zatim i izuzela vatreno oružje iz navedene torbice, kojom prilikom je utvrđeno da se radi o pištolju marke Crvena zastava, model 70, kalibra 7,65mm, serijskog broja C-257560, u čijem se okviru nalazilo sedam metaka, kao i da se u društvu G. M. predmetnom prilikom nalazilo lice I. G..</span>
</p>
<p>&nbsp;</p>
<p>
<span class="span1">Iz potvrde Uprave policije CB Podgorica – Stanice policije za JRM o privremeno oduzetim predmetima Ku.br.575/2016 od 22.08.2016.godine na ime okrivljenog G. M. proizilazi da su policijski službenici od navedenog lica privremeno oduzeli pištolj marke CZ „M-70“ xxx, cal.7.65, 7 metaka istog kalibra i okvir.</span>
</p>
<p>
<span class="span1">Iz  izvještaja o balističkom vještačenju Forenzičkog centra Danilovgrad br.3389-1/16 od 19.01.2016.godine proizilazi da je Forenzičkom centru Danilovgrad na vještačenje dostavljen pištolj marke „Crvena zastava“, model 70, kalibra 7,65mm, fabr. broja xxxx uz koji je dostavljeno i sedam metaka koji su se nalazili u šaržeru.Dalje proizilazi da je dostavljeni pištolj funkcionalan, da je iz navedenog pištolja pucano nakon čega cijev nije čišćena, kao i da dostavljena municija pripada pištoljskoj municiji 7,65 mm.</span>
</p>
<p>&nbsp;</p>
<p>
<span class="span1">Iz izvoda iz kaznenih evidencija Ministarstva pravde Crne Gore za okrivljenog pod brojem KE.1554/2016 od 14.11.2016.godine proizilazi da okrivljeni G. M. ranije nije osuđivan.</span>
</p>
<p>&nbsp;</p>
<p>
<span class="span1">Uvidom u dokumentaciju Uprave policije CB Podgorica broj 59 – 28 – 244 – 2229 – 1855 od 22.08.2016.godine, te uvidom  u pištolj marke „Crvena zastava“, model 70, kalibra 7,65 mm, fabričkog broja xxx, sa okvirom i municijom za isto – sedam metaka </span><span class="span1">kalibra 7,65 mm proizilazi bliži izgled navednog pištolja, crne boje, sa naprijed citiranim oznakama i okvirom za municiju.</span>
</p>
<p>&nbsp;</p>
<p>
<span class="span1">Član 33 st.1 Zakona o oružju propisuje da je zabranjeno nošenje oružja na javnom mjestu.Tokom postupka je nedvosmisleno utvrđeno da se okrivljeni G. M.nije pridržavao naprijed citiranog propisa Zakona o oružju, već je dana xx.08.20xx.godine, oko xx,30 časova, u putničkom vozilu marke „Golf V“ bez registarskih oznaka, kojim je upravljao, u B. Dž. V. bb, u P.,  neovlašćeno nosio vatreno oružje, na način što je na javnom mjestu, iako je to zabranjeno, nosio pištolj marke „Crvena zastava“, model 70, kalibra 7,65 mm, fabričkog broja xxxx, sa okvorom i municijom za isto – 7 metaka kalibra 7,65 mm, koje oružje mu je pronađeno prilikom kontrole od strane policije, u torbici okačenoj o vratu.</span>
</p>
<p>&nbsp;</p>
<p>
<span class="span1">Okrivljeni G. M. je tokom postupka negirao izvršenje krivičnog djela koje mu se činjeničnim navodima ovlašćenog tužioca ODT-a Podgorica stavlja na teret, braneći se kako je predmetnom prilikom u blizini svog parkiranog auta pronašao pištolj, nakon čega je 3 – 4 minuta razmišljao šta da radi, nakon čega je uzeo taj pištolj crne boje, pozvao svog brata od tetke I. G., i zajedno sa njim pošao u CB Podgorica kako bi predao navedeni pištolj.Takođe se branio da je, nakon što je od strane policijskih službenika zaustavljen zbog saobraćajnog prekršaja, na njihovo pitanje da li nešto ima da prijavi, istima predao torbicu crne boje, u kojoj se nalazio odnosni pištolj.Sud ne prihvata ovakve navode odbrane okrivljenog G., cijeni ih kao očigledno smišljene i konstruisane s ciljem i u svrhu izbjegavanja krivice, te usmjerene na olakšavanje svog procesnog položaja u predmetnom postupku. Naime, činjenica je da imperativne odredbe Zakonika o krivičnom postupku iz razloga samoodržanja u postupku dozvoljavaju okrivljenom da se brani na način koji njemu najbolje odgovara u određenoj fazi postupka, ali je isto tako činjenica, da istrajavanje na dosljednosti navoda odbrane okrivljenog, samo po sebi, ne predstavlja ni dovoljno, ni valjano uporište na bazi kojeg bi sud gradio i zasnivao svoje činjenično utvrđenje u pogledu dokazanosti ili nedokazanosti navoda iz optužnog akta.Okrivljeni G. M.je lice koje je u vrijeme izvršenja krivičnog djela imalo navršenih xx godina života, po sopstvenom kazivanju student je specijalističkih studija Elektrotehničkog fakulteta, pa bi, dosledno tome, u situaciji kada navodno pronalazi odbačeno vatreno oružje – predmetni pištolj, morao postupiti kao savjestan građanin, i o tome obavijestiti nadležne državne organe, u prvom redu policiju, čiji broj nema nikave sumnje zna, i što je odgovarajući na pitanja suda na glavnom pretresu, uostalom i sam potvrdio, tim prije, što je imao vremena da razmisli, jer je po sopstvenom kazivanju 3 – 4 minuta razmišljao šta da radi, prije nego što je odlučio da navedeni pištolj stavi u svoju torbicu.</span>
</p>
<p>&nbsp;</p>
<p>
<span class="span1">U prilog ovakvom zaključivanju suda, ide i dio navoda odbrane okrivljenog da je  na pitanje policajca koje je marke pištolj, objasnio  da ne zna, jer se ne razumije u oružje, što bi dodatno moralo nalagati opreznost okrivljenog prilikom postupanja sa vatrenim oružjem, i iziskivalo obavještenje, a ne navodno samoinicijativno uzimanje sa lica mjesta odnosnog pištolja.Neopreznost okrivljenog G. u saobraćaju, te prekršaj koji je napravio, sticajem okolnosti i vršenja svojih redovnih policijskih poslova i zadataka, opserviran je od strane policijskih službenika CB-a Podgorica, koji zaustavljaju okrivljenog, i vršeći kontrolu, okrivljeni ih obavještava da u crnoj torbici ima vatreno oružje – pištolj, o čemu svjedoči službena zabilješka Uprave policije  CB Podgorica – Stanice policije za JRM – Interventne jedinice Ku.br.575/2016 od 24.08.2016.godine.Kao logičan slijed daljih postupanja policijskih službenika </span><span class="span1">nadovezuje i potvrda Uprave policije CB Podgorica – Stanice policije za JRM o privremeno oduzetim predmetima Ku.br.575/2016 od 22.08.2016.godine izdata okrivljenom, jer je po ocjeni suda bilo neophodno u odnosu i na okrivljenog, ali i pronađeno vatreno oružje izvršiti detaljne analize i provjere kako funkcionalnosti samog oružja, tako i njegovog komparativnog upoređivanja sa oružjem i čaurama koje se klasifikuju po NN izvršiocima, kod nerasvijetljenih krivičnih djela, naročito ako se ima u vidu okolnost koja nepobitno proizilazi iz   izvještaja o balističkom vještačenju Forenzičkog centra Danilovgrad br.3389-1/16 od 19.01.2016.godine, da je iz odnosnog pištolja pucano, i da nakon toga cijev nije očišćena.</span>
</p>
<p>&nbsp;</p>
<p>
<span class="span1">Uvid u dokumentaciju Uprave policije CB Podgorica broj 59 – 28 – 244 – 2229 – 1855 od 22.08.2016.godine, te uvid  u pištolj marke „Crvena zastava“, model 70, kalibra 7,65 mm, fabričkog broja xxxx, sa okvirom i municijom za isto – sedam metaka kalibra 7,65 mm, doprinosi stvaranju još skladnije i vjerodostojnije dokazne cjeline, budući da citirano služi sudu za stvaranje kompletnog utiska i izgleda kako samog pištolja, tako i okvira za municiju, i same municije za odnosni pištolj kalibra 7,65 mm, a što je odnosnom prilikom oduzeto od okrivljenog.Sud posebno cijeni navode branioca okrivljenog akcentovane u završnoj riječi da kod njegovog branjenika nije postojala namjera da zadrži predmetni pištolj, ali sud ukazuje da je propisivanjem predmetnog krivičnog djela i alternativno postavljenjim oblicima istog (izrađuje, prodaje, nabavlja, nosi ili drži), zakonodavac imao intenciju da spriječi neželjene efekte koje nošenje vatrenog oružja podrazumijeva, a koji se u krajnjem ogledaju u narušavanju javnog reda i mira, ili pak eventualnim posljedicama po život i tijelo čovjeka.Naime, član 33 st.1 Zakona o oružju propisuje da je zabranjeno „nošenje“ oružja na javnom mjestu, pa kod činjenice da ga je okrivljeni nosio u svojoj torbici, na javnom mjestu – što B. D. V. svakako jeste, onda nema nikakve sumnje da je izvršio krivično djelo koje mu se optužnim aktom ovlašćenog tužioca ODT-a Podgorica stavlja na teret.</span>
</p>
<p>&nbsp;</p>
<p>
<span class="span1">Rezimirajući činjenične i pravne aspekte predmetne krivično - pravne stvari, Sud zaključuje da su se u radnjama okrivljenog G. M. ostvarili svi subjektivni i objektivni elementi upitne inkriminacije, odnosno krivičnog djela nedozvoljeno držanje oružja i eksplozivnih materija iz čl. 403 st. 1 Krivičnog zakonika Crne Gore, pa je okrivljeni na subjektivnom planu postupao sa direktnim umišljajem kao oblikom krivice, odnosno bio je svjestan da nošenjem oružja na javnom mjestu čini krivično djelo, što je isti i htio.</span>
</p>
<p>&nbsp;</p>
<p>
<span class="span1">Vrjednujući sve okolnosti iz čl. 42 Krivičnog zakonika Crne Gore koje su od uticaja da kazna bude veća ili manja (otežavajuće i olakšavajuće okolnosti), sud je u odsustvu otežavajućih okolnosti, od olakšavajućih okolnosti na strani okrivljenog cijenio njegovu raniju neosuđivanost utvrđenu čitanjem izvoda iz registra kaznenih evidencija neposredno na glavnom pretresu, a koja neosuđivanost ukazuje da se radi o osobi koja nije sklona vršenju krivičnih djela, pa je Sud, imajući uz navedeno u vidu i stepen krivice okrivljenog, stava da radi krivično - pravne zaštite prema okrivljenom nije nužno primijeniti efektivnu kaznu zatvora, već da će se i utvrdjenom kaznom u trajanju od 3 mjeseca, i rokom provjeravanja u trajanju od jedne godine, u dovoljnoj mjeri uticati na okrivljenog da ubuduće ne vrši ovakva ili slična krivična djela, čime će se prema ocjeni Ovog suda ostvariti svrha propisivanja i izricanja uslovne osude iz čl. 52 Krivičnog zakonika Crne Gore, a u okviru opšte svrhe propisivanja i izricanja krivičnih sankcija iz čl. 4 st. 2 Krivičnog zakonika Crne Gore. </span>
</p>
<p>&nbsp;</p>
<p>
<span class="span1">Obzirom da stvarnih troškova postupka nije bilo, sud je okrivljenog primjenom čl. 226, 227 i 229 Zakonika o krivičnom postupku, obavezao da na račun budžetskih sredstava Crne Gore, na ime paušala uplati iznos od 50,00 (pedeset) eura, koji paušal je odmjeren  shodno trajanju, složenosti postupka i imovinskim prilikama okrivljenog. </span>
</p>
<p>&nbsp;</p>
<p>
<span class="span1">Sud je primjenom čl. 75 Krivičnog zakonika Crne Gore okrivljenom izrekao i mjeru bezbjednosti oduzimanje predmeta-pištolja marke "Crvena zastava“, model 70, kalibra 7,65 mm, fabričkog broja xxx, sa okvirom i municijom za isto – 7 metaka kalibra 7,65 mm, kao predmeta izvršenja krivičnog djela, u uvjerenju da će se izrečenom mjerom bezbjednosti otkloniti stanja i uslovi koji su od uticaja da okrivljeni ubuduće ne vrši ovakva ili slična krivična djela, a sud je stanovišta da to zahtijevaju i razlozi bezbjednosti.</span>
</p>
<p>&nbsp;</p>
<p>
<span class="span1">Na osnovu izloženog, a shodno članu 374 Zakonika o krivičnom postupku odlučeno je kao u izreci presude. </span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U PODGORICI</span>
</p>
<p style="text-align:center;">
<span class="span1">Dana, 16.12.2016. godine</span>
</p>
<p>&nbsp;</p>
<p>
<span class="span1"> ZAPISNIČAR,</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">         S U D I J A,</span>
</p>
<p>
<span class="span1">Marina Sekulić</span><span class="span1"></span><span class="span1"></span><span class="span1"></span><span class="span1">       Larisa Mijušković - Stamatović </span>
</p>
<p>&nbsp;</p>
<p>&nbsp;</p>
<p>
<span class="span1">Dostavna naredba</span>
</p>
<p>
<span class="span1">Primjerak presude dostaviti:</span>
</p>
<p>
<span class="span1">-ODT-u Podgorica,</span>
</p>
<p>
<span class="span1">- Okrivljenom,</span>
</p>
<p>
<span class="span1">- Braniocu okrivljenog,</span>
</p>
<p>
<span class="span1">- a/a</span>
</p>
<p>&nbsp;</p>
<p>
<span class="span1">S u d i j a </span>
</p>
<p>
<span class="span1">________________</span>
</p>
<p>
<span class="span1">Postupljeno dana ________2016.godine</span>
</p>
<p>
<span class="span1">Namještenik _____________________</span>
</p>
<p>&nbsp;</p>
</div>
</div>


</body>
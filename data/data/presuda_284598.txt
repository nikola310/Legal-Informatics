<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
.span2{color:#000000;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span></span><span class="span1">         </span>
</p>
<p style="text-align:right">
<span class="span1">         K. br. 377/17</span><span class="span1"></span>
</p>
<p>&nbsp;</p>
<p>
<span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">U IME CRNE GORE</span>
</p>
<p>&nbsp;</p>
<p>&nbsp;</p>
<p>
<span class="span1">OSNOVNI SUD U PODGORICI, kao prvostepeni, krivični, po sutkinji Željki Jovović, uz učešće samostalnog referenta Danijele Rajković kao zapisničarke, u krivičnom predmetu protiv okrivljenog </span><span class="span1">I. S. </span><span class="span1">iz Podgorice, zbog krivičnog djela ugrožavanje javnog saobraćaja iz čl. 339 st. 1 Krivičnog zakonika Crne Gore, odlučujući po optužnom predlogu ODT-a Podgorica Kt. br. 560/17 od 12. 05. 2017. godine, nakon glavnog i javnog pretresa održanog dana 11. 01. 2018. godine, u prisustvu zastupnice optužbe Anđe Radovanović, okrivljenog i njegovog branioca, adv. S</span><span class="span1">. </span><span class="span1">K</span><span class="span1">.</span><span class="span1">, izrekao je i istog dana javno objavio,</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1">Okrivljeni:</span>
</p>
<p>&nbsp;</p>
<p>
<span class="span1">I</span><span class="span1">.</span><span class="span1"> S</span><span class="span1">.</span><span class="span1">, JMB </span><span class="span1">xxxxxxxxxxxxx</span><span class="span1">, od oca V</span><span class="span1">.</span><span class="span1"> i majke B</span><span class="span1">.</span><span class="span1">, rođene J</span><span class="span1">.</span><span class="span1">, rođen </span><span class="span1">xx</span><span class="span1">. </span><span class="span1">xx</span><span class="span1">. 19</span><span class="span1">xx</span><span class="span1">. godine u P</span><span class="span1">..</span><span class="span1">, sa prebivalištem u mjestu rođenja, državljanin Crne Gore, pismen, završio srednju školu, po zanimanju elektroinstalater, oženjen, otac dvoje djece, dobrog imovnog stanja, neosuđivan.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">Kriv je</span>
</p>
<p>&nbsp;</p>
<p>
<span class="span1">Što je: </span>
</p>
<p>&nbsp;</p>
<p>
<span class="span1">Dana 21. 11. 2015. godine, oko 07:00 časova, na raskrsnici Ulica Bulevar Svetog Petra Cetinjskog, Ul. Jovana Tomaševića i Ul. Ivana Milutinovića u Podgorici, ne pridržavajući se saobraćajnog propisa iz čl. 143 st. 2 ZOBS-a na putevima, ugrozio javni saobraćaj i doveo u opasnost život i tijelo ljudi, na način što se, upravljajući vozilom, marke "VW Passat 1.9 TDI" registarskih oznaka PG EE </span><span class="span1">xxx</span><span class="span1">, srednjom desnom saobraćajnom trakom desne kolovozne trake Bulevara Svetog Petra Cetinjskog i dolaskom na navedenu raskrsnicu nije pridržavao zabrane izražene svjetlosnim saobraćajnim znakom - crvenim svjetlom na semaforu, koje označava zabranu prolaska kroz raskrsnicu, već je bez zaustavljanja ušao u istu i nastavio kretanje pravo u pravcu Ul. Stanka Dragojevića, usled čega je došlo do kontakta ovog vozila sa vozilom marke "Fiat 1.9 TDI", registarskih oznaka PG DS </span><span class="span1">xxx</span><span class="span1"> kojim vozilom je srednjom saobraćajnom trakom iz pravca Ulice Vasa Raičkovića u pravcu Bulevara Revolucije, upravljala oštećena S</span><span class="span1">.</span><span class="span1"> D</span><span class="span1">.</span><span class="span1">, kojoj je na semaforu bilo uključeno zeleno svijetlo za njen smjer kretanja, kojom prilikom je oštećena zadobila laku tjelesnu povredu u vidu istezanja vrata, pri čemu je bio svjestan da ovakvom nepropisnom vožnjom može ugroziti javni saobraćaj i dovesti u opasnost život i tijelo ljudi, pa je na to pristao</span>
</p>
<p>
<span class="span1">- čime je izvršio krivično djelo ugrožavanje javnog saobraćaja iz čl. 339 st. 1 Krivičnog zakonika Crne Gore. </span>
</p>
<p>&nbsp;</p>
<p>
<span class="span1">Pa mu sud za navedeno krivično djelo primjenom čl. 4 st. 2, čl. 42 st. 1, čl. 52 st. 2, čl. 53 i 54 Krivičnog zakonika Crne Gore i čl. 226, 229 i 374 Zakonika o krivičnom postupku, izriče</span>
</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">S tim što mu utvrđuje kaznu zatvora u trajanju od 3 (tri) mjeseca i istovremeno određuje da se ista neće izvršiti, ako okrivljeni u roku od 1 (jedne) godine po pravosnažnosti presude ne izvrši novo krivično djelo.</span>
</p>
<p>
<span class="span1">Obavezuje se okrivljeni da plati na ime troškova krivičnog postupka iznos od 299,50 eura, u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>
<span class="span1"></span>
</p>
<p>
<span class="span1">Optužnim predlogom Osnovnog državnog tužilaštva Podgorica </span><span class="span1">Kt. br. 560/17 od 12. 05. </span><span class="span2">2017</span><span class="span1">. godine okrivljenom </span><span class="span1">I. S. </span><span class="span1">stavljeno je na teret </span><span class="span1">izvršenje krivičnog djela ugrožavanje javnog saobraćaja iz čl. 339 st. 1 Krivičnog zakonika Crne Gore. Zastupnica optužbe je u završnoj riječi navela da ostaje u cjelosti pri podnijetom optužnom predlogu jer nalazi da iz provedenih dokaza nesporno proizilazi da je okrivljeni </span><span class="span1">I. S. </span><span class="span1">izvršio krivično djelo stavljeno mu na teret, predlažući sudu da okrivljenog oglasi krivim i osudi po zakonu.</span>
</p>
<p>
<span class="span1">Okrivljeni </span><span class="span1">I. S. </span><span class="span1">je u svojoj odbrani u prethodnom postupku i na glavnom pretresu naveo da se sjeća da se saobraćajna nezgoda u kojoj je učestvovao dogodila dana 21.11.2015. godine, oko 07,00 časova ujutro. Tog dana upravljao je svojim automobilom marke "Passat", reg. oznaka PG EE </span><span class="span1">xxx</span><span class="span1"> i to na način što se kretao srednjom saobraćajnom trakom desne kolovozne trake Bulevara Svetog Petra Cetinjskog u pravcu Bulevara Stanka Dragojevića. Kada je došao blizu raskrsnice sa ulicom Jovana Tomaševića, u trenutku kada je na semaforu za njegov pravac kretanja bio uključen zeleni svjetlosni signal, on je započeo kretanje kroz navedenu raskrsnicu, sa namjerom da zadrži pravac kretanja. Međutim, čim je ušao vozilom u raskrsnicu sa njegove lijeve strane naišlo je vozilo, čini mu se marke "Fiat", koje je prednjim desnim dijelom direktno udarilo u prednju lijevu bočnu stranu njegovog vozila, zbog čega se vozilo kojim je upravljao zanijelo i zadnji kraj automobila udario u ovo vozilo. Nakon nezgode je napustio svoje vozilo, što je učinila i žena koja je upravljala vozilom marke "Fiat", pozvao je policiju, a pomenuta žena je izgubila svijest, zbog čega je podigao sa asfalta. Uviđaj je izvršen na licu mjesta, a ovu gospođu je njena drugarica prebacila do Urgentnog centra, gdje je od strane lica koja su vršila uviđaj i on upućen, kako bi se izvršilo alkotestiranje. Tamo je vidio ovu ženu, pitao je kako se osjeća, na šta mu je ona odgovorila da se osjeća dobro. Takođe je istakao da nije siguran, ali da mu se čini da je gospođa koja je prebacila ženu koju je on udario vozilom u Urgentni centar, prethodno bila u vozilu crvene boje „Volsvagen“, a njeno vozilo se nalazilo iza njegovog na raskrsnici u kojoj se dogodila nezgoda. Tačnije, iza njegovog vozila je bilo neko njemu nepoznato vozilo, a nakon tog vozila, njeno vozilo. Sjeća se da je pitala da li je neko povrijeđen, a on joj je pokazao na gospođu koju je udario, kada mu je ona saopštila da je to njena koleginica i da će je ona prebaciti u Urgentni centar. Njegovo vozilo je bilo prvo u koloni, tako da prije njega nijedno vozilo nije prošlo kroz raskrsnicu. Nije siguran da li su se opisana vozila kretala iza njega u koloni, ali zna da ih je vidio iza njegovog vozila nakon što se dogodila nezgoda, a oba vozila su se nalazila u raskrsnici. Nepoznato vozilo je bilo zaustavljeno odmah iza njegovog vozila, a vozilo kojim je upravljala gospodja koja je pomogla povrijeđenoj se nalazilo iskošeno i to prednjim dijelom ulijevo u odnosu na njegovo vozilo, a njemu je izgledalo kao da je to vozilo došlo iz pravca mosta "Blaža Jovanovića". On je prošao kroz zeleno svijetlo na semaforu čim se ono uključilo, jer dok se kretao ka semaforu na istom je bilo uključeno crveno, zatim žuto svijetlo i upravo kada je stigao na semafor uključilo se zeleno svijetlo, pa je bez zaustavljanja na semaforu ušao u raskrsnicu. Crveno svjetlo je na ovom semaforu primijetio kada je krenuo sa prethodnog semafora koji se nalazi kod "Maše". Pridružio se završnoj riječi svog branioca.</span>
</p>
<p>
<span class="span1">Branilac okrivljenog, adv. S</span><span class="span1">. K.</span><span class="span1"> je u završnoj riječi naveo da u cjelosti slijedi odbranu svog branjenika i smatra da optužba nije pošla dalje od osnovane sumnje da je okrivljeni izvršio krivično djelo za koje je optužen. U odnosu na okrivljenog, a usled nedostatka </span><span class="span1">dokaza, optužba se zasniva na pretpostavkama i navodima koji nisu dokazani. Nasuprot takvom stanovištu, mišljenja je da krivično djelo koje se stavlja na teret njegovom branjeniku nije dokazano, jer je njegova odbrana istinita, precizna, logična i nije u suprotnosti sa izvedenim dokazima, osim sa iskazom koju je dala svjedokinja oštećena i svjedokinja A</span><span class="span1">.</span><span class="span1"> R</span><span class="span1">.</span><span class="span1">, koja je inače koleginica oštećene. Tokom ovog postupka tužilac nije uspio da dokaže da je njegov branjenik izazvao saobraćajnu nezgodu, odnosno da je kritične prilike prošao kroz crveno svjetlo. Iskaz koji je dala svjedokinja oštećena S</span><span class="span1">.</span><span class="span1"> D</span><span class="span1">. </span><span class="span1">tokom ovog postupka je najblaže rečeno netačan, dat sračunato da bi se izbjegla krivičnopravna ili prekršajna odgovornost. Da je njen iskaz netačan sud može posredno da zaključi iz zapisnika o uviđaju saobraćajne nezgode sa skicom lica mjesta, kao i djelimično vještaka saobraćajno-mašinske struke. Naime, tokom postupka nesporno je utvrđeno da je D</span><span class="span1">.</span><span class="span1"> S</span><span class="span1">.</span><span class="span1"> kritične prilike prilikom ulaska u raskrsnicu sa svojim vozilom posjedovala brzinu od 45km/h, koja brzina je u saobraćajnoj praksi u sličnim predmetima pokazala da je često obavezni pratilac ovog krivičnog djela ili prekršaja, jer se prolazak kroz crveno svjetlo većom brzinom na semaforu dešava u pokušaju da se "uhvati semafor", dok traje promjena signala od zelenog ka crvenom svjetlu. Iskaz svjedokinje A</span><span class="span1">.</span><span class="span1"> R</span><span class="span1">.</span><span class="span1"> odbrana cijeni takođe kao netačan, nelogičan, suprotan drugim činjenicama u ovom predmetu, te konačno pristrasan, kako bi se pokušao potvrditi iskaz njene koleginice S</span><span class="span1">.</span><span class="span1"> D</span><span class="span1">.</span><span class="span1">. Svjedokinja R</span><span class="span1">.</span><span class="span1"> je u iskazu pred tužiocem navela da je za njen pravac kretanja od pravca mosta Blaža Jovanovića, prema Bulevaru Svetog Petra Cetinjskog bilo upaljeno crveno svjetlo u traci za skretanje ulijevo, da je vidjela da se usred raskrsnice desio sudar, da je upalila četiri žmigavca, napustila vozilo da vidi šta se tačno desilo i kao medicinski radnik pruži pomoć, kojom prilikom je na licu mjesta primijetila i nekog mladića. U iskazu koji je ova svjedokinja dala na glavnom pretresu navodi da je do nezgode došlo kada je bila zaustavljena na semaforu i nije bila u pokretu, da je ovo kratko trajalo, te da je, još dok je trajalo crveno svjetlo na semaforu, izašla iz vozila da ukaže pomoć. Na pitanje okrivljenog, ova svjedokinja se naprasno sjetila da je nakon što je vidjela da je došlo do nezgode svoje vozilo pomjerila u lijevu stranu i zaustavila ga dijelom u raskrsnici kako bi omogućila prolaz vozilima "iz pravca Maše". Upravo ovaj dio iskaza ukazuje da su navodi ove svjedokinje kontradiktorni i netačni. Naime, iz iskaza se ne može zaključiti da li je ista izašla iz vozila kako bi ukazala pomoć povrijeđenima, dok je bilo crveno svjetlo na semaforu ili je prethodno svojim vozilom ušla u raskrsnicu kroz upaljeno crveno svjetlo kako to sama navodi, kako bi omogućila prolaz vozila koja su "išla iz suprotnog smjera". Iz datih odgovora odbrana ne može da zaključi kako je to svjedokinja A</span><span class="span1">.</span><span class="span1"> R</span><span class="span1">.</span><span class="span1"> ulaskom svog vozila u raskrsnicu mogla da omogući prolaz vozilima iz pravca "Maše", ako su se u tom dijelu raskrsnice već nalazila vozila koja su se sudarila i saobraćaj se odvijao otežano. Branilac ukazuje da takvo kretanje svjedokinje nije trebalo da oteža kretanje vozila iz suprotnog pravca. Takođe, odbrani nije jasno kako je svjedokinja, nakon što je vozilom ušla u raskrsnicu, mogla da vidi da je na semaforu i dalje uključeno crveno svjetlo, ako ista kaže "izašla sam iz vozila dok je još trajalo crveno svjetlo na semaforu". Nakon takvog iskaza odbrana se pita da li je to svjedokinja iz čijeg iskaza treba nesporno da se utvrdi koje svjetlo je bilo upaljeno za njen pravac kretanja, pa time i da se posredno zaključi koja svjetla su bila upaljena i za druge učesnike u saobraćaju. Konačno, iz nalaza i mišljenja koje je dao vještak saobraćajno-mašinske struke, može da se zaključi da isti sa sigurnošću nije mogao da utvrdi koji učesnik u saobraćajnoj nezgodi je prošao kroz crveno svjetlo, odnosno, može se reći da citirani nalaz predstavlja pretpostavku. Konačno, kako je protiv njegovog branjenika podignut optužni predlog samo na osnovu pretpostavke, to smatraju da sud nakon ocjene svih provedenih dokaza ima uslova da istog oslobodi optužbe. Opreza radi, ukoliko sud zauzme stanovište da je njegov branjenik izvršio krivično djelo za koje je optužen, predložio je da prilikom odmjeravanja kazne cijeni sve olakšavajuće okolnosti propisane Krivičnim zakonom Crne Gore.</span>
</p>
<p>
<span class="span1">Sud je u dokaznom postupku saslušao svjedokinju oštećenu S</span><span class="span1">.</span><span class="span1"> D</span><span class="span1">.</span><span class="span1">, svjedokinju A</span><span class="span1">.</span><span class="span1">R</span><span class="span1">.</span><span class="span1">, pročitao zapisnik o uviđaju saobraćajne nezgode Uprave policije - Centar bezbjednosti Podgorica broj 1449/2015 od 21. 11. 2015. godine, izvršio uvid u medicinsku dokumentaciju izdatu na ime S</span><span class="span1">.</span><span class="span1"> D</span><span class="span1">.</span><span class="span1">, po saglasnom predlogu stranaka pročitao nalaz i mišljenje sudskog vještaka medicinske struke prof. dr D</span><span class="span1">.</span><span class="span1"> Č</span><span class="span1">.</span><span class="span1"> od 29. 03. 2016. godine, po saglasnom predlogu stranaka pročitao nalaz i mišljenje sudskog vještaka saobraćajne struke dr G</span><span class="span1">. </span><span class="span1">Č</span><span class="span1">.</span><span class="span1"> od 19. 09. 2016. godine i dopunu istog od 05. 12. 2016. godine, te saslušao istog vještaka na glavnom pretresu, izvršio uvid u skicu lica mjesta saobraćajne nezgode i pročitao Uvjerenje iz kaznene evidencije na ime okrivljenog </span><span class="span1">I. S. </span><span class="span1">od 26. 05. 2017. godine.</span>
</p>
<p>
<span class="span1">Svjedokinja oštećena S</span><span class="span1">.</span><span class="span1"> D</span><span class="span1">.</span><span class="span1"> je </span><span class="span1">u svom iskazu u prethodnom postupku navela da se nezgoda u kojoj je učestvovala dogodila dana 21. 11. 2015. godine, oko 07,00 časova ujutru. Kritičnom prilikom je upravljala svojim vozilom marke "Fiat", i to na način što se kretala srednjom saobraćajnom trakom desne kolovozne trake ulicom Jovana Tomaševića u pravcu Bulevara Revolucije. Kada je došla na raskrsnicu sa Bulevarom Svetog Petra Cetinjskog bila je prva na semaforu, vidjela je da je za njen pravac kretanja sigurno bilo uključeno zeleno svjetlo i započela je ulazak u raskrsnicu. Prvu polovinu raskrsnice je prošla slobodno i kada se našla na početku druge polovine raskrsnice odjednom je čula jak udar u prednju desnu stranu njenog vozila, od kojeg udara se njen auto zanio. Od udara se otvorio airbag i ona je mahinalno otvorila pojas kojim je bila vezana, izašla iz vozila, a od šoka koji je doživjela izgubila je svijest. Na licu mjesta naišla je njena koleginica A</span><span class="span1">.</span><span class="span1"> R</span><span class="span1">.</span><span class="span1"> koja je i prebacila do Urgentnog centra, gdje joj je ukazana medicinska pomoć. Lice koje je upravljalo vozilom koje je kontaktiralo sa njenim vozilom je I</span><span class="span1">.</span><span class="span1"> S</span><span class="span1">.</span><span class="span1">, kojeg je upoznala u Urgentnom centru i istakla je da je isti bio korektan i interesovao se za njeno zdravlje zbog povreda koje je zadobila u predmetnoj nezgodi. Na glavnom pretresu je, u cjelosti ponavljajući iskaz, istakla kako je sigurna da je za njen pravac kretanja bilo upaljeno zeleno svjetlo, ušla je u raskrsnicu, tako da nije stajala na semaforu, a vidjela je da su vozila koja su bila sa njene lijeve i desne strane zaustavljena. Nije se mogla sjetiti da li je bilo vozila iza nje. Nije se pridružila krivičnom gonjenju protiv okrivljenog i nije postavila imovinskopravni zahtjev. </span>
</p>
<p>
<span class="span1">Svjedokinja A</span><span class="span1">.</span><span class="span1"> R</span><span class="span1">.</span><span class="span1"> je u svom iskazu u prethodnom postupku navela da se sjeća da se saobraćajna nezgoda u kojoj je učestovovala njena koleginica S</span><span class="span1">.</span><span class="span1"> D</span><span class="span1">.</span><span class="span1"> dogodila u novembru mjesecu 2015. godine. Ne može se sjetiti datuma, ali zna da je bila subota i da je krenula u ranim jutranjim časovima, čini joj se oko 07,00 sati, ka Kliničkom centru gdje je bila zaposlena kao laborant. Naime, tog jutra je upravljala svojim vozilom marke "Honda", registarskih oznaka PG AT </span><span class="span1">xxx</span><span class="span1">, i to na način što se kretala lijevom saobraćajnom trakom desne kolovozne trake, od pravca mosta Blaža Jovanovića, koji je prethodno prešla, pa je svoje vozilo zaustavila na semaforu, obzirom da je za njen pravac kretanja bilo uključeno crveno svjetlo u traci za skretanje ulijevo, kako bi sačekala promjenu svjetlosnog signala. Za vrijeme trajanja crvenog svjetlosnog signala za njen pravac kretanja, a napomenula je da je imala namjeru da skrene ulijevo u pravcu Bulevara Revolucije, vidjela je da se u sred raskrsnice desio sudar dva vozila. Kako je doživjela šok od takve situacije, upalila je četiri pokazivača pravca na svom vozilu, napustila isto kako bi vidjela šta se tačno dogodilo i da bi, kao medicinski radnik, eventualno ukazala pomoć učesnicima nezgode. Kada je došla na lice mjesta primijetila je koleginicu S</span><span class="span1">.</span><span class="span1"> D</span><span class="span1">.</span><span class="span1">, koja je sjedila na trotoaru i bila dezorjentisana i u šoku, a primijetila je i da je na licu mjesta bio i neki mladić. Ona se potom vratila do svog vozila i prebacila S</span><span class="span1">.</span><span class="span1"> do Urgentnog centra, gdje joj je ukazana medicinska pomoć. Napomenula je da nije vidjela kako je do ove nezgode uopšte došlo, a tek nakon navedenog događaja S</span><span class="span1">.</span><span class="span1"> joj je objasnila da je ona bila učesnik predmetne nezgode. Na glavnom pretresu je, u cjelosti ponavljajući iskaz, pojasnila da je kritičnom prilikom bila zaustavljena na semaforu jer joj je bilo upaljeno crveno svjetlo. Odlično se sjeća toga da je bila subota, rani jutarnju časovi, oko 06:50 časova, jer je bila jedina na semaforu, bila je </span><span class="span1">dakle prva, a iza nje nije bio niko, u šta je sigurna jer je pogledala u retrovizor. Dakle, kada je došlo do nezgode, ona je bila zaustavljena na semaforu i nije bila u pokretu. Pojasnila je da nije vidjela nezgodu, jer je u tom trenutku bacila pogled na svoju torbu koja se nalazila na mjestu suvozača i to se desilo upravo u tom momentu. Cijeli događaj trajao je vrlo kratko, jer je ona izašla iz vozila kako bi ukazala pomoć, za vrijeme dok je još trajalo crveno svjetlo na semaforu. Sigurna je da je to bio kratak period i da nije došlo do promjene svjetala dok je stajala. Nakon što je vidjela da je došlo do nezgode, svoje vozilo je pomjerila malo u lijevu stranu i zaustavila ga dijelom u raskrsnici, kako bi omogućila prolaz licima koja su vozila iz pravca "Maše". Kada je prišla, S</span><span class="span1">.</span><span class="span1"> se nalazila van auta na nekom ostrvcetu, pri čemu se nije mogla izjasniti  kako je ona tu dospjela, da li je ispala iz vozila ili je izašla, zna da joj je neki čovjek koji se tu našao pomogao da ustane. Misli da je i on izašao iz nekog vozila, ali zaista nije sigurna, jer to nije vidjela. Riječ je o čovjeku zrelijih godina, koji je bio prosijed.</span>
</p>
<p>
<span class="span1">Iz zapisnika o uviđaju saobraćajne nezgode Uprave policije CB Podgorica od 21. 11. 2015. godine i skice lica mjesta utvrđeno je da se predmetna nezgoda dogodila na raskrsnici Bulevara Svetog Petra Cetinjskog sa ulicom Ivana Milutinovića i Bulevarom Jovana Tomaševića. Kolovozni zastor Bulevara Svetog Petra Cetinjskog je afaltni, oivičen zemljanom površinom podijeljen na dvije kolovozne trake, od kojih desne do raskrsnice sa ul. J. Tomaševića, uzdužnim punim linijama podijeljene na po četiri saobraćajne trake, dok su lijeve do navedene raskrsnice uzdužnim isprekidanim linijama podijeljene na po tri saobraćajane trake. Kolovozni zastor Bulevara Jovana Tomaševića je asfaltni, oivičen zemljanom površinom, podijeljen na dvije kolovozne trake, od kojih je desna gledano iz pravca ulice Vasa Raičkovića uzdužnim punim linijama podijeljena na tri saobraćajne trake, dok je lijeva uzdužnom isprekidanom linijom podijeljena na dvije saobraćajne trake. Kolovozni zastor ulice Ivana Milutinovića je asfaltni, oivičen zemljanom površinom podijeljen na dvije kolovozne trake, od kojih desna, gledano iz pravca Bulevara revolucije, uzdužnim punim linijama podijeljena na tri saobraćajne trake, dok je lijeva uzdužnom isprekidanom linijom podijeljena na dvije saobraćajne trake. Navedena raskrsnica je regulisana svjetlosnim signalnim uređajima (semafori), koji su u vrijeme izlaska policije, ispravno funkcionisali. Na licu mjesta zatečeno je vozilo PG EE </span><span class="span1">xxx</span><span class="span1"> na desnoj strani raskrsnice, iskošeno u desnu stranu, prednjim dijelom okrenuto u pravcu Bulevara revolucije, gledano iz pravca ulice Vasa Raičkovića. Vozilo PG DS </span><span class="span1">xxx</span><span class="span1"> je zatečeno na desnoj strani raskrsnice, iskošeno u lijevu stranu, prednjim dijelom okrenuto u pravcu ulice Ivana Vujoševića, gledano iz pravca Bulevara revolucije. Vozač vozila PG DS </span><span class="span1">xxx</span><span class="span1"> S</span><span class="span1">..</span><span class="span1"> D</span><span class="span1">.</span><span class="span1"> nije zatečena na licu mjesta jer je ista transportovana u Urgentni blok KCCG radi ukazivanja medicinske pomoći. Od materijalnih tragova zatečen je trag plastike.</span>
</p>
<p>
<span class="span1">Iz medicinske dokumentacije na ime oštećene S</span><span class="span1">.</span><span class="span1"> D</span><span class="span1">.</span><span class="span1"> i nalaza i mišljenja vještakinje medicinske struke prof. dr D</span><span class="span1">.</span><span class="span1"> Č</span><span class="span1">.</span><span class="span1"> od 29. 03. 2016. godine, sud je utvrdio da je oštećena u predmetnoj saobraćajnoj nazgodi zadobila povredu u vidu istezanja vrata, koja se u vrijeme nanošenja kvalifikuje kao laka tjelesna povreda i ista je nastala djelovanjem tupine zamahnutog mehaničkog oruđa, najvjerovatnije dok se S</span><span class="span1">.</span><span class="span1"> D</span><span class="span1">.</span><span class="span1"> nalazila u svojstvu vozača vozila, kada je došlo do sudara sa drugim vozilom, te do naglog i iznenadnog trzaja njene glave. Povreda u vidu "potresa mozga" objektivno se ne može prihvatiti.</span>
</p>
<p>
<span class="span1">U nalazu i mišljenju vještaka saobraćajne struke dr G</span><span class="span1">.</span><span class="span1"> Č</span><span class="span1">.</span><span class="span1"> od 19. 09. 2016. godine konstatovano je da je predmetna saobraćajna nezgoda nastupila kao posljedica propusta i nedovoljne pažnje od strane jednog od vozača, učesnika nezgode, koji je svojim vozilom ušao u raskrsnicu kada je za njegov smjer kretanja na semaforu bio crveni signal, izričita zabrana uključivanja i prolaska preko raskrsnice. Ko je od vozača svojim vozilom ušao u raskrsnicu za vrijeme trajanja crvenog signala za njegov smjer kretanja, uprkos svim analizama vještak se nije mogao izjasniti. Naime, ukoliko je vozilo "Fiat" ušlo u raskrsnicu kada to nije bilo dozvoljeno signalnim pojmom na semaforu (crveno svjetlo) tada bi na strani vozača vozila "Fiat" stajao propust uzročno vezan za nastanak predmetne nezgode, </span><span class="span1">dok na strani vozača vozila "Passat" ne bi bilo propusta vezano za nastanak iste. Ovakav propust vozača vozila "Fiat" bi mogao nastati kao posljedica nepažnje, pogrešne procjene ili nekog drugog razloga. Nasuprot tome, ukoliko je vozilo "Passat" ušlo u raskrsnicu kada to nije bilo dozvoljeno signalnim pojmom na semaforu (crveno svjetlo), tada bi na strani vozača vozila "Passat" stajao propust uzročno vezan za nastanak ove nezgode, dok na strani vozača vozila "Fiat" ne bi bilo propusta vezanih za nastanak iste. Ovakav propust vozača vozila "Passat" bi takođe mogao nastati kao posljedica nepažnje, pogrešne procjene ili nekog drugog razloga.</span>
</p>
<p>
<span class="span1">U dopuni nalaza i mišljenja istog vještaka od 05. 12. 2016. godine konstatovano je da u trenutku kada je na semaforu za smjer kojim se kretalo vozilo "Fiat" uključen zeleni signal,</span><span class="span1"> </span><span class="span1">tada je na semaforu za smjer kretanja vozila "Passat" i "Honda", kojim je upravljala svjedokinja A</span><span class="span1">.</span><span class="span1"> R</span><span class="span1">.</span><span class="span1">, zabrana saobraćaja preko raskrsnice, odnosno na semaforu je u tom intervalu crveni signal za smjerove ovih vozila. Predmetna saobraćajna nezgoda nastupila je kao posljedica propusta i nedovoljne pažnje od strane jednog od vozača, učesnika ove nezgode vozila "Fiat" ili vozila "Passat" koji je sa svojim vozilom ušao u raskrsnicu kada je za njegov smjer kretanja na semaforu bio crveni signal, izričitu zabranu uključivanja i prolaska preko raskrsnice, a ko je od vozača sa vozilom ušao u raskrsnicu za vrijeme trajanja crvenog signala za njegov smjer kretanja vještak se nije mogao decidno izjasniti.</span>
</p>
<p>
<span class="span1">Saslušan na glavnom pretresu, vještak saobraćajne struke doc. dr G</span><span class="span1">.</span><span class="span1"> Č</span><span class="span1">.</span><span class="span1"> je u cjelosti ostao pri datom nalazu i mišljenju i dopuni istog, uz pojašnjenje da ukoliko je vozilo "Fiat" pokrenuto iz stanja mirovanja, tada je do mjesta kontakta moglo postići brzinu od oko 40km/h. Kako je u nalazu utvrđeno da je brzina kojom je voženo vozilo "Fiat" neposredno prije i u trenutku kontakta bila oko 45km/h, to se može zaključiti da je vozilo "Fiat" ušlo u raskrsnicu sa nekom brzinom i nije pokrenuto iz stanja mirovanja. Nijedan od vozača učesnika nezgode na uočenu opasnost od sudara nije reagovao na kočioni sistem, već su oba vozača reagovala usmjeravanjem svojih vozila, vozač vozila "Fiat" ulijevo, a vozač vozila "Passat" udesno. Vrijeme koje su vozači oba vozila imali na raspolaganju da reaguju na kočioni sistem je 1,1 sekunda, takozvana psihotehnička sekunda, ali u nedostatku tragova kočenja na kolovozu jasno je da nijedan vozač nije reagovao na kočioni sistem u cilju izbjegavanja nezgode. U dopuni nalaza na strani tri utvrđena je maksimalna brzina vozila "Passat" koju je moglo postići ukoliko bi isto bilo pokrenuto iz stanja mirovanja i ona iznosi oko 27,93km/h. Kako je u osnovnom nalazu i mišljenju utvrđeno da je brzina vozila "Passat" neposredno prije i u trenutku kontakta bila oko 32km/h, to se može zaključiti da je vozilo "Passat" ušlo u raskrsnicu sa određenom brzinom i nije pokrenuto iz stanja mirovanja.</span>
</p>
<p>
<span class="span1">Ocjenom provedenih dokaza, kako pojedinačno, tako i u njihovoj međusobnoj vezi i dovodeći ih u vezu sa odbranom okrivljenog, sud je na nesumnjiv način utvrdio da je okrivljeni I</span><span class="span1">.</span><span class="span1"> S</span><span class="span1">.</span><span class="span1">, </span><span class="span1">dana 21. 11. 2015. godine, oko 07:00 časova, na raskrsnici Ulica Bulevar Svetog Petra Cetinjskog, Ul. Jovana Tomaševića i Ul. Ivana Milutinovića u Podgorici, ne pridržavajući se saobraćajnog propisa iz čl. 143 st. 2 ZOBS-a na putevima, ugrozio javni saobraćaj i doveo u opasnost život i tijelo ljudi, na način što se, upravljajući vozilom, marke "VW Passat 1.9 TDI" registarskih oznaka PG EE </span><span class="span1">xxx</span><span class="span1">, srednjom desnom saobraćajnom trakom desne kolovozne trake Bulevara Svetog Petra Cetinjskog i dolaskom na navedenu raskrsnicu nije pridržavao zabrane izražene svjetlosnim saobraćajnim znakom - crvenim svijetlom na semaforu, koje označava zabranu prolaska kroz raskrsnicu, već je bez zaustavljanja ušao u istu i nastavio kretanje pravo u pravcu Ul. Stanka Dragojevića, usled čega je došlo do kontakta ovog vozila sa vozilom marke "Fiat 1.9 TDI", registarskih oznaka PG DS </span><span class="span1">xxx</span><span class="span1"> kojim vozilom je srednjom saobraćajnom trakom iz pravca Ulice Vasa Raičkovića u pravcu Bulevara Revolucije, upravljala oštećena S</span><span class="span1">.</span><span class="span1"> D</span><span class="span1">.</span><span class="span1">, kojoj je na semaforu bilo uključeno zeleno svijetlo za njen smjer kretanja, kojom prilikom je oštećena zadobila laku tjelesnu povredu u vidu istezanja vrata, pri čemu je bio svjestan da ovakvom nepropisnom vožnjom može ugroziti javni saobraćaj i dovesti u opasnost život i tijelo ljudi, </span><span class="span1">pa je na to pristao</span><span class="span1">, čime su se u radnjama okrivljenog ispunili svi bitni elementi bića krivičnog djela ugrožavanje javnog saobraćaja iz člana 339 </span><span class="span1">st. 1 Krivičnog zakonika Crne Gore.</span>
</p>
<p>
<span class="span1">Činjenično stanje sud je utvrdio iz zapisnika o uviđaju saobraćajne nezgode Uprave policije CB Podgorica br. 1449/2015 od 21. 11. 2015. godine i skice lica mjesta iz kojih proizilazi da se predmetna saobraćajna nezgoda dogodila na raskrsnici Ulice Bulevar Svetog Petra Cetinjskog sa Ulicom Ivana Milutinovića i Bulevarom Jovana Tomaševića. Svjedokinja oštećena S</span><span class="span1">.</span><span class="span1"> D</span><span class="span1">.</span><span class="span1">, kako u prethodnom postupku, tako i na glavnom pretresu jasno, određeno i dosljedno opisuje kako je kritičnom prilikom upravljala svojim vozilom marke "Fiat" i to na način što se kretala srednjom saobraćajnom trakom, desne kolovozne trake Ulicom Jovana Tomaševića u pravcu Bulevara revolucije. Dolaskom na raskrsnicu sa Bulevarom Svetog Petra Cetinjskog bila je prva na semaforu, vidjela je da je njoj bilo uključeno zeleno svjetlo i započela je ulazak u raskrsnicu. Prvu polovinu raskrsnice je prošla slobodno i kada se našla na početku druge polovine raskrsnice odjednom je čula jak udar u prednju stranu njenog vozila, od kojeg udara su se njena kola zanijela. Dakle, sigurna je da je za njen pravac kretanja bilo upaljeno zeleno svijetlo, pri čemu je ona ušla u raskrsnicu i nije stajala na semaforu, a vidjela je i da su vozila koja su bila sa njene lijeve i desne strane bila zaustavljena. Iz nalaza i mišljenja vještaka saobraćajne struke doc. dr G</span><span class="span1">.</span><span class="span1"> Č</span><span class="span1">.</span><span class="span1"> od 19. 09. 2016. godine, dopune istog od 05. 12. 2016. godine i izjašnjenja vještaka sa glavnog pretresa nedvosmisleno proizilazi da je predmetna saobraćajna nezgoda nastupila kao posljedica propusta i nedovoljne pažnje jednog od vozača i to vozila “Passat” ili “Fiat”, kao učesnika nezgode, koji je svojim vozilom ušao u raskrsnicu kada je za njegov smjer kretanja na semaforu bio uključen crveni signal, pri čemu iz dopune nalaza slijedi i da je u trenutku kada je na semaforu za smjer kretanja vozila “Fiat”, kojim je kritičnom prilikom upravljala oštećena, bio uključen zeleni signal, u tom intervalu je na semaforu za smjer kretanja vozila “Passat”, kojim je upravljao okrivljeni i vozila “Honda”, kojim je upravljala svjedokinja A</span><span class="span1">.</span><span class="span1"> R</span><span class="span1">.</span><span class="span1">, bio uključen crveni signal. S tim u vezi, svjedokinja A</span><span class="span1">.</span><span class="span1"> R</span><span class="span1">.</span><span class="span1">, objašnjava da se kritičnom prilikom</span><span class="span1"> svojim vozilom marke "Honda", registarskih oznaka PG AT </span><span class="span1">xxx</span><span class="span1">, kretala lijevom saobraćajnom trakom desne kolovozne trake, iz pravca mosta Blaža Jovanovića, koji je prethodno prešla na semaforu. Za vrijeme trajanja crvenog svjetlosnog signala za njen pravac kretanja, pri čemu je ona imala namjeru da skrene ulijevo, u pravcu Bul. Revolucije, vidjela je da se u sred raskrsnice dogodio sudar dva vozila, nakon čega je upalila četiri pokazivača pravca na svom vozilu i isto napustila, da bi na licu mjesta prepoznala koleginicu S</span><span class="span1">. </span><span class="span1">D</span><span class="span1">.</span><span class="span1">, koja je sjedjela na trotoaru i bila dezorjentisana i u šoku, tako da je istu prebacila do Urgentnog centra, gdje joj je ukazana medicinska pomoć. Dakle, iako svjedokinja R</span><span class="span1">.</span><span class="span1"> navodi da nije vidjela kako je došlo do predmetne saobraćajne nezgode, ona istovremeno tvrdi da je u trenutku kada je došlo do sudara bila zaustavljena na semaforu i nije bila u pokretu, te da joj je u tom trenutku bilo upaljeno crveno svjetlo. Dovodeći u vezu ovakve tvrdnje svjedokinje R</span><span class="span1">.</span><span class="span1">, sa činjenicom utvrđenom iz citirane dopune nalaza vještaka saobraćajne struke od 05. 12. 2016. godine, da je za smjer kretanja vozila „Honda“ kojim je upravljala svjedokinja Radulović i vozila „Passat“, kojim je upravljao okrivljeni istovremeno upaljen crveni signal, u intervalu kada je za smjer kretanja vozila „Fiat“ kojim je upravljala okrivljena bilo upaljeno zeleno svijetlo, sud dolazi do nedvosmislenog zaključka da je predmetna saobraćajna nezgoda posljedica propusta i nedovoljne pažnje upravo okrivljenog, koji je krećući se svojim vozilom „Passat“ ušao u raskrsnicu kada je za njegov smjer kretanja na semaforu bio crveni signal, pri čemu je oštećena svojim vozilom „Fiat“, kako to ona i tvrdi tokom cijelog postupka, kroz predmetnu raskrsnicu prošla kada je na semaforu za njen smjer kretanja bilo upaljeno zeleno svijetlo. Da je oštećena u predmetnoj saobraćajnoj nezgodi zadobila laku tjelesnu povredu u vidu istezanja vrata, kao i mehanizam njenog nastanka sud je utvrdio iz medicinske dokumentacije na ime oštećene i nalaza i mišljenja vještakinje medicinske struke prof. dr D</span><span class="span1">.</span><span class="span1"> Č</span><span class="span1">.</span><span class="span1"> od 29. 03. 2016. godine.</span>
</p>
<p>
<span class="span1">Dakle, okrivljeni se kritičnom prilikom nije pridržavao propisa iz čl. 143 st. 2 Zakona o bezbjednosti saobraćaja na putevima, koji ga je obavezivao da na raskrsnici ili na drugom mjestu na kojem je saobraćaj posebno regulisan uređajima za davanje svjetlosnih saobraćajnih znakova, ne smije proći svjetlosni saobraćajni znak označen crvenim svijetlom, odnosno kada mu je istim zabranjen prolaz, tako da je okrivljeni bio svjestan da je, upravljajući svojim vozilom protivno navedenoj zabrani, tako ugrozio saobraćaj da je doveo u opasnost život i tijelo ljudi, na šta je pristao, u čemu se ogledaju elementi eventualnog umišljaja kao oblika vinosti, usljed čega je kod oštećene Spomenke Danilović nastupila laka tjelesna povreda u vidu istezanja vrata, kao objektivni uslov inkriminacije za predmetno krivično djelo.</span>
</p>
<p>
<span class="span1">Okrivljeni u svojoj odbrani, a koju odbranu slijedi i njegov branilac u završnoj riječi, negira izvršenje krivičnog djela stavljenog mu na teret, tvrdeći kako je kritičnom prilikom, upravljajući svojim vozilom marke „Passat“, reg. oznaka PG EE </span><span class="span1">xxx</span><span class="span1"> Bulevarom Svetog Petra Cetinjskog u pravcu Bul. Stanka Dragojevića, započeo kretanje kroz predmetnu raskrsnicu kada je za njegov smjer kretanja na semaforu bio upaljen zeleni signal, sa namjerom da zadrži pravac kretanja, ali je, čim je ušao u raskrsnicu, sa njegove lijeve strane naišlo vozilo marke „Fiat“, koje je prednjim desnim dijelom direktno udarilo u prednju lijevu bočnu stranu njegovog vozila. Međutim, imajući u vidu sve provedene dokaze, a naročito jasan i određen iskaz oštećene u kome navodi da je kroz predmetnu raskrsnicu prošla kroz zeleno svijetlo, te navode svjedokinje A</span><span class="span1">.</span><span class="span1"> R</span><span class="span1">.</span><span class="span1"> koja tvrdi kako se predmetna saobraćajna nezgoda desila kada je za njen smjer kretanja na semaforu bilo upaljeno crveno svjetlo, pri čemu je iz dopune nalaza i mišljenja vještaka saobraćajne struke kao nesporna utvrđena činjenica, da je u situaciji kada je za smjer kretanja vozila „Honda“ svjedokinje R</span><span class="span1">.</span><span class="span1"> bilo upaljeno crveno svijetlo, to svijetlo bilo upaljeno i za smjer kretanja vozila „Passat“, koji je dakle, imao izričitu zabranu uključivanja i prolaska preko raskrsnice, za vrijeme dok je za smjer kretanja vozila „Fiat“ oštećene na semaforu bilo upaljeno zeleno svjetlo, sud je odbranu okrivljenog, kao i navode njegovog branioca u tom pravcu cijenio kao neobjektivne, neiskrene i sračunato date u cilju izbjegavanja krivice, zbog čega iste nije prihvatio. Takođe, sud nalazi da su paušalni i bez uticaja navodi branioca da se brzina od 45 km/h, kojom se oštećena kritičnom prilikom kretala kroz raskrsnicu, u saobraćajnoj praksi u sličnim predmetima pokazala kao često obavezni pratilac upravo ovog krivičnog djela ili prekršaja, pri čemu se prolazak kroz crveno svjetlo većom brzinom na semaforu dešava u pokušaju da se „uhvati semafor“, dok traje promjena signala od zelenog ka crvenom svjetlu, imajući u vidu da je, kako je to prethodno objašnjeno, svim provedenim dokazima nesporno utvrđena činjenica da su upravo propusti okrivljenog koji je kroz predmetnu raskrsnicu prošao kada je na semaforu za njegov smjer kretanja bilo upaljeno crveno svjetlo jedini i isključivi uzrok nastanka predmetne saobraćajne nezgode, tako da u konkretnom nije od uticaja kojom se brzinom svojim vozilom kroz raskrsnicu kretala oštećena, pri čemu vještak zaključuje da </span><span class="span1">je vozilo "Fiat" ušlo u raskrsnicu sa nekom brzinom i nije pokrenuto iz stanja mirovanja, što takođe potvrđuje iskaz svjedoka oštećene da je, k</span><span class="span1">ada je došla na raskrsnicu sa Bulevarom Svetog Petra Cetinjskog  vidjela da je za njen pravac kretanja bilo uključeno zeleno svjetlo,  pa je ušla u raskrsnicu, tako da nije stajala na semaforu. Neutemeljene su i tvrdnje branioca da je i iskaz svjedokinje A</span><span class="span1">.</span><span class="span1"> R</span><span class="span1">.</span><span class="span1"> kontradiktoran, netačan i </span><span class="span1">pristrasan, </span><span class="span1">imajući u vidu da ova svjedokinja i u prethodnom postupku i na glavnom pretresu dosljedno i jasno navodi da je u trenutku nastanka saobraćajne nezgode za njen smjer kretanja bilo upaljeno crveno svjetlo, a koja okolnost, dovedena u vezu sa nalazom i mišljenjem vještaka saobraćajne struke, njegovom dopunom i izjašnjenjem sa glavnog pretresa, u cjelosti potvrđuje i navode oštećene da je kroz raskrsnicu prošla na zeleno svjetlo, koje okolnosti su u konkretnom slučaju jedine od značaja za utvrđivanje uzročno-posljedičnog toka nastanka predmetne saobraćajne nezgode, pri čemu se svjedokinja na glavnom pretresu nije „</span><span class="span1">naprasno sjetila” određenih okolnosti, </span><span class="span1">kako to nalazi branilac, već je na pitanja odbrane </span><span class="span1">samo pojasnila svoje postupanje, i to nakon nezgode</span><span class="span1">. </span><span class="span1">Konačno, bez uticaja su navodi branioca okrivljenog da vještak u svom nalazu i mišljenju nije mogao utvrditi koje vozilo je prošlo kroz crveno svijetlo, zbog čega taj nalaz, prema njegovom stanovištu, predstavlja pretpostavku, imajući u vidu da je tu činjenicu, kao i ostale relevantne za presuđenje u ovoj krivičnoj stvari, utvrdio upravo sud, na osnovu provedenih dokaza i na način koji je prethodno opisan.</span>
</p>
<p>
<span class="span1">Prilikom odlučivanja o krivičnoj sankciji, sud je u smislu čl. 42 st. 1 Krivičnog zakonika Crne Gore cijenio sve okolnosti koje utiču da kazna bude manja ili veća, pa je od olakšavajućih okolnosti na strani okrivljenog cijenio njegove porodične prilike, da je riječ o oženjenom čovjeku, ocu dvoje djece, stav oštećene koja se nije pridružila krivičnom gonjenju, te njegovo dosadašnje primjereno ponašanje i s tim u vezi raniju neosuđivanost, što je sud utvrdio </span><span class="span1">iz Uvjerenja iz kaznene evidencije na ime okrivljenog od 26. 05. 2017. godine, </span><span class="span1">dok otežavajućih okolnosti sud nije našao, pa je okrivljenom, shodno čl. 53 i 54 Krivičnog zakonika Crne Gore, izrekao uslovnu osudu kao u izreci presude, nalazeći da će se i prijetnjom izvršenja utvrđene kazne zatvora u trajanju od 3 (tri) mjeseca i vremenom provjeravanja u periodu od 1 (jedne) godine, na okrivljenog u dovoljnoj mjeri uticati da ubuduće ne vrši krivična djela, čime će se sa uspjehom ostvariti svrha uslovne osude iz čl. 52 st. 2 Krivičnog zakonika Crne Gore, u okviru opšte svrhe izricanja krivičnih sankcija propisane čl. 4 st. 2 Krivičnog zakonika Crne Gore.</span>
</p>
<p>
<span class="span1">Na osnovu čl. 226 i 229 Zakonika o krivičnom postupku sud je obavezao okrivljenog da na ime troškova krivičnog postupka plati iznos od 299,50 eura, od čega na ime troškova medicinskog vještačenja iznos od 60,50 eura, troškova saobraćajnog vještačenja iznos od 209,00 eura, te na ime sudskog paušala iznos od 30,00 eura, koji je odmjeren shodno dužini trajanja postupka, složenosti predmeta i imovinskim prilikama okrivljenog.</span>
</p>
<p>
<span class="span1">Sa svega izloženog, na osnovu čl. 374 Zakonika o krivičnom postupku odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U PODGORICI, dana, 11. 01. 2018. godine</span>
</p>
<p>&nbsp;</p>
<p>
</p><table border="1" cellpadding="3" cellspacing="0" style="border-collapse: collapse;">
<tbody><tr style="">
<td style="width:2.7in;text-align:center;vertical-align:top">
<div style="text-align:center;">
<span class="span1">ZAPISNIČARKA:</span>
</div>
</td><td style="width:3.75in;text-align:center;vertical-align:top">
<div style="text-align:center;">
<span class="span1">S U T K I NJ A:</span>
</div>
</td>
</tr>
<tr style="height:0.24097222222222223in">
<td style="width:2.7in;text-align:center;vertical-align:top">
<div style="text-align:center;">
<span class="span1">Danijela Rajković,s.r.</span>
</div>
</td><td style="width:3.75in;text-align:center;vertical-align:top">
<div style="text-align:center;">
<span class="span1">Željka Jovović,s.r.</span>
</div>
</td>
</tr>
<tr style="">
<td style="width:2.7in;text-align:center;vertical-align:top">
<p>&nbsp;</p>
</td><td style="width:3.75in;text-align:center;vertical-align:top">
<p>&nbsp;</p>
</td>
</tr>
</tbody></table>
<p></p>
<p>&nbsp;</p>
<p>
</p><table border="1" cellpadding="3" cellspacing="0" style="border-collapse: collapse;">
<tbody><tr style="">
<td style="width:1.95in;vertical-align:top">
<div>
<span class="span1">    PRAVNA POUKA:</span>
</div>
</td><td style="width:3.5in;vertical-align:top">
<div>
<span class="span1">Protiv ove presude dozvoljena je žalba u roku od 8 dana od dana prijema pismenog otpravka iste, preko ovog suda Višem sudu u Podgorici.</span>
</div>
<p>&nbsp;</p>
</td>
</tr>
</tbody></table>
<p></p>
<p style="text-align:center;">
<span class="span1">ZTO Danijela Rajković</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
</p><table border="1" cellpadding="3" cellspacing="0" style="border-collapse: collapse;">
<tbody><tr style="">
<td style="width:2.7in;text-align:center;vertical-align:top">
<div style="text-align:center;">
<span class="span1">ZAPISNIČARKA:</span>
</div>
</td><td style="width:3.75in;text-align:center;vertical-align:top">
<div style="text-align:center;">
<span class="span1">S U T K I NJ A:</span>
</div>
</td>
</tr>
<tr style="">
<td style="width:2.7in;text-align:center;vertical-align:top">
<div style="text-align:center;">
<span class="span1">Danijela Rajković</span>
</div>
<p>&nbsp;</p>
<p>&nbsp;</p>
</td><td style="width:3.75in;text-align:center;vertical-align:top">
<div style="text-align:center;">
<span class="span1">Željka  Jovović</span>
</div>
<p>&nbsp;</p>
</td>
</tr>
</tbody></table>
<p></p>
<p>
<span class="span1">DN-a: Po primjerak presude dostaviti:</span>
</p>
<p>
<span class="span1">- ODT Podgorica,</span>
</p>
<p>
<span class="span1">- Okrivljenom i njegovom braniocu, adv. S</span><span class="span1">.</span><span class="span1"> K</span><span class="span1">.</span>
</p>
<p>
<span class="span1">- Oštećenoj po pravosnažnosti</span>
</p>
<p>
<span class="span1">- A/a.</span>
</p>
<p>
<span class="span1">Postupljeno dana ______________</span>
</p>
<p>
<span class="span1">Radnik suda __________________</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
.span2{;font-size:12pt;font-family:'Arial';font-style:italic }
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span class="span1">K.br. 35/2015</span>
</p>
<p style="text-align:center;">
<span class="span1"></span>
</p>
<p style="text-align:center;">
<span class="span1">U IME CRNE GORE</span>
</p>
<li>
<span class="span1">OSNOVNI SUD U CETINJU, kao prvostepeni krivični, po sudiji Mariji Ćupić, kao sudiji pojedincu, uz sudjelovanje sudskog namještenika Aleksandre Martinović, kao zapisničara, u krivičnom predmetu protiv optuženog V. V., iz C., zbog krivičnog djela teško djelo protiv bezbjednosti javnog saobraćaja iz člana 348. stav 1. u vezi člana 339. stav 1. Krivičnog zakonika Crne Gore, a po Optužnici Osnovnog državnog tužilaštva u Cetinju Kt.br. 130/14 od 07.04.2015. godine, koja je precizirana na glavnom pretresu dana 18.12.2017. godine, nakon održanog glavnog i javnog pretresa dana 18.12.2017. godine, održanom u prisustvu zastupnika Optužnice, Državnog tužioca ODT-a u Cetinju Radunović Sanje i branioca okrivljenog V. V.,      J. D., advokata iz C., dana 21.12.2017. godine, donio je i javno objavio ovu</span>
</li>
<p>&nbsp;</p>
<li style="text-align:center;">
<span class="span1">P R E S U D U</span>
</li>
<p>&nbsp;</p>
<li>
<span class="span1">Optuženi:</span>
</li>
<p>&nbsp;</p>
<li>
<span class="span1">V. V., JMBG .., od oca V. i majke S., rođene J., rođen ... godine, u C., gdje i prebiva,  državljanin C. G., nezaposlen, neoženjen, pismen, sa završenom Srednjom ekonomskom školom, osuđivan pravosnažnom presudom Osnovnog suda u Cetinju K.br. 90/14 od 07.10.2014. godine, zbog izvršenja krivičnog djela teška krađa iz člana 240. stav 1. tačka 1., u vezi člana 23. KZ CG, na kaznu zatvora u trajanju od 3 (tri) mjeseca,</span>
</li>
<p>&nbsp;</p>
<p>&nbsp;</p>
<li style="text-align:center;">
<span class="span1">K r i v   j e:</span>
</li>
<p>&nbsp;</p>
<li>
<span class="span1">Zato što je:</span>
</li>
<p>&nbsp;</p>
<li>
<span class="span1">Dana, 14.06.2014. godine, oko 19:10 časova, na magistralnom putu Cetinje – Budva, kod auto placa “P. C.” u mjestu zvanom “Z.” Opština C., upravljajući u saobraćaju motociklom marke “Jamaha XT660X”, reg.oznaka DG .., ne pridržavajući se saobraćajnih propisa iz člana 29. stav 2. i člana 176. stav 1. Zakona o bezbjednosti saobraćaja na putevima, ugrozio saobraćaj i doveo u opasnost život i tijelo ljudi, na način što je krećući se navedenim motociklom iz pravca Budve u pravcu Cetinja, iako svjestan da je dužan da motocikl u kretanju drži što bliže desnoj ivici kolovoza i na tolikoj udaljenosti od te ivice, da s obzirom na brzinu kretanja motocikla, uslove saobraćaja i na stanje i karakteristike puta ne ugožava druge učesnike u saobraćaju i ne izlaže sebe opasnosti, te svjestan da motornim vozilom u saobraćaju na putu može samostalno da upravlja lice koje ima važeću vozačku dozvolu za upravljanje </span><span class="span1">vozilom one kategorije kojom upravlja, a da u protivnom može ugroziti saobraćaj i tako dovesti u opasnost život i tijelo ljudi, pa je na to pristao, te je voljno preduzeo radnju upravljanja navedenim motociklom bez položenog vozačkog ispita i važeće vozačke dozvole i pri tom motocikl u kretanju nije držao na tolikoj udaljenosti od desne ivice kolovoza, da s obzirom na brzinu kretanja, uslove saobraćaja i stanje i karakteristike puta, ne ugoržava druge učesnike u saobraćaju i ne izlaže sebe opasnosti, olako držeći da takvim svojim radnjama neće prouzrokovati zabranjenu posljedicu – teške tjelesne povrede kod njegovog saputnika oštećenog C. P. ili da će to moći spriječiti, pa je usljed neobučenosti za upravljanje motociklom i neodržavanja bezbjednog smjera kretanja motocikla desnom stranom kolovoza na bezbjednoj udaljenosti od desne ivice puta u smjeru kretanja, izvršio naglu promjenu kretanja motocikla na desno, što je uslovilo destabilizaciju istog i prevrtanje motocikla na zemljano proširenje sa desne strane puta u smjeru kretanja motocikla, gdje je motociklom udario u nosač vertikalnog saobraćajnog znaka sa desne strane puta u smjeru kretanja, nakon čega je došloi do pada okrivljenog i njegovog saputnika oštećenog C. P. na tlo, kojom prilikom je oštećeni mldb. C. P. zadobio tešku tjelesnu povredu u vidu preloma kostiju podlaktice desnog ručja, naprsnuća kostiju desnog ručnog zgloba, nagnječenja – razderne rane u predjelu lijevog koljena promjera 3 x 2 cm i rane oguljotine kože u predjelu lijevog koljena promjera 2 x 2 cm.</span>
</li>
<p>&nbsp;</p>
<li>
<span class="span1">- čime je izvršio krivično djelo teško djelo protiv bezbjednosti javnog saobraćaja iz člana 348. stav 1, u vezi člana 339. stav 1. Krivičnog zakonika Crne Gore.</span>
</li>
<p>&nbsp;</p>
<li>
<span class="span1">Pa ga Sud primjenom citiranih zakonskih propisa, te članova 3, 4, 5, 13, 15, 32, 33, 36, 42, 45, 46. Krivičnog zakonika Crne Gore i članova 226-229. i 374. ZKP-a, </span>
</li>
<p>&nbsp;</p>
<li style="text-align:center;">
<span class="span1">O S U Đ U J E</span>
</li>
<p>&nbsp;</p>
<li>
<span class="span1">Na kaznu zatvora u trajanju od 3 (tri) mjeseca, koju ima izdržati po pravosnažnosti ove presude.</span>
</li>
<p>&nbsp;</p>
<li>
<span class="span1">Obavezuje se optuženi V. V. da naknadi troškove krivičnog postupka u iznosu od 610,40 eura, kao i troškove sudskog paušala u iznosu od 30,00 eura u korist Budžeta Crne Gore, u roku od 15 dana od dana pravosnažnosti ove presude, pod prijetnjom prinudnog izvršenja.</span>
</li>
<li style="text-align:center;">
<span class="span1">O b r a z l o ž e nj e</span>
</li>
<p>&nbsp;</p>
<li>
<span class="span1">Osnovno Državno tužilaštvo u Cetinju, podiglo je dana 21.04.2015. godine pred ovim sudom Optužnicu Kt.br. 130/14 od 07.04.2015. godine, kojom se optuženom V. V. stavlja na teret izvršenje krivičnog djela teško djelo protiv bezbjednosti javnog saobraćaja iz člana 348. stav 1, u vezi člana 339. stav 1. Krivičnog zakonika Crne Gore, koja je potvrđena rješenjem ovog suda  Kvo. 2/15 od 22.04.2015. godine.</span>
</li>
<p>&nbsp;</p>
<li>
<span class="span1">Na glavnom pretresu održanom dana 18.12.2017. godine, zastupnik Optužnice, precizirala je dispozitv optužnog akta na način što je istakla da treba u trećem i četvrtom redu dispozitiva odozdo izbrisati riječi: “pukotinastog preloma kostiju donje trećine podkoljenice”  a treba dodati riječi: “naprsnuća kostiju desnog ručnog zgloba”. U preostalom dijelu činjenični opis i pravna kvalifikacija su ostali neizmijenjeni.</span>
</li>
<p>&nbsp;</p>
<li>
<span class="span1">Pravosnažnim rješenjem vijeća ovog suda Kv.br. 13/17 od 09.02.2017. godine usvojen je predlog Osnovnog državnog tužilaštva u Cetinju da se optuženom V. V. sudi u odsustvu, po Optužnici ODT-a u Cetinju Kt.br. 130/14 od 07.04.2015. godine, zbog krivičnog djela teško djelo protiv bezbjednosti javnog saobraćaja iz člana 348. stav 1. u vezi člana 339. stav 1. Krivičnog zakonika Crne Gore.</span>
</li>
<p>&nbsp;</p>
<li>
<span class="span1">U završnoj riječi, zastupnica Optužnice je istakla da cijeni da su provedenim dokazima, a prevashodno saglasnim nalazima i mišljenjima angažovanih vještaka saobraćajne struke u svemu potvrđeni navodi optužnice tog tužilaštva i da su se stoga u radnjama optuženog stekla sva bitna obilježja bića krivičnog djela stavljenog mu na teret. Nalaz i mišljenja vještaka saobraćajne struke u svemu su saglasni sa dokumentacijom i dokazima provedenim na glavnom pretresu i ne mogu biti dovedeni u pitanje iskazima svjedoka koje potencira branilac optuženog obzirom da optuženi sve do prvog saslušanja na glavnom pretresu nije u svojoj odbrani nijednom pomenuo da je motocikl bio tehnički neispravan i da je došlo do određenog kvara na motociklu neposredno prije nezgode ,a što bi uzrokovalo samo nezgodu, te iz tog razloga nije rađen ni vanredni tehnički pregled motocikla. Sa izloženog je ostao pri podnijetom optužnom aktu i predložio sudu da optuženog oglasi krivim za djelo stavljeno mu na teret i osudi po zakonu uzimajući u obzir sve otežavajuće i olakšavajuće okolnosti zakonom propisane.</span>
</li>
<p>&nbsp;</p>
<li>
<span class="span1">Optuženi V. V. je, u svojoj odbrani, naveo da se dana 14.06.2014. godine, oko 19:00 časova, kretao iz pravca Budve u pravcu Cetinja. Upravljao je svojim motociklom marke “Yamaha XTX 660”, koji je kupio nekoliko dana prije ove nezgode, te je iz tog razloga u vrijeme nezgode motocikl bio i dalje registrovan na ime B. R., iz D. Sa njim, kao suvozač na motociklu bio je njegov drug C. P. Dolaskom ispred poslovnog objekta “P. C.” u mjestu Z. kretao se u koloni vozia, tj. ispred motocikla kojim je upravljao su se kretala četiri vozila, a iza njega je bio još jedan motor i jedno putničko vozilo. Neposredno prije nezgode počela je da pada kiša, pa je kolovoz bio mokar i klizav, te je on u momentu kada je dao gas na motoru izgubio kontrolu, odnosno zadnji dio motora je blokirao, ali ne zbog toga što je motor bio neispravan, nego se to dešava kada se iz veće brzine vrati manja, kao i zbog klizavog kolovoza. U tom momentu on i njegov drug C. P. su pali sa motora na kolovoz, a motor je prešao na proširenje pored puta. Ističe i to da je na desnu stranu kolovoza kojom se kretao bilo nekog sitnog kamenja, odnosno malo pijeska, koje se prenijelo sa proširenja pored kolovoza, te je i to doprinijelo da izgubi kontrolu nad motociklom, a koji se kretao velikom brzinom. Tom prilikom nije ostvario kontakt sa nekim drugim vozilom, niti je motociklom koje se kretalo iza njega. On i drug C. P. su zadobili lakše tjelesne povrede. Nema položen vozački ispit za upravljanje motociklom. Pojasnio je da se toga dana kretao u koloni, da je bila kiša, klizav kolovoz. On nije znao iz kojeg razloga je došlo do nezgode pa kako su kućni prijatelji sa V. M., to ga je interesovalo u kakvom je stanju bio motor i isti ga je obavijestio da je na motoru bio pukao lanac u sred vožnje. Motor je prodat u takvom stanju, a nije ga čak ni vidio. Motor je bio tehnički ispravan, a tek kasnije je saznao da je lanac bio okinut usljed vožnje. Želio je da kaže da je on kupio  motor kao tehnički ispravan, a da se ovo desilo u toku vožnje, da dođe do pucanja lanca, kao kad čovjeku u toku vožnje pukne guma. M. V., njihov kućni prijatelj, je odmah nakon nezgode odnio motor kod sebe kući, u servis, a nezna po čijem nalogu je to uradio. Prije saslušanja je saznao da je došlo do pucanja lanca, a nije smatrao da je to neophodno da pomene. Prije nezgode je dvadesetak dana kupio motor. Ne sjeća se da ga je tužitelj prilikom saslušanja pitao na okolnosti </span><span class="span1">blokiranja motora ili bilo koje druge tehničke neispravnosti. Formulisane su njegove riječi, on je kao sada pričao, a oni su pisali. Po pitanju šaltovanja brzina, to nije njegovo lično iskustvo, već je priče čujao. Tužiteljka je tačno i vjerno prenijela ono što je on rekao tokom sačinjavanja zapisnika. Obično kaže motor, a ne motocikl, nije upotrijebio riječ nezgoda, a ni kolovoz nije njegov termin, a nije njegov termin “da je to doprinijelo da izgubi kontrolu nad motociklom” kao što nije njegov termin da nije ostvario kontakt sa nekim drugim vozilom, a ni lakše tjelesne povrede nije njegov termin. Nije rekao: “Više nemam što da izjavim u svoju odbranu, zapisnik mi je glasno i jasno pročitan, isti sam razumio i u znak saglasnosti svjeručno potpisujem bez primjedbi”, već je to tužilac izdiktirao, a ne sjeća se da li mu je pročitana sadržina zapisnika i ne sjeća se da li mu je rečeno da li ima primjedbi na zapisnik.</span>
</li>
<p>&nbsp;</p>
<li>
<span class="span1">Branilac optuženog V. V., D. J., advokat iz C., je u završnoj riječi u bitnom  naveo da je C. P. svjedok, odrastao muškarac koji je nekoliko dana nakon nezgode pomagao svom ocu D. u teškim fizičkim poslovima cijepanja drva i rekreativno se bavio zahtjevnim sportom, dominantne upotrebe ruku, tzv. košarkom bez ijednog jedinog zdravstvenog problema. Poziva sud da sa aspekta potpunog laika sagleda da li povrijeđeno lice makar i sa napuknućem kosti može cijepati drva i igrati košarke. Ovdje je C. P. bio jasan da nikakvih tegoba osjećao nije. Uz to ukazuje na apsolutnu i notornu medicinsku činjenicu da napuknuće ili tzv. “fisura” nikada ne predstavlja tešku tjelesnu povredu već laku. Teška tjelesna povreda u vidu fisure može biti samo ukoliko je to naprsnuće u zglobu i o tome je jasna medicinska nauka. Ova činjenica je saglasju sa svjedočenjem C. P.. Nadalje, optužnim aktom se njegovom branjeniku stavlja na teret da motocikl kojim je upravljao nije držao na bezbjednom odstojanju od desne ivice kolovoza i u ovom dijelu je optužni akt potpuno nejasan jer ovdje vještak ne kaže da je je do nezgode došlo zbog toga što on nije držao bezbjednu udaljenost od desne ivice kolovoza. Ovdje nemamo podatak zbog čega je došlo do destabilizacije. Ko je ikada sjeo na motociklu zna da destabilizaciju može izazvati i saputnik ukoliko se taj saputnik neprilagođeno nagne ili učini nagli pokret što dovodi do destabilizacije motocikla. U spisima imamo jedinu utvrđenu činjenicu da je došlo do pada i prevrtanja motocikla, uzrok neznamo već ga samo pretpostavljamo. Jedina pretpostavka koja je ovdje skoro pa izvjesna jeste blokada zadnjeg pogonskog točka o kojem svjedoče dva svjedoka, od kojih je jedan i kvalifikovan i potpuno nepristrasan. Ukoliko bi sud prihvatio ovaj optužni akt došli bi do toga da osuđujemo čovjeka, a da neznamo što je uzrok nezgode jer sigurno je da uzrok nezgode nije bezbjedno odstojanje od desne ivice kolovoza, obzirom da je priputno proširenje identično kao i saobraćajna traka jer je bilo identične širine identičnog kolovoznog zastora i identičnih drugih parametara. Ako ne znamo šta je uzrok, onda ne može ni staviti na teret optuženom izvršenje ovog krivičnog djela. Da je tužilac uradio apsolutno neophodnu radnju vanrednog tehničkog pregleda on kao  branilac bio bi radosniji, jer bi mu posao bio puno lakši, ovako, sa žaljenjem konstatuje propust koji mora dovesti do oslobađanja njegovog branjenika i nadu da će njegov propust biti pouka za buduće slučajeve. Sa navedenog po principu povoljnijeg tumačenja po okrivljenog (</span><span class="span2">in dubio pro reo</span><span class="span1">) predlaže da sud oslobodi njegovog branjenika .Dakle, ukazuje da nema dokaza da je njegov propust uslovio destabilizaciju i nema dokaza ni pouzdanog ni jasnog dokaza da je C. P. imao tešku tjelesnu povredu, jer nalaz vještaka medicinske struke dezavuiše sam C. P., a koliko su temeljne čak i medicinske činjenice određeno pokazuje činjenica da su navedene i povrede koje apsolutno nikada nije bilo.</span>
</li>
<p>&nbsp;</p>
<li>
<span class="span1">Radi rasvjetljenja ove krivičnopravne stvari, Sud je u dokaznom postupku proveo sljedeće dokaze: saslušao oštećenog C. P., pročitao nalaz i mišljenje sudskog vještaka saobraćajne struke Š. ing M., iz P., od decembra mjeseca 2014. godine o uzroku predmetne saobraćajne nezgode, nalaz i mišljenje sudskog vještaka medicinske struke dr K. N., iz P., dat na zapisniku kod ODT-a u Cetinju Kt.br. 130/14 od 07.02.2015. godine sa pratećom medicinskom dokumentacijom u spisima predmeta o vrsti i težini zadobijenih tjelesnih povreda za oštećenog C. P., zapisnik o uviđaju predmetne saobraćajne nezgode broj 43/14 od 14.06.2014. godine, sačinjen od strane ovlašćenih policijskih službenika Uprave policije Odjeljenja bezbjednosti Cetinje, izvještaj KCCG Podgorica Odjeljenje za sudsku medicinu broj 683 od 23.07.2014. godine o izvršenoj analizi koncentracije alkohola u krvi za okrivljenog V. V., izvršio uvid u skicu lica mjesta predmetne saobraćajne nezgode sačinjene od strane ovlašćenih službenih lica UP OB Cetinje dana 14.06.2014. godine, saslušao svjedoka S. D., svjedoka V. M., saslušao kao vještaka dr K. N. na glavnom pretresu, saslušao vještaka M. Š. na glavnom pretresu, pročitao dopunu nalaza i mišljenja sudskog vještaka saobraćajne struke Š. M. od januara mjeseca 2016. godine, saslušao svjedoka P. R., zatim svjedoka S. S., saslušao vještaka medicinske struke specijalistu ortopeda P. G. na glavnom pretresu dana 19.05.2017. godine, pročitao nalaz i mišljenje sudskog vještaka saobraćajno tehničke struke S. D. od 14.09.2017. godine i saslušao vještaka saobraćajno tehničke struke S. D. na glavnom pretresu dana 18.12.2017. godine, pročitao uvjerenje Ministarstva pravde Crne Gore broj 0203/9331 od 15.10.2014. godine, iz kaznene evidencije za okrivljenog V. V., </span><span> </span><span class="span1">kao i</span><span> </span><span class="span1">pravosnažnu presudu Osnovnog suda u Cetinju K.br. 90/14 od 07.10.2014. godine.</span>
</li>
<p>&nbsp;</p>
<li>
<span class="span1">Iz iskaza svjedoka - oštećenog C. P., proizilazi da se isti dana 14.06.2014. godine oko 19,00 časova nalazio kao saputnik na motociklu marke “Yamaha” vlasništvo njegovog druga V. V., iz Cetinja. Motociklom je upravljao V. V. i kretali su se iz pravca Budve u pravcu Cetinja, a do saobraćajne nezgode je došlo ispred auto placa “P. C.” u mjestu Z., vjerovatno iz razloga što je kolovoz bio mokar i klizav, kao i zbog toga što je na mjestu gdje je došlo do saobraćajne nezgode po kolovozu bilo rasutog šodera. Iz tog razloga je V. vjerovatno izgubio kontrolu nad motociklom i motor se prevrnuo na kolovoz a oni su pali sa njega na tlo. V. je upravljao motociklom brzinom otprilike od 50 km/h, a ispred motocikla je bilo po njegovom sjećanju jedno putničko motorno vozilo ali se nije mogao sjetiti da li je iza motocikla bilo vozila. On je tom prilikom udario glavom o tlo, prilikom pada je zadobio povredu, u vidu frakture u predjelu zgloba desne šake, i istog dana se obratio ljekaru i pregled je izvršio dr D. S. i tom prilikom je obavljen snimak ruke. Takođe je tom prilikom zadobio pvoredu u vidu oguljotina u predjelu obije noge a zglob ruke mu je bio fiksiran i zavijen i ruka mu je bila fiksirana 17 dana. Pojasnio je da on nije rekao da mu je ruka bila fiksirana 17 dana odnosno trebala je da bude 17 dana a skinuo je zavoj nakon 4 do 5 dana. Htio je da kaže da on povredu ruke nije zadobio prilikom pada sa motora jer bi to osjetio, već kako je motor bio prikliještio nogu V. V., on je želio da mu pomogne, pa je došao sa zadnje strane, pa kako nije uspio jer je auspuh bio vruć on je prešao sa prednje strane i digao je motor pa kako je htio da ga ostavi na nožicu ali mu je motor prevagao, da ne bi pao ponovo na V., i on ga je cimnuo pa je pao sa njim i on mu je povrijedio ruku. Naglasio je da naznačenog dana nije pošao zajedno za Budvu sa V. već drugim automobilom i da V. nije želio da ga vozi motorom nazad, međutim on je insistirao da se sa njim vrati nazad. Naznačio je da je imao samo iščašenje ruke i ogrebotine i ništa više.  Ruka mu je bila prikliještena između motora i asvalta, a ovu činjenicu nije pojašnjavao prilikom saslušanja kod Osnovnog državnog tužioca u </span><span class="span1">Cetinju. Nije imao ništa sem zavoja na ruci. Normalno je koristio ruku, radio je, pomagao je ocu oko drva i nije imao nikakvih problema. Nije umio da opiše čin destabilizacije, to je bilo odjedanput. Nikada nije ništa snimao a nije ni hramao. Nije bio u mogućnosti da sudu dostavi RTG snimak jer isti ne posjeduje, pretažio je cijelu kuću i nije ga pronašao. Napomenuo je da je nakon 4-5 dana mogao normalno da radi sa rukom, pomagao je ocu i stricu oko drva, oko kuće, igrao je košarku i mogao je sa rukom da radi sve poslove i nije ga boljelo. Nije se pridružio krivičnom gonjenju protiv okrivljenog i nije postavio imovinsko pravni zahtjev.</span>
</li>
<p>&nbsp;</p>
<li>
<span class="span1">Iz iskaza svjedoka S. D., proizilazi da je konketnom prilikom C. P. upućen iz Hitne službe na dodatnu dijagnostiku jer oni nemaju mogućnosti rengen snimanja. On je izvršio kompletan pregled C. P. i ono što je našao tačnije “fisuru” podlaktice i to je evidentirao. Pojasnio je da se ne radi o “</span><span class="span2">fisuri cruris</span><span class="span1">” kako je naznačeno u izvještaju od 14.06.2014. godine, već se radi o fisuri podklaktice i to je lakša fisura obzirom da neke zahtijevaju gipsanu mobilizaciju dok ova u konkretnom slučaju sama zaraste u roku od 15 dana, samo se napravi mobilizacija zavojem. Isto tako u završnoj dijagnozi konstatovano je kao dijagnoza “</span><span class="span2">fractura</span><span class="span1">” i ako se nije radilo u frakturi već o “MKB” klasifikaciji dijagnoza ne postoji šifra za fisuru već se piše kao fraktura a ne radi se o frakturi. Drugih konkretnih povreda nije uočio, s tim što se ni C. nije žalio sem na ovu kako je naznačio manju lakšu povredu, više bi se reklo nagnječenje, to je laka tjelesna povreda. C. P. nije imao lom noge, to je njegova greška, tačnije lapsus, radi se o podlaktici, i isti nije više slat na snimanje nove jer nije bilo potrebe jer je bila samo povreda podlaktice. C. P. je bio lakše povrijeđeni pacijent i poslat je na kućno liječenje uz analgetsku terapiju.  </span>
</li>
<p>&nbsp;</p>
<li>
<span class="span1">Iz iskaza svjedoka V. M., proizilazi da je pomenutog dana nakon što je čuo da je neko pao sa motora iznad njegovog servisa na udaljenosti nekih 500 metara on pošao i vidio je motor pored puta. Tu je čuo da se radi o V., koji je pao sa istog, pošao je u bolnicu da vidi je li mu što bilo. Kako mu nije bilo ništa, tako mu je njegov otac rekao, da pođu i da maknu negdje motor, da ga bace. On je to pošao da uradi sa stricem V., međutim, motoru nije bilo ništa sem što je bio izgreban, pa je sjeo na njega, da ga dovede do svog servisa. Motor nije mogao krenuti jer mu je bio blokirao zadnji točak. Vratio se po kamiončić, utovarili su motor i poveli u servis. On više nije vršio bilo kakvu kontrolu ispravnosti jer se time ne bavi, već je motor dat na prodaju i prodat je.</span>
</li>
<p>&nbsp;</p>
<li>
<span class="span1">Iz iskaza svjedoka P. R., proizilazi da se zbog proteka vremena ne sjeća svih detalja, samo zna da je u nezgodi učestvovao motor koji je udario u saobraćajni znak. Dolaskom na lice mjesta nijesu zatekli učesnike nezgode jer su isti već bili transportovani u bolnicu i naknadno su saznali da je motorom upravljao V. V., a da je sa njim na motoru bio C. P. Saobraćajni znak je bio oštećen, a motor je bio vraćen nekih 100 metara po njegovoj procjeni do ulaska u “P. C.”. Motor nije bio u ležećem položaju već je bio oslonjen na nožicu. Tehnički pregled u smislu ispravnosti istog nije rađen a bila su vidna oštećenja od udara. Nije mu poznato ko je odvezao motor sa lica mjesta jer je isti ostao na licu mjesta a oni su otišli u bolnicu. Na licu mjesta nije bio niko, a u bolnici niko nije spominjao tehničku neispravnost, kao ni da je došlo do kvara u toku vožnje. Nije se mogao sjetiti ko je uzimao izjavu od V. V., u svojstvu građanina zbog proteka vremena. Da je bilo ko pomenuo nešto vezano za tehničku ispravnost motora oni bi reagovali po službenoj dužnosti, odnosno, obavili bi tehnički pregled. Bez ovlašćenja ne bi mogli vršiti uviđaj, a ovlašćenja im daje vođa smjene. </span><span class="span1">Koliko se sjeća motor je izgledao zdrav. Zastupnik optužbe im nije dao naredbu za motocikl zaplijene i odvedu ga na tehnički pregled. Decidan je u tome da nikoga nije čuo za tehničku ispravnost motocikla.</span>
</li>
<p>&nbsp;</p>
<li>
<span class="span1">Iz iskaza svjedoka Sekulić Saše, proizilazi da se isti sjeća događaja s tim što se detalja ne može sjetiti zbog proteka vremena. Do tada nije radio poslove iz oblasti saobraćaja i vršenje uviđaja, samo je pružio pomoć vođi patrole Popović Ratku prilikom vršenja uviđaja. Učesnici nezgode nijesu zatečeni na licu mjesta, već su bili transportovani na Odjeljenju hirurgije s tim što je motor bio naslonjen na ulaznu kapiju “P. C.”. Nije vršio pregled motora, moguće da je bilo oštećenja ali se ne sjeća detalja. Nije mu poznato ko je došao za motor, oni su bili pošli u bolnicu radi daljih aktivnosti. Ne sjeća se da li je neko od rođaka došao na licu mjesta, kao što se ne sjeća da je neko pominjao oštećenja na motoru jer je izjavu uzimao Popović Ratko.</span>
</li>
<p>&nbsp;</p>
<li>
<span class="span1">Iz zapisnika o uviđaju predmetne saobraćajne nezgode broj 43/14 od 14.06.2014. godine, sačinjen od strane ovlašćenih policijskih službenika Uprave policije Odjeljenja bezbjednosti Cetinje proizilazi da se saobraćajna nezgoda dogodila dana 14.06.2014. godine u mjestu Z., Opština C. Konstatovano je da je put  izvan naselja, bez trotoara i pješačke staze, ravan sa uzdužnim nagibom. Uviđaj je vršen od 19:10 od 20:00 časova.Navedeno je i da je površina puta bila suva i da su dnevni uslovi. Lice mjesta su obezbjeđivali policijski službenici Popović Ratko i Sekulić Saša i istom nijesu prisustvovali učesnici saobraćajne nezgode, lice mjesta je skicirano i fotografisano. Lice mjesta saobraćajne nezgode je magistralni put Cetinje -Budva u mjestu Z. kod auto placa “P. C.”. Na licu mjestu nije zatečen motocikl, ali su zatečeni tragovi klizanja motocikla po kolovozu L=8,80 metara po zemljanom dijelu dužine 3,50 metara i saobraćajni znak sa kojim je motocikl imao kontakt koji je oštećen u vezi čega je upoznat radnik “C. G. P.” M. M. Sastavni dio zapisnika o uviđaju saobraćajne nezgode su i podaci o učesnicima saobraćajne nezgode.Sve prednje prenijeto je skicu lica mjesta predmetne saobraćajne nezgode.</span>
</li>
<p>&nbsp;</p>
<li>
<span class="span1">Iz nalaza i mišljenje stalnog sudskog vještaka saobraćajne struke ing Š. M., iz P., od decembra mjeseca 2014. godine o uzroku predmetne saobraćajne nezgode, sa dopunom od 08.02.2016. godine, kao i riječi na glavnom pretresu, u sklopu sa skicom lica mjesta predmetne saobraćajne nezgode sačinjene od strane ovlašćenih službenih lica UP OB Cetinje dana 14.06.2014. godine; proizilazi da je do ove nezgode došlo usljed propusta u vožnji od strane vozača motocikla marke “Yamaha” HTX 660”, reg oznaka DG .. Ovo se ogleda u tome što isti nije održavao bezbjedni smjer kretanja motocikla, desnom stranom kolovoza na bezbjednoj distanci od desne ivice puta u smjeru kretanja, već je prilikom savlađivanja kritičnog poteza puta, a u odsustvu adekvatne pažnje izvršio naglu promjenu kretanja motocikla, što je dovelo do gubljenja ravnoteže i prevrtanja motocikla na priputno zemljište, po desnoj strani puta u smjeru kretanja, nakon čega je motociklo naletljelo na nosač vertikalnog saobraćajnog znaka opasnosti, koji je lociran pored desne ivice puta u smjeru kretanja. Nakon prevrtanja motocikla došlo je i do pada vozača i suvozača motocikla na tlo kojom prilikom je suvozač C. P., zadobio tjelesnu povredu. Na glavnom pretresu je u cjelosti ostao pri svom nalazu i mišljenju, posebno pri dopuni nalaza i mišljenja jer je izvršio mala istraživanja a na skici lica mjesta nijesu dobro izdefinisani put i proširenje jer se on prvo kretao proširenjem van puta zato je i naletio na fizičku prepreku što je u svojoj dopuni i napisao. Pojasnio je da na motociklu nije došlo do spadanja lanca sa prenosne transmisije, jer ovaj lanac bi morao panuti na tlo, što nije </span><span class="span1">bio slučaj. Inače da je došlo do skidanja ovog lanca, vozač motocikla mogao je bezbjedno održavati bezbjedni smjer motocikla što znači da na motocilu nije nastupio mehanički kvar koji je onemogućavao vozaču održavanje bezbjednosti smjera kretanja i zaustavljanje motocikla. Promjena smjera kretanja motocikla ne mora da ostavi tragove pneumatika na kolovozu. Tragovi koji su ostali na kolovozu upućuju na zaključak da je vozač motocikla vršio napore da motociklo zadrži na bezbjednom smjeru kretanja i vrati na bezbjednu putanju kretanja, na kolovoz magistralnog puta, obzirom da je prije nastanka ovih tragova kretao proširenjem po desnoj strain puta, a ne kolovozom puta, pa je u ovoj fazi nastupila destabiliacija, a zatim prevrtanje i pad vozača i suvozača sa motocikla. </span>
</li>
<p>&nbsp;</p>
<li>
<span class="span1">Iz nalaza i mišljenja stalnog sudskog vještaka saobraćajno tehničke struke ing S. D. od 14.09.2017. godine, sa dopunama na glavnom pretresu od 15.11.2017. godine, proizilazi da je na osnovu svih naprijed navedenih stavova i dobijenih rezultata dao mišljenje da motocikl “Yamaha XTX 660”, DG-.. neposredno prije izlaska iz stabilnog režima kretanja, posjedovao je brzinu ne manju od 50 km/h. motocikl “Yamaha XTX 660” DG .. u fazi napuštanja operativne površine kolovoza bio je u stabilnom režimu kretanja a destabilizacija motocikla nastupila je u fazi kretanja motocikla po asvaltnom proširenju sa desne strane kolovoza, gledano od pravca Budve u pravcu Cetinja. Nakon kretanja po asvaltnom proširenju, sa desne strane kolovoza, vozač motocikla “Yamaha XTX 660”, D .. ne uspijeva motocikl zadržati u stabilnom režimu kretanja, već se sa istim prevrće i pada na asvaltnu podlogu, a zatim otpočinje klizanje po asfaltnom proširenju a zatim i  priputnom zemljištu, nakon čega ostvaruje kontakt sa saobraćajnim znakom. Vozač motocikla “Yamaha XTX 660” DG .. imao je vremensko prostornih, kao i tehničkih mogućnosti, da način kretanja motocikla na vrijeme prilagodi konkretnoj saobraćajnoj situaciji, a samim tim i da motocikl zadrži u stabilnom režimu kretanja, što nije učinio a čime bi nezgoda bila izbjegnuta, pa ovakav način upravljanja vozilom od strane vozača motocikla “Yamaha XTX 660” DG .., predstavlja grešku u upravljanju i osnovni je i jedini uzrok nastanka predmetne saobraćajne nezgode. Na glavnom pretresu sudski vještak saobraćajno tehničke struke S. D. je u cjelosti ostao pri datom nalazu i mišljenju od 14.09.2017. godine, pojašnjavajući da uzimajući u obzir tehničke karakterisktike motocikla izlazak motocikla iz stabinog režima kretanja i prevrtanje moguće je usljed mnoštvo subjektivnih faktora a definisanje isključivo jednog tehnički nije moguće, niti spada u oblast vještaka tehničke struke. Na osnovu kompaktne uviđajne dokumentacije proizilazi da vozilo motocikl “Yamaha” prije prevrtanja na kolovozu nije ostavio tragove zanošenja koji bi morali ostati pri blokiranom točku kao i da tehnička konstrukcija i način funkcionisanja lanca na motociklu onemogućavaju kidanje i zaplitanje istog pri smanjenju brzine kretanja ne postoji niti jedan tehnički parametar koji bi ukazivao na neispravnost motocikla prije prevrtanja na kolovozu. Vanredni tehniči pregled motocikla nije vršen, pa samim tim se nije mogao izjasniti da li je motocikl bio tehnički ispravan. Zadatak saobraćajnog vještačenja jeste da na osnovu raspoloživih dokaza navedene propuste i uzroke nastanka nezgode a isključivanja određenih mogućnosti spada u domen pretpostavke ukoliko takva mogućnost nije u skladu sa dinamikom nastanka nezgode i materijalnim tragovima koji su zatečeni na licu mjesta. Naime, bilo kakva neispravnost motocikla koja bi uslovila blokiranje jednog od točkova morali bi usloviti i postojanje traga odblokiranog točka na kolovozu jer tragovi na kolovozu nastaju i pri usporenjima znatno manjim od onih koji izaziva blokirani točak. Prethodno je naveo da motocikl nije ostavo trag kretanja prije prevrtanja pri čemu naravno i ostaje. Naime, trag broj 4. lociran je na priputnom </span><span class="span1">zemljištu sa desne strane kolovoza a nakon završetka tragova krzanja na kolovozu koji su na skici lica mjesta označeni sa borjem 1. budući da su tragovi označeni sa brojem 1. definisani kao tragovi krzanja a da je evidentirnao postojanje dva navedena traga, jasno je da je do prevrtanja motocikla došlo prije početka traga broj 1, a da je trag broj 4. trag kretanja po priputnom zemljištu, nakon prevrtanja motocikla i isti se ne može na bilo koji način dovesti u vezu sa eventualnim blokiranjem točka i razlozima prevrtanja motocikla jer je motocikl prije početka traga broja 4. već 8,8 metara klizao po kolovozu. Naveo je da način izlaska motocikla “Yamaha” iz stabilnog režima kretanja u konkretnom saobraćajnoj situaciji nije u skladu sa izlaskom motocikla iz stabilnog režima kretanja usljed blokiranog točka jer niti postoje materijalni tragovi koji ukazuju na to, niti dinamika toka saobraćajne nezgode odgovara takvoj mogućnosti. O tehničkoj ispravnosti motocikla se nije mogao i izjasniti niti iskjučiti mogućnost da motocikl nije bio ispravan ali kidanje lanca i takav način kretanja motocikla u konkretnoj saobraćajnoj nezgodi ne odgovaraju kompletnoj dinamici nezgode. Dinamika saobraćajne nezgode je utvrđena na osnovu kompletne dostupne uviđajne dokumentacije iz spisa predmeta.</span>
</li>
<p>&nbsp;</p>
<li>
<span class="span1">Iz izvještaja KC CG Podgorica Odjeljenje za sudsku medicinu broj 683 od 23.07.2014. godine o izvršenoj analizi koncentracije alkohola u krvi za okrivljenog V. V., proizilazi da je dana 14.06.2014. godine u 20:30 časova u vezi saobraćajne nezgode koja se dogodila dana 14.06.2014. godine u 19,10 časova uzeta krv od okrivljenog i metodom “</span><span class="span2">Widmark</span><span class="span1">” utvrđeno da je kod istog konstatovano 0,00 </span><span class="span2">pro milla</span><span class="span1"> apsolutnog alkohola u krvi i da se nalazi u trijeznom stanju. U zapisniku je navedeno da je od nesreće do vađenja krvi prošlo 80 minuta. </span>
</li>
<p>&nbsp;</p>
<li>
<span class="span1">Iz nalaza i mišljenja stalnog sudskog vještaka sudsko medicinske struke dr K. N., iz P., dat na zapisniku kod ODT-a u Cetinju Kt.br. 130/14 od 07.02.2015. godine sa pratećom medicinskom dokumentacijom u spisima predmeta o vrsti i težini zadobijenih tjelesnih povreda za oštećenog C. P., sa dopunama od 16.11.2015. godine, ma glavnom pretresu, proizilazi da je oštećeni C. P. zadobio prelom kostiju desne podlaktice, oguljotine kože u predjelu desne šake, uganuće zgloba desnog ručja, pukotinasti prelom kostiju podkoljenice u donjoj trećini, nagnječno - razdernu ranu u predjelu lijevog koljena promjera 3 x 2 cm, oguljotina kože u predjelu lijevog koljena promjera 2 x 2 cm. Navedene povrede predstavljaju u vrijeme nanošenja, skupno procijenjeno, tešku tjelesnu povredu i nastale su usljed pada C. P., sa motocikla i njegovog kontakta sa podlogom. Prelom kostiju desne podlaktice i pukotinasti prelom kostiju podkoljenice u donjoj trećini predstavljaju u vrijeme nanošenja sami za sebe, pojedinačno procijenjeni, tešku tjelesnu povredu, dok oguljotina kože u predjelu desne sake, uganuće zgloba desnog ručja, nagnječno - razderna rana u predjelu lijevog koljena promjera 3 x 2 cm i oguljotina kože u predjelu lijevog koljena promjera 2 x 2 cm predstavljaju u vrijeme nanošenja same za sebe pojedinačno procijenjeno, laku tjelesnu povredu. Međutim, na glavnom pretresu istakao je da je medicinski izvještaj dr D. S. u njegovom izvještaju broj 083 od 14.06.2017. godine zaista nejasan te je bilo potrebno njegovo izjašnjenje. Obzirom da je on na glavnom pretresu od 05.10.2015. godine pojasnio da C. P. nije imao povredu odnosno lom desne noge, to je njegova greška tačnije lapsus, radi se o podlaktici. U tom dijelu je promijenio svoje mišljenje od 07.02.2015. godine, tako što je izbrisao četvrtu crticu tačka jedan, odnosno kostatovao je, da C. P. predmetnom prilikom, nije zadobio pukotinasti prelom kostiju potkoljenice u donjoj trećini, ali je imenovani definitivno zadobio sve ostale povrede navedene u tački jedan navedenog </span><span class="span1">mišljenja, koje povrede i dalje predstavljaju ukupno procijenjenu tešku tjelesnu povredu. Navedena povreda je sasvim sigurno nastala usljed pada imenovanog sa motocikla i njegovog kontakta sa podlogom i ista nikako nije mogla nastati na način da je imenovani digao motor sa ciljem da ga ostavi na nožicu, ali da je motor prevagnuo, te da je isti da  ovaj navodno ne bi pao ponovo na V., isti cimnuo i pao zajedno sa motorom, kako je to oštećeni naveo na glavnom pretresu. Fisura je jedna vrste preloma, i prevodi se kao pukotina, pukotina u kosti. Fisura je bila u desnoj podlaktici. Ono što je neophodno za liječenje bilo kojeg preloma pa i pukotinastog preloma drugih cjevastih kostiju je imobilizacija. To što neko eventualno uopšte nije imobilisan, ne znači da nije zadobio prelom ili to što neko nije bio adekvatno imobilisan, ne znači da nije zadobio prelom. U svakom slučaju sudeći po izjavi dr S. postojala je nekakva imobilizacija tzv. “fiksacionog zavoja” za koju je on procijenio da je to dovoljna da okrajke prelomljene kosti “drži” u nepokretnom položaju do zarašćivanja. Nije moguće da oštećeni sa prelomom ruke nakon tri-četiri dana radi ekstremno teške fizičke poslove, kao što nije moguće da čovjek sa prelomom podlaktice poslije par dana igra košarku - bakset tri na tri. Nije mu poznato sa koje stranke je bila oguljotina kože u predjelu šake desne ruke, a većina doktora ako je na dlanu, piše da je na dlanu a koji je sistem rada dr S., to mu nije poznato. Iz razloga što uz pukotinasti prelom desne podlaktice postoji i oguljotina kože u predjelu desne šake i uganuće zgloba desnog ručja povreda je nastala usljed pada C. P. sa motocikla i kontakta sa podlogom. Obzirom da nije precizirana tačna lokacija pukotinastog preloma jeste da je u pitanju npr. prelom desne žbice na tzv. “na tipičnom mjestu”, taj prelom nastaje pri padu i kontaktu sa ispruženim dlanom na podlogu, ali kao što je već ustanovljeno nema se tačan podatak o lokalizaciji pukotinastog preloma, te navedeni prelom a zajedno sa uganućem desnog zgloba ručja i oguljotinom kože u predjelu desne šake mogla da nastane i usljed kontakta donje strane sa podlogom a i gornje strane šake kontakta sa podlogom. Na patološko anatomski supstrat uganuća su raskidane zglobne veze, zglobne čaure sa prisustvom krvi u zglobnim šupljinama i ona se kao takva računa tik iza isčašenja ili djelimičnog isčašenja, te i ona kao takva samo za sebe zahtijeva privremenu imobilizaciju. Obzirom da ručje sačinjava osam koščica to je prosto nemoguće da pri padu eventualno određenog djela motocikla kao što je “guverner” npr. već bio u rukama osobe prije nego što je zajedno sa njim pao. U takvoj situaciji sila koja djeluje na predio desne podlaktice denog ručja i desne šake ne može imati takav intenzitet da dovede do ovako opsežnih povreda i desne podlaktice i desnog ručja desne šake.</span>
</li>
<p>&nbsp;</p>
<li>
<span class="span1">Iz iskaza stalnog sudskog vještaka medicinske struke specijalistu ortopeda dr P. G. na glavnom pretresu dana 19.05.2017. godine proizilazi da se iz medicinske dokumentacije i to: izvještaja ljekara jedinice za Hitnu medicinsku pomoć dana 14.06.2014. godine, izvještaja ljekara specijaliste opšteg hirurga JZU OB C. hiruško odeljenje dana, 14.06.2014. godine, evidentno je da je C. P. u saobraćajnoj nezgodi istoga dana zbog pada sa motora zadobio tjelesne povrede po mišljenju ljekara. “</span><span class="span2">Lacero kontuzna</span><span class="span1">” rana i oguljotina zgloba koljena i podlaktice lijevo. Uvrnuće zgloba radio karpalno. U primarnom izvještaju opisani lokalitet i izgled povređivanja u smislu opisa razderotina na lijevom koljenu 2 x 3 i oguljotina 2 x 2, desno šake gdje je primarno precrtana lijeva regija. Po navodu ljekara povrijeđeni nije gubio svijest i rekonstruiše događaj. Navodi u izvještaju da je povrijeđeni primio terapiju u smislu infuzionih rastvora i heteroamnestički da je uzimao alkohol. U daljem toku liječenja povrijeđenog je pogledao specijalista opšte hirurgije gdje konstatuje da pacijent dolazi zbog povreda zadobijenih pri padu sa motora i da se žali na bol u desnu </span><span class="span1">podlakticu i potkoljenicu obostrano, povrijeđenom je odrađen RTG u području desnog ručja podlaktice. Orginirana terapija u smislu ljekova protiv bola i imobilizacije kao i preporuka za prevoj za drugi dan. Konstatuju se povrede u smislu naprsnuća potkoljenice donje regije, bez označavanja koje strane i oguljotine desne potkoljenice i lijevog koljenog zgloba. U završnoj dijagnozi S 52 konstatuje se prelom podlaktice. Vještak je mišljenja da uzimajući u obzir prvi nalaz u Hitnoj medicinskoj pomoći i pregledu na Hiruškom odeljenju da se radi o povredi desnog ručnog zgloba, koje ukazuju diferencijalno dijagnostičke procedure rengen desnog ručnog zgloba i da se radi o naprsnuću u regiji desnog ručnog zgloba kosti i to donje regije kostiju desne podlaktice – naprsnuća i da se ovakva povreda tretira kao teška tjelesna povreda sa minimalnom afekcijom na subjektivno objektivni nalaz primarnog a to znači da naprsuća koštana mogu dati minimalnu kliničku afekciju u smislu bola i u smislu funkcije, te da je mišljenja da je urađena permutacija u dijagnozi i da se ne radi o naprsnuću podkoljenice nego naprsnuću kostiju desnog ručnog zgloba jer u prilogu tome ide jedina diferencijalna dijagnostička pretraga - rengen desnog ručnog zgloba. Naprsnuće ali u medicinskoj klasifikaciji bolesti prelom i šifra koja je vezana za ovaj slučaj S 52 kao prelom u regiji desnog ručnog zgloba odnosno prelom desne podlaktice ne postoji šifra za naprsnuće, već su naprsnuće i prelom i sva dešavanja na kontituitetu koštanog u smislu povrede, obuhvaćene jednom šifrom što znači i da se i prelom i fisura vode pod jednom šifrom međunarodne klasifikacije. Po standardima RTG dijgnostike desnog ručnog zgloba obuhvaćena je regija desne šake i polovina podlaktice u profilu i u “AP” poziciji izuzev ako se ne zahtijevaju specijalni snimci u smislu uveličanja RTG određenih regija – makro snimak. U smislu klasifikacija bolesti i oboljenja fisura – naprsnuće tretira se kao traumatska povreda koštanog tkiva, a po klasifikaciji teška tjelesna povreda a u funkcionalnom smislu, odnosno subjektivnom nalazu povrijeđenog moće dati minorne znake u smislu bola i funkcije regije koja je pogođena traumom. U dosadašnjoj praksi u svim slučajevima fisura se na ovaj način tretirala. Pošto je povrijeđeni imao minimalnu simtomatologiju koštane lezije vjerovatno se radilo o imobilizaciji koja nije bila gipsana imobilizacija jer ne navodi se u specijalističkom izvještaju koja je imobilizacija bila i ne postoje dopunski specijalistički izvještaji u smislu kontrole povrijeđenog a vjerovatno je bio fiksacioni zavoj, a to je običan zavoj – po sadržaju pamukm koi se u više slojeva u cirkularnom smislu vjerovatno aplikuje na regiju podlaktice i šake. U rengen dijagnostici i dijagnozama se ne ukazuje tačak lokalitet fisure da li se nalazi u regiji ručnog zgloba ili visočije santimetar, dva ili tri. U smislu fizičkog bola i obavljanja fizičke aktivnosti u smislu cijepanja drva, igranja basketa, pacijent mora imati određene poteškoće u smislu bola i funkcije, a može obavljati radnje sa određenom simptomatologijom gdje nijesu prisutni jak bok i poremećena funkcija pogođena regijom trauma. Pošto povrijeđeni nije pristupio subjektivno objektivnom pregledu pošto se nema RTG snimak koji je urađen u smislu vještačenja isključivo je iznosio logično mišljenje na osnovu izvještaja kolega koji su ukazali pomoć oštećenom. Specijalista opšte hirurgije u okviru svoje specijalizacije ima u program savlađivanja vještina i ortopedsko traumatološki dio koji je obavezan da obavi i polaganje ispita. Uganuće ručnog zgloba može da odaje bol na koji se oštećeni žalio prilikom prvog pregleda i daje određenu simptomatologiju u smislu intenziteta bola i gubitka funkcije povrijeđene regije.</span>
</li>
<p>&nbsp;</p>
<li>
<span class="span1">Iz uvjerenja Ministarstva pravde Crne Gore broj 0203/9331 od 15.10.2014. godine, iz kaznene evidencije za okrivljenog V. V., proizilazi da isti nije osuđivano lice.</span>
</li>
<p>&nbsp;</p>
<li>
<span class="span1">Uvidom u pravosnažnu presudu Osnovnog suda u Cetinju K.br. 90/14 od 07.10.2014. godine, sud je utvrdio da je optuženi V. V. osuđen na kaznu zatvora od tri (tri) mjeseca zbog izvršenja krivičnog djela teška krađa iz člana 240. stav 1. tačka 1., u vezi člana 23. Krivičnog zakonika Crne Gore.</span>
</li>
<p>&nbsp;</p>
<li>
<span class="span1">Analizirajući rezultate provedenog dokaznog postupka, te na osnovu savjesne i brižljive ocjene svih provedenih dokaza pojedinačno i u svojoj ukupnosti, Sud je nesumnjivo utvrdio da su rezultati dokaznog postupka u potpunosti potkrijepili navode Optužnice činjenično i pravno opisanog dispozitivom sudske odluke, a ovo sa sljedećih razloga:</span>
</li>
<p>&nbsp;</p>
<li>
<span class="span1">Utvrđujući činjenice radi pravilnog utvrđenja materijalno pravnog odnosa u predmetnoj krivično pravnoj stvari, Sud je nesumnjivo utvrdio da je:</span>
</li>
<p>&nbsp;</p>
<li>
<span class="span1">Optuženi V. V., dana, 14.06.2014. godine, oko 19:10 časova, na magistralnom putu Cetinje – Budva, kod auto placa “P. C.” u mjestu zvanom “Z.” Opština C., upravljajući u saobraćaju motociklom marke “Jamaha XT660X”, reg.oznaka DG .., ne pridržavajući se saobraćajnih propisa iz člana 29. stav 2. i člana 176. stav 1. Zakona o bezbjednosti saobraćaja na putevima, ugorzio saobraćaj i doveo u opasnost život i tijelo ljudi, na način što je krećući se navedenim motociklom iz pravca Budve u pravcu Cetinja, iako svjestan da je dužan da motocikl u kretanju drži što bliže desnoj ivici kolovoza i na tolikoj udaljenosti od te ivice, da s obzirom na brzinu kretanja motocikla, uslove saobraćaja i na stanje i karakteristike puta ne ugožava druge učesnike u saobraćaju i ne izlaže sebe opasnosti, te svjestan da motornim vozilom u saobraćaju na putu može samostalno da upravlja lice koje ima važeću vozačku dozvolu za upravljanje vozilom one kategorije kojom upravlja, a da u protivnom može ugroziti saobraćaj i tako dovesti u opasnost život i tijelo ljudi, pa je na to pristao, te je voljno preduzeo radnju upravljanja navedenim motociklom bez položenog vozačkog ispita i važeće vozačke dozvole i pri tom motocikl u kretanju nije držao na tolikoj udaljenosti od desne ivice kolovoza, da s obzirom na brzinu kretanja, uslove saobraćaja i stanje i karakteristike puta, ne ugoržava druge učesnike u saobraćaju i ne izlaže sebe opasnosti, olako držeći da takvim svojim radnjama neće prouzrokovati zabranjenu posljedicu – teške tjelesne povrede kod njegovog saputnika oštećenog C. P. ili da će to moći spriječiti, pa je usljed neobučenosti za upravljanje motociklom i neodržavanja bezbjednog smjera kretanja motocikla desnom stranom kolovoza na bezbjednoj udaljenosti od desne ivice puta u smjeru kretanja, izvršio naglu promjenu kretanja motocikla na desno, što je uslovilo destabilizaciju istog i prevrtanje motocikla na zemljano proširenje sa desne strane puta u smjeru kretanja motocikla, gdje je motociklom udario u nosač vertikalnog saobraćajnog znaka sa desne strane puta u smjeru kretanja, nakon čega je došloi do pada okrivljenog i njegovog saputnika oštećenog C. P. na tlo, kojom prilikom je oštećeni mldb. C. P. zadobio tešku tjelesnu povredu u vidu preloma kostiju podlaktice desnog ručja, naprsnuća kostiju desnog ručnog zgloba, nagnječenja – razderne rane u predjelu lijevog koljena promjera 3 x 2 cm i rane oguljotine kože u predjelu lijevog koljena promjera 2 x 2 cm.</span>
</li>
<p>&nbsp;</p>
<li>
<span class="span1">Naprijed navedene odlučne činjenice Sud je utvrdio na osnovu sljedećih provedenih dokaza: </span><span class="span2">personalnih dokaza</span><span class="span1">: iskaza saslušanih svjedoka - oštećenog C. P., svjedoka dr S. D., V. M., Sekulić Saše i Popović Ratka, te </span><span class="span2">materijalnih dokaza: </span><span class="span1">nalaza i mišljenja sudskog vještaka saobraćajne struke Š. ing M., iz P., od decembra mjeseca 2014. godine o uzroku predmetne saobraćajne nezgode, nalaza i mišljenja sudskog </span><span class="span1">vještaka medicinske struke dr K. N., iz P., dat na zapisniku kod ODT-a u Cetinju Kt.br. 130/14 od 07.02.2015. godine, sa pratećom medicinskom dokumentacijom u spisima predmeta o vrsti i težini zadobijenih tjelesnih povreda za oštećenog C. P., zapisnika o uviđaju predmetne saobraćajne nezgode broj 43/14 od 14.06.2014. godine, sačinjen od strane ovlašćenih policijskih službenika Uprave policije Odjeljenja bezbjednosti Cetinje, izvještaja KC CG Podgorica Odjeljenje za sudsku medicinu broj 683 od 23.07.2014. godine o izvršenoj analizi koncentracije alkohola u krvi za okrivljenog V. V., uvida u skicu lica mjesta predmetne saobraćajne nezgode sačinjene od strane ovlašćenih službenih lica UP OB Cetinje dana 14.06.2014. godine, saslušanja sudskog vještaka dr K. N. na glavnom pretresu, saslušanja sudskog vještaka M. Š., na glavnom pretresu, dopune nalaza i mišljenja sudskog vještaka saobraćajne struke Š. M. od januara mjeseca 2016. godine, saslušanja sudskog vještaka medicinske struke specijaliste ortopeda P. G., na glavnom pretresu dana 19.05.2017. godine, nalaza i mišljenja sudskog vještaka saobraćajno tehničke struke S. D. od 14.09.2017. godine i saslušanja sudskog vještaka saobraćajno tehničke struke ing S. D. na glavnom pretresu dana 18.12.2017. godine, te dovođenjem istih u vezu sa odbranom optuženog V. V..</span>
</li>
<p>&nbsp;</p>
<li>
<span class="span1">Naime, iz zapisnika o uviđaju predmetne saobraćajne nezgode broj 43/14 od 14.06.2014. godine, sačinjen od strane ovlašćenih policijskih službenika Uprave policije Odjeljenja bezbjednosti Cetinje utvrđeno je da se saobraćajna nezgoda dogodila dana 14.06.2014. godine u mjesto Z., Opština C.- izvan naselja, put je bez trotoara i pješačke staze, ravan sa uzdužnim nagibom. Uviđaj je vršen od 19:10 od 20:00 časova.Površina kolovoza je suva ,a u odnosu na svjetlost navedeno je dan. Lice mjesta su obezbjeđivali policijski službenici Popović Ratko i Sekulić Saša i istom nijesu prisustvovali učesnici saobraćajne nezgode, lice mjesta je skicirano i fotografisano. Lice mjesta saobraćajne nezgode je magistralni put Cetinje - Budva u mjestu Z. kod auto placa “P. C.”. Na licu mjestu nije zatečen motocikl, ali su zatečeni tragovi klizanja motocikla po kolovozu L=8,80 metara po zemljanom dijelu dužine 3,50 metara i saobraćajni znak sa kojim je motocikl imao kontakt koji je oštećen u vezi čega je upoznat radnik “C. G. P.” M. M. Sastavni dio zapisnika o uviđaju saobraćajne nezgode su i podaci o učesnicima saobraćajne nezgode i skica lica mjesta.</span>
</li>
<p>&nbsp;</p>
<li>
<span class="span1">Ovaj dokaz doveden je u vezu sa iskazima saslušanih svjedoka Sekulić Saše i Popović Ratka, koje iskaze je sud ocijenio kao objektivne, realne i istinite kod činjenice što korespondiraju sa ostalom dokaznom građom, pa ih je kao takve i prihvatio.</span>
</li>
<p>&nbsp;</p>
<li>
<span class="span1">Prednji dokazi koherentni su sa mišljenjem stalnog sudskog vještaka saobraćajne struke ing Š. M., iz P., od decembra mjeseca 2014. godine o uzroku predmetne saobraćajne nezgode, sa dopunom od 08.02.2016. godine, kao i riječi na glavnom pretresu, koji su skopčani sa skicom lica mjesta predmetne saobraćajne nezgode sačinjene od strane ovlašćenih službenih lica UP OB Cetinje dana 14.06.2014. godine; iz kojeg se utvrđuje da je do ove nezgode došlo usljed propusta u vožnji od strane vozača motocikla marke “Yamaha” HTX 660”, reg oznaka DG .. Ovo se ogleda u tome što isti nije održavao bezbjedni smjer kretanja motocikla, desnom stranom kolovoza na bezbjednoj distanci od desne ivice puta u smjeru kretanja, već je prilikom savlađivanja kritičnog poteza puta, a u odsustvu adekvatne pažnje izvršio naglu promjenu kretanja motocikla, što je dovelo do gubljenja ravnoteže i prevrtanja </span><span class="span1">motocikla na priputno zemljište, po desnoj strani puta u smjeru kretanja, nakon čega je motociklo naletljelo na nosač vertikalnog saobraćajnog znaka opasnosti, koji je lociran pored desne ivice puta u smjeru kretanja. Nakon prevrtanja motocikla došlo je i do pada vozača i suvozača motocikla na tlo kojom prilikom je suvozač C. P., zadobio tjelesnu povredu. Na skici lica mjesta nijesu dobro izdefinisani put i proširenje jer se on prvo kretao proširenjem van puta zato je i naletio na fizičku prepreku što je u svojoj dopuni i napisao. Pojasnio je da na motociklu nije došlo do spadanja lanca sa prenosne transmisije, jer ovaj lanac bi morao panuti na tlo, što nije bio slučaj. Inače da je došlo do skidanja ovog lanca, vozač motocikla mogao je bezbjedno održavati bezbjedni smjer motocikla što znači da na motocilu nije nastupio mehanički kvar koji je onemogućavao vozaču održavanje bezbjednosti smjera kretanja i zaustavljanje motocikla. Promjena smjera kretanja motocikla ne mora da ostavi tragove pneumatika na kolovozu. Tragovi koji su ostali na kolovozu upućuju na zaključak da je vozač motocikla vršio napore da motociklo zadrži na bezbjednom smjeru kretanja i vrati na bezbjednu putanju kretanja, na kolovoz magistralnog puta, obzirom da je prije nastanka ovih tragova kretao proširenjem po desnoj strain puta, a ne kolovozom puta, pa je u ovoj fazi nastupila destabiliacija, a zatim prevrtanje i pad vozača i suvozača sa motocikla. </span>
</li>
<p>&nbsp;</p>
<li>
<span class="span1">Ovaj nalaz i mišljenje sinhronizovan je sa nalazom i mišljenjem stalnog sudskog vještaka saobraćajno tehničke struke ing S. D. od 14.09.2017. godine, sa dopunama na glavnom pretresu od 15.11.2017. godine, iz kojeg je Sud utvrdio da je na osnovu svih naprijed navedenih stavova i dobijenih rezultata isti mišljenja da je motocikl “Yamaha XTX 660”, DG-.. neposredno prije izlaska iz stabilnog režima kretanja, posjedovao brzinu ne manju od 50 km/h. motocikl “Yamaha XTX 660” DG .. u fazi napuštanja operativne površine kolovoza bio je u stabilnom režimu kretanja a destabilizacija motocikla nastupila je u fazi kretanja motocikla po asvaltnom proširenju sa desne strane kolovoza, gledano od pravca Budve u pravcu Cetinja. Nakon kretanja po asvaltnom proširenju, sa desne strane kolovoza, vozač motocikla “Yamaha XTX 660”, D .. ne uspijeva motocikl zadržati u stabilnom režimu kretanja, već se sa istim prevrće i pada na asvaltnu podlogu, a zatim otpočinje klizanje po asfaltnom proširenju a zatim i  priputnom zemljištu, nakon čega ostvaruje kontakt sa saobraćajnim znakom. Vozač motocikla “Yamaha XTX 660” DG .. imao je vremensko prostornih, kao i tehničkih mogućnosti, da način kretanja motocikla na vrijeme prilagodi konkretnoj saobraćajnoj situaciji, a samim tim i da motocikl zadrži u stabilnom režimu kretanja, što nije učinio a čime bi nezgoda bila izbjegnuta, pa ovakav način upravljanja vozilom od strane vozača motocikla “Yamaha XTX 660” DG .., predstavlja grešku u upravljanju i osnovni je i jedini uzrok nastanka predmetne saobraćajne nezgode. Uzimajući u obzir tehničke karakterisktike motocikla, izlazak motocikla iz stabinog režima kretanja i prevrtanje moguće je usljed mnoštvo subjektivnih faktora a definisanje isključivo jednog tehnički nije moguće, niti spada u oblast vještaka tehničke struke. Na osnovu kompaktne uviđajne dokumentacije proizilazi da vozilo motocikl “Yamaha” prije prevrtanja na kolovozu nije ostavio tragove zanošenja koji bi morali ostati pri blokiranom točku kao i da tehnička konstrukcija i način funkcionisanja lanca na motociklu onemogućavaju kidanje i zaplitanje istog pri smanjenju brzine kretanja ne postoji niti jedan tehnički parametar koji bi ukazivao na neispravnost motocikla prije prevrtanja na kolovozu. Vanredni tehniči pregled motocikla nije vršen, pa samim tim se nije mogao izjasniti da li je motocikl bio tehnički ispravan. Zadatak saobraćajnog vještačenja jeste da na osnovu raspoloživih dokaza navedene propuste i uzroke nastanka nezgode a isključivanja </span><span class="span1">određenih mogućnosti spada u domen pretpostavke ukoliko takva mogućnost nije u skladu sa dinamikom nastanka nezgode i materijalnim tragovima koji su zatečeni na licu mjesta. Naime, bilo kakva neispravnost motocikla koja bi uslovila blokiranje jednog od točkova morali bi usloviti i postojanje traga odblokiranog točka na kolovozu jer tragovi na kolovozu nastaju i pri usporenjima znatno manjih od onih koji izaziva blokirani točak. Prethodno je naveo da motocikl nije ostavo trag kretanja prije prevrtanja pri čemu naravno i ostaje. Naime, trag broj 4. lociran je na priputnom zemljištu sa desne strane kolovoza a nakon završetka tragova krzanja na kolovozu koji su na skici lica mjesta označeni sa borjem 1. budući da su tragovi označeni sa brojem 1. definisani kao tragovi krzanja a da je evidentirnao postojanje dva navedena traga, jasno je da je do prevrtanja motocikla došlo prije početka traga broj 1, a da je trag broj 4. trag kretanja po priputnom zemljištu, nakon prevrtanja motocikla i isti se ne može na bilo koji način dovesti u vezu sa eventualnim blokiranjem točka i razlozima prevrtanja motocikla jer je motocikl prije početka traga broja 4. već 8,8 metara klizao po kolovozu. Način izlaska motocikla “Yamaha” iz stabilnog režima kretanja u konkretnom saobraćajnoj situaciji nije u skladu sa izlaskom motocikla iz stabilnog režima kretanja usljed blokiranog točka jer niti postoje materijalni tragovi koji ukazuju na to, niti dinamika toka saobraćajne nezgode odgovara takvoj mogućnosti. O tehničkoj ispravnosti motocikla se nije mogao izjasniti niti iskjučiti mogućnost da motocikl nije bio ispravan ali kidanje lanca i takav način kretanja motocikla u konkretnoj saobraćajnoj nezgodi ne odgovaraju kompletnoj dinamici nezgode. Dinamika saobraćajne nezgode je utvrđena na osnovu kompletne dostupne uviđajne dokumentacije iz spisa predmeta.</span><span> </span><span class="span1">Ovaj nalaz i mišljenje sud je cijenio kao objektivan, realan te dat u svemu u skladu sa pravilima nauke i struke, pa ga je u cjelosti prihvatio.</span>
</li>
<p>&nbsp;</p>
<li>
<span class="span1">Da je oštećeni C. P. zadobio tešku tjelesnu povredu prilikom ove saobraćjne nezgode Sud utvrđuje iz nalaza i mišljenja stalnog sudskog vještaka sudsko medicinske struke dr K. N., iz P., dat na zapisniku kod ODT-a u Cetinju Kt.br. 130/14 od 07.02.2015. godine sa pratećom medicinskom dokumentacijom u spisima predmeta o vrsti i težini zadobijenih tjelesnih povreda za oštećenog C. P., sa dopunama od 16.11.2015. godine, na glavnom pretresu, u kojem je sudski vještak naveo da je oštećeni C. P. zadobio prelom kostiju desne podlaktice, oguljotine kože u predjelu desne šake, uganuće zgloba desnog ručja, nagnječno - razdernu ranu u predjelu lijevog koljena promjera 3 x 2 cm, oguljotina kože u predjelu lijevog koljena promjera 2 x 2 cm. Navedene povrede predstavljaju u vrijeme nanošenja, ukupno procijenjeno, tešku tjelesnu povredu i nastale su usljed pada C. P., sa motocikla i njegovog kontakta sa podlogom. Prelom kostiju desne podlaktice predstavljaju u vrijeme nanošenja sami za sebe, pojedinačno procijenjeni, tešku tjelesnu povredu, dok oguljotina kože u predjelu desne sake, uganuće zgloba desnog ručja, nagnječno - razderna rana u predjelu lijevog koljena promjera 3 x 2 cm i oguljotina kože u predjelu lijevog koljena promjera 2 x 2 cm predstavljaju u vrijeme nanošenja same za sebe pojedinačno procijenjeno, laku tjelesnu povredu. C. P. predmetnom prilikom, nije zadobio pukotinasti prelom kostiju potkoljenice u donjoj trećini, ali je imenovani definitivno zadobio sve ostale povrede navedene u tački jedan navedenog mišljenja, koje povrede i dalje predstavljaju ukupno procijenjenu tešku tjelesnu povredu. Navedena povreda je sasvim sigurno nastala usljed pada imenovanog sa motocikla i njegovog kontakta sa podlogom i ista nikako nije mogla nastati na način da je imenovani digao motor sa ciljem da ga ostavi na nožicu, ali da je motor prevagnuo, te da je isti da ovaj navodno ne bi pao ponovo na V., isti cimnuo i pao zajedno sa motorom, kako je to </span><span class="span1">oštećeni naveo na glavnom pretresu. Fisura je jedna vrste preloma, i prevodi se kao pukotina, pukotina u kosti. Fisura je bila u desnoj podlaktici. Ono što je neophodno za liječenje bilo kojeg preloma pa i pukotinastog preloma drugih cjevastih kostiju je imobilizacija. To što neko eventualno uopšte nije imobilisan, ne znači da nije zadobio prelom ili to što neko nije bio adekvatno imobilisan, ne znači da nije zadobio prelom. U svakom slučaju sudeći po izjavi dr Sorata postojala je nekakva imobilizacija tzv. “fiksacionog zavoja” za koju je on procijenio da je to dovoljna da okrajke prelomljene kosti “drži” u nepokretnom položaju do zarašćivanja. Nije moguće da oštećeni sa prelomom ruke nakon tri-četiri dana radi ekstremno teške fizičke poslove, kao što nije moguće da čovjek sa prelomom podlaktice poslije par dana igra košarku - bakset tri na tri. Nije mu poznato sa koje stranke je bila oguljotina kože u predjelu šake desne ruke, a većina doktora ako je na dlanu, piše da je na dlanu a koji je sistem rada dr Sorata, to mu nije poznato. Iz razloga što uz pukotinasti prelom desne podlaktice postoji i oguljotina kože u predjelu desne šake i uganuće zgloba desnog ručja povreda je nastala usljed pada C. P. sa motocikla i kontakta sa podlogom. Obzirom da nije precizirana tačna lokacija pukotinastog preloma jeste da je u pitanju npr. prelom desne žbice na tzv. “na tipičnom mjestu”, taj prelom nastaje pri padu i kontaktu sa ispruženim dlanom na podlogu, ali kao što je već ustanovljeno nema se tačan podatak o lokalizaciji pukotinastog preloma, te navedeni prelom a zajedno sa uganućem desnog zgloba ručja i oguljotinom kože u predjelu desne šake mogla da nastane i usljed kontakta donje strane sa podlogom a i gornje strane šake kontakta sa podlogom. Na patološko anatomski supstrat uganuća su raskidane zglobne veze, zglobne čaure sa prisustvom krvi u zglobnim šupljinama i ona se kao takva računa tik iza isčašenja ili djelimičnog isčašenja, te i ona kao takva samo za sebe zahtijeva privremenu imobilizaciju. Obzirom da ručje sačinjava osam koščica to je prosto nemoguće da pri padu eventualno određenog djela motocikla kao što je “guverner” npr. već bio u rukama osobe prije nego što je zajedno sa njim pao. U takvoj situaciji sila koja djeluje na predio desne podlaktice denog ručja i desne šake ne može imati takav intenzitet da dovede do ovako opsežnih povreda i desne podlaktice i desnog ručja desne šake.</span>
</li>
<p>&nbsp;</p>
<li>
<span class="span1">Prednji nalaz i mišljenje sudskog vještaka sudsko medicinske struke dr K. N., iz P. Sud je skopčao sa nalazom i mišljenjem stalnog sudskog vještaka medicinske struke specijalistom ortopedom dr P. G., iz P. dat na glavnom pretresu dana 19.05.2017. godine pa je utvrdio da se iz medicinske dokumentacije i to: izvještaja ljekara jedinice za Hitnu medicinsku pomoć dana 14.06.2014. godine, izvještaja ljekara specijaliste opšteg hirurga JZU OB C. hiruško odeljenje dana, 14.06.2014. godine, evidentno je da je C. P. u saobraćajnoj nezgodi istoga dana zbog pada sa motora zadobio tjelesne povrede po mišljenju ljekara. “</span><span class="span2">Lacero kontuzna</span><span class="span1">” rana i oguljotina zgloba koljena i podlaktice lijevo. Uvrnuće zgloba radio karpalno. U primarnom izvještaju opisani lokalitet i izgled povređivanja u smislu opisa razderotina na lijevom koljenu 2 x 3 i oguljotina 2 x 2, desno šake gdje je primarno precrtana lijeva regija. Po navodu ljekara povrijeđeni nije gubio svijest i rekonstruiše događaj. Navodi u izvještaju da je povrijeđeni primio terapiju u smislu infuzionih rastvora i heteroamnestički da je uzimao alkohol. U daljem toku liječenja povrijeđenog ga je pogledao specijalista opšte hirurgije gdje konstatuje da pacijent dolazi zbog povreda zadobijenih pri padu sa motora i da se žali na bol u desnu podlakticu i potkoljenicu obostrano, povrijeđenom je odrađen RTG u području desnog ručja podlaktice. Orginirana terapija u smislu ljekova protiv bola i imobilizacije kao i preporuka za prevoj za drugi dan. Konstatuju se povrede u smislu naprsnuća potkoljenice donje regije, bez </span><span class="span1">označavanja koje strane i oguljotine desne potkoljenice i lijevog koljenog zgloba. U završnoj dijagnozi S 52 konstatuje se prelom podlaktice. Vještak je mišljenja da uzimajući u obzir prvi nalaz u Hitnoj medicinskoj pomoći i pregledu na Hiruškom odeljenju da se radi o povredi desnog ručnog zgloba, koje ukazuju diferencijalno dijagnostičke procedure rengen desnog ručnog zgloba i da se radi o naprsnuću u regiji desnog ručnog zgloba kosti i to donje regije kostiju desne podlaktice – naprsnuća i da se ovakva povreda tretira kao teška tjelesna povreda sa minimalnom afekcijom na subjektivno objektivni nalaz primarnog a to znači da naprsuća koštana mogu dati minimalnu kliničku afekciju u smislu bola i u smislu funkcije, te da je mišljenja da je urađena permutacija u dijagnozi i da se ne radi o naprsnuću podkoljenice nego naprsnuću kostiju desnog ručnog zgloba jer u prilogu tome ide jedina diferencijalna dijagnostička pretraga - rengen desnog ručnog zgloba. Naprsnuće ali u medicinskoj klasifikaciji bolesti prelom i šifra koja je vezana za ovaj slučaj S 52 kao prelom u regiji desnog ručnog zgloba odnosno prelom desne podlaktice ne postoji šifra za naprsnuće, već su naprsnuće i prelom i sva dešavanja na kontituitetu koštanog u smislu povrede, obuhvaćene jednom šifrom što znači i da se i prelom i fisura vode pod jednom šifrom međunarodne klasifikacije. Po standardima RTG dijagnostike desnog ručnog zgloba obuhvaćena je regija desne šake i polovina podlaktice u profilu i u “AP” poziciji izuzev ako se ne zahtijevaju specijalni snimci u smislu uveličanja RTG određenih regija – makro snimak. U smislu klasifikacija bolesti i oboljenja fisura – naprsnuće tretira se kao traumatska povreda koštanog tkiva, a po klasifikaciji teška tjelesna povreda a u funkcionalnom smislu, odnosno subjektivnom nalazu povrijeđenog moće dati minorne znake u smislu bola i funkcije regije koja je pogođena traumom. U dosadašnjoj praksi u svim slučajevima fisura se na ovaj način tretirala. Pošto je povrijeđeni imao minimalnu simtomatologiju koštane lezije vjerovatno se radilo o imobilizaciji koja nije bila gipsana imobilizacija jer ne navodi se u specijalističkom izvještaju koja je imobilizacija bila i ne postoje dopunski specijalistički izvještaji u smislu kontrole povrijeđenog a vjerovatno je bio fiksacioni zavoj, a to je običan zavoj – po sadržaju pamukm koi se u više slojeva u cirkularnom smislu vjerovatno aplikuje na regiju podlaktice i šake. U rengen dijagnostici i dijagnozama se ne ukazuje tačak lokalitet fisure da li se nalazi u regiji ručnog zgloba ili visočije santimetar, dva ili tri. U smislu fizičkog bola i obavljanja fizičke aktivnosti u smislu cijepanja drva, igranja basketa, pacijent mora imati određene poteškoće u smislu bola i funkcije, a može obavljati radnje sa određenom simptomatologijom gdje nijesu prisutni jak bok i poremećena funkcija pogođena regijom trauma. Pošto povrijeđeni nije pristupio subjektivno objektivnom pregledu pošto se nema RTG snimak koji je urađen u smislu vještačenja isključivo je iznosio logično mišljenje na osnovu izvještaja kolega koji su ukazali pomoć oštećenom. Specijalista opšte hirurgije u okviru svoje specijalizacije ima u program savlađivanja vještina i ortopedsko traumatološki dio koji je obavezan da obavi i polaganje ispita. Uganuće ručnog zgloba može da odaje bol na koji se oštećeni žalio prilikom prvog pregleda i daje određenu simptomatologiju u smislu intenziteta bola i gubitka funkcije povrijeđene regije. Prednji nalaz i mišljenje sud je cijenio kao objektivan, realan te dat u svemu u skladu sa pravilima nauke i struke, pa ga je u cjelosti prihvatio.</span>
</li>
<p>&nbsp;</p>
<li>
<span class="span1">Sud je cijenio i iskaz saslušanog svjedoka S. D., koji je istakao da je konketnom prilikom C. P. upućen iz Hitne službe na dodatnu dijagnostiku jer oni nemaju mogućnosti rengen snimanja. On je izvršio kompletan pregled C. P. i ono što je našao tačnije “fisuru” podlaktice i to je evidentirao. Pojasnio je da se ne radi o “</span><span class="span2">fisuri cruris</span><span class="span1">” kako je naznačeno u izvještaju od 14.06.2014. godine, već se radi o fisuri </span><span class="span1">podklaktice i to je lakša fisura obzirom da neke zahtijevaju gipsanu mobilizaciju dok ova u konkretnom slučaju sama zaraste u roku od 15 dana, samo se napravi mobilizacija zavojem. Isto tako u završnoj dijagnozi konstatovano je kao dijagnoza “</span><span class="span2">fractura</span><span class="span1">” i ako se nije radilo u frakturi već o “MKB” klasifikaciji dijagnoza ne postoji šifra za fisuru već se piše kao fraktura a ne radi se o frakturi. Drugih konkretnih povreda nije uočio, s tim što se ni C. nije žalio sem na ovu kako je naznačio manju lakšu povredu, više bi se reklo nagnječenje, to je laka tjelesna povreda. C. P. nije imao lom noge, to je njegova greška, tačnije lapsus, radi se o podlaktici, i isti nije više slat na snimanje nove jer nije bilo potrebe jer je bila samo povreda podlaktice. C. P. je bio lakše povrijeđeni pacijent i poslat je na kućno liječenje uz analgetsku terapiju.  Ovaj iskaz kosi se sa nalazom i mišljenjem sudskog vještaka sudsko medicinske struke dr K. N., iz P. koji je naveo u svom nalazu i mišljenju istakao da navedene povrede predstavljaju u vrijeme nanošenja, ukupno procijenjeno, tešku tjelesnu povredu i nastale su usljed pada C. P., sa motocikla i njegovog kontakta sa podlogom. Prelom kostiju desne podlaktice predstavljaju u vrijeme nanošenja sami za sebe, pojedinačno procijenjeni, tešku tjelesnu povredu, dok oguljotina kože u predjelu desne sake, uganuće zgloba desnog ručja, nagnječno - razderna rana u predjelu lijevog koljena promjera 3 x 2 cm i oguljotina kože u predjelu lijevog koljena promjera 2 x 2 cm predstavljaju u vrijeme nanošenja same za sebe pojedinačno procijenjeno, laku tjelesnu povredu, ali i kontradiktorna nalazu i mišljenju drugog sudsko vještaka medicinske struke ortopeda dr P. G., iz P., koji je u svom nalazu i mišljenju istakao da u smislu klasifikacija bolesti i oboljenja fisura – naprsnuće tretira se kao traumatska povreda koštanog tkiva, a po klasifikaciji teška tjelesna povreda a u funkcionalnom smislu, odnosno subjektivnom nalazu povrijeđenog moće dati minorne znake u smislu bola i funkcije regije koja je pogođena traumom. Samim tim ovaj iskaz svjedoka sud je cijenio kao neobjektiva, neprecizan i nepotpun, jer je kontradiktoran provedenim dokazima, a po mišljenju suda usmjeren u svemu na olakšanje krivičnopravnog položaja optuženog, umanjenje njegove krivice i krivičnopravne odgovornosti u ovoj pravnoj stvari pa ga je zbog toga i odbacio.</span>
</li>
<p>&nbsp;</p>
<li>
<span class="span1">Cijenjen je i iskaz svjedoka V. M., koji je naveo da je pomenutog dana nakon što je čuo da je neko pao sa motora iznad njegovog servisa na udaljenosti nekih 500 metara on pošao i vidio je motor pored puta. Tu je čuo da se radi o V., koji je pao sa istog, pošao je u bolnicu da vidi je li mu što bilo. Kako mu nije bilo ništa, njegov otac mu je rekao, da pođu i da maknu negdje motor, da ga bace. On je to pošao da uradi sa stricem V., međutim, motoru nije bilo ništa sem što je bio izgreban, pa je sjeo na njega, da ga dovede do svog servisa. Motor nije mogao krenuti jer mu je bio blokirao zadnji točak. Vratio se po kamiončić, utovarili su motor i poveli u servis. On više nije vršio bilo kakvu kontrolu ispravnosti jer se time ne bavi, već je motor dat na prodaju i prodat je. Ovaj navod svjedoka cijenjen je kao subjektivan, nerealan i usmjeren na olakšavanje krivičnopravnog položaja optuženog V. V., te umanjenje njegove krivice i izbjegavanje krivičnopravne odgovornosti, jer je isti kontradiktoran nalazu i mišljenju sudskog vještaka saobraćajno tehničke struke ing Š. M., koji je u svom nalazu u bitnom pojasnio da na motociklu nije došlo do spadanja lanca sa prenosne transmisije, jer bi ovaj lanac morao panuti na tlo, što nije bio slučaj. Inače da je došlo do skidanja ovog lanca, vozač motocikla mogao je bezbjedno održavati bezbjedni smjer motocikla što znači da na motocilu nije nastupio mehanički kvar koji je onemogućavao vozaču održavanje bezbjednosti smjera kretanja i zaustavljanje motocikla. Takođe se isti kosi i sa navodima drugog sudskog vještaka saobraćajno tehničke struke ing S. D., iz P., koji je istakao da na osnovu kompaktne uviđajne </span><span class="span1">dokumentacije proizilazi da vozilo motocikl “Yamaha” prije prevrtanja na kolovozu nije ostavio tragove zanošenja koji bi morali ostati pri blokiranom točku kao i da tehnička konstrukcija i način funkcionisanja lanca na motociklu onemogućavaju kidanje i zaplitanje istog pri smanjenju brzine kretanja ne postoji niti jedan tehnički parametar koji bi ukazivao na neispravnost motocikla prije prevrtanja na kolovozu, te da bi bilo kakva neispravnost motocikla koja bi uslovila blokiranje jednog od točkova morala usloviti i postojanje traga odblokiranog točka na kolovozu jer tragovi na kolovozu nastaju i pri usporenjima znatno manjim od onih koji izaziva blokirani točak, a prethodno je naveo da motocikl nije ostavo trag kretanja prije prevrtanja.</span>
</li>
<p>&nbsp;</p>
<li>
<span class="span1">Nadalje je ocijenjen i iskaz oštećenog – svjedoka C. P., pa je Sud ocijenio da je ovaj iskaz posve nelogičan, kontradiktoran kako sebi tako i provedenim dokazima, pristrasan i usmjeren na nipodaštavanje krivice optuženog V. V. te umanjenja njegove krivičnopravne odgovornosti u ovoj krivičnopravnoj stvari. Naime, svjedok je naveo da je motociklom upravljao V. V. i kretali su se iz pravca Budve u pravcu Cetinja, a do saobraćajne nezgode je došlo ispred auto placa “P. C.” u mjestu Z., vjerovatno iz razloga što je kolovoz bio mokar i klizav, kao i zbog toga što je na mjestu gdje je došlo do saobraćajne nezgode po kolovozu bilo rasutog šodera. Ovaj iskaz je u suprotnosti sa dinamikom nezgode koju sudu precizira sudski vještak saobraćajno tehničke struke ing Š. M. koji u svom nalazu i mišljenju ističe da je uzrok destabilizacije motocikla kojim je upravljao V. V., bila posljeica toga što optuženi nije održavao bezbjedni smjer kretanja motocikla, desnom stranom kolovoza na bezbjednoj distanci od desne ivice puta u smjeru kretanja, već je prilikom savlađivanja kritičnog poteza puta, a u odsustvu adekvatne pažnje izvršio naglu promjenu kretanja motocikla, što je dovelo do gubljenja ravnoteže i prevrtanja motocikla na priputno zemljište, po desnoj strani puta u smjeru kretanja, nakon čega je motociklo naletljelo na nosač vertikalnog saobraćajnog znaka opasnosti, koji je lociran pored desne ivice puta u smjeru kretanja, te da je nakon prevrtanja motocikla došlo je i do pada vozača i suvozača motocikla na tlo. Takođe se njegov iskaz u ovom dijelu kosi i sa nalazom i mišljenjem sudskog vještaka saobraćajno tehničke struke ing S. D., iz P., koji je u svom nalazu i mišljenju istakao da je destabilizacija motocikla nastupila u fazi kretanja motocikla po asvaltnom proširenju sa desne strane kolovoza, gledano od pravca Budve u pravcu Cetinja. Nakon kretanja po asvaltnom proširenju, sa desne strane kolovoza, vozač motocikla “Yamaha XTX 660”, D .. ne uspijeva motocikl zadržati u stabilnom režimu kretanja, već se sa istim prevrće i pada na asvaltnu podlogu, a zatim otpočinje klizanje po asfaltnom proširenju a zatim i  priputnom zemljištu, nakon čega ostvaruje kontakt sa saobraćajnim znakom. Vozač motocikla “Yamaha XTX 660” DG .. imao je vremensko prostornih, kao i tehničkih mogućnosti, da način kretanja motocikla na vrijeme prilagodi konkretnoj saobraćajnoj situaciji, a samim tim i da motocikl zadrži u stabilnom režimu kretanja, što nije učinio a čime bi nezgoda bila izbjegnuta, pa ovakav način upravljanja vozilom od strane vozača motocikla “Yamaha XTX 660” DG .., predstavlja grešku u upravljanju i osnovni je i jedini uzrok nastanka predmetne saobraćajne nezgode. Nadalje je svjedok naveo i to da je kritične prilike zadobio povredu u vidu oguljotina u predjelu obije noge a zglob ruke mu je bio fiksiran i zavijen i ruka mu je bila fiksirana 17 dana, a je u kasnijoj fazi postupka prilagođavao svoj iskaz navodima odbrane i pojašnjavao da on nije rekao da mu je ruka bila fiksirana 17 dana, odnosno da je trebala da bude 17 dana, ali je skinuo zavoj nakon 4 do 5 dana. Navod svjedoka, da on povredu ruke nije zadobio prilikom pada sa motora jer bi to osjetio, već kako je motor bio prikliještio nogu V. V., on je želio da mu pomogne, pa je došao sa zadnje strane, pa kako nije </span><span class="span1">uspio jer je auspuh bio vruć on je prešao sa prednje strane i digao je motor pa kako je htio da ga ostavi na nožicu ali mu je motor prevagao, da ne bi pao ponovo na V., on ga je cimnuo pa je pao sa njim pa mu je povrijedio ruku, kosi se sa nalazom i mišljenjem sudskog vještaka sudsko medicinske struke dr K. N., koji ovu tvrdnju svjedoka u cjelosti odbacuje kao nerealnu, i navodi da je navedena povreda sasvim sigurno nastala usljed pada imenovanog sa motocikla i njegovog kontakta sa podlogom i ista nikako nije mogla nastati na način da je imenovani digao motor sa ciljem da ga ostavi na nožicu, ali da je motor prevagnuo, te da je isti da  ovaj navodno ne bi pao ponovo na V., isti cimnuo i pao zajedno sa motorom, kako je to oštećeni naveo na glavnom pretresu. Takođe je ovaj navod svjedoka u koliziji sa nalazom i mišljenjem sudskog vještaka sudsko medicinske struke ortopeda dr G. P. koji je istakao da je evidentno da je C. P. u saobraćajnoj nezgodi istoga dana zbog pada sa motora zadobio tjelesne povrede. Takođe je kontradiktoran i navod svjedoka C. P. da je kritične prilike zadobio povredu u vidu iščašenja ruke, jer je sudski vještak sudsko medicinske struke dr K. N. objasnio da je oštećeni zadobio povredu u vidu “fisure” jedne vrste preloma, koji se  prevodi kao pukotina u kosti, te da je fisura bila u desnoj podlaktici, kao i da ono što je neophodno za liječenje bilo kojeg preloma pa i pukotinastog preloma drugih cjevastih kostiju jeste imobilizacija. Ovaj navod suprotan je i nalazu i mišljenju sudskog vještaka medicinske struke ortopeda dr G. P., koji je naveo u svom nalazu da se u završnoj dijagnozi S 52 konstatuje prelom podlaktice. Vještak je mišljenja da uzimajući u obzir prvi nalaz u Hitnoj medicinskoj pomoći i pregleda na Hiruškom odeljenju da se radi o povredi desnog ručnog zgloba, koje ukazuju diferencijalno dijagnostičke procedure rengen desnog ručnog zgloba i da se radi o naprsnuću u regiji desnog ručnog zgloba kosti i to donje regije kostiju desne podlaktice – naprsnuća i da se ovakva povreda tretira kao teška tjelesna povreda sa minimalnom afekcijom na subjektivno objektivni nalaz primarnog a to znači da naprsuća koštana mogu dati minimalnu kliničku afekciju u smislu bola i u smislu funkcije, te da je mišljenja da je urađena permutacija u dijagnozi i da se ne radi o naprsnuću podkoljenice nego naprsnuću kostiju desnog ručnog zgloba. Iskaz svjedoka C. P. je kontradiktoran i sam sebi, jer je svjedok prvo ukazao sudu da nikada ništa nije snimao, da bi poslije rekao da RTG snimak ne posjeduje, ali da ga je svugdje tražio po kući i nije mogao da ga nađe. Naposletku, cijenjen je i navod svjedoka da je u domaćinstvu pomagao oko kuće, drva, da je igrao basket te da nije imao bolova, koji iskaz sud smatra nelogičnim i nerealnim, jer sudski vještak medicinske struke ortoped dr G. P., iz P. smatra da u smislu fizičkog bola i obavljanja fizičke aktivnosti u smislu cijepanja drva, igranja basketa, pacijent sa ovakvom dijagnozom mora imati određene poteškoće u smislu bola i funkcije, a može obavljati radnje sa određenom simptomatologijom gdje nijesu prisutni jak bok i poremećena funkcija pogođena regijom trauma, dok sudski vještak sudsko medicinske struke dr K. N., iz P. ističe da nije moguće da oštećeni sa prelomom ruke nakon tri-četiri dana radi ekstremno teške fizičke poslove, kao što nije moguće da čovjek sa prelomom podlaktice poslije par dana igra košarku - bakset tri na tri. Ovaj iskaz svjedoka bio je usmjeren na pomoć odbrani optuženog V. V., te da umanjenje i otklanjanje njegove krivice u ovoj krivično pravnoj stvari.</span>
</li>
<p>&nbsp;</p>
<li>
<span class="span1">Sud se takođe osvrnuo i na izvještaja KC CG Podgorica Odjeljenje za sudsku medicinu broj 683 od 23.07.2014. godine o izvršenoj analizi koncentracije alkohola u krvi za okrivljenog V. V., ali ga nije posbeno obrazlagao, iz razloga što isti nije od uticaja na drugačije presuđenje suda u ovoj krivičnopravnoj stvari i ne tangira sa ostalim provedenim materijalnim i personalnim dokazima u postupku.</span>
</li>
<p>&nbsp;</p>
<li>
<span class="span1">Nadalje je sud cijenio i navode odbrane V. V. koji nije sporio da nema položen vozački ispit za upravljanje motociklom te da se dana 14.06.2014. godine, oko 19:00 časova, kretao iz pravca Budve u pravcu Cetinja, kao i da je  upravljao njegovim motociklom marke “Yamaha XTX 660”, koji je kupio nekoliko dana prije ove nezgode, te je iz tog razloga u vrijeme nezgode motocikl bio i dalje registrovan na ime B. R., iz D. Nije sporio ni to da je, kao suvozač na motociklu bio i njegov drug C. P.. Ono što se postavlja kao sporno pitanje jeste uzrok saobraćajne nezgode jer optuženi ističe da je uzrok bio to što je bio mokar kolovoz i što se bilo nekog sitnog kamenja, odnosno malo pijeska, koje se prenijelo sa proširenja pored kolovoza, te je i to doprinijelo da izgubi kontrolu nad motociklom, što je opovrgnuto navodom sudskog vještaka saobraćajno tehničke struke ing Š. M., koji je u svom nalazu istakao da je uzrok destabilizacije motocikla kojim je upravljao V. V., bila posljeica toga što optuženi nije održavao bezbjedni smjer kretanja motocikla, desnom stranom kolovoza na bezbjednoj distanci od desne ivice puta u smjeru kretanja, već je prilikom savlađivanja kritičnog poteza puta, a u odsustvu adekvatne pažnje izvršio naglu promjenu kretanja motocikla, što je dovelo do gubljenja ravnoteže i prevrtanja motocikla na priputno zemljište, po desnoj strani puta u smjeru kretanja, nakon čega je motociklo naletljelo na nosač vertikalnog saobraćajnog znaka opasnosti, koji je lociran pored desne ivice puta u smjeru kretanja, te da je nakon prevrtanja motocikla došlo je i do pada vozača i suvozača motocikla na tlo. Takođe se njegov iskaz u ovom dijelu kosi i sa nalazom i mišljenjem sudskog vještaka saobraćajno tehničke struke ing S. D., iz P., koji je u svom nalazu i mišljenju istakao da je destabilizacija motocikla nastupila u fazi kretanja motocikla po asvaltnom proširenju sa desne strane kolovoza, gledano od pravca Budve u pravcu Cetinja. Nakon kretanja po asvaltnom proširenju, sa desne strane kolovoza, vozač motocikla “Yamaha XTX 660”, D .. ne uspijeva motocikl zadržati u stabilnom režimu kretanja, već se sa istim prevrće i pada na asvaltnu podlogu, a zatim otpočinje klizanje po asfaltnom proširenju a zatim i  priputnom zemljištu, nakon čega ostvaruje kontakt sa saobraćajnim znakom. Vozač motocikla “Yamaha XTX 660” DG .. imao je vremensko prostornih, kao i tehničkih mogućnosti, da način kretanja motocikla na vrijeme prilagodi konkretnoj saobraćajnoj situaciji, a samim tim i da motocikl zadrži u stabilnom režimu kretanja, što nije učinio a čime bi nezgoda bila izbjegnuta, pa ovakav način upravljanja vozilom od strane vozača motocikla “Yamaha XTX 660” DG .., predstavlja grešku u upravljanju i osnovni je i jedini uzrok nastanka predmetne saobraćajne nezgode. Optuženi je zavisno od faze postupka mijenjao svoj iskaz, pa je prvenstveno rekao da je kada je dao gas na motoru izgubio kontrolu, odnosno zadnji dio motora je blokirao, ali ne zbog toga što je motor bio neispravan, nego se to dešava kada se iz veće brzine vrati manja, kao i zbog klizavog kolovoza, da bi u kasnijoj fazi postupka rekao da je motor bio tehnički ispravan, a tek kasnije je saznao da je lanac bio okinut usljed vožnje. Želio je da kaže da je on kupio motor kao tehnički ispravan a da se ovo desilo u toku vožnje, da dođe do pucanja lanca, kao kad čovjeku u toku vožnje pukne guma. Ovaj navod je u koliziji sa nalazom i mišljenjem sudskog vještaka saobraćajno tehničke struke ing M. Š., koji je isključivo mogućnost kidanja lanca pojasnivši da na motociklu nije došlo do spadanja lanca sa prenosne transmisije, jer ovaj lanac bi morao panuti na tlo, što nije bio slučaj. Inače da je došlo do skidanja ovog lanca, vozač motocikla mogao je bezbjedno održavati bezbjedni smjer motocikla što znači da na motocilu nije nastupio mehanički kvar koji je onemogućavao vozaču održavanje bezbjednosti smjera kretanja i zaustavljanje motocikla. Takođe je isti kontradiktoran nalazu i mišljenju vještaka saobraćajno tehničke struke ing S. D. koji je istakao da na osnovu </span><span class="span1">kompaktne uviđajne dokumentacije proizilazi da vozilo motocikl “Yamaha” prije prevrtanja na kolovozu nije ostavio tragove zanošenja koji bi morali ostati pri blokiranom točku kao i da tehnička konstrukcija i način funkcionisanja lanca na motociklu onemogućavaju kidanje i zaplitanje istog pri smanjenju brzine kretanja ne postoji niti jedan tehnički parametar koji bi ukazivao na neispravnost motocikla prije prevrtanja na kolovozu. Stoga su navodi odbrane bili usmjereni ka nipodaštavanju krivice, umanjenja krivičnopravne odgovornosti i izbjegavanje krivične sankcije za izvršeno krivično djelo.Ono što ide u pravcu neprihvatanja odbrane okrivljenog i ošt. C. P. je činjenica da isti kao jedan od uzroka predmetne nezgode žele predstaviti stanje kolovoza ,odn.da je isti bio mokar ,što je suprotno uviđajnoj dokumentaciji u kojoj je jasno konstatovano da je kolovoz bio suv,a koju dokumentaciju je Sud prihvatio jer je izdata od nadležnog organa ,tako da nema razloga za sumnju u njenu vjerodostojnost.</span>
</li>
<p>&nbsp;</p>
<li>
<span class="span1">Cijenjeni su i navodi branioca optuženog koje je sud ocijenio kao neosnovane. Prvenstveno cijenjeni su navodi odbrane da je C. P., nakon nezgode radio teške fizičke poslove kao što su cijepanje drva, košarka i da pri tome nije osjećao tegobe. Ovo se kosi sa nalazom i mišljenjem sudskog vještaka medicinske struke ortopeda dr G. P., iz P. koji smatra da u smislu fizičkog bola i obavljanja fizičke aktivnosti u smislu cijepanja drva, igranja basketa, pacijent sa ovakvom dijagnozom mora imati određene poteškoće u smislu bola i funkcije, a može obavljati radnje sa određenom simptomatologijom gdje nijesu prisutni jak bok i poremećena funkcija pogođena regijom trauma, dok sudski vještak sudsko medicinske struke dr K. N., iz P. ističe da nije moguće da oštećeni sa prelomom ruke nakon tri-četiri dana radi ekstremno teške fizičke poslove, kao što nije moguće da čovjek sa prelomom podlaktice poslije par dana igra košarku - bakset tri na tri. Sud je cijenio i navod odbrane da “fisura” ne predstavlja tešku tjelesnu povredu, te da fisura može biti samo ukoliko je to naprsnuće zgloba te da je u tom pravcu jasna medicinska nauka, te da nema dokaza da je C. P. zadobio tešku tjelesnu povredu, jer navedene medicinske činjenice ukazuju na povrede kojih nije bilo, pa je našao da je i ovaj navod odbrane neosnovan, jer je sudski vještak sudsko medicinske struke dr K. N. istakao u svom nalazu i mišljenju da navedene povrede predstavljaju ukupno procijenjenu tešku tjelesnu povredu. Navedena povreda je sasvim sigurno nastala usljed pada imenovanog sa motocikla i njegovog kontakta sa podlogom i ista nikako nije mogla nastati na način da je imenovani digao motor sa ciljem da ga ostavi na nožicu, ali da je motor prevagnuo, te da je isti da ovaj navodno ne bi pao ponovo na V., isti cimnuo i pao zajedno sa motorom, kako je to oštećeni naveo na glavnom pretresu. Takođe je utvrđeno da je fisura jedna vrste preloma, i prevodi se kao pukotina, pukotina u kosti, dok je u konkretnom fisura bila u desnoj podlaktici. U prilog tome ide i nalaz i mišljenje sudskog vještaka medicinske struke dr G. P., koji ovjašnjava da je u smislu klasifikacija bolesti i oboljenja fisura – naprsnuće te da se tretira kao traumatska povreda koštanog tkiva, a po klasifikaciji je teška tjelesna povreda te da je u funkcionalnom smislu, odnosno subjektivnom nalazu povrijeđenog može dati minorne znake u smislu bola i funkcije regije koja je pogođena traumom. U dosadašnjoj praksi u svim slučajevima fisura se na ovaj način tretirala. Takođe je ovaj vještak objasnio da u rengen dijagnostici i dijagnozama se ne ukazuje tačak lokalitet fisure da li se nalazi u regiji ručnog zgloba ili visočije santimetar, dva ili tri. U smislu fizičkog bola i obavljanja fizičke aktivnosti u smislu cijepanja drva, igranja basketa, pacijent mora imati određene poteškoće u smislu bola i funkcije, a može obavljati radnje sa određenom simptomatologijom gdje nijesu prisutni jak bok i poremećena funkcija </span><span class="span1">pogođena regijom trauma. Nadalje je cijenjen i navod da nije dokazan uzrok destabilizacije, da je moguće da je to nastalo usljed neprilagođenog nagnuća saputnika, a da je po njegovom mišljenju kao i po mišljenju kvalifikovanog svjedoka V. M., postojala blokada zadnjeg točka motocikla. Ovi navodi su cijenjeni kao neosnovani jer je sudski vještak saobraćajno tehničke struke ing Š. M. u svom nalazu objasnio sudu, da optuženi V. V. nije održavao bezbjedni smjer kretanja motocikla, desnom stranom kolovoza na bezbjednoj distanci od desne ivice puta u smjeru kretanja, već je prilikom savlađivanja kritičnog poteza puta, a u odsustvu adekvatne pažnje izvršio naglu promjenu kretanja motocikla, što je dovelo do gubljenja ravnoteže i prevrtanja motocikla na priputno zemljište, po desnoj strani puta u smjeru kretanja, nakon čega je motociklo naletljelo na nosač vertikalnog saobraćajnog znaka opasnosti, koji je lociran pored desne ivice puta u smjeru kretanja. Takođe je i sudski veštak saobraćajno tehničke struke ing S. D., ukazao sudu da je vozač motocikla “Yamaha XTX 660” DG .. imao vremensko prostornih, kao i tehničkih mogućnosti, da način kretanja motocikla na vrijeme prilagodi konkretnoj saobraćajnoj situaciji, a samim tim i da motocikl zadrži u stabilnom režimu kretanja, što nije učinio ,a čime bi nezgoda bila izbjegnuta, pa ovakav način upravljanja vozilom od strane vozača motocikla “Yamaha XTX 660” DG .., predstavlja grešku u upravljanju i osnovni je i jedini uzrok nastanka predmetne saobraćajne nezgode. Nadalje je opovrgnuo navode odbrane ukazujući sudu da bilo kakva neispravnost motocikla koja bi uslovila blokiranje jednog od točkova morali bi usloviti i postojanje traga odblokiranog točka na kolovozu jer tragovi na kolovozu nastaju i pri usporenjima znatno manjim od onih koji izaziva blokirani točak, dok je prije toga naveo da motocikl nije ostavo trag kretanja prije prevrtanja. U prilog tome ide i nalaz i mišljenje sudskog vještaka saobraćajno tehničke struke ing M. Š., iz P., koji objašnjava da na motociklu nije došlo do spadanja lanca sa prenosne transmisije, jer ovaj lanac bi morao panuti na tlo, što nije bio slučaj. Inače da je došlo do skidanja ovog lanca, vozač motocikla mogao je bezbjedno održavati bezbjedni smjer motocikla što znači da na motocilu nije nastupio mehanički kvar koji je onemogućavao vozaču održavanje bezbjednosti smjera kretanja i zaustavljanje motocikla. Za ukazati je i da saslušani svjedok V. M., nema potrebnu kvalifikaciju koju posjeduju sudski vještaci saobraćajno tehničke struke, koji su priznati stručnjaci u svojoj naučnoj oblasti, te isti samo može paušalno ukazivati na uzrok i dinamiku saobraćajne nezgode u ovom postupku.  Sud je cijenio i navod obrane da je propuštena uviđajna radnja – vanredni tehnički pregled motocikla. Činjenica je da nije vršen vanredni tehnički pregled motocikla, ali kod ovakvog činjeničnog stanja, nepobitno je da kidanje lanca i takav način kretanja motocikla u konkretnoj saobraćajnoj nezgodi ne odgovaraju kompletnoj dinamici nezgode na što u svom nalazu i mišljenju ukazuje sudski vještak saobraćajno tehnićke struke ing D. S., iz P. </span>
</li>
<p>&nbsp;</p>
<li>
<span class="span1">S toga, su navodi odbrane cijenjeni kao subjektivni, nerealni, neprecizni, i u svemu usmjereni na olakšavanje polovožaja optuženog u ovom postupku, izbjegavanje krivice i krivično pravne odgovornosti, za učinjeno krivično djelo.</span>
</li>
<p>&nbsp;</p>
<li>
<span class="span1">Krivično djelo teško djelo protiv bezbjednosti javnog saobraćaja iz člana 339. stav 1. Krivičnog zakonika Crne Gore čini onaj učesnik u saobraćaju na putevima koji se ne pridržava saobraćajnih propisa i time tako ugrozi saobraćaj da dovede u opasnost život i tijelo ljudi ili imovinu čija vrijednost prelazi iznos od dvadeset hiljada eura, pa usljed toga kod drugog nastupi laka tjelesna povreda ili se drugom prouzrokuje imovinska šteta koja prelazi iznos od tri hiljade eura. Ovo krivično djelo dobija na </span><span class="span1">težini i prerasta u teži oblik iz člana 348. stav 1. Krivičnog zakonika Crne Gore ukoliko njegovim vršenjem nastupi teška tjelesna povreda nekog lica odnosno imovinska šteta koja prelazi iznos od četrdeset hiljada eura. Za postojanje ovog oblika krivičnog djela potrebno je da se ispune dva uslova: da postoji uzročna veza između osnovnog oblika i nastupanja teže posljedice i da se teža posljedica može pripisati nehatu učinioca. </span>
</li>
<p>&nbsp;</p>
<li>
<span class="span1">Krivično djelo je sa blanketnom dispozicijom, što znači da se njegovo postojanje mora utvrđivati s obzirom na propise koji su predviđeni Zakonom o bezbjednosti saobraćaja na putevima. Naime, članom 29. stav 2. Zakona o bezbjednosti saobraćaja na putevima propisano je da je vozač dužan da vozilo u kretanju drži bliže desnoj ivici kolovoza i na tolikoj udaljenosti od te ivice da s obzirom na brzinu kretanja vozila, uslove saobraćaja i na stanje i karakteristike puta, ne ugrožava druge učesnike u saobraćaju i ne izlaže sebe opasnosti, dok je članom 176. stav 1. istog Zakona propisano da motornim vozilom u saobraćaju na putu može samostalno da upravlja lice koje ima važeću vozačku dozvolu, stranu vozačku dozvolu ili međunarodnu vozačku dozvolu uz stranu vozačku dozvolu za upravljanje vozilom one kategorije kojom upravlja.</span>
</li>
<p>&nbsp;</p>
<li>
<span class="span1">Sud je cijenio i psihički odnos optuženog V. V. prema izvršenom djelu pa je našao da je V. V. bio svjestan da da motornim vozlom u saobraćaju na putu može samostalno da upravlja lice koje ima važeću vozačku dozvolu za upravljanje vozilom one kategorije kojom upravlja, a da u protivnom može prouzrokovati saobraćajnu nezgodu, te da je dužan da motocikl u kretanju drži što bliže desnoj ivici kolovoza i na tolikoj udaljenosti od te ivice ,da s obzirom na brzinu kretanja  motocikla,uslove saobraćaja i na stanje i karakteristike puta ne ugrožava druge učesnike u saobraćaju i ne izaže sebe opasnosti , pa je na to pristao, u kojoj radnji se iscrpljuje njegov eventualni umišljaj (</span><span class="span2">dolus eventualis</span><span class="span1">) dok je u odnosu na težu posljedicu – tjelesne povrede kod mldb. C. P. postupao sa svjesnim nehatom </span><span class="span2">(luxuria)</span><span class="span1">, jer je znao da njegovim radnjama takva posljedica može nastupiti, ali je olako držao da do toga neće doći ili da će je moći spriječiti.</span>
</li>
<p>&nbsp;</p>
<li>
<span class="span1">Sud je prilikom odlučivanja o vrsti i visini kazne optuženom V. V., cijenio sve olakšavajuće i otežavajuće okolnosti iz člana 42. Krivičnog zakonika Crne Gore, pa je od olakšavajućih okolnosti na strani optuženog našao to da se radi o mladoj osobi, starosti 22 godine, te da se oštećeni C. P. nije pridružio krivičnom gonjenju i nije postavio imovinsko pravni zahtjev, dok je od otežavajućih okolnosti na strani optuženog našao da je isti osuđivano lice što je sud utvrdio uvidom u pravosnažnu presudu Osnovnog suda u Cetinju K.br. 90/14 od 07.10.2014. godine, iz koje proizilazi da je optuženi V. V. osuđen na kaznu zatvora od tri (tri) mjeseca zbog izvršenja krivičnog djela teška krađa iz člana 240. stav 1. tačka 1., u vezi člana 23. Krivičnog zakonika Crne Gore, dok drugih posebnih otežavajućih okolnosti van bitnih obilježja krivičnog djela nije bilo, zbog čega mu je Sud uzeći naročito u obzir svrhu kažnjavanja iz člana 32. KZ CG, a primjenom članova 45. stav 1. tačka 3. i 46. stav 1. tačka 4.  KZ CG izrekao kaznu zatvora u trajanju od 3 (tri) mjeseca, ispod zakonskog minimuma od 1 (jedne) godine, nalazeći da ta kazna realno održava stepen društvene opasnosti djela, uz uvjerenje Suda da će se i sa ovako utvrđenom kaznom, u konkretnom slučaju ostvariti opšta svrha i zricanja i propisivanja krivičnih sankcija iz člana 4. stav 2. Krivičnog zakonika Crne Gore.</span>
</li>
<p>&nbsp;</p>
<li>
<span class="span1">Kako je optuženi V. V. oglašen krivim, to ga je Sud obavezao da u korist Budžeta Crne Gore naknadi troškove postupka koje je skrivio i to primjenom članova 226-229. ZKP-a, a koji troškovi se odnose na ime: nagrade i naknade troškova sudskom vještaku saobraćajno tehničke struke ing M. Š., iz P. za dati nalaz i mišljenje, koji su odmjereni rješenjem ODT-a u Cetinju Kt.br. 130/14 od 15.12.2014. godine u iznosu od 93,50 eura; troškovi na ime naknade JZU Klinički Centar Crne Gore – Podgorica, koji su odmjereni rješenjem ODT-a u Cetinju Kt.br. 130/14 od 02.03.2015. godine u iznosu od 57,00 eura;troškovi na ime nagrade i naknade troškova sudskog vještaka sudsko medicinske struke dr K. N., iz P., koji su odmjereni rješenjem ODT-a u Cetinju Kt.br. 130/14 od 09.03.2015. godine u iznosu od 60,50 eura; troškovi na ime naknade i nagrade troškova sudskom vještaku sudsko medicinske struke dr K. N., iz P., koji su odmjereni rješenjem suda K.br. 35/15 od 18.11.2015. godine u iznosu od 66,00 eura; troškovi na ime naknade i nagrade troškova sudskom vještaku saobraćajno tehničke struke ing M. Š., iz P., koji su odmjereni rješenjem suda K.br. 35/15 od 11.02.2015. godine u iznosu od 82,50 eura; troškovi na ime naknade i nagrade troškova sudskom vještaku saobraćajno tehničke struke ing M. Š., iz P. koji su odmjereni rješenjem suda K.br. 35/15 od 11.02.2015. godine u iznosu od 48,50 eura;</span><span> </span><span class="span1">troškovi na ime naknade i nagrade troškova sudskom vještaku medicinske struke ortopedu dr G. P., iz P., koji su odmjereni rješenjem suda K.br. 35/15 od 05.06.2017. godine u iznosu od 66,00 eura;</span><span> </span><span class="span1">troškovi na ime naknade i nagrade troškova sudskom vještaku saobraćajno tehničke struke ing S. D., iz P., koji su odmjereni rješenjem suda K.br. 35/15 od 18.09.2017. godine u iznosu od 82,50 eura;</span><span> </span><span class="span1">troškovi na ime naknade i nagrade troškova sudskom vještaku saobraćajno tehničke struke ing S. D., iz P., koji su odmjereni rješenjem suda K.br. 35/15 od 19.12.2017. godine u iznosu od 53,90 eura; što ukupno čini iznos od 610,40 eura, kao i  iznos sudskog paušala u iznosu od 30,00 eura, koji je Sud odmjerio uzevši u obzir trajanje i složenost ovog postupka.</span>
</li>
<p>&nbsp;</p>
<li>
<span class="span1">Na osnovu izloženog Sud je odlučio kao u izreci.</span>
</li>
<p>&nbsp;</p>
<li style="text-align:center;">
<span class="span1">OSNOVNI SUD U CETINJU</span>
</li>
<li style="text-align:center;">
<span class="span1">Dana, 21.12.2017. godine</span>
</li>
<p>&nbsp;</p>
<p>&nbsp;</p>
<li>
<span class="span1">   Zapisničar, </span><span class="span1"></span><span class="span1"></span><span class="span1">                      </span><span class="span1"></span><span class="span1">                   S U D I J A                            </span>
</li>
<li>
<span class="span1">Aleksandra Martinović</span><span class="span1">     </span><span class="span1"></span><span class="span1"></span><span class="span1">                                       Marija Ćupić </span>
</li>
<p>&nbsp;</p>
<li>
<span class="span1">PRAVNA POUKA:</span>
</li>
<li>
<span class="span1">Protiv ove presude može se izjaviti žalba</span>
</li>
<li>
<span class="span1">u roku od 15 dana, od dana prijema presude.</span>
</li>
<li>
<span class="span1">Višem sudu u Podgorici, a preko ovog Suda.</span>
</li>
<p>&nbsp;</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{color:#FF0000;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p style="text-align:right">
<span></span><span class="span1">K.br.785/14</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>&nbsp;</p>
<p>
<span class="span1">OSNOVNI SUD U PODGORICI, kao prvostepeni krivični, po sudiji Larisi Mijušković-Stamatović, uz učešće Valentine Vukašinović, kao zapisničara, u krivičnom predmetu protiv okrivljenog </span><span class="span1">V.M.</span><span class="span1">, iz Podgorice, zbog krivičnog djela ugrožavanje javnog saobraćaja iz čl. 339 st. 1 Krivičnog zakonika Crne Gore, odlučujući po optužnom predlogu ODT-a Podgorica Kt.br.1321/13 od 01.12.2014. godine, kojeg je na glavnom pretresu zastupao Mihailović Vladan, savjetnik na radu kod ODT-a Podgorica, nakon glavnog i javnog pretresa održanog dana 13.10.2015. godine u prisustvu stranaka, donio je, a dana 14.10.2015.godine i javno objavio,</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1">Okrivljeni:</span>
</p>
<p>&nbsp;</p>
<p>
<span class="span1">V.M.</span><span class="span1">, JMBG: </span><span class="span1">...</span><span class="span1">, od oca M</span><span class="span1">.</span><span class="span1"> i majke V</span><span class="span1">.</span><span class="span1">, rođene G</span><span class="span1">.</span><span class="span1">, rođen </span><span class="span1">...</span><span class="span1"> godine u Podgorici, sa pribivalištem u Podgorici - ul. </span><span class="span1">...</span><span class="span1"> b.b., crnogorski državljanin, student hotelijerstva, završio srednju školu, nezaposlen, neoženjen, bez djece, srednjeg imovnog stanja, ranije neosuđivan, </span>
</p>
<p>&nbsp;</p>
<p style="text-align:center;">
<span class="span1">K R I V  J E</span>
</p>
<p>&nbsp;</p>
<p>
<span class="span1">Zato što je:</span>
</p>
<p>&nbsp;</p>
<p>
<span class="span1">Dana 10.avgusta 2013. godine, oko 16,00 časova, na raskrsnici ulice 8. marta i ulice Ilije Plamenca, u Podgorici, ne pridržavajući se saobraćajnih propisa iz čl. 136 st. 3 ZOBS-a na putevima, svjestan da ovakvim kršenjem saobraćajnih propisa može ugroziti saobraćaj i dovesti u opasnost život i tijelo ljudi, pa je na to pristao, ugrozio saobraćaj i doveo u opasnost život i tijelo ljudi, na način što je upravljao vozilom marke "Renault" registarskih oznaka </span><span class="span1">PG CF...</span><span class="span1">, ulicom 8. marta i dolaskom na raskrsnicu se nije pridržavao obaveze izražene pomoću postavljenog saobraćajnog znaka "STOP" - obavezno zaustavljanje, već je ušao u raskrsnicu u trenutku kada je sa njegove desne strane naišlo vozilo marke "VW Pasat" registarskih oznaka </span><span class="span1">PV AR ...</span><span class="span1">, kojim je ulicom Dr. Ljubomira Rašović u pravcu ulice Ilije Plamenca upravljao oštećeni </span><span class="span1">R.D.</span><span class="span1">, usljed čega je došlo do sudara navedenih vozila, a kojom prilikom su oštećeni </span><span class="span1">R.D.</span><span class="span1"> i saputnik u njegovom vozilu - oštećena </span><span class="span1">Š.Ž.</span><span class="span1"> zadobili lake tjelesne povrede i to: </span><span class="span1">R.D.</span><span class="span1"> u vidu nagnječenja u predjelu lijeve nadlaktice i lijevog lakta, a </span><span class="span1">Š.Ž.</span><span class="span1"> u vidu nagnječenja u predjelu kvrge gornjeg kraja lijeve butne kosti, </span>
</p>
<p>&nbsp;</p>
<p>
<span class="span1">- čime je izvršio krivično djelo ugrožavanje javnog saobraćaja iz čl. 339 st.1 Krivičnog zakonika Crne Gore, </span>
</p>
<p>&nbsp;</p>
<p>
<span class="span1">- pa mu Sud, primjenom citiranog zakonskog propisa te čl.  3, 4, 5, 13, 15, 32, 36, 42, 52, 53 i 54 Krivičnog zakonika Crne Gore, te čl. 226, 227, 229 i 374 Zakonika o krivičnom postupku i z r i č e </span>
</p>
<p>
<span class="span2"></span>
</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">Kojom mu utvrdjuje kaznu zatvora u trajanju od 30 (trideset) dana i istovremeno odredjuje da se ista neće izvršiti ako okrivljeni u roku od 1 (jedne) godine po pravnosnažnosti presude ne izvrši novo krivično djelo.</span>
</p>
<p>&nbsp;</p>
<p>
<span class="span1">Obavezuje se okrivljeni da na ime troškova krivičnog postupka uplati na račun budžetskih sredstava Crne Gore iznos od 154, 00 € (stotinupedesetčetirieura), kao i iznos od 50,00 € (pedeseteura) na ime sudskog paušala, sve prednje u roku od 15 dana po pravnosnažnosti presude pod prijetnjom prinudne naplate. </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O b r a z l o ž e n j e </span>
</p>
<p>&nbsp;</p>
<p>
<span class="span1">Optužnim predlogom ODT-a Podgorica Kt.br.1321/13 od 01.12.2014. godine, kojeg je na glavnom pretresu zastupao Mihailović Vladan, savjetnik na radu kod ODT-a Podgorica, okrivljenom </span><span class="span1">V.M.</span><span class="span1">, stavljeno je na teret da je izvršio krivično djelo ugrožavanje javnog saobraćaja iz čl. 339 st. 1 Krivičnog zakonika Crne Gore, bliže opisanog izrekom ove presude, pri kom optužnom predlogu je zastupnik optužbe u cjelosti ostao do završetka glavnog pretresa, predlažući Sudu u završnoj riječi da okrivljenog oglasi krivim i osudi u skladu sa zakonom.</span>
</p>
<p>&nbsp;</p>
<p>
<span class="span1">Okrivljeni </span><span class="span1">V.M.</span><span class="span1"> je u navodima svoje odbrane kako u prethodnom postupku pred ODT-om Podgorica na zapisniku Kt.br. 1321/13 od 17.01.2014. godine, kao i na glavnom pretresu izjavio da je tog dana u popodnevnim časovima upravljao vozilom "Reno Megane" i kretao se ulicom koja prolazi pored groblja "Čepurci" namjeravajući da na sledećoj raskrsnici produži pravo prema objektu "Albone". U vozilu nije imao saputnika a brzina njegovog kretanja je bila dosta spora. Kada je prilazio raskrsnici uočio je da je semafor van funkcije, zaustavio je svoje vozilo, jer mu je sa desne strane stajao znak "STOP", pa je tako iz stanja mirovanja pogledao lijevo i desno, kada ni sa jedne strane nije bilo vozila. Dalje je izjavio da je obzirom na to, polako krenuo i prešao više od polovine raskrsnice, a u tom trenutku, dok je prolazio kroz raskrnicu iznenada se stvorilo vozilo "Pasat" iz pravca "Krivog mosta", koje vozilo ga je udarilo u prednji desni dio vozila kojim je on upravljao. Okrivljeni je istakao da je vozilo "Pasat" sigurno brže išlo, jer je njegovo vozilo potpuno havarisano i prodao ga je na otpadu. Pojasnio je da se on zaustavio na znak "STOP", pogledao ima li slobodan prolaz, pa kada se uvjerio da može proći krenuo je pravo, što se i na skici lica mjesta može utvrditi da je on bio daleko u dubini raskrsnice kada je naletio ovaj "Pasat" koji uopšte nije kočio. Dodao je da je čovjek koji je vozio "Pasat" imao alkohola, i da su ga trijeznili poslije nezgode, kao i to da smatra da on nije prekršio nijedan propis, vozio je sporo, uvjerio se da mu je slobodan prolaz, zaustavio na znak "STOP", i potom krenuo u raskrsnicu.</span>
</p>
<p>
<span class="span1"> </span>
</p>
<p>
<span class="span1">U završnoj riječi okrivljeni je izjavio da mu je žao što je došlo do predmetne saobraćajne nezgode, da tvrdi da on nije kriv, ali je zakon takav.</span>
</p>
<p>&nbsp;</p>
<p>
<span class="span1">Sud je u dokaznom postupku: saslušao svjedoke-oštećene </span><span class="span1">Š.Ž.</span><span class="span1"> i </span><span class="span1">R.D.</span><span class="span1">, pročitao zapisnik o uviđaju UP CB Podgorica br. 1135/2015 od 12. 09.2013. godine, pročitao medicinsku </span><span class="span1">dokumentaciju na ime oštećenih </span><span class="span1">R.D.</span><span class="span1"> i </span><span class="span1">Š.Ž.</span><span class="span1">, pročitao nalaz i mišljenje sudskog vještaka medicinske struke prof. dr. Miodraga Šoća od 20.11.2014. godine, pročitao nalaz i mišljenje saobraćajne struke doc dr. Čarapić Gorana od 14.11.2014. godine, pročitao izvod iz kaznene evidencije za okrivljenog izdat od Ministarstva pravde br.0203/2688 od 09.12.2014. godine, izvršio uvid u skicu lica mjesta predmetne saobraćajne nezgode. </span>
</p>
<p>&nbsp;</p>
<p>
<span class="span1">Sud je nakon brižljive ocjene navoda optužbe, odbrane okrivljenog, te ostalih provedenih dokaza, kako pojedinačno, tako i u njihovoj ukupnosti, nesumnjivo utvrdio da je okrivljeni u mjestu, vremenu i na način predstavljen u dispozitivu ove presude, preduzeo radnje kojim je ostvario kako subjektivna, tako i objektivna obilježja bića krivičnog djela stavljenog mu na teret, sa kojih razloga je Sud prvenstveno utvrdio krivičnu odgovornost okrivljenog, a potom, vrjednujući sve okolnosti predmetnog događaja, istom izrekao krivičnu sankciju kao u dispozitivu presude. </span>
</p>
<p>&nbsp;</p>
<p>
<span class="span1">Svjedok-oštećeni </span><span class="span1">R.D.</span><span class="span1"> je na glavnom pretresu izjavio da se sjeća da je predmetnog dana padala kiša a da je on upravljao svojim vozilom marke "Pasat" reg.oznaka </span><span class="span1">PV AR ...</span><span class="span1">, dok je sa njim bila njegova drugarica </span><span class="span1">Š.Ž.</span><span class="span1">, i kretali su se preko "Krivog mosta" prema Zabjelu. Naveo je da se ne može sjetiti da li su radili semafori, ali iako nijesu zna da je on imao pravo prvenstva, i da je išao brzinom ne velikom od možda 40 km/h. Vozilo "Reno" je vidio tek kad se zakucavalo u njega i to svojim prednjim dijelom u njegova vrata i isto se kretalo sa njegove lijeve strane od pravca Čepuraka. Dalje je naveo da jeste bio u Urgentnom, bloku, ali se vratio na lice mjesta gdje je policija vršila uviđaj. Dodao je da oni nijesu bili nešto ozbiljno povrijeđeni pa se </span><span class="span1">V.M.</span><span class="span1"> i nije morao interesovati za njihove zdravstveno stanje. Nije se pridružio krivičnom gonjenju protiv okrivljenog, i nije tražio da mu bilo šta plati. Izjašnjavajući se na navode odbrane okrivljenog je izjavio da je bilo tako kao što kaže okrivljeni onda bi se on zakucao on u okrivljenog, a ne okrivljeni u njega. </span>
</p>
<p>&nbsp;</p>
<p>
<span class="span1">Svjedok-oštećena </span><span class="span1">Š.Ž.</span><span class="span1"> saslušana na glavnom pretresu je izjavila da je sve čega se sjeća vezano za predmetnu saobraćajnu nezgodu da je tog 10.08.2013. godine negdje oko 16, 00 časova bila saputnik u vozilu kojim je upravljao </span><span class="span1">R.D.</span><span class="span1"> a radilo se o vozilu "Pasat", te da su išli preko "Krivog mosta" u pravcu Zabjela od pravca "Vektre". Kako je gledala u svoju torbu ne sjeća se i nije vidjela nijedan drugi detalj osim trenutak kada su probili ogradu "Hemomonta" i kada je Dejan pao na nju. Tada se njihovo vozilo zaustavilo, a ostalih detalja se ne sjeća ni poslije, jer je bila u šoku. Dodala je da je nju njen drug prevezao u Urgentni blok tako da nije prisustvovala uviđaju, već je u Urgentnom bloku ispitana od strane policije. Navela je da se </span><span class="span1">V.M.</span><span class="span1"> interesovao za njeno zdravstveno stanje, te da se ona ne pridružuje krivičnom gonjenju protiv okrivljenog, niti traži naknadu štete, a nakon što je upoznata sa navodima odbrane okrivljenog ista nije imala šta izjaviti. </span>
</p>
<p>&nbsp;</p>
<p>
<span class="span1">Iz zapisnika o uviđaju UP CB Podgorica br. 1135/2013 od 12.09.2013. godine, sa skicom lica mjesta proizilazi da se dana 10.08.2013. godine, oko 16, 00 časova, dogodila saobraćajna nezgoda u kojoj su učestvovali pmv marke "Renault" reg.oznaka </span><span class="span1">PG CF...</span><span class="span1"> kojim je upravljao </span><span class="span1">V.M.</span><span class="span1"> i pmv marke "VW Pasat" reg.oznaka </span><span class="span1">PV AR ...</span><span class="span1"> kojim je upravljao </span><span class="span1">R.D.</span><span class="span1">. Lice mjesta saobraćajne nezgode je ul. Dr LJ. Rašovića i ul. 8. marta. Kolovoz je asfaltni. Ulica 8.marta je uzdužnom punom linijom podijeljena na dvije kolovozne trake od kojih su desne do raskrsnice sa ul. Dr.Lj. Rašovića isprekidanom linijom podijeljene na dvije saobraćajne trake. Ulica Dr. LJ.Rašovića je uzdužnom punom linijom podijeljena na dvije kolovozne trake od kojih se desna do raskrsnice sa ul. 8. marta dijeli na dvije saobraćajne. Pomenuta raskrsnica je regulisana svjetlosnim uređajima - semaforima, koji u vrijeme saobraćajne nezgode nijesu funksionisali a sa desne strane kolovoza ul. 8. marta ispred raskrsnice sa ul. Dr. Lj. Rašovića nalazi se saobraćajni znak, obavezno </span><span class="span1">zaustavljanje "STOP". Vozilo </span><span class="span1">PG CF...</span><span class="span1"> zatečeno je u lijevom dijelu raskrsnice zadnjim točkovima na trotoaru, prednjim dijelom okrenuto u pravcu ul. Dž. Vašingtona, sve gledano od pravca ul. Crnogorski serdara; dok je vozilo </span><span class="span1">PV AR ...</span><span class="span1"> zatečeno na trotoaru sa lijeve strane kolovoza ul. 8. marta prednjim točkovima u dvorištu vl. DOO "Hemomont" u kontaktu sa ogradom DOO "Hemomont", kojom prilikom je ista oštećena. Lice </span><span class="span1">R.D.</span><span class="span1"> koji je upravljao vozilom </span><span class="span1">PV AR ...</span><span class="span1"> kao i saputnik u istom </span><span class="span1">Š.Ž.</span><span class="span1"> su nakon nezgode transportovani u UB KCCG radi ukazivanja ljekarske pomoći. Od materijalnih tragova na licu mjesta zatečeni su tragovi laka, stakla i plastike rasute po kolovozu, trag udara vozila </span><span class="span1">PV AR ...</span><span class="span1"> u metalnu ogradu. </span>
</p>
<p>&nbsp;</p>
<p>
<span class="span1">Iz nalaza i mišljenja stalnog sudskog vještaka saobraćajne struke doc dr. Čarapić Gorana od 14.11.2014. godine proizilazi da je isti vršio vremensko-prostornu analizu saobraćajne nezgode koje se dogodila 10.08.2013. godine, u 16, 00 časova, na raskrsnici ul. Dr. Lj. Rašovića, ul. 8. marta i ul. Ilije Plamenca u Podgorici; i u kojoj su učestvovali pmv marke "VW Pasat" reg.oznaka </span><span class="span1">PV AR ...</span><span class="span1"> kojim je upravljao </span><span class="span1">R.D.</span><span class="span1"> i pmv marke "Renault" reg.oznake </span><span class="span1">PG CF...</span><span class="span1"> kojim je upravljao </span><span class="span1">V.M.</span><span class="span1">. Mjesto sudara između vozila "Pasat" i "Renault" se nalazi u zoni konfliktne raskrsnice odnosno po pravcu desne saobraćajne trake, desne kolovozne trake smjera kretanja "Pasata" i lijeve saobraćajne trake desne kolovozne trake smjera kretanja "Renaulta". Vještak je mišljenja da je "Renault" od trenutka ulaska u konfliktnu raskrsnicu do mjesta sudara prešao put od oko 8m za vrijeme od oko 0, 57 s, a brzina "Renaulta" u trenutku sudara bila je najmanje 51 km/h; dok je brzina "Pasata" kojom je vožen neposredno prije i u trenutku sudara bila oko 54 km/h. Da bi se vozač "Pasata" zaustavio prije mjesta sudara sa "Renaultom" bilo je potrebno da bude vožen brzinom ne većom od 21 km/h, a u toj zoni mjesta nezgode važi ograničenje brzine od 50 km/h. Nakon analize svih pokazatelja predmetne nezgode vještak je našao da je ista nastupila kao posljedica propusta i nedovoljne pažnje vozača "Renaulta" koji ulaskom u raskrsnicu i presijecanjem ul. Dr. Lj. Rašovića koja ima prvenstvo prolaza bez zaustavljanja, na šta ga je obavezivao vidno postavljeni znak "STOP" nije propustio vozilo "Pasat" koje je dolazilo sa njegove desne strane, i na konfliktnoj raskrsnici imao namjeru da zadrži pravac kretanja. Po mišljenju vještaka vozač "Pasat" je upravljao istim brzinom većom od dozvoljene (najmanje 54 km/h umjesto najviše 50 km/h), a da se isti kretao brzinom ograničenom za zonu nastanka nezgode isti nije imao mogućnosti izbjegavanja saobraćajne nezgode, ali bi posljedice bile neznatno blaže u čemu po mišljenju vještaka ogleda njegov doprinos. </span>
</p>
<p>&nbsp;</p>
<p>
<span class="span1">Iz medicinske dokumentacije na ime oštećenih, te nalaza i mišljenja stalnog sudskog vještaka medicinske struke prof dr. Miodraga Šoća od 20.11.2014. godine proizilazi da je u predmetnoj saobraćajnoj nezgodi </span><span class="span1">R.D.</span><span class="span1"> zadobio nagnječenje u predjelu lijeve nadlaktice i lijevog lakta, koja povreda je posljedica dejstva tupog, teškog i zamahnutog mehaničkog oruđa i ista u vrijeme odigravanja predmetne saobraćajne nezgode predstavlja laku tjelesnu povredu. Dalje proizilazi da je </span><span class="span1">Š.Ž.</span><span class="span1"> u predmetnoj saobraćajnoj nezgodi zadobila nagnječenje u predjelu kvrge gornjeg kraja lijeve butne kosti, koja povreda je posljedica dejstva tupog, teškog i zamahnutog mehaničkog oruđa i ista u vrijeme odigravanja predmetne saobraćajne nezgode predstavlja laku tjelesnu povredu.</span>
</p>
<p>&nbsp;</p>
<p>
<span class="span1">Iz izvoda iz KE za okrivljenog izdatog od strane Ministastva pravde Crne Gore pod brojem 0203/2688 od 09.12.2014. godine, proizilazi da okrivljeni ranije nije osuđivan. </span>
</p>
<p>&nbsp;</p>
<p>
<span class="span1">Čl. 136 st. 3 ZOBS-a na putevima propisuje da znakovi izričitih naredbi učesnicima u saobraćaju na putevima stavljaju do znanja zabrane, ograničenja i obaveze kojih se moraju pridržavati. </span>
</p>
<p>&nbsp;</p>
<p>
<span class="span1">Okrivljeni </span><span class="span1">V.M.</span><span class="span1"> kontinuirano tokom cijelog postupka negira navode optužnog akta ističući da se pridržavao svih saobraćajnih propisa, te da se dolaskom na predmetnu raskrsnicu, najprije zaustavio na znak "STOP", pogledao lijevo i desno, pa tek pošto se uvjerio da ni sa jedne strane nema vozila polako ušao u raskrsnicu, gdje nijesu radili semafori, i već zašao duboko u istu kada se iz pravca "Krivog mosta" iznenada stvorilo vozilo "Pasat", koje se kretalo velikom brzinom i udarilo ga u prednji dio njegovog vozila. Ovakvi navodi odbrane okrivljenog su opovrgnuti kako personalnim tako i materijalnim dokazima provedenim na glavnom pretresu. Naime, svjedočki iskaz oštećenog </span><span class="span1">R.D.</span><span class="span1">a u dijelu gdje isti navodi da se i ukoliko nijesu radili semafori predmetnog dana kretao putanjom kojom je imao pravo prvenstvo prolaza, i koji iskaz je za Ovaj sud istinit i prihvatljiv je potkrijepljen kako uviđajnom dokumentacijom, tako i nalazom i mišljenjem stalnog sudskog vještaka saobraćajne struke koji je vršio vremensku-prostornu analizu predmetne saobraćajne nezgode i našao da svi pokazatelji ukazuju da je predmetna saobraćajna nezgoda nastupila kao posljedica propusta i nedovoljne pažnje od strane vozača "Renaulta" koji ulaskom u raskrsnicu i presijecanjem ul. Dr. Lj. Rašovića koja ima prvenstvo prolaza, bez zaustavljanja iako je na to bio obavezan vidno postavljenim znakom "STOP" nije propustio vozilo "pasat" koje je dolazilo sa njegove desne strane i na konfliktnoj raskrsnici imalo namjeru da zadrži pravac kretanja. Što se tiče postupanja vozača vozila "Pasat" vještak je našao da kretanje predmetnog vozila neposredno i u vrijeme kontakta sa vozilom "Renault" brzinom od najmanje 54 km/h, u zoni kretanja gdje je dozvoljeno najviše do 50 km/h, jeste doprinos oštećenog u dijelu eventualno neznatno blaže posljedice ali ne i izbjegavanja predmetne saobraćajne nezgode, za Ovaj sud je u svemu prihvatljivo. Nalaz i mišljenje vještaka saobraćajne struke kojem je Sud poklonio svoju punu vjeru, je po nalaženju ovog suda stručan, jasan, precizan i u svemu baziran na pravilima struke. </span>
</p>
<p>&nbsp;</p>
<p>
<span class="span1">Da su oštećeni </span><span class="span1">R.D.</span><span class="span1"> i </span><span class="span1">Š.Ž.</span><span class="span1"> predmetnom prilikom zadobili lake tjelesne povrede i to: </span><span class="span1">R.D.</span><span class="span1"> u vidu nagnječenja u predjelu lijeve nadlaktice i lijevog lakta, a </span><span class="span1">Š.Ž.</span><span class="span1"> u vidu nagnječenja u predjelu kvrge gornjeg kraja lijeve butne kosti, Ovaj sud je utvrdio iz medicinske dokumentacije, a vrstu i težinu nastalih povreda iz nalaza i mišljenja stalnog sudskog vještaka medicinske struke prof dr. Miodraga Šoća koji je u svemu prihvatio, cjeneći ga stručnim i jasnim i u svemu zasnovanim na pravilima medicinske struke i nauke. </span>
</p>
<p>&nbsp;</p>
<p>
<span class="span1">Sud je cijenio i svjedočki iskaz oštećene </span><span class="span1">Š.Ž.</span><span class="span1">, pa je imajući u vidu da ista nije pratila saobraćajnu situaciju, jer je, po sopstvenom kazivanju, u trenutku odigravanja predmetne saobraćajne nezgode "gledala u  torbu", isti cijenio kao irelevantan u konkretnoj krivično - pravnoj stvari, ovo sa razloga jer se na takvom svjedočkom iskazu ovog svjedoka ne može temeljiti nikakvo činjenično utvrdjenje predmetnog životnog dogadjaja. </span>
</p>
<p>&nbsp;</p>
<p>
<span class="span1">Pravno kvalifikujući utvrdjeno činjenično stanje, Ovaj sud nalazi da su se u radnjama okrivljenog ostvarili svi subjektivni i objektivni elementi bića krivičnog djela ugrožavanje javnog saobraćaja iz čl. 339 st. 1 Krivičnog zakonika Crne Gore, pa je okrivljeni u odnosu na osnovno djelo na subjektivnom planu postupao sa eventualnim umišljajem kao oblikom krivice, odnosno isti je bio svjestan da nepridržavanjem vidno izražene saobraćajne obaveze znaka "STOP" može ugroziti saobraćaj i dovesti u opasnost život i tijelo ljudi pa je na to pristao, dok je u odnosu na posljedicu manifestovanu u zadobijanju lakih tjelesnih povreda kod oštećenih postupao sa svjesnim nehatom, obzirom da je bio svjestan da svojom nepropisnom vožnjom može nastupiti zabranjena posljedica ali je olako držao da do toga neće doći.  </span>
</p>
<p>&nbsp;</p>
<p>
<span class="span1">Vrjednujući sve okolnosti u smislu čl. 42 Krivičnog zakonika Crne Gore od kojih zavisi izbor i visina krivične sankcije, Sud je u odsustvu otežavajućih okolnosti, kao olakšavajuće okolnosti na strani okrivljenog cijenio njegovu raniju neosuđivanost utvrđenu uvidom u izvod iz kaznene evidencije, stav oštećenih koji se nijesu pridružili krivičnom gonjenju okrivljenog i nijesu postavili odštetni zahtjev, sa kojih razloga je Sud, imajući u vidu navedene okolnosti i njihov međusobni odnos, okrivljenom  izrekao uslovnu osudu,  kojom je istom  utvrdio kaznu zatvora u trajanju od 30 (trideset) dana i istovremeno odredio da se utvrđena kazna neće izvršiti ukoliko okrivljeni u roku od 1 (jedne) godine po pravnosnažnosti presude ne izvrši novo krivično djelo. Dakle, Sud je uvjerenja da radi krivično-pravne zaštite nije nužno da okrivljeni utvrđenu kaznu zatvora i efektivno izdržava, već da se i samim upozorenjem uz prijetnju kaznom može uticati na istog, kako ubuduće ne bi vršio ovakva ili slična krivična djela, na koji način se ima ostvariti svrha izricanja uslovne osude iz čl.52 Krivičnog zakonika Crne Gore, a u okviru opšte svrhe propisivanja i izricanja krivičnih sankcija iz čl. 4 st. 2 Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Kako je činjenično stanje u potpunosti razjašnjeno, te kako je okrivljeni oglašen krivim za predmetno krivično djelo i krivično – pravno odgovornim, Sud je istog obavezao na plaćanje troškova krivičnog postupka, shodno čl.226, 227, 229 Zakonika o krivičnom postupku, pa je obavezao okrivljenog da na račun budžetskih sredstava Crne Gore uplati ukupan iznos od 154,00 €, a koji troškovi se odnose na vještačenje po vještaku medicinske struke u iznosu od 71,50 €, troškove vještačenja po vještaku saobraćajne struke u iznosu od 82,50 €, dok je paušal u iznosu od 50,00 eura, odmjeren shodno imovinskim prilikama okrivljenog, složenosti predmeta i dužini trajanja postupka. </span>
</p>
<p>&nbsp;</p>
<p>
<span class="span1">Na osnovu svega izloženog, a u smislu čl.374 Zakonika o krivičnom postupku, odlučeno je kao u izreci presude</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">OSNOVNI SUD U PODGORICI</span>
</p>
<p style="text-align:center;">
<span class="span1">Dana, 14.10.2015. godine</span>
</p>
<p>&nbsp;</p>
<p>
<span class="span1">     ZAPISNIČAR</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"> SUDIJA</span>
</p>
<p>
<span class="span1">Valentina Vukašinović, s.r.        </span><span class="span1"></span><span class="span1"></span><span class="span1"></span><span class="span1">Larisa Mijušković-Stamatović, s.r.                                                                         </span>
</p>
<p>&nbsp;</p>
<p>&nbsp;</p>
<p>
<span class="span1">Pravna pouka:</span>
</p>
<p>
<span class="span1">Protiv ove presude može se izjaviti žalba </span>
</p>
<p>
<span class="span1">u roku od 8 (osam) dana od dana prijema </span>
</p>
<p>
<span class="span1">pisanog otpravka, Višem sudu u Podgorici,</span>
</p>
<p>
<span class="span1"> a preko Ovog suda.</span>
</p>
<p>&nbsp;</p>
<p style="text-align:center;">
<span class="span1">ZTO: Valentina Vukašinović</span>
</p>
<p>&nbsp;</p>
<li>
<span class="span1"></span><span class="span1"></span><span class="span1"></span><span class="span1"></span><span class="span1">DN-a</span>
</li>
<li>
<span class="span1">Primjerak presude dostaviti:</span>
</li>
<li>
<span class="span1">- ODT-u Podgorica</span>
</li>
<li>
<span class="span1">- Okrivljenom </span>
</li>
<li>
<span class="span1">     S u d i j a, </span>
</li>
<li>
<span class="span1">___________________</span>
</li>
<li>
<span class="span1">Postupljeno dana______________</span>
</li>
<li>
<span class="span1">Namještenik__________________</span>
</li>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
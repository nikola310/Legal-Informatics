<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
.span2{;font-size:12pt;font-family:'Arial';font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span></span>
</p>
<p style="text-align:right">
<span class="span1">Posl. br. K. 335/16/16</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">OSNOVNI SUD U KOTORU, kao nadležni prvostepeni krivični sud po sudiji Sanji Čakanović, uz učešće zapisničara Jadranke Golub, u krivičnom predmetu protiv okrivljenog Š. B. zbog krivičnog djela nedozvoljene polne radnje iz člana 208 st.1 u vezi sa krivičnim djelom obljuba sa djetetom iz čl. 206 st.1 Krvičnog zakonika, koji se vodi po optužnom predlogu ODT Kotor Kt. broj 563/16 od 03.11.2016 godine, nakon glavnog i javnog pretresa održanog dana 10.02.2017. godine u prisustvu DT Kotor Srđe Jovanovića, okrivljenog Š. B. , i njegovog branioca advokata V.V.iz K. te zakonske zastupnice mal. oštećene V. J. –njene majke V.S., dana 15.02.2017. godine donio je i javno objavio sledeću:</span>
</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1">Okrivljeni </span><span class="span1">Š. B.  </span><span class="span1">JMBG … od oca J. i majke R., rođene B.rođen …. godine u M.stalno nastanjen u K., M., P. bb, državljanin CG, penzioner, oženjen, otac jednog djeteta, sa završenom SSS, srednjeg imovnog stanja, ranije neosuđivan,</span>
</p>
<p>&nbsp;</p>
<p style="text-align:center;">
<span class="span1">K r i v   j e</span>
</p>
<p>&nbsp;</p>
<p>
<span class="span1">Što je</span>
</p>
<p>&nbsp;</p>
<p>
<span class="span1">Dana, 2l.lo.2ol6. godine, oko l5,oo časova u K. u naselju M., u dvorištu svoje porodične kuće uz upotrebu sile izvršio nedozvoljenu polnu radnju prema oštećenoj - djetetu V.J., staroj  lo godina, na način što je pozvao dijete V.J  da udje u kuću na sok, pa kada je ona odbila zagrlio je, počeo da je stiska, ljubi po vratu, obrazima, pa u predjelu usana, dok je dijete pokušalo da se otrgne, te je preko garderobe dirao rukom po polom organu, uzeo njenu ruku I stavio je na svoj polni organ, gurajući dijete napred nazad, sve dok ista nije uspjela da se otrgne I pobjegne, a pri čemu je bio uračunljiv I svjestan svoga djela I njegove zabranjenosti, a čije izvršenje je htio.</span>
</p>
<p>&nbsp;</p>
<p>
<span class="span1">- Čime je učinio krivično djelo nedozvoljene polne radnje iz čl. 2o8. st .l. u vezi sa krivičnim djelom obljuba sa djetetom iz čl. 2o6. st .l. Krivičnog zakonika Crne Gore. </span>
</p>
<p>&nbsp;</p>
<p>
<span class="span1">Pa mu sud primjenom napred navedenih krivičnopravnih odredbi I  odredbi čl. 4, 5, l3, l5, 32, 36, 42, 5l. KZ CG, te odredbi čl. 226, 227, 229, 239, 368. i 374. ZKP- a, </span>
</p>
<p>&nbsp;</p>
<p style="text-align:center;">
<span class="span1">O S U Đ U J E</span>
</p>
<p>&nbsp;</p>
<p>
<span class="span1">Na kaznu zatvora u trajanju od 4 ( četiri ) mjeseca   u koju kaznu mu se ima  uračunati vrijeme koje je proveo u pritovoru koji mu je odredjen  rješenjem sudije za istragu ovog suda  Kri.br. 294/16 od 24.10.2016. godine i koji mu se računa od 2l.lo.2ol6. godine od 22,oo časova i dalje. </span>
</p>
<p>&nbsp;</p>
<p>
<span class="span1">Obavezuje se okrivljeni da na ime troškova krivičnog postupka - sudskog paušala  uplati iznos od 30,00 eura, na žiro račun budžeta CG br.832-16-52, a u roku od 15 dana od dana pravosnažnosti presude, a s pozivom na gornji posl. br., dok će se o troškovima sudskog vještaka forenzičke struke I troškovima dovodjenja okrivljenog, odlučiti posebnim rješenjem. </span>
</p>
<p>
<span class="span1">Zakonski zastupnik oštećene - djeteta V.J , majka V. S., se sa postavljenim imovinskopravnim zahtjevom upućuje na parnični postupak. </span>
</p>
<p>&nbsp;</p>
<p>
<span class="span2"></span><span class="span1"></span><span class="span1"></span><span class="span1">    O b r a z l o ž e n j e</span>
</p>
<p>&nbsp;</p>
<p>
<span class="span1">ODT Kotor aktom Kt. broj 563/16 od 03.11.2016. godine stavilo je na teret okr. Š. B. izvršenje krivičnog djela nedozvoljene polne radnje iz čl. 208 st. 1 u vezi sa krivičnim djelom obljuba sa djetetom iz čl. 206 st.1 Krivičnog zakonika.</span>
</p>
<p>
<span class="span1"></span>
</p>
<p>
<span class="span1">Postupajući po navedenom optužnom aktu sud je održao glavni pretres.</span>
</p>
<p>&nbsp;</p>
<p>
<span class="span1">Okr. Šćepanović Brano je u svojoj odbrani kod ODT-a u prethodnom postupku   naveo da on djevojčicu V.J  poznaje od njenog rođenja, jer su komšije u naselju M., da je ona jedno lijepo i fino dijete, koje mu se uvijek fino javi, tj priđe poljubi ga, a da poljubi i on nju prilikom pozdrava. Naveo je da on sa J. ocem pok. J. V.nije bio u nekim dobrim odnosima, jer  mu je isti uništavao imovinu, i to kako njemu, tako i njegovim komšijama te da je on odbio da J.da put, odnosno da pomjeri svoju kapiju, I da mu je ta kapija  uništena, odnosno odnijeta, a da mu je jednom  posječeno 11 voćki, dok su mu jednom isječene 4 gume i slično. Objasnio je da pretpostavlja da je sve to radio radio J. V., jer je htio da otjera kako njega, tako i komšije sa M.. Naveo je da sada stopama J. ide njegova supruga S., koja takođe želi da otjera njega i komšije, pa da misli da mu zbog toga ista pravi ovu smicalicu. Pojasnio je da je kritičnog dana on bio ispred kuće kad je naišla J., da je vodila neko kuče i rekla mu da ide kod neke  drugarice koja je Engleskinja. Naveo je da joj je on objasnio da u kući ka kojoj je krenula ne žive Englezi, već V.. Objasnio je da ga je J.  prilikom tog susreta, kao i obično, poljubila i zagrila, a i da je on  J. poljubio  i to u obraz. Naveo je da je potom  pitao J. da li želi da joj ubere mandarine, te da je ista rekla da hoće i da će se vratiti po njih, pa da je otišla. Dalje je naveo da je nakon nekog vremena kod njega sa J. došla njena majka i napala ga da je J. dirao u predijelu polnog organa, što nije tačno. Objasnio je da mu je S.V.ć tada svašta rekla, i da mu je prijetila  da će pozvati policiju. Naveo je da  on J. V.nije poljubio u usta, da ju nije ljubio po vratu  i da je nije dirao u predjelu polnog organa, niti kritične prilike, niti bilo kada. Istakao je, još jednom, da je on J. te prilike samo poljubio u obraz, i to pošto je ista njega zagrila i poljubila takođe u predijelu </span><span class="span1">obraza. Takodje je naveo da je prilikom pozdrava sa J. istu  zagrilio u predijelu ramena, i dodao je da je njega u stanici policije S.kćerka iz prvog braka udarila rukom u predijelu glave, i to lijevog uha, zbog čega su reagovali i policajci koji su ga zaštitili i odveli u drugu prostoriju, pa ljekaru u Hitnu, a da mu nije poznato ime i prezime S. kćerke iz prvog braka, koja ga je udarila. Na glavnom </span><span class="span1">pretresu okrivljeni je još dodao da je i ranije mal. J. dolazila kod njega, čak kada je bio sam, te da J.nikada ništa nije uradio, kao ni te prilike. Objasnio je da se kritičnog dana u momentu kada je J. došla i kada je išla preko njegove zemlje, on spotakao i pao, a dok je padao da je slučajno  oborio i J.. Dalje je naveo da je, a kada se podigao i očistio zemlju sa sebe, podigao  i J. i očistio travu sa iste, te da su se prije toga poljubili u obraz u znak pozdrava, kao što to inače čine, da je J. njega poljubila kao oca, a on J. kao kćerku, i da se tu onda spotakao i pao. Objasnio je da je prije nego što je J. došla kosio  u svom dvorištu, a tu u njegovom dvorištu je i trotoar na čiju se ivicu spotakao, a objasnio je da je J. bila na metar i po od njega blizu troatoara kada je pao. Naveo je da mu je prethodno J.rekla da je došla da traži drugaricu kod V. koji su samo tu u ljetnom periodu, pa da je njega začudilo zašto to J. majka nije  rekla. Napomenuo je da je prilikom pada pao naprijed na koljena i tom prilikom oborio J. koja je pala na leđa, i dodao je da se on prvi ustao sa zemlje, a da je onda  podigao J. koja je bila od trave koju je prethodno kosio, pa je istu isčistio svuda po tijelu, tj. otresao travu i zemlju sa J.da bi J. tada krenula da  ide, pa je pitao da li hoće da joj ubere mandarina, na šta J. rekla da joj ubere mandarine i da će se odmah vratiti, što je njemu bilo sumnjivo. Pojasnio je da J. majka njemu prije nekog vremena nudila stan u zamjenu za njegovu imovinu, i pretpostavljao je da je ista na ovaj način htjela da mu napakosti, jer on tu ponudu nije prihvatio, a da je prije toga imao je problema oko imanja i sa njenim pokojnim suprugom koji je stalno demonstrirao silu i uništavao njegovu imovinu. Dalje je naveo da ga je kćerka iz prvog braka V. S.u policiji udarila u predijelu uha i da je od tog udarca bio ošamućen,zbog čega nije precizno dao iskaz kod ODT a na okolnost njegovog pada i pada J.V., te da se tek sjutradan u samici osvijestio. Objasnio je da mu je u ZIKS-u tekla krv iz nosa, a nakon što ga je udarila kćerka iz prvog braka V. S. I da je poveden  od strane policije u Dom zdravlja, a da se osjećao kao da je dobio potres mozga.</span>
</p>
<p>&nbsp;</p>
<p>
<span class="span1">U dokaznom postupku koji je sproveden u cilju utvrđenja činjeničnog stanja i krivice okrivljenog sud je proveo sledeće dokaze: pročitao je iskaz svjedoka mal.oštećene V. J. sa zapisnika DT Kotor od 25.10.2016. godine o čemu je sačinjen I video zapis, te je neposredno saslušana svjedok - zakonski zastupnik mal. oštećene V.J. – njena majka V. S., pročitan je izvještaj DNK analize Forenzičkog centra Danilovgrad br. 4356/16 od 22.12.2016 godine te je neposredno saslušan sudski vještak forenzičar dr. Sandra Kovačević, pročitan je izvod iz registra kaznenih evidencija Ministarstva pravde CG KE 10/2017 za okrivljenog od 20.01.2017. godine.</span>
</p>
<p>&nbsp;</p>
<p>
<span class="span1">Sud nije prihvatio predlog odbrane da se u dokaznom postupku neposredno sasluša  svjedok dijete oštećena V. J., a s obzirom na odredbu čl. 93 Zakona o postupanju prema maloljetnicima u krivičnom postupku jer se mal. lica mogu ponovo saslušati samo ako postoje opravdani razlozi za njihovo ponovno saslušanje, a sud iste nije našao.</span>
</p>
<p>&nbsp;</p>
<p>
<span class="span1">S</span><span class="span1">vjedok </span><span class="span1">mal.oštećena V.J</span><span class="span2">. </span><span class="span1">je na zapisniku kod DT Kotor od 25.10.2016 godine navela da svog komšiju Š. B.zna od malena, da joj je isti bio jako mio, te da je često odlazila kod njega, a obzirom da su u komšiluku. Objasnila je da on živi sa svojom suprugom, koja joj je takođe bila mila, i koja je nju obožavala, te da je stalno išla kod B. i njegove supruge i javljala im se kad prolazi pored njihove kuće. Pojasnila je da nikada nije bilo problema sa gospodinom Š., i  da je kritičnog dana bio petak i da je krenula kod drugarice sa kučkom, a da je kuća gdje njena drugarica živi odmah </span><span class="span1">prekoputa kuće Š.. Navela je da njena drugarica nije bila kući, a da je čika B.  bio napolje pa da je istog pitala da li su njena drugarica i roditelji iste kući, na šta joj je B.odgovorio da ne zna. Pojasnila je da su se nakon toga ona i čika B.zezali kako pas juri mačku, tj. da je ona puštala psa i isti je kao jurio neku mačku, pa da su se smijali, da je bilo  smješno. Dalje je navela da je nju tada B. zagrlio i počeo da je stiska, da je ljubi po vratu, a da ju je onda “ljubio po usta”. Takodje je navela da ona to nije htjela, pa da je probala da se otrgne, ali da je vidjela da ju je B. jako stisnuo i da ne može. Pojasnila je da je samo čekala trenutak kada će B. malo da popusti da bi se ona otrgla, da ju je B.dirao “po pičku”, stavljao joj ruke na njegov kurac, gurao je naprijed nazad, a i da je ona istog gurala naprijed nazad. Zatim je navela da je uspjela  da se otrgne, i da je onda  pošla kod majke, da je došla kući plačući i ispričala majci šta se desilo. Objasnila je da je te prilike B.  nju jednom poljubio u usta i dodirivao po polnom organu. Navela je da je B. dok je dirao pričao “Ajde dođi.oćeš sok? Dođi, uđi u kuću, ajde na jedan sokić”, dok mu  je ona govorila “Ne mogu, neću, posle ću”, a kada se otrgla objasnila je da se isti  derao “Kad ćeš opet da dođeš?” Dalje je navela da se sve to dešavalo u dvorištu, vani, da nije bilo nikog u blizini ko bi mogao vidjeti nešto od toga, međutim da tu u blizini ima puno  kuća, ali da ne zna da li je neko mogao to da vidi. Navela je da B. nije nikakve mandarine pominjao kada je bila sama. Objasnila je da je kada je došla kući rekla majki to što se desilo, da je B.  ljubio u usta i da  je dirao, i da nije stigla majci sve da ispriča, zato što je htjela da majka odmah siđe dolje a nakon čega je njena majka sišla, pa da su ona i majka pošle kod čika B., koji je govorio “Evo ubrao sam vam mandarine, evo ubrao sam vam mandarine”. Navela je da je B.baš u tom trenutku zvala njegova žena, a da nije sigurna šta mu je ista tačno rekla, ali da misli da je B. žena rekla “Oćeš donijet mandarine” I da ga je ista zvala iz R. telefonom, a da je njena majka onda  rekla “Daj mi telefon, daj mi telefon ili ćeš policiju da ti zovem”, pa da je B. njenoj majci dao telefon. Objasnila je da se njenoj majci prvo javila B. ćerka, a poslije i B. žena, te da je njena majka objema kazala šta se desilo, a da B. žena i kćerka nisu djelovale nešto iznenađeno. Navela je da je tada  njena majka pozvala policiju, a poslije i pošla u policiju, a da prvi put kad je policija došla u B. kuću, isti nije bio kod kuće, nakon čega ga je policija tražila u R., a da se onda policija opet vratila do B.kuće, a da sve navedeno zna jel joj je to majka rekla. Navela je da je njena majka bila šokoirana kada joj je ispričala šta se desilo, i kad su njih dvije došle kod kuće B., da njena majka nije znala što će da radi i da je stalno B. govorila “Vi niste normalan čovjek ako ste to uradili, treba da se liječite”, a da joj je B.  govorio da on nije ništa uradio. Objasnila je da je isti govorio : “Nisam je tako, nisam je takao”; i da je samo to  zborio, i da se hvatao  za glavu. Navela je da se poslije tog događaja nije  ponovo vidjela sa čika B., a da joj je isti prije toga događaja  bio strašno mio, i da im je stalno  pozajmljivao kosijer i ako im nešto treba, a da je nju  stalno zvao na sok, na sladoled, te da je ulazila u kuću kod B., ali da je tu uvjek bila i B.žena. Pojasnila je da se poslije tog događaja osjeća uzemireno, da ne može da zaspi i da ne može taj događaj da izbaci iz glave. Objasnila je da je išla  u školu poslije tog događaja, da ima sestru koja živi sa njom i majkom, a da joj je tata umro kada je ona imala jednu godinu. Navela je da je bila iznenađena kada se sve to desilo, da nije mogla da vjeruje, da je to što je B.uradio bilo namjerno, zato što ju je ljubio prvo po vratu, pa po obrazu, pa je stigao do usana. Objasnila je da se u tom trenutku osjećala  odvratno, zgađeno i šokirano, i da joj je prvo što je uradila kad je došla kući, bilo  da kaže majci šta se desilo, da bi ona sišla dolje i nešto preduzela, a da više tog čovjeka ne vidi  i da opet to ne pokuša, I da joj je  sada  mnogo lakše. Objasnila je da je u toku razgovora, kada je majka pričala sa B., isti  pokušao da je zagrli, međutm da se ona  samo odmakla, jer </span><span class="span1">nije htjela da je B. zagrli. Navela je da joj je B. žena bila mila i stalno je zvala na sokić i sladoled, i da je ona odlazila na taj sokić, ali ne stalno, takođe je navela da se njena majka super slaže sa komšijama, pa i B. i njegovom ženom, samo da se njena majka nije puno družila sa B.i njegovom ženom, kao ona. Navela je da je poslije tog događaja B.supruga nije zvala, niti je dolazila da pita šta je to bilo, a da ista živi sa B.s tim što je nekad u R., a nekad  kod B..</span>
</p>
<p>
<span class="span1"> </span>
</p>
<p>
<span class="span1">Svjedok - zakonskI zastupnik mal. oštećene V. J.- majka V.S. je navela da je kritičnog dana negdje oko 15,00 h  kćerka pitala da ode kod drugarice a da je to neka djevojčica koja je došla kao “nova” u njihov razred prije 2 dana, I da su tokom razgovora zaključile da žive jedna blizu druge, pa da je J. pitala da posjeti tu djevojčicu. Dalje je navela da  je kuća djevojčice koju je J.željela da posjeti bila u neposrednoj blizini njihove kuće, pa da je ona J. dozvolila da ide,da je ista otišla I da se nakon nekih 10-15 minuta vratila. Pojasnila je da je J. u povratku trčala uz stepenište, da je  dozivala “mama” i da joj je sva uznemirena rekla kada je ušla u kuću da ju je čika B. ljubio u usta i dirao po polnom organu. Objasnila je da je potom  J.otrčala u kuhinju, otvorila česmu iznad sudopere i počela da pere usta, da je plakala te da ju je onda ona uzela za ruku i zajedno sa njom otišla do komšije B., koji živi na udaljenosti od nekih 50-tak metara. Navela je da je isti bio u dvorištu, da je držao  kesu mandarina u rukama, da je bio  blijed i da joj je kada ga je pitala što je to uradio  rekao “Evo ubrao sam vam mandarine” i da joj je pružio kesu. Navela je da je istome  u tom trenutku zazvonio telefon i da je čula ženski glas sa druge strane koji je od B.zahtijevao da donese mandarine, a da je B. odgovorio da hoće i da ih je ubrao. Dalje je navela da je tražila da razgovara sa tom ženskom osobom koja ga je pozvala i da je pretpostavljala da mu je to supruga, međutim da joj B. to nije dozvolio nego da je prekinuo  vezu i telefon vratio u džep. Objasnila je da je potom  insistirala da B. pozove svoju suprugu, pa da je  to i učinio, da je okrenuo broj i dao joj telefon. Navela je da se javila ženska osoba i da je ona toj ženskoj osobi ispričala to što joj je  J. rekla, a da joj se ta ženska osoba sa druge strane linije predstavila da je ona B. kćerka i da će joj dati mamu. Dalje je navela da joj se potom javila B. supruga, pa da je ona i B. supruzi ispričala to što je čula od J., I da joj je ista  prokomentarisala “Moja S., dati nije”. Pojasnila je da je B.bio sav blijed, da se tresao i govorio “Nisam joj ništa uradio”, a da je potom ona svoje dijete povela kući, I da se onda ponovo vratila do B. kuće, lupala  na vrata i prozore, međutim da joj isti nije otvorio, pa da je otišla u policiju i prijavila događaj. Navela je da je J. plakala kad je išla uz stepenište prema kući, da je vrištala i nekako sklajnjala kosu sa lica, da je plakala kad je ušla u kuću i dok joj je pričala da ju je B. ljubio u usta i dirao po polonom organu, takođe je navela da je njoj J.rekla i da je B. bio stegao svojim rukama oko njenih ruku i grudnog koša pošto joj je prišao sa leđa. Objasnila je da joj  je J. rekla da je B. pošto ju je stegao, ljubio prvo po vratu, pa onda po usnama i da je svoju ruku stavljao na njen polni organ. Dalje je navela da joj je  J.objasnila da se u jednom trenutku umirila a potom istrgla iz ruku komšije B., I da joj je J. rekla kad se vratila iz policije da je B. njenu ruku stavljao na svoj polni organ i da se kretao naprijed – nazad dok je bio iza nje. Dodala je da je J. plakala svo vrijeme od kad ju je vidjela na stepeništu, dok joj je govorila što joj se desilo i kasnije kad su njih dvije zajedno bile ispred B. kuće. Istakla je da je J. na sebi kritične prilike imala helanke i jedan duži džemper, i da je ona tu garderobu predala službenici UP u OB Kotor. Navela je da komšija B. i njegova supruga žive u neposrednoj blizini njihove kuće, i objasnila je da je njihova kuća na udaljenosti od 100 m od mora, a kuća komšije B. je između mora i njihove kuće, tako da ona prolazi pored B. kuće kad ide do svoje. Navela je da do kritičnog događaja sa </span><span class="span1">tim komšijama nije bila u lošim odnosima, s tim što se nije družila sa njima, i objasnila je da bi im komšijama rekla dobar dan kad ih sretne, mada je rijetko išla pješke i da je uglavnom vozilom prolazila pored njihove kuće. Navela je da je J.znala ići kod komšija, jer su isti imali pse i mačke, a da Jovana voli životinje, te da su ona i J. bile na C.2 godine, da su se u K. vratile početkom ljeta 2016. godine, I da je  tada  J. pošla da se javi komšijama B. i njegovoj supruzi. Pojasnila je kako je B.supruga uvijek komentarisala kako je J. fino dijete, pametno, da je ona od B. po povratku sa C. tražila na zajam neku kosu da očisti dvorište i da joj je istu pozajmio, a potom joj je rekao i da nema potrebe da mu vraća tu kosu, jer da on ima električnu kosilicu. Navela je da se nakon predmetnog događaja sjetila  jednog događaja od ljetos kad je na ponti sjedala sa komšinicom S. koja radi u S.g., u jednoj suvenirnici, čiji je vlasnik tog poslovnog prostora u kom ista radi okr. Brano, odnosno da su njih njih dvije tako sjedale I da je došao  B. u nekom šortsu, da je kupio neko lišće, a da je ta S. prokomentarisala da je B. pedofil, našta je ona reagovala  u smislu “ma ćuti S. to je starac”, i da  je tada  pitala B. koliko ima godina, a da joj je isti rekao da ima 77.g. I da do tog događaja ona B. i njegovoj supruzi nije čak ni prezime znala. Navela je da J. kad krene u školu ili bilo gdje drugo mora da prodje pored kuće Š., jer je to jedini put koji od glavnog puta vodi do njihove kuće, te da joj Jovana nikad prije nije rekla da se komšija B. čudno ponaša u odnosu na nju ili da je nešto slično onome što je uradio kritičnog dana uradio prije. Dalje je navela da je razmišljala da li da uopšte ide u policiju, jer ju je bilo sramota, da je razmišljala o tome što će J.morati sve da prolazi, tj. da priča o tom događaju, a da ju je strah i da će J., ukoliko čuju djeca za taj događaj, biti “obilježena”. Takodje je navela da je imala namjeru da sa B. riješi sve to i da je zato  i otišla drugi put kod istog, da je očekivala da B. žena dođe i da sve to riješe među sobom zbog J.da J. ne prolazi sve to i da se o tome ne priča, međutim kako B. nije otvorio, a B. žena nije došla, to je ona pozvala jednog prijatelja koji radi u policiji i isti joj je savjetovao da o svemu obavijesti policiju. Pojasnila je da joj je J. rekla da je otišla do drugarice koja nije bila kući, i da se taj događaj sa B. odigrao po povratku od drugarice, kao i da joj je J. rekla da je nju B. zvao da uđe u kuću na sok, da je ona odbila, da su razgovor počeli tako što je ona B. rekla da je bila kod drugarice koja je iz inostranstva, da joj je B. rekao da drugarica nije iz zemlje iz koje ona misli da jeste, nego iz druge i da je J. tako stala u dvorište B. kuće, te istakla da Jovana zna da je B. u zatvoru. Navela je da joj je J. rekla da je  B.dirao po polnom organu, ali da joj J. nije rekla da joj je  svlačio odjeću ili zavlačio ruku ispod helanki, pa da pretpostavlja da je B. preko odjeće dirao J., mada da ona nije ni postavila to pitanje svom djetetu, jer se grozi od same pomisli na to. Navela je da nije u saznanju da je njen pokojni suprug, a J. otac bio u lošim odnosima sa Š., I da joj njen pok. suprug nije nikad pomenuo B.a misli da bi joj pok. suprug da je imao nekih nesuglasica sa istim to ispričao, jer joj je suprug ispričao sa kim je sve bio u lošim odnosima od komšija. Naglasila je da je J.. imala zdravstvenih problema nakon tog događaja, da prve večeri nije htjela sama da legne u sobu, već da je insistirala da ona legne sa njom, pa da su njih dvije zajedno otišle u krevet, a da se nakon nekih sat vremena  probudila i vidjlela da je J. u krevetu obavila veliku nuždu. Objasnila je da od tada njeno dijete ima dijareju, odbija da jede, jer joj se gadi, pa da ju je vodila ljekaru koji je propisao infuziju, međutim da nisu mogli da joj daju infuziju, jer su se vene povukle, a doktor je rekao da je to iz razloga što je J.dehidrilala, te da medicinsku dokumentaciju o tome posjeduje. Na glavnom pretresu je dodala da nije bila neposredni navedenog i da sam događaj koji se okrivljenom stavlja ne teret nije vidjela.</span><span class="span1"> Pridružila se krivičnom gonjenju i postavila je imovinsko pravni zahtijev. </span><span class="span1"></span>
</p>
<p>&nbsp;</p>
<p>
<span class="span1">Iz </span><span class="span1">izvještaja DNK analize Foenzičkog centra Danilovgrad br. 4356/16 od 22.12.2016 godine proizilazi da se na osnovu izvršenih DNK analiza i biostatičkog proračuna može zaključiti da na uzorku izuzetom sa spoljnje strane međunožnog i prednjeg pubičnog dijela helanki nije utvrđeno prisustvo biološkog materija porijeklom od muške osobe. Dalje proizilazi da je na uzorku izuzetom sa spoljnjeg dijela ramfle i okolozglobnog dijela desnog rukava džempera utvrđeno prisustvo biološkog materijala od minimum pet osoba, pri čemu je rezultirajući mješani DNK profil prekompleksan za statistički proračun, a da se referentni DNK profil Š. B.  ne sadrži bez ostatka u tom miješanom DNK profilu, takođe proizilazi da je na uzorku sa spoljnjeg dijela ramfle i okozglobnog dijela lijevog rukava džempera utvrđeno prisustvo biološkog materijala od minimum četiri osobe, pri čemu rezultat DNK analize daje umjerenu podršku hipotezi da je Š. B.jedan od donora tog biološkog materijala.</span>
</p>
<p>&nbsp;</p>
<p>
<span class="span1">Sudski vještak forenzičar dr. Sandra Kovačević je neposredno saslušana na glavnom pretresu i ista je navela da u cjelosti ostaje pri izvještaju DNK vještačenja br. 4354/16 od 22.12.2016 godine a odgovarajući na posebna pitanja objasnila je da svaki kontakt sa određenim predmetom podrazumjeva prenos biološkog materijala na isti, a da to šta će biti rezultat DNK analize iz uzorka koji je uzet sa površine predmeta sa kojim je osoba bila u kontaktu zavisi od više faktora, i to od prethodno prisutnog biološkog materijala drugih osoba, od količine biološkog materijala koja je prenešena kontaktom osobe od interesa, stepena znojenja ruku te osobe, a takođe treba napomenuti da jednom nanošeni tzv. kontaktni biološki materijal nije trajno fiksiran za površinu na kojoj je nanijet već isti može da spada kako i sam od sebe tako i svim drugim naknadnim mehaničkim manipulacijama sa površinom tog predmeta koja podrazumjeva kontakte drugih osoba sa istim, trenje i sl. Objasnila je da kada su u pitanju, kao što je slučaj u konkretnom djelu, odjevni predmeti neke osobe, da se na istima  nalazi često izuzetno velika količina materijala osobe koja taj odjevni predmet nosi. Navela je da u mješanim DNK profilima da bi se detektovao sporedni donor biološkog materijala, odnosno biološkog materijala dominantnog donora koji je obično osoba koji nosi taj predmet, u odnosu na sporednog donora koja bi bila pretpostavimo osoba koja je došla u kontakt sa odjevnim predmetom može biti odnos maksimum 6 naprema 1, do 7 naprema 1, što znači da ukoliko je biološki materijal  sporednog donora u manjem odnosu od prethodno navedenog, isti može i da se ne detektuje iako je ostvaren kontak sa tim predmetom. U konačnom vještak Sandra Kovačević je navela da se iz svega gore navedenog ne može eliminisati da je osoba u odnosu na koju je traženo poređenje DNK vještačenja, ostvarila kontakt sa predmetnom garderobom na uzorkovanoj površini, a da to takođe nije ni potvrđeno.</span>
</p>
<p>&nbsp;</p>
<p>
<span class="span1">Iz </span><span class="span1">izvoda iz registra kaznenih evidencija Ministarstva pravde CG KE 10/2017 za okrivljenog Š.B.proizilazi da isti nije osuđivan.</span>
</p>
<p>&nbsp;</p>
<p>
<span class="span1">Na osnovu rezultata cjelokupnog dokaznog postupka, cijeneći sve provedene dokaze pojedinačno I sve zajedno i u uzajamnoj povezanosti te u odnosu na odbranu okrivljenog sud je nesumnjivo utvrdio da su se u radnjama okrivljenog ostvarila sva bitna obilježja krivičnog djela </span><span class="span1">nedozvoljene polne radnje iz čl. 208 st. 1 u vezi sa krivičnim djelom obljuba sa djetetom iz čl. 206 st.1 Krivičnog zakonika.</span>
</p>
<p>
<span class="span1">Naime, okrivljeni Š.B.je u svojoj odbrani negirao  krivično djelo koje mu je optužbom stavljeno na teret kao i krivicu za isto, medjutim odbranu okrivljenog sud nije prihvatio </span><span class="span1">već ju je cijenio kao smišljenu u cilju umanjenja i izbjegavanja njegove krivičnopravne odgovornosti. </span>
</p>
<p>&nbsp;</p>
<p>
<span class="span1">Odbrana okrivljenog je prije svega valja istaći bila potpuno neubjedljiva za sud, i  ista je bila u potpunosti opovrgnuta iskazom svjedoka oštećene djeteta J. V.čiji je iskaz sud prihvatio i kojem je poklonio vjeru jer je bio logičan, jasan i kao takav za sud uvjerljiv a iskaz oštećene po ocjeni suda potvrduje se i rezultatima DNK vještačenja kao i činjenicama koje je sud utvrdio prilikom neposrednog saslušanja sudskog vještaka forenzičara.</span>
</p>
<p>&nbsp;</p>
<p>
<span class="span1">Okrivljeni Š. je u prethodnom postupku isticao u svojoj odbrani da mu je navedeno djelo smješteno od majke oštećene J., S. V.koja kako je naveo ide </span><span class="span1">stopama svog pokojnog muža  sa kojim je on bio u lošim odnosima  i koja  želi da otjera njega i komšije, i da misli da mu je zbog toga ista napravila tu smicalicu. Naveo je  da je kritičnog dana on bio ispred kuće kad je naišla J., da je vodila neko kuče i rekla mu da ide kod neke  drugarice koja je Engleskinja a da joj je on objasnio da u kući ka kojoj je krenula ne žive Englezi, već V.. Naveo je da ga je J. prilikom tog susreta, kao i obično, poljubila i zagrila, a i da je on  J. poljubio  i to u obraz te da ju je potom  pitao da li želi da joj ubere mandarine,  da je ista rekla da hoće i da će se vratiti po njih, pa da je otišla a da je nakon nekog vremena kod njega sa J.došla njena majka i napala ga da je J. dirao u predijelu polnog organa, što nije tačno. Negirao je da je J.poljubio u usta,  po vratu  i da ju je  dirao u predjelu polnog organa, negirao je sve što mu je optužbom stavljeno na teret. Istakao je da je on J. te prilike samo poljubio u obraz, i to pošto je ista njega zagrila i poljubila takođe u predijelu </span><span class="span1">obraza I da ju je prilikom pozdrava zagrlio u predijelu ramena.</span>
</p>
<p>&nbsp;</p>
<p>
<span class="span1">Dakle, u prethodnom postupku okrivljeni je u potpunosti negirao bilo kakav kontakt sa oštećenom J. osim poljupca u obraz i zagrljaja oko ramena prilikom pozdravljanja sa istom da bi na glavnom pretresu prilikom davanja svoje odbrane istu promijenio objasnivši da se</span><span class="span1"> kritičnog dana u momentu kada je J. došla i kada je išla preko njegove zemlje, on spotakao i pao, a da je dok je padao  slučajno  oborio i J.. Dalje je naveo da je, a kada se podigao i očistio zemlju sa sebe, podigao  i J. i očistio travu sa iste, te da su se prije toga poljubili u obraz u znak pozdrava, kao što to inače čine, da je J. njega poljubila kao oca, a on J. kao kćerku, i da se tu onda spotakao i pao. Objasnio je da je prije nego što je J. došla kosio  u svom dvorištu, a da je tu u njegovom dvorištu  i trotoar na čiju se ivicu spotakao, a objasnio je da je J.bila na metar i po od njega blizu troatoara kada je pao. Naveo je da mu je prethodno J.rekla da je došla da traži drugaricu kod V. koji su samo tu u ljetnom periodu, pa da je njega začudilo zašto to J. majka nije  rekla. Napomenuo je da je prilikom pada pao naprijed na koljena i tom prilikom oborio J. koja je pala na leđa, i dodao je da se on prvi ustao sa zemlje, a da je onda  podigao J. koja je bila od trave koju je prethodno kosio, pa je istu isčistio svuda po tijelu, tj. otresao travu i zemlju sa nje, da bi J. tada krenula da  ide, pa da je pitao da li hoće da joj ubere mandarina, na šta mu je navodno J. rekla da joj ubere mandarine i da će se odmah vratiti, što je njemu bilo sumnjivo jer mu je J.majka prije nekog vremena nudila stan u zamjenu za njegovu imovinu, i da je pretpostavljao da je ista na taj način htjela da mu napakosti, jer on tu ponudu nije prihvatio, a da je prije toga imao  problema oko imanja i sa njenim pokojnim suprugom koji je stalno demonstrirao silu i uništavao njegovu imovinu. Razliku u svom iskazu u odnosu na odbranu koju je dao u prethodnom postuopku okrivljeni je </span><span class="span1">objasnio time što je tada bio ošamućen zbog udarca koji mu je zadala sestra oštećene u stanici policije.</span>
</p>
<p>&nbsp;</p>
<p>
<span class="span1">Medjutim, sud je ubjedjenja da je okrivljeni  dajući svoju odbranu u prethodnom postupku (kada je samo priznao kontakt sa oštećenom J.u vidu zagrljaja oko ramena I poljupca u obraz), istu izmijenio na glavnom pretresu jer je nakon davanja odbrane kod DT-a saznao da je DT garderobu oštećene poslao na DNK vještačenje, pa je isti po ocjeni suda svoju odbranu pripremio u tom pravcu. Naravno DT nije išao za tim da okrivljenom predočava radnje koje je preduzeo u predmetnom krivičnom postupku, ali je branilac okrivljenog pratio kretanje tog krivičnog predmeta, vršio je uvid u spise istog I samim tim bio u saznanju da je garderoba oštećene poslana na DNK vještačenje pa je sud mišljenja da je odbrana okrivljenog na glavnom pretresu bila pripremljena s obzirom na tu okolnost.</span>
</p>
<p>&nbsp;</p>
<p>
<span class="span1">S tim u vezi za sud nije bila prihvatljiva odbrana okrivljenog da je nepotpunu odbranu u prethodnom postupku  dao jer je udaren od strane sestre oštećene u policijskoj stanici pa da je bio ošamućen već je naprotiv po ubjedjenju suda okrivljeni na glavnom pretresu po saznanju da je garderoba oštećene pošla na DNK vještačenje (a tada ne znajući rezultat istog), smišljeno za svaki slučaj izmijenio svoju odbranu tvrdeći da se kritične prilike sapleo na trotoar, pao I oborio I ošt. Jovanu te da se ustao I nju takodje podigao otresavši sa iste travu koju je prethodno navodno kosio, a kako bi eventualno takvom odbranom opravdao mogući rezultat DNK vještačenja, odnosno mogućnost da se istim nadje njegov DNK profil na garderobi oštećene na mjestima gdje je ista navela da je dirao.</span>
</p>
<p>&nbsp;</p>
<p>
<span class="span1">Odbrana okrivljenog koju je dao kako u prethodnom postupku tako I na glavnom pretresu nije prihvaćena od strane suda jer je ista bila nelogična I neubjedljiva..</span>
</p>
<p>&nbsp;</p>
<p>
<span class="span1">Prije svega za sud je bilo u potpunosti neubjedljiva odbrana okrivljenog da mu je navedenu situaciju smjestila majka oštećene a kako bi se ista svetila jer od njega nije dobila njegovu imovinu za stan koji mu je navodno nudila. Za sud je bilo potpuno neprihvatljivo da bi jedna majka išla za tim da manipuliše svojim djetetom u takvom cilju, da svom djetetu u ovako maloj sredini kao što je K. ostavi takav biljeg I teret za budućnost, da sa svojim djetetom navedeno iscenira znajući da će ta priča neminovno pratiti neno dijete prilikom odrastanja I u budućem životu.</span>
</p>
<p>&nbsp;</p>
<p>
<span class="span1">Ovo posebno I iz razloga što je oštećena dajući svoj iskaz za sud bila ubjedljiva. Naime, sud je  stekao  ubjedjenje da oštećena govori istinu a s obzirom da je njen iskaz bio detaljan, jasan I kao takav za sud uvjerljiv a koji iskaz imenovane je zabilježen I video zapisom.. Kako oštećena nije niti u jednom trenutku navela da ju je kritične prilike okrivljeni prilikom sapletanja I pada oborio na tlo već je u svom iskazu bila dosljedna navodeći da se kritični dogadjaj odvio upravo onako kako je to predstavljeno optužbom sud je njezin iskaz prihvatio a odbranu okrivljenog ocijenio smišljenom.</span>
</p>
<p>&nbsp;</p>
<p>
<span class="span1">Da je kritične prilike bilo fizičkog kontakta izmedju okrivljenog i oštećene sud je nesumnjivo utvrdio iz iskaza oštećene i na osnovu rezultata DNK vještačenja. Naime, iz predmetnog nalaza i mišljenja - izvještaja o DNK vještačenju br. 4354/16 od 22.12.2016.g. proizilazi da na uzorku izuzetom sa spoljne strane međunožnog i prednjeg pubičnog dijela helanki nije utvrdjeno prisustvo biološkog materijala </span><span class="span1">porijeklom od muške osobe dok se na uzorku sa spoljnjeg dijela ramfle i okolozglobnog dijela desnog rukava džempera utvrdjuje prisustvo biološkog materijala od minimum pet osoba pri čemu je rezultujući miješani DNK profil prekompleksan za statički proračun i da se referentni DNK profil okrivljenog ne sadrži bez ostatka u tom miješanom DNK profilu ali da se na uzorku sa spoljnog dijela ramfle i okolozglobnog dijela lijevog rukava džempera utvrdjuje prosustvo biološkog materijal od minimum četiri osobe pri čemu rezultat DNK analize daje umjerenu podršku hipotezi da je okrivljeni jedan od donora biološkog materijala.</span>
</p>
<p>&nbsp;</p>
<p>
<span class="span1">Iako kako je već navedeno iz predmetnog nalaza i mišljenja - izvještaja o DNK vještačenju br. 4354/16 od 22.12.2016.g. proizilazi da na uzorku izuzetom sa spoljne strane međunožnog i prednjeg pubičnog dijela helanki nije utvrdjeno prisustvo biološkog materijala porijeklom od muške osobe sud je ubjedjenja da je okrivljeni počinio predmetno krivično djelo na način kako mu je to optužbom stavljeno na teret a s obzirom na ubjedljiv iskaz oštećene i s obzirom na pojašnjenje predmetnog izvještaja o DNK vještačenju od strane sudskog vještaka forenzičara prilikom saslušanja iste na glavnom pretresu.</span>
</p>
<p>&nbsp;</p>
<p>
<span class="span1">Naime sudski vještak je objasnila da s</span><span class="span1">vaki kontakt sa odredjenim predmetom  podrazumijeva prenos biološkog  materijala na isti a šta će biti rezultat DNK analize iz uzorka koji je uzet sa površine predmeta sa kojim je osoba bila u kontaktu zavisi od više faktora, i to od prethodno prisutnog biološkog materijala drugih osoba,  od količine biološkog materijala koja je prenešena kontaktom osobe od interesa, stepena znojenja ruku te osobe, kao i da jednom nanošeni  tzv. kontaktni biloški materijal  nije trajno fiksiran za površinu na kojoj je nanijet već isti može da spada kako i  sam od sebe tako i svim drugim naknadnim mehaničkim manipulacijama sa površinom tog predmeta koja podrazumjeva kontakte drugih osoba sa istim, trenje i sl. a to ukazuje na činjenicu da je kontaktni biološki materijal okrivljenog mogao spasti sa helanki oštećene kod okolnosti da je ista otrčala sa kritičnog mjesta i da okolnost da isti nije nadjen na tom mjestu ne znači da kontakta na tom mjestu nije bilo. Na ovo je nesumnjivo ukazala sudski vještak u svom iskazu kao i na to da kad su u pitanju  odjevni predmeti neke osobe, da se na njima  nalazi često izuzetna velika količina osobe koja taj odjevni predmet   nosi a da bi se u miješanim DNK profilima detektovao  sporedni donor biloškog materijala,  odnos biološkog materijala  dominatnog donora koji je obično osoba koji nosi odjevni predmet, u odnosu na sporednog donora koja bi bila pretpostavimo osoba koja je došla u kontakt sa odjevnim predmetom može biti maksimum 6 naprema l, do  7 naprema l, što znači da ukoliko je biološki materijal sporednog donora u manjem odnosu od  prethodno navedenog,  isti može i da se ne detektuje iako je ostvaren kontakt sa tim predmetom.</span>
</p>
<p>
<span class="span1">Dakle sud je na osnovu iskaza sudskog vještaka jasno i nesumnjivo utvrdio da se ne može eliminisati da je okrivljeni ostvario kontakt sa predmetnom garderobom oštećene na uzorkovanoj površini i kod ovakvog DNK nalaza, pa kad se to poveže sa iskazom oštećene te sa činjenicom da se </span><span class="span1">na uzorku sa spoljnog dijela ramfle i okolozglobnog dijela lijevog rukava džempera utvrdjuje prisustvo biološkog materijala od minimum četiri osobe pri čemu rezultat DNK analize daje umjerenu podršku hipotezi da je okrivljeni jedan od donora biološkog materijala kao i kad se navedeno poveže sa neubjedljivom odbranom okrivljenog koju je tokom postupka isti mijenjao, za sud nesumnjivo proizilazi da je okrivljeni učinio predmetno krivično djelo.</span>
</p>
<p>&nbsp;</p>
<p>
<span class="span1">Sud je valja istaći cijenio i iskaz svjedoka V. S.zakonskog zastupnika maloljetne-djeteta ošt. J., medjutim, kako ista nije bila neposredni očevidac dogadjaja njen iskaz nije bio od posebnog značaja za sud. Odbrana je u toku postupka isticala prigovor vezano za saslušanje imenovane a iz razloga što je ista bila prisutna kad je J.davala iskaz kod DT-a pa je ona tek nakon toga saslušana, medjutim kako ista nije bila očevidac dogadjaja ta činjenica nije bila od značaja za sud u tom pravcu da sud istu ne smije saslušavati zbog te procesne okolnosti.  Iz iskaza imenovane sud je utvrdio slijed dogadjaja nakon kritičnog dogadjaja odnosno da je ista zajedno sa J.pošla kod okrivljenog, da nije bila s njima kao komšijama u lošim odnosima, da im je okrivljeni čak pozajmio kosu, da je ramišljala da li da navedeno upšte prijavljuje ili da to sama riješi sa okrivljenim i da se tek pošto je kontaktirala prjatelja iz plicije odlučila isto prijaviti jer ju je on tako savjetovao. Tvrdila je da joj nije poznato da je njen pokojni suprug imao loše odnose sa tim komšijama a objasnila je da J.od kritičnog dogadjaja ima dijareju, da odbija da jede, da su oj pokušali dati infuziju ali da su oj se vene povukle pa to nije bilo moguće. Iskaz svjedoka V.S.bio je za sud ubjedljiv te je prihvaćen, medjutim kako je već rečeno isti nije bio od posebnog značaja za sud jer navedeni svjedok kritični dogadjaj nije vidjela.</span>
</p>
<p>&nbsp;</p>
<p>
<span class="span1">Odbrana okrivljenog je prigovarala iskazu svjedoka mal. ošt. V.J., smatrajući da iskaz iste nije uzet u skladu sa zakonom, da mal. J. nije saslušana uz pomoć stručnog lica - psihologa, te je odbrana tražila ponovno saslušanje iste na glavnom pretresu, medjutim sud nije prihvatio prigovor odbrane, jer je  nesumnjivo utvrdjeno, iz zapisnika o saslušanju iste kod DT-a, o čemu je sačinje i video zapis  da je oštećena J.saslušana u skladu sa zakonom, odnosno uz pomoć stručnog lica ovlašćenog službenika Centra za socijalni rad T. S..koja je  obavila prethodno razgovor sa istom, utvrdila da je intelektualno i emocionalno odgovarajućeg statusa za svoj uzrast i sposobna da da iskaz, a ista je aktivno učestvovala prilikom saslušanja imenovane od strane DT-a, postavljajući joj pitanja kada je  smatrala da je to potrebno. Iz navedenog razloga sud nije prihvatio da se oštećena J. ponovo sasluša neposredno na glavnom pretresu, a s obzirom da odredba čl. 93. Zakona o postupanju prema maloljetnicima u krivičnom postupku, u st. l.  navodi da se mal. lice može izuzetno ponovo saslušati, ako zato postoje opravdani razlozi, medjutim sud nije smatrao da ti razlozi postoje. Naime,  odbrana je smatrala da djevojčica govori nepravilno kada  opisuje dogadjaj u gramatičkom i sadržajnom pogledu, pa je smatrala  da treba utvrditi šta o tome misli  psiholog, medjutim, psiholog je jasno navela  da je oštećena intelektualno i emocionalnog statusa za svoj uzrast i sposobna da da iskaz, te kod te činjenice sud nije smatrao za potrebnim da istu ponovo saslušava, da je ponovo podsjeća na predmetni dogadjaj, koji  je očigledno na istu ostavio posledice, a što proizilazi iz iskaza njezine majke S.. V., a što je i sasvim očekivano.  Odbrana je takodje  smatrala da je istu potrebno neposredno saslušati kako bi se jasno izjasnila na okolnosti gdje ju je okrivljeni stiskao, da li sa ledja, da li sa lijeve ili desne strane, pa da se navedeno uporedi sa nalazom DNK vještačenja, medjutim, iz već navedenih razloga sud je odbio predlog odbrane. Dakle, s obzirom na navedeno, a s obzirom na odredbu čl. 93. Zakona o postupanju prema maloljetnicima u krivičnom postupku, predlog odbrane da se neposredno sasluša oštećena V. J. je odbijen, pa je zapisnik o saslušanju iste kod DT od 25.lo.2ol6. godine, pročitan na glavnom pretresu a o kojem je sačinjen i video zapis. Takodje je odbijen predlog odbrane okrivljenog, da se izvrši psihiloško vještačenje okrivljenog i oštećene, kako bi se procijenilo njihovo psihičko stanje, medjutim i taj predlog je odbijen od strane suda,  jer je kao što je već navedeno prilikom ispitivanja mal. ošt. bilo prisustno stručno lice i time bi se </span><span class="span1">odugovlačio krivični postupak,a psihilog ne može cijeniti istinitost iskaza oštećene, dok je bolest koju okrivljeni ima bolest koja ide uz njegovu starosnu dob, pa je sud cijenio da nema potrebe da se isti vještači.</span>
</p>
<p>&nbsp;</p>
<p>
<span class="span1">S obzirom na sve napred navedeno, sud  nije prihvatio odbranu okrivljenog, već je ocijenio da je isti počinio krivično djelo koje mu je optužbom stavljeno na teret i činjenično stanje bliže navedeno u dispozitivu presude,  sud je  utvrdio na osnovu iskaza svjedoka oštećene V. J., izvještaja DNK analize Forenzičkog centra Danilovgrad, iskaza sudskog vještaka forenzičara Sandre Kovačević, a koje je dokaze je cijenio u uzajamnoj povezanosti u potpunosti im poklonivši vjeru.</span>
</p>
<p>&nbsp;</p>
<p>
<span class="span1">S obzirom na navedeno okrivljeni je oglašen krivim, a cijeneći psihički odnos istog prema učinjenom krivičnom djelu, sud je našao da je  bio svjestan svog djela i njegove zabranjenosti, a čije izvršenje je htio.</span>
</p>
<p>&nbsp;</p>
<p>
<span class="span1">Prilikom odluke o vrsti i visini kazne koju okrivljenom treba izreći, sud je  imao u vidu svrhu kažnjavanja, te činjenicu da je za predmetno krivično djelo  Krivičnim zakonikom propisana novčana kazna ili kazna zatvora do dvije godine, pa je  uzeo u obzir sve okolnosti koje utiču da kazna bude manja ili veća, odnosno sve olakšavajuće i otežavajuće okolnosti, pa je kao olakšavajuću okolnost cijenio  činjenicu da je okrivljeni neosudjivan, kao i životnu dob istog s obzirom da se radi o penzioneru, dakle  da je isti starije životne dobi, te činjenicu da je isti porodičan čovjek, a kako otežavajućih okolnosti sud nije našao, istome je  izrekao kaznu zatvora u trajanju od četiri mjeseca u koju kaznu mu se ima shodno odredbi čl. 5l. KZ-a,  uračunati vrijeme koje je proveo u pritvoru počev od 2l.lo.2ol6. godine pa dalje, a smatrajući da je kazna zatvora u navedenom trajanju  adekvatna  i da će se istom postići svrha  kažnjavanja, odnosno da će se na okrivljenog dovoljno uticati da ubuduće ne čini krivična djela, a da će se istovremeno na taj način postići ciljevi generalne prevencije, </span><span class="span1">a sve prednje i na osnovu neposredne procjene  ličnosti okrivljenog i navedenih olakšavajućih okolnosti i u tom pravcu uvjerenja suda da se njegovo popravljanje može izvršiti  izrečenom mu kaznom zatvora u trajanju od četiri mjeseca.</span>
</p>
<p>&nbsp;</p>
<p>
<span class="span1">Sud je na osnovu naprijed navedene krivično pravne odredbe, te odredbi člana </span><span class="span1">čl. 4, 5, l3, l5, 32, 36, 42, 5l. KZ CG, te odredbi čl. 226, 227, 229, 239, 368. i 374. ZKP- a</span><span class="span1">, odlučio kao u izreci presude. </span>
</p>
<p>
<span class="span1">Okrivljeni je obavezan na isplatu troškova krivičnog postupka - sudskog paušala koji je određen shodno složenosti i trajanu postupka i imovnom stanju okrivljenog, a sud će o troškovima sudskog vještaka forenzičara  i troškovima dovodjenja okrivljenog, odlučiti posebnim rješenjem.</span>
</p>
<p>&nbsp;</p>
<p>
<span class="span1">Zakonski zastupnik mal. oštećene je sa postavljenim imovinskopravnim zahtjevom upućena na parnični postupak a s obzirom da činjenice koje su utvrdjene u krivičnom postupku nisu pružile pouzdan osnov ni za potpuno ni za djelimično presudjenje, a njihovo utvrdjivanje bi vodilo znatnom odugovlačenju postupka. </span>
</p>
<p>&nbsp;</p>
<p>
<span class="span1">Na osnovu navedenog, sud je odlučio kao u izreci presude.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U KOTORU</span>
</p>
<p style="text-align:center;">
<span class="span1">Dana, l5.o2.2ol7.  godine</span>
</p>
<p>&nbsp;</p>
<p>&nbsp;</p>
<p>
<span class="span1">Zapisničar</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">                      S U D I J A </span>
</p>
<p>
<span class="span1">Jadranka Golub</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">                  Sanja Čakanović</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA: Protiv ove presude dozvoljena je žalba u roku od 8 dana od dana prijema iste, Višem sudu u Podgorici, a preko ovog suda.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
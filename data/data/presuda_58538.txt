<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.9840278in 0.7875in 0.9840278in 1.18125in;}
.p1{text-align:end;hyphenate:auto;font-family:Times;font-size:13pt;}
.p2{text-align:start;hyphenate:auto;font-family:Times;font-size:13pt;}
.p3{text-align:center;hyphenate:auto;font-family:Times;font-size:13pt;}
.p4{text-align:justify;hyphenate:auto;font-family:Times;font-size:13pt;}
.p5{text-align:center;hyphenate:auto;font-family:R;font-size:13pt;}
.p6{text-align:justify;hyphenate:auto;font-family:Times New Roman;font-size:13pt;}
.p7{text-align:start;hyphenate:auto;font-family:R;font-size:13pt;}
.p8{text-align:start;hyphenate:auto;font-family:Times New Roman;font-size:13pt;}
.p9{text-indent:0.25in;text-align:justify;hyphenate:auto;font-family:Times New Roman;font-size:13pt;}
.p10{margin-left:0.25in;text-align:start;hyphenate:auto;font-family:R;font-size:13pt;}
.p11{text-indent:0.49166667in;text-align:justify;hyphenate:auto;font-family:Times;font-size:13pt;}
.p12{text-align:justify;hyphenate:auto;font-family:R;font-size:13pt;}
.p13{text-align:start;hyphenate:auto;font-family:R;font-size:12pt;}
.s1{font-family:R;}
.s2{font-family:Times New Roman;}
.s3{color:black;}
.s4{font-family:Times;}
</style>
<meta content="ana.stanisic" name="author">
</head>
<body class="b1 b2">
<p class="p1">
<span>K. broj 488/09</span>
</p>
<p class="p1"></p>
<p class="p2"></p>
<p class="p3">
<span>U IME NARODA</span>
</p>
<p class="p3"></p>
<p class="p4">
<span>OSNOVNI SUD U BARU, kao prvostepeni krivični, sudija Aleksandra Leković, kao  sudija pojedinac, sa zapisničarom Anom Stanišić, u krivičnom predmetu okrivljenog V.V.a</span><span class="s1">, zbog krivičnog djela</span><span class="s2"> - povreda groba iz čl. 411. st.1. KZ CG, </span><span>a po optužnom predlogu Osnovnog državnog tužioca u Baru Kt.br.272/09 od 20.10.2009 godine, nakon održanog glavnog i javnog pretresa dana 02.06.2010. godine u prisustvu zastupnika optužbe Božović Danijele, branioca okrivljenog advokata M.M, oštećenog V.G, a u odsustvu uredno pozvanog okrivljenog V.V.a, dana 04.06.2010. godine donio je i javno objavio</span>
</p>
<p class="p5"></p>
<p class="p5"></p>
<p class="p5">
<span>P R E S U D U</span>
</p>
<p class="p5"></p>
<p class="p4"></p>
<p class="p6">
<span>Optuženi V.V., od oca V. i majke V. rodjene J., rodjen ... godine u P., stalno nastanjen u Baru, ul......, razveden, otac jednog djeteta, lošeg imovnog stanja, osudjivan i to presudom Osnovnog suda u Baru K.br.  194/01 od 6.03.2002. godine, zbog krivičnog djela iz čl. 210. st.1. KZ CG, na kaznu zatvora u trajanju od 3 mjeseca.</span>
</p>
<p class="p6"></p>
<p class="p7">
<span>Na osnovu čl. 363 st. 1 tač. 3 ZKP-a. </span>
</p>
<p class="p5"></p>
<p class="p5"></p>
<p class="p5">
<span>OSLOBADJA SE OD OPTUŽBE</span>
</p>
<p class="p5"></p>
<p class="p7">
<span>Da je :</span>
</p>
<p class="p8"></p>
<p class="p6">
<span>Tokom aprila mjeseca 2009 godine neovlašćeno oštetio porodičnu grobnicu svog brata V.G., na način što je neovlašćeno otvorio i oštetio grobnicu svog brata i bez njegove saglasnosti prebacio u nju kosti svoje pokojne sestre. </span>
</p>
<p class="p6"></p>
<p class="p9">
<span>-čime bi izvršio krivično djelo - povreda groba iz čl. 411. st.1. KZ CG</span>
</p>
<p class="p10"></p>
<p class="p10">
<span> -  jer nije dokazano da je učinio djelo za koje je optužen. </span>
</p>
<p class="p10"></p>
<p class="p7">
<span>Oštećeni </span><span class="s3">V. G.</span><span> se upućuje da imovinskopravni zahtjev ostvaruje u parničnom postupku.  </span>
</p>
<p class="p7"></p>
<p class="p7">
<span> Troškovi postupka padaju na budžetskih sredstava suda. </span>
</p>
<p class="p7"></p>
<p class="p7"></p>
<p class="p7"></p>
<p class="p3">
<span>O b r a z l o ž e n j e</span>
</p>
<p class="p2"></p>
<p class="p4">
<span>Optužnim predlogom Osnovnog državnog tužioca u Baru Kt.br. 272/09 od 20.10.2009 godine stavljeno je na teret okrivljenom izvršenje krivičnog djela bliže opisanog u izreci presude.</span>
</p>
<p class="p11"></p>
<p class="p4">
<span>Okrivljeni je u svojoj odbrani u prethodnom postupku u bitnom naveo da je njihov otac V, umro 1998 godine, pa je zajedno sa bratom G. kupio grobnicu na groblju u Starom Baru, gdje su zakopali oca. On i njegov brat G. su prodali strug i od tog novca platili pravljenje grobnice pokojnom M.M.. U istoj grobnici su 1990. godine sahranili majku, a 2002. godine brata. Iste godine umrla je i njihova sestra A.V., pa je on od svojih sredstava kupio grobnicu u Starom Baru gdje je sahranio sestru. Tada je od brata G. tražio da učestvuje, odnosno da da pola novca za sestrinu grobnicu, ali je ovaj rekao da je sahrani u komunalnu grobnicu i da ga ne interesuje. Dalje je naveo da je angažovao radnika komunalnog Š P koji je radio na održavanju groblja, kako bi ovaj prenio sestrine kosti iz njegove grobnice u zajedničku porodičnu grobnicu na kojoj je imao pravo svojine, što je Š.P.o učinio, pa je otvorio poklopac njegove grobnice u kojoj je bila sahranjena pokojna sestra A.a i kosti prebacio u zajedničku porodičnu grobnicu. Napomenuo je da nije ni na koji način oštetio zajedničku grobnicu, te da je radnik Š.ac samo otvorio poklopac, položio kosti i vratio poklopac od grobnice na mjestu gdje se ranije nalazio. Prije nego što je prebacio sestrine kosti u zajedničku grobnicu, pokušao je da kontaktira sa bratom, ali je ovaj bio non stop pod alkoholom pa nije uspio sa njim da kontaktira, ali mu je preko druga Ć.Ž prenio da će da prebaci sestrine kosti u zajedničku grobnicu. Na glavnom pretresu je dalje pojasnio da je grobnica kupljena od zajedničkih sredstava. Grobnica nije oštećena, već je samo jedan od tri pločnika podignut i vraćen je na isto mjesto onako kako je i bio postavljen. Pojasnio je da je poslije smrti oca i majke ostala jedna metalo strugarska mašina koju je prodao R.Z. iz Kruševca i tim novcem je platio grobno mjesto pokojnom M.M. Sestra bi inače bila sahranjena u porodičnoj grobnici, ali s obzirom da su se u njihovoj porodici u kratko vrijeme desila četri smrtna slučaja, nije bilo tehničkih mogućnosti da se sestra sahrani u tom grobu, zbog čega je kupio drugu grobnicu, kako bi trenutno u njoj bila sahranjena njegova sestra. </span>
</p>
<p class="p2"></p>
<p class="p4">
<span>Sud je u dokaznom postupku saslušao oštećenog V.G.a, saslušao svjedoka K. G.a, R. Z, Š.P.a, te svjedoka M.S., pročitao izvod iz KE za okrivljenog V.V.a pribavljen od UP PJ Berane Ispostava Plav br. 02-245-127/2 od 26.06.2009 godine i pročitao potvrdu kamenorezačke radnje ''Granit'' od 01.11.1998 godine. </span>
</p>
<p class="p4"></p>
<p class="p4">
<span>Svjedok oštećeni V.G. je u svom iskazu u prethodnom postupku u bitnom naveo da kada je umro njegov otac V. 1998. godine, kupio je grobnicu kod pokojnog M. M.. U istu grobnicu je 1999. godine sahranio majku, a 2002. godine brata. Dalje je naveo da je imao sestru A.u sa kojom u poslednje vrijeme nije bio u dobrim odnosima. A.a umrla 2002 godine, a dok je bila bolesna V. je prepisala dio svoje imovine, pa joj je on zauzvrat, kada je umrla, napravio grobnicu i sahranio je u toj grobnici. Dana 28.05.2005. godine pošao je na groblje, kada je primjetio da je poklopac grobnice otvoren i svježe zabetoniran. Takodje je na sestrinom grobu vidio da je otvoren poklopac i da je beton svjež. Raspitao se i došao do saznanja da je V. platio radniku Komunalnog preduzeća Š.P.u da sestrine ostatke prenese u grobnicu majke i oca, a sestrinu grobnicu je prodao. Sve ovo mu je rekao G. koji je radio u kamenorezačkoj radnji ''M.'' na Gvozden brijegu. Ova njegova grobnica nije bila vidno oštećena samo je bio skinut poklopac, a kasnije vraćen i izbetoniran. Na glavnom pretresu je pojasnio da je kupio grobnicu kod pokojnog M. M.a i u njoj sahranio oca, majku i brata. Njegov brat je od svojih para kupio sestri grobnicu, pa je, kada je ostao bez para, odlučio da sestru prebaci u porodičnu grobnicu, a da ovu drugu grobnicu proda bivšem tastu. Istakao je da je grobnicu gdje su sahranjeni roditelji kupio od svojih para, da njegov brat nije dao nijednog centa za kupovinu porodične grobnice. Pridružio se krivičnom gonjenju i postavio imovinsko pravni zahtjev, tj. da se sestrine kosti vrate tamo gdje su bile. Na glavnom pretresu dana 24.02.2010. godine je naveo da ne dobija nikakvo rješenje od Komunalnog preduzeća da plaća grobno mjesto, jer je M. svojevremeno zakupio dio groblja tj. zemljište i tu je prodao grobna mjesta. </span>
</p>
<p class="p4"></p>
<p class="p4">
<span>Svjedok K.a G. je u svom iskazu izjavio da radi u kamenorezačkoj radnji ''Granit'' vlasništvo M.a koja se nalazi kod groblja u Starom Baru. Negdje tokom prošle godine prolazio je grobljem kako bi uzeo mjeru za jedno grobno mjesto, kada je vidio da je na grobnici V.G.a bila podizana jedna ploča, a to je zaključio jer je oko jedne ploče na grobnici bio stavljen svježi beton. Poslije toga nakon nekih 10 dana vidio je G.a, i pitao ga šta radi na grobnici, a on mu je odgovorio da ne radi ništa. Tada mu je rekao da ode i da pogleda grobnicu. Predmetna grobnica se sastojala iz četiri betonske ploče, i ploča od glave je bila skinuta i ponovo vraćena i freško zamalterisana. Svjedok je objasnio da kada se skida ploča uzme se glijeto i čekić i sa strane ploče se obije beton i podigne se ploča. Takodje je naveo da je u pitanju pokretna ploča i da kada se ona miče, ne mora da se ošteti. U konkretnom slučaju dizanjem i ponovnim vraćanjem ploče grob nije bio oštećen. </span>
</p>
<p class="p12"></p>
<p class="p12">
<span class="s3">Svjedok Š.P.o je u svom iskazu u prethodnom postupku naveo da ga je angažovao V.V. da prebaci kosti njegove sestre iz jedne grobnice u drugu. To je i učinio i to tako što je sa groba skinuo poklopac, izvadio kosti i te kosti prebacio u njihovu zajedničku grobnicu, kako mu je to predstavio V.. Grobnicu je otvorio tako što je skinuo jednu ploču, odložio kosti i istu ploču ponovo vratio na mjesto na kome se prethodno nalazila i zamalterisao je krečom i cementom. Na glavnom  pretresu je dalje naveo da radi na održavanju groblja i kapele već 16 godina. Grob nije ni na koji način niti oskrnavljen niti oštećen, nego je sve vraćeno kako je i bilo.  Grobnicu je otvorio tako što je gletom i čekićem obio beton, da bi se otvorila gornja ploča grobnice. Kada je kosti ubacio unutra, ploču je vratio na mjesto kako je i bila, a to je jedini način da se grobnica otvori, upravo da se razbije sa glijetom. </span>
</p>
<p class="p12"></p>
<p class="p12">
<span class="s3">Svjedok M. S. je u svom iskazu izjavio da je, koliko on zna, grobnica V.a kupljena za vrijeme dok je njegov otac bio živ, a to je bilo krajem 90-tih godina. Zna da je njegov otac V. izašao u susret i to tako što im je dao svoje grobno mjesto. Nije mogao da se sjeti sa kim se od V. njegov otac dogovarao. Ono što zna je, da je nakon smrti njegovog oca, odnosno prije otprilike godinu dana, došao V.V. koji mu je rekao da je izgubio račun od grobnice. Rekao mu je da mu treba račun pa mu je svjedok ispisao vjerodostojni račun, jer mu je V. rekao da se dogovorio sa M.m, da su platili grobnicu, a on je na to rekao da nema problema i da će mu dati račun. Šta se dalje dešavalo sa grobnicom nije mu poznato.  Dalje je naveo se ne sjeća da li mu je otac rekao ko je dao pare za predmetnu grobnicu. Naziv njihove kamenorezačke radnje je ''M. granit''. Nakon što je svjedoku pokazana potvrda kamerozečke radnje "Granit" od 01.11.1998. godine koju je na glavnom pretresu dostavio oštećeni V.G., svjedok je naveo da se na ovoj potvrdi nalazi njegov potpis, a ne potpis njegovog pokojnog oca, kao i da se na potvrdi nalazi novi pečat njihove kamenorezačke radnje koji nije bio u upotrebi te 1998. godine. U potvrdi stoji da je izdao njegov pokojni otac M. Miloje, ali po njegovom mišljenju teško postoji mogućnost da je njegov otac kucao ovu potvrdu. Nije siguran, ali koliko zna takve potvrde njihova kamenorezačka radnja nije izdavala, što nije isključeno da je uradjeno u ovom slučaju. Objasnio je da se njegov svojeručni potpis našao na potvrdi vjerovatno zbog toga što su V. i G. dolazili u poslednjih godinu dana i stalno mu donosili nešto da potpisuje i moguće je da je on tada ovo potpisao. Ono što je sigurno, kako je rekao, to je da je grobno mjesto prodato porodici V., da je sve to plaćeno, ali čijim parama je tačno plaćeno to ne zna.  </span>
</p>
<p class="p12">
<span class="s3"> </span>
</p>
<p class="p4">
<span>Iz izvoda iz KE za okrivljenog V.V.a pribavljen od UP PJ Berane Ispostava Plav br. 02-245-127/2 od 26.06.2009 godine proizilazi da je isti </span><span class="s2">osudjivan i to presudom Osnovnog suda u Baru K.br. 194/01 od 6.03.2002. godine, zbog krivičnog djela iz čl. 210. st.1. KZ CG, na kaznu zatvora u trajanju od 3 mjeseca.</span>
</p>
<p class="p4"></p>
<p class="p4">
<span>U potvrdi koju je dostavio oštećeni V.G. na glavnom pretresu dana 25.01.2010. godine je vidljivo je da je na memorandum naznačena kamenorezačka radnja ''Granit'' Bar i datum 01.11.1998. godine. Dalje se vidi da je na lični zahtjev Vučilić G.a izdata potvrda kojom se potvrdjuje da je od strane privatne kamenorezačke radnje "Granit" iz Bara, vlasnika M. M., kao prodavca, prodata grobnica na gradskom groblju Gvozden brijeg u Starom Baru V.G.u kao kupcu i to grobno mjesto,  grobnica, veličine - trospratna (za tri mjesta) za iznos od 2.500,00 DM (dvijehiljade i petsto njemačkih maraka) i to dana 01.11.1998 godine u prostorijama kamenorezačke radnje, sedam dana nakon smrti V.V. iz Bara. Potvrda se izdaje kao dokaz da je imenovani V.G. iz Bara u cijelosti isplatio navedenu sumu novca za kupovinu grobnice. Kao izdavalac potvrde naveden je M. Miloje, a u donjem desnom uglu potvrde vidljiv je  pečat Društva za proizvodnju i promet roba i usluga ''M. Granit'' Bar i svojeručni potpis. </span>
</p>
<p class="p4"></p>
<p class="p6">
<span class="s3">Ocjenom izvedenih dokaza nije dokazano da je okrivljeni </span><span>izvršio krivično djelo koje mu je optužnicom stavljeno na teret. Tokom postupka je nesporno utvrđeno da je po nalogu okrivljenog, radnik Š.P.o, koji radi na održavanju groblja, iz jedne grobnice prebacio kosti u drugu grobnicu. Nesporno je utvrđeno da se radi o kostima pokojne sestre okrivljenog i oštećenog, koja je bila sahranjena u grobnici koju je kupio okrivljeni, te da je prebačena, po nalogu okrivljenog, u grobnicu u kojoj se već bili sahranjeni njeni otac, majka i brat. Okrivljeni nije sporio da je dalo nalog Š. da ovo uradi, pojašnjavajući da je grobnica u koju su prebačene kosti njegove sestre zajednička porodična grobnica koja je kupljena od zajedničkih para koji potiču od prodaje jednog struga. Sa druge strane, oštećeni V.G., brat okrivljenog, je tvrdio da je grobnica njegovo vlasništvo i da V. nije dao nijedan cent za nju. U prilog tvrdnji da je on vlasnik dostavio je potvrdu od 01.11.1998. godine. </span>
</p>
<p class="p6"></p>
<p class="p6">
<span>Okrivljenom je stavljeno na teret da je tokom aprila mjeseca 2009 godine neovlašćeno oštetio porodičnu grobnicu svog brata V.G.a, na način što je neovlašćeno otvorio i oštetio grobnicu svog brata i bez njegove saglasnosti prebacio u nju kosti svoje pokojne sestre. Radnja krivičnog djela povreda groba iz čl. 411 st.1 KZ obuhvata razne oblike povrede groba, a to su prekopavanje, rušenje, oštećenje ili neka gruba povreda. Kod oštećenja na grobu se prouzrokuje veća ili manja šteta. Takođe, neophodno je da se ove radnje preduzimaju neovlašćeno. Tokom postupka nije dokazano da je okrivljeni neovlašćeno oštetio grobnicu svog brata. Naime, nije dokazano da je grobnica vlasništvo V.G.a. Pokušavajući da utvrdi vlasništvo na predmetnoj grobnici sud je saslušao M. S., zatim pročitao potvrdu koju je dostavio oštećeni. Iz iskaza svjedoka M.a, koji sud u cjelosti prihvata kako istinit i objektivan, utvrđuje se da je sporna grobnica prodata porodici V.i da je sve to urađeno za vrijeme dok je njegov pokojni otac bio živ, odnosno da je to grobno mjesto njegov otac prodao V.ima. Svjedoku nije poznato ko je dao novac za ovu grobnicu. Takođe iz iskaza ovog svjedoka se nesporno utvrđuje da se na potvrdi koju je na glavnom pretresu dostavio oštećeni, a koja nosi datum 01.11.1998. godine, nalazi njegov potpis odnosno da se on- Slobodan svojeručno potpisao, a ne njegov otac, kao i da je ovjerena pečatom firme "M. granit" koji nije bio u upotrebi te 1998. godine. Sud ne može prihvatiti kao vjerodostojnu ovu potvrdu upravo iz razloga što nije potpisana od navodnog izdavaoca odnosno M. M., kako je to navedeno u potvrdi, već od njegovog sina Slobodana, (koji je inače 1998. godine imao 14 godina) koji se takođe izjasnio kako je došlo do toga da se on potpiše na njoj, zatim u zaglavlju, u memorandu je navedeno Kamenorezačka radnja "Granit", dok je ovjerena pečatom Društva za proizvodnju, promet i usluge "M. Granit". Sve ovo govori u prilog tome da se navedena potvrda ne može prihvatiti kao nesporna i istinita, niti može služiti kao dokaz da je V.G. vlasnik sporne grobnice. Pri nespornoj činjenici da su u spornoj grobnici sahranjeni otac, majka i brat V.G.a i V.a, zatim da im je brat umro 2002. godine, a takođe i sestra iste godine, logična je i uvjerljiva odbrana okrivljenog  da bi i s</span><span class="s4">estra bila sahranjena u porodičnoj grobnici, ali s obzirom na prethodne smrtne slučajeve, nije bilo tehničkih mogućnosti da se sestra sahrani u tom grobu, zbog čega je kupio drugu grobnicu, kako bi trenutno u njoj bila sahranjena njegova sestra. Prema tome, dovodeći ove činjenice u vezu sa odbranom okrivljenog, sud smatra da se radi o porodičnoj grobnici V.a, a ne porodičnoj grobnici V.G.a, koji je pokušao svoje vlasništvo da dokaže potvrdom koja nije vjerodostojna. V.V., s obzirom na gore navedeno, nije neovlašćeno preduzeo radnje u cilju da se kosti njegove sestre prebace u predmetnu grobnicu, jer je po mišljenju suda, i on jedan od vlasnika sporne grobnice. Takođe, tokom postupka nije dokazano da je grobnica oštećena. Upravo iz iskaza Š.P.a i K.a G.a se utvrđuje da u konkretnom slučaju dizanjem i ponovnim vraćanjem ploče grob nije bio oštećen, da je ploča otvorena glijetom i čekićenjem, a nakon toga ponovo vraćena na isto mjesto i zacementirana i vraćena u stanje kako je i prethodno bila. I sam oštećeni V.G. je naveo "ova moja grobnica nije bila vidno oštećena, samo je skinut poklopac, a kasnije vraćen i zabetoniran." Prema tome, apsolutno se iz dokaza provedenih na glavnom pretresu ne može utvrditi da je grobnica oštećena, odnosno da je na njoj prouzrokovana bilo kakva šteta. </span>
</p>
<p class="p12"></p>
<p class="p12">
<span>Kako nije dokazano da je optuženi izvršio krivično djelo koje mu je optužnicom stavljeno na teret, to ga je sud i oslobodio od optužbe.</span>
</p>
<p class="p4"></p>
<p class="p12">
<span>S obzirom da je sud dnio presudu kojim se optuženi oslobađa od optužbe, to je primjenom čl. 212 st.3 ZKP-a uputio oštećenog V.G.a  da imovinskopravni zahtjev ostvaruju u parnici. </span>
</p>
<p class="p6">
<span> </span>
</p>
<p class="p4">
<span>Odluka o troškovima krivičnog postupka zasniva se na odredbi čl. 203 st. 1 ZKP-a zbog čega troškovi krivičnog postupka padaju na teret budžetskih sredstava suda. </span>
</p>
<p class="p2"></p>
<p class="p2">
<span>Sa izloženog odlučeno je kao u izreci presude. </span>
</p>
<p class="p6"></p>
<p class="p6">
<span>Na osnovu izloženog odlučeno je kao u izreci presude</span>
</p>
<p class="p3"></p>
<p class="p3">
<span>OSNOVNI SUD U BARU</span>
</p>
<p class="p3">
<span>Dana 04.06.2010 godine </span>
</p>
<p class="p2"></p>
<p class="p2"></p>
<p class="p2">
<span>      ZAPISNIČAR,			                                               SUDIJA</span>
</p>
<p class="p2">
<span>       Ana Stanišić						       Aleksandar Leković</span>
</p>
<p class="p2"></p>
<p class="p2"></p>
<p class="p2"></p>
<p class="p2">
<span>PRAVNA POUKA:Protiv ove presude može se  izjaviti žalba Višem sudu u Podgorici u roku od 8 dana od dana prijema pismenog otpravka. Žalba se predaje ovom sudu u dva primjerka.</span>
</p>
<p class="p2"></p>
<p class="p2"></p>
<p class="p13"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 0.875in 1.0in 1.25in;}
.p1{margin-right:-0.125in;text-align:center;hyphenate:auto;font-family:Batang;font-size:12pt;}
.p2{margin-right:-0.125in;text-align:end;hyphenate:auto;font-family:Batang;font-size:12pt;}
.p3{margin-right:-0.125in;text-align:justify;hyphenate:auto;font-family:Batang;font-size:12pt;}
.p4{margin-right:-0.125in;text-align:start;hyphenate:auto;font-family:Batang;font-size:12pt;}
.p5{text-indent:0.5in;margin-right:-0.125in;text-align:center;hyphenate:auto;font-family:Batang;font-size:12pt;}
.p6{text-align:justify;hyphenate:auto;font-family:Batang;font-size:12pt;}
.p7{margin-right:-0.2375in;text-align:justify;hyphenate:auto;font-family:Batang;font-size:12pt;}
.p8{margin-right:0.125in;text-align:justify;hyphenate:auto;font-family:Batang;font-size:12pt;}
.p9{margin-right:0.125in;text-align:justify;hyphenate:auto;font-family:Batang;font-size:10pt;}
.p10{text-align:start;hyphenate:auto;font-family:Times New Roman;font-size:12pt;}
.s1{vertical-align:super;font-size:smaller;}
.s2{font-weight:bold;}
</style>
<meta content="ivan.perovic" name="author">
</head>
<body class="b1 b2">
<p class="p1">
<!--Image link to '0.jpg' can be here-->
</p>
<p class="p1"></p>
<p class="p1">
<span>U   I M E   C R N E   G O R E</span>
</p>
<p class="p1"></p>
<p class="p2">
<span>K. br. 618/12</span>
</p>
<p class="p3"></p>
<p class="p3">
<span>OSNOVNI SUD U NIKŠIĆU kao prvostepeni krivični, sudija Perović Ivan uz sudjelovanje Ćuzović Plane kao zapisničara, u krivičnom predmetu protiv optuženih Joković Vladana zbog krivičnog djela iz čl.240 st.1 tač.1 KZ u vezi čl. 49 KZ i Antunović Igora zbog krivičnog djela iz čl. 256 st. 2 u vezi st.1 KZ u vezi čl.49 KZ, postupajući po optužnici ODT-a Nikšić Kt.br. 304/12 od 16.05.2012. godine, nakon dovršenog javnog glavnog pretresa dana 29.01.2013.godine u prisustvu zamjenika ODT-a Đorojević Dejana, optuženih Joković Vladana i Antunović Igora i branioca optuženog Antunović Igora - advokata Roganović Ratka, donio je i istog dana javno objavio</span>
</p>
<p class="p3"></p>
<p class="p1">
<span>P R E S U D U</span>
</p>
<p class="p3"></p>
<p class="p1">
<span>-I</span>
</p>
<p class="p4">
<span>Optuženi:</span>
</p>
<p class="p3">
<span>JOKOVIĆ VLADAN od oca Vlajka i majke Dušanke rođene Pejaković, rođen 10. 09. 1991. godine u Nikšiću, sa prebivalištem u Nikšiću – ul. Trebješka br.2, dražavljanin Crne Gore, nezaposlen, neoženjen, pismen – završio srednju školu, lošeg imovnog stanja, ranije neosuđivan, </span>
</p>
<p class="p3"></p>
<p class="p1">
<span>K r i v   j e</span>
</p>
<p class="p3">
<span>Što je: </span>
</p>
<p class="p3">
<span>Dana 12. 06. 2010. godine u Nikšiću u naselju Ozrinići, u namjeri da sebi pribavi protivpravnu imovinsku korist, obio kuću oštećenog Stijepović Željka, na način što je kamenom polomio staklo na prozoru kuće, nakon čega je provukao ruku kroz napravljeni otvor i otvorio navedeni prozor, a zatim ušao u unutrašnjost kuće odakle je oduzeo: 5 unutrašnjih drvenih vrata u vrijednosti od 300,00 €, jedan mali PVC prozor od kupatila u vrijednosti od 50,00 €, 40 džakova cementa marke „Titan“ u vrijednosti od 220,00 €, 15 džakova kreča u vrijednosti od 28,00 €, jednu bušilicu nepoznate marke u vrijednosti od 60,00 €, jedan ručni cirkular nepoznate marke u vrijednosti od 35,00 €, jednu brusilicu nepoznate marke u vrijednosti od 17,00 € i dvije motalice kabla sa po 50 m gumenog kabla na istima presjeka 3 x 2,5 mm</span><span class="s1">2</span><span> u vrijednosti od 80,00 €, sve u ukupnoj vrijednosti od 790,00 €, vlasništvo oštećenog Stijepović Željka, </span>
</p>
<p class="p3"></p>
<p class="p3">
<span>U noći 28/29. 06. 2010. godine u Nikšiću u naselju Ozrinići, u namjeri da sebi pribavi protivpravnu imovinsku korist, obio kuću oštećenog Tomčić Slavka, na način što je kamenom polomio staklo na prozoru kuće, nakon čega je provukao ruku kroz napravljeni otvor i otvorio navedeni prozor, a zatim ušao u unutrašnjost kuće odakle je oduzeo:tri dvokrilna PVC prozora dimenzija 120 x 120 cm u vrijednosti 450,00 € i jedna balkonska PVC vrata dimenzija 90 x 210 cm u vrijednosti od 140,00 €, sve u ukupnoj vrijednosti od 590,00 €, vlasništvo oštećenog Tomčić Slavka, na način što je šegicom, koju je prethodno ponio sa sobom, prešegao pur-pjenu kojom su navedeni prozori i vrata bili pričvršćeni za zidove kuće, </span>
</p>
<p class="p3"></p>
<p class="p3">
<span>- čime je učinio produženo krivično djelo teška krađa iz čl.240 st.1 tač.1 Krivičnog zakonika u vezi čl.49 Krivičnog zakonika, </span>
</p>
<p class="p3"></p>
<p class="p3">
<span>Pa sud optuženog Joković Vladana primjenom čl.4 st.2, čl.32, čl.36, čl.42, čl.45 st.1 tač.3 i čl. 46 st.1 tač.4 Krivičnog zakonika Crne Gore i čl. 374 Zakonika o krivičnom postupku</span>
</p>
<p class="p1">
<span>OSUĐUJE</span>
</p>
<p class="p3"></p>
<p class="p3">
<span>Na kaznu zatvora u trajanju od 4 (četiri) mjeseca, koju je dužan izdržati po pravosnažnosti presude. </span>
</p>
<p class="p3"></p>
<p class="p1">
<span>-II-</span>
</p>
<p class="p3"></p>
<p class="p3">
<span>Optuženi </span>
</p>
<p class="p3">
<span>ANTUNOVIĆ IGOR od oca Velimira i majke Danice rođene Kosović, rođen 09. 09. 1979. godine u Trebinju – Republika Bosna i Hercegovina, sa prebivalištem u Nikšiću – Straševina bb, državljanin Crne Gore, oženjen, otac troje djece, radnik, pismen – završio srednju školu, srednjeg imovnog stanja, ranije osuđivan presudom Osnovnog suda Podgorica K.br.200/03 zbog kriv.djela iz čl.247 st.4 u vezi st.1 KZRCG na kaznu zatvora od 1 godine i 6 mjeseci</span>
</p>
<p class="p3"></p>
<p class="p1">
<span>K r i v   j e</span>
</p>
<p class="p3">
<span>Što je: </span>
</p>
<p class="p3">
<span>U tri navrata u ljeto 2010. godine u Nikšiću, kupovao stvari od okrivljenog Joković Vladana, iako je mogao i bio dužan da zna da su stvari pribavljene krivičnim djelom i to prvi put 3 dvokrilna PVC prozora, jedan mali PVC prozor od kupatila i jedna balkonska PVC vrata za iznos od 100,00 €, drugi put pet unutrašnjih drvenih vrata i jednu bušilicu nepoznate marke za iznos od 70,00 € i treći put 10 vreća kreča i 20 vreća cimenta za iznos od pola tržišne cijene navedenog kreča i cimenta, nakon čega je tri navedena dvokrilna PVC prozora i jedan mali PVC prozor od kupatila ugradio na svoju kuću u izgradnji u ulici Gračaničkoj u naselju Kličevo, </span>
</p>
<p class="p3"></p>
<p class="p3">
<span>- čime je učinio produženo krivično djelo prikrivanje iz čl. 256 st.2 u vezi st.1 Krivičnog zakonika u vezi čl.49 Krivičnog zakonika. </span>
</p>
<p class="p3"></p>
<p class="p3">
<span>Pa sud optuženom Antunović Igoru primjenom čl.4 st.2, čl.42, čl.52, čl.53 i čl.54 Krivičnog zakonika i čl. 374 Zakonika o krivičnom postupku izriče </span>
</p>
<p class="p3"></p>
<p class="p1">
<span>       USLOVNU OSUDU</span>
</p>
<p class="p3"></p>
<p class="p3">
<span>Kojom mu utvrđuje kaznu zatvora u trajanju od 6 (šest) mjeseci i istovremeno određuje da se ova kazna neće izvršiti ako okrivljeni u roku od 2 (dvije) godine po pravosnažnosti presude ne učini novo krivično djelo. </span>
</p>
<p class="p3"></p>
<p class="p3"></p>
<p class="p3">
<span>Obavezuju se optuženi Joković Vladan i Antunović Igor da solidarno na ime troškova krivičnog postupka uplate iznos od 99,00 €, dok se svaki ponaosob obavezuje da na ime paušalnih troškova krivičnog postupka uplati iznos od po 30,00 €, u roku od 15 dana po pravosnažnosti presude, pod prijetnjom prinudnog izvršenja, a iste će uplatiti na žiro-račun ovoga suda br. 832-152-32. </span>
</p>
<p class="p3"></p>
<p class="p5">
<span>O b r a z l o ž e nj e</span>
</p>
<p class="p3"></p>
<p class="p3">
<span>ODT iz Nikšića optužnicom Kt.br.304/12 stavio je na teret optuženom Joković Vladanu izvršenje produženog krivičnog djela iz čl.240 st.1 tač.1 KZ u vezi čl.49 KZ, a optuženom Antunović Igoru izvršenje produženog krivičnog djela iz čl.256 st.2 u vezi st.1 KZ u vezi čl.49 KZ, pa je zamjenik ODT-a Đorojević Dejan koji je na glavnom pretresu zastupao optužbu, u završnoj riječi ostao pri istoj, predlažući sudu da optužene oglasi krivim i osudi po zakonu. </span>
</p>
<p class="p3"></p>
<p class="p3">
<span>Optuženi Joković Vladan naveo je u svojoj odbrani pred ODT-om Nikšić da je u noći 11/12.06.2010.g. svojim vozilom BMW sa zakačenom prikolicom pošao u naselje Ozrinići, da je došao do kuće u izgradnji u koju je odlučio da uđe misleći da u njoj ima stolarije koju bi mogao oduzeti, da je kamenom polomio staklo jednog prozora, provukao ruku kroz tako napravljen otvor, otvorio prozor i ušao u umutrašnjost kuće. Oduzeo je 5 unutrašnjih vrata, nešto alata /ne sjeća se tačno kojega/, jednu bušilicu sive boje i jedan mali PVC prozor, koji je bio prislonjen uz unutrašnji zid kuće. Kroz prozor je izašao vani, pa je pored kući vidio nasložene džakove cimenta i kreča, od kojih je uzeo 10 vreća kreča i 20 vreća cimenta. Otuđene stvari je povezao svojoj kući u ulicu Trebješku i složio iza kuće. Dvadesetak dana poslije toga, krajem juna 2010. godine uzeo je svoje vozilo sa prikolicom i ponovo otišao u Ozriniće gdje je uočio kuću u izgradnji. Prošao je sa njene zadnje strane na kojoj je bio dvokrilni prozor, koji nije bio u potpunosti pričvršćen za kuću. Svojim donjim dijelom taj prozor je bio 10-ak cm odvojen od zida a on je tuda provukao ruku u kojoj je držao šipku pronađenu ispred kuće pa je  šipkom uspio da otvori ručicu prozora sa unutrašnje strane. Kroz otvoren prozor je ušao u unutrašnjost kuće i oduzeo tri dvokrilna PVC prozora, koji su za zidove kuće bili pričvršćeni pur pjenom. Prozore je odvajao od zidova na način što je šegicom /koju je bio ponio sa sobom/, šegao pur pjenu. Na</span><span class="s2"> </span><span>isti način je otuđio i jedna balkonska PVC vrata koja su bila postavljena na kući. Otuđene prozore i vrata iznio je kroz prozor koji je pri ulasku otvorio a onda ih je utovario na prikolicu auta i povezao kući. Mjesec-dva nakon tih krađa, pošao je kod poznanika Antunović Igora za koga je znao da gradi kuću i istoga je pitao da li želi da kupi tri dvokrilna PVC prozora, jedan mali PVC prozor i balkonska PVC vrata. Antunović mu je odgovorio da želi da kupi pa mu je on te stvari posle desetak dana povezao do placa u Kličevu. Antunović mu je za navedenu robu dao 100 €. Nakon toga on je Antunoviću ponudio na prodaju i petoro unutrašnjih vrata i bušilicu i Antunović je pristao da kupi. Dogovorili su se da petoro vrata plati ukupno 50 € a bušilicu 20 €. Pošto mu je dovezao te stvari Antunović mu je dao dogovoreni novčani iznos. Nakon 3-4 dana sa  Antunovićem se dogovorio da mu proda i 10-ak vreća kreča i 20-ak vreća cimenta u pola cijene. Krivična djela je bio primoran da učini zbog teške materijalne situacije u kojoj mu se nalazi porodica. </span>
</p>
<p class="p3"></p>
<p class="p3">
<span>Optuženi Joković Vladan naveo je u svojoj odbrani  na glavnom pretresu da se zbog proteka vremena ne može sjetiti na koji način je ulazio u kuće oštećenih ali mu je poznato da je u jednom slučaju kamenom slomio prozor na kući, a u drugom slučaju je šipkom otvorio prozor jer je između zida i prozora bilo prostora da se ista provuče, što je on i učinio, pa je šipkom otvorio kvaku prozora sa unutrašnje strane. Doznao je da Antunović Igor / koga je poznavao iz viđenja jer je ovaj bio zaposlen kod njegovog brata/ pravi kuću pa ga je pitao zna li koga ko bi kupio stvari na što je Antunović došao kod njega, vidio šta nudi na prodaju i dogovorili su se oko cijene. Stvari su bile na vidnom mjestu, i to neke iza a neke ispred njegove porodične kuće, udaljene oko 30-ak m od radionice u kojoj je Antunović radio. Antunović Igoru nije bilo poznato da je on te stvari pribavio izvršenjem krivičnih djela a da jeste vjerovatno ih ne bi uzeo. Antunoviću je „složio priču“ da je stvari kupio od jednog prijatelja iz Bosne/ne pominjući mu ime i prezime navodnog lica iz Bosne/ a kreč i cimenat su ostali iza radova oko njegove kuće. Ne sjeća se tačno koliko je novca uzeo od Antunovića za otuđene stvari, ali se radilo o iznosu od oko 500-600 €. Antunović Igor mu je cjelokupan iznos predao odmah, odnosno taj mu je iznos dao iz nekoliko puta. Tri dvokrilna PVC prozora, jedan mali PVC prozor i balkonska PVC vrata prodao je Antunoviću za iznos od 100 €, petoro unutrašnjih vrata prodao je za 50 € a bušilicu za 20 €. Ostatak sume do 500-600 € odnosi se na cijenu kreča i cimenta, a ne može se sjetiti na što se odnosi razlika od 300-400 €, ali bi se zakleo da je pred ODT-om rekao da je sve prodao za 500-600 €. Otuđene stvari mu nije prodao istog dana, nego mu ih je prodavao u razmaku 10-15 dana. Prvo mu je prodao prozore, a onda ostale stvari ali se ne sjeća redosljeda. Petnaestak dana nakon predaje robe Antunović mu je isplatio zadnji dio ugovorene cijene. </span>
</p>
<p class="p3"></p>
<p class="p3">
<span>Objašnjavajući razlike u odnosu na ranije kazivanje optuženi Joković Vladan je naveo da je tačno da je sa Antunović Igorom istoga dana postigao dogovor oko prodaje svih predmeta, ali je Antunović dolazio za stvari kako mu je što bilo potrebno a možda se na saslušanju kod ODT-a pogrešno izrazio. Ne zna zašto je u svojoj odbrani pred ODT-om izostavio neke stvari, ali je možda to učinio da bi Antunoviću bilo lakše. </span>
</p>
<p class="p3"></p>
<p class="p3">
<span>Optuženi Joković Vladan je u završnoj riječi ostao pri iznijetoj odbrani, izražavajući kajanje zbog učinjenog. </span>
</p>
<p class="p3"></p>
<p class="p3">
<span>Optuženi Antunović Igor naveo je u svojoj odbrani pred ODT-om Nikšić da je krajem ljeta 2010. godine kod njega na radno mjesto u auto servisu Zorana Jokovića u ulici Trebješkoj došao njegov poznanik Joković Vladan, koji stanuje u blizini i ponudio mu na prodaju eloksiranu bravariju - tri dvokrilna PVC prozora, jedan mali PVC prozor i jedna PVC balkonska vrata što je on pristao da kupi. Joković je narednog dana na njegov plac u Kličevu u ulici Gračaničkoj dovezao eloksiranu bravariju, za koju mu je dao odmah 100 €, a dogovorili su se da ukupna cijena iste bude 350 €, te da ostatak novca dâ kad bude mogao. Kada mu je dovezao bravariju, Joković ga je pitao da li želi kupiti petoro unutrašnjih drvenih vrata i jednu bušilicu, pa su se pogodili da mu za unutrašnja vrata ukupno plati 50 €, a za bušilicu 20 €. Joković mu je dovezao vrata i bušilicu i dogovorili su se da mu to plati u ratama. Kada mu je nudio vrata i bušilicu, Joković mu je takođe ponudio na prodaju 10 vreća kreča i 20 vreća cimenta, za što su se saglasili da mu plati u pola cijene. Vrata i prozore je postavio na svoju kuću, a balkonska vrata je stavio na pomoćni objekat, dok je kreč i cimenat potrošio. Kada je saznao da su stvari ukradene, skinuo je petoro unutrašnjih vrata i jedna balkonska, koja je policija od njega oduzela, a prozore nije mogao skinuti jer su bili ugrađeni i omalterisani, pa se sa oštećenima dogovorio da im plati protivvrijednost prozora. Za navedene stvari nije znao da su ukradene i ništa mu nije bilo sumnjivo u vezi istih. </span>
</p>
<p class="p3"></p>
<p class="p3">
<span>Optuženi Antunović Igor naveo je u svojoj odbrani na glavnom pretresu da mu je Joković Vladan koga poznaje kao dobrog momka i koji je radio u radionici njegovog brata od strica, kazao da ima materijal za prodaju, tj. da njegov drug  iz Bosne prodaje materijal jer se nalazi u „škripcu“ i potreban mu je novac a on ga nije pitao koji je to drug, već je od Jokovića kupio tri prozora, jedan mali PVC prozor, jedna balkonska vrata, 5 unutrašnjih vrata kao i kreč i ciment za koje mu je Joković rekao da mu je ostao nakon radova na porodičnoj kući. On je kupljeno platio ukupno 580 €, bez kreča i cimenta, koji iznos su pogodili 10-ak dana prije preuzimanja stvari ali nije cjelokupan iznos novca dao odjednom, nego je prvi put dao 100 € a ostalo u ratama. Prvih 100 € se nije odnosilo na neki poseban dio stvari koje je kupio, nego na cjelokupan iznos koji su pogodili. Sa Jokovićem je bio dogovorio jedinstvenu cijenu za sve stvari, osim kreča i cimenta. </span>
</p>
<p class="p3"></p>
<p class="p6">
<span>Objašnjavajući razlike u odnosu na ranije kazivanje optuženi Antunović Igor je naveo da je siguran da mu je Joković pomenuo da su stvari iz Bosne, da se ne može sjetiti zbog čega to nije pomenuo ODT-u, da ima troje male djece i pod velikim je stresom zbog ovoga. Tačno je da je sa Jokovićem bio ugovorio jedinstvenu cijenu za sve predmete koje će kupiti a što se tiče toga što je kod ODT-a na zapisniku konstatovano da su se prvo dogovorili oko kupoprodaje eloksirane bravarije za 350,00 eura,  njemu je tužilac pročitao optužnicu ili šta već, pitao ga da li je to tačno, a on je rekao da ta cijena nije kako je navedeno ali mu je tužilac odgovorio da cijena sada nije bitna u pročitanom aktu. Tužilac je glasno diktirao zapisnik u njegovom prisustvu, on je čuo kako tužilac diktira izjavu ali nije reagovao jer je kao i sada bio pod velikim pritiskom zbog svega što se desilo. Na zapisniku o saslušanju kod ODT-a koji mu je pružen na uvid nalazi se njegov potpis. Poznato mu je da u maloprodaji u “Neckom-u” jedan PVC prozor košta od 120-150 eura ali je znao da je to u Bosni duplo jeftinije jer često tamo ide - rodom je iz Trebinja. U “Neckomu” jedna unutrašnja vrata koštaju 60,00 eura a zna da upravo ovo preduzeće sve nabavlja duplo jeftinije iz Bosne. </span>
</p>
<p class="p6"></p>
<p class="p3">
<span>Optuženi Antunović Igor je u završnoj riječi ostajući lično i preko branioca </span>
</p>
<p class="p3">
<span>pri iznijetoj odbrani, predložio sudu da ga oslobodi od optužbe takođe predlažući da u slučaju drugačije - osuđujuće odluke, sud izrekne uslovnu osudu.</span>
</p>
<p class="p3"></p>
<p class="p3">
<span>Sud je u dokaznom postupku saslušao svjedoka oštećenog Stijepović Željka i svjedoka Tomčić Nebojšu, saslušao vještaka ekonomsko-finansijske struke Spaić Rata, pročitao zapisnik o uviđaju UP PJ Nikšić Ku.br.393 od 12.06.2010.g., pročitao zapisnik o uviđaju UP PJ Nikšić Ku.br.443 od 29.06.2010.g., izvršio uvid u fotodokumentaciju UP PJ Nikšić broj 250/12 od 13.03.2012.g., pročitao potvrdu UP PJ Nikšić Ku.br.393, 443, o privremeno oduzetim predmetima od Antunović Igora, pročitao potvrdu UP PJ Nikšić Ku.br. 393 od 13.03.2012.g. o vraćanju predmeta Stijepović Željku, pročitao potvrdu UP PJ Nikšić Ku.br.393 od 14.03.2012.g. o vraćanju predmeta Stijepović Željku, na saglasan predlog stranaka pročitao nalaz i mišljenje Forenzičkog centra Danilovgrad od 1.03.2012.g. i pročitao izvode iz kaznene evidencije za optužene. </span>
</p>
<p class="p3"></p>
<p class="p3">
<span>Svjedok oštećeni Stijepović Željko naveo je u svom iskazu da je u noći 11/12.06.2010.g. izvršena provala njegove porodične kuće u izgradnji u naselju Ozrinići i to tako što je neko kamenom slomio prozor na kući i kako predpostavlja kroz napravljeni otvor, provukao ruku, otvorio prozor, ušao unutar kuće i oduzeo 5 unutrašnjih drvenih vrata / od čega su 4 bile dimenzija 90cm a 1 dimenzija 80cm/, jedan mali PVC prozor od kupatila, 40 džakova cementa, 15 džakova kreća, jednu bušilicu NN marke stare desetak dana, jedan ručni cirkular crvene boje NN marke koji je bio skoro nov, jednu brusilicu NN marke plave boje koja je bila skoro nova, dvije motalice kabla sa po 50 m gumenog kabla presjeka 3 x 2mm2. Od oduzetih predmeta vraćeno mu je 5 unutrašnjih drvenih vrata. Istakao je da se pridružuje krivičnom gonjenju protiv optuženih.</span>
</p>
<p class="p3"></p>
<p class="p3">
<span>Svjedok Tomčić Nebojša naveo je u svom iskazu da je u noći 28/29.06.2010.g. izvršena provala porodične kuće njegovog brata Tomčić Slavka. Pretpostavlja da je neko slomio kamenom prozor i kroz napravljeni otvor provukao ruku, prozor otvorio i ušao u unutrašnjost kuće odakle je oduzeo tri dvokrilna PVC prozora dimenzija 120 x 120 cm i jedna balkonska PVC vrata dimenzija 90 x 210 cm. Ništa od tih stvari nije vraćeno njegovom bratu a otuđena stolarija bila je kupljena kod Papić Miloša u Kočanima i bila je potpuno nova. Sve što je kupljeno od Papić Miloša plaćeno je 2.300,00 eura. Tri dvokrilna prozora i četvrti polomljeni kao i vrata od terase platio je oko 900,00 eura uz povoljnosti koje mu je dao prodavac. Vrata od terase dimenzija su 90 x 205 cm. Stolarija je nabavljena tri dana prije oduzimanja.</span><span class="s2"> </span><span>On je lično kupio stvari od Papić Miloša a nije se raspitivao da li je stolariju bilo moguće nabaviti kod drugog proizvođača po nižoj cijeni. </span>
</p>
<p class="p3"></p>
<p class="p3">
<span>Zapisnikom o uviđaju UP PJ Nikšić Ku.br.393 od 28.06.2010.g. konstatovano je da se kuća Stijepović Željka nalazi u naselju Ozrinići Nikšić, da je ista u izgradnji, da je na istočnoj strani na visini 130 cm postavljen dvokrilni prozor na kome je staklo polomljeno a sam prozor je zatečen u otvorenom položaju, da su na spoljašnjoj strani lijevog krila prozora na kojem je staklo polomljeno posmatrano sa spoljašnje strane izazvan i fiksiran jedan trag papilarnih linija kao i tri traga na lijevom krilu prozora posmatrano sa unutrašnje strane koji tragovi su dostavljeni na vještačenje Forenzičkom centru. </span>
</p>
<p class="p3"></p>
<p class="p3">
<span>Zapisnikom o uviđaju UP PJ Nikšić Ku.br. 443 od 19.07.2010.g. konstatovano je da se kuća u izgradnji Tomčić Slavka nalazi u naselju Ozrinići u Nikšiću, da je ista sa visokim potkrovljem veličine u osnovici 9 x 8,40 m, da sa zapadne strane kuće nedostaje jedan prozor koji je bio pričvršćen pur pjenom dok se drugi prozor pored njega nalazi u ležištu ali je na istom polomljeno duplo prozor staklo veličine 95 x 45 cm. Na odbačenom komadu stakla od polomljenog prozora i na okviru polomljenog prozora krim.tehničar je izazvao tragove papilarnih linija koji će biti dostavljeni na dalje vještačenje. </span>
</p>
<p class="p3"></p>
<p class="p3">
<span>Nalazom i mišljenjem Forenzičkog centra Danilovgrad navedeno je da 3 traga papilarnih linija, izuzeti prilikom uviđaja povodom krivičnog djela počinjenog na štetu Tomčić Slavka – konkretno sa prozorskog krila, potiču od optuženog Joković Vladana. </span>
</p>
<p class="p3"></p>
<p class="p3">
<span>Potvrdom UP PJ Nikšić Ku.br. 393 konstatovano je da su od Antunović Igora oduzeti predmeti – 5 komada unutrašnjih drvenih vrata, 1 komad balkonskih eloksiranih vrata, 1 ulazna eloksirana vrata sa štokom.</span>
</p>
<p class="p3"></p>
<p class="p3">
<span>Potvrdom UP PJ Nikšić Ku.br. 393, 443 od 14.03.2012.g.  konstatovano je da su od Antunović Igora oduzeti predmeti – 4 vreće cementa, 4 vreće kreča. </span>
</p>
<p class="p3"></p>
<p class="p3">
<span>Potvrdom UP PJ Nikšić Ku.br. 393 od 13.03.2012.g. konstatovano je da su Stijepović Željku vraćeni predmeti - 5 ulaznih vrata.</span>
</p>
<p class="p3"></p>
<p class="p3">
<span>Potvrdom UP PJ Nikšić Ku.br. 393 od 14.03.2012.g., konstatovano je da su Stijepović Željku vraćeni predmeti - 4 vreće cementa i 4 vreće kreča. </span>
</p>
<p class="p3"></p>
<p class="p3">
<span>Fotodokumentacijom UP PJ Nikšić broj 250/12 od 13.03.2012.g. vizuelno su predstavljeni kuća Antunović Igora, unutrašnja vrata sa kasom iste, garaža, ostava u garaži, elkosirana vrata pronađena u ostavi, pronađeni cement, kreč i bušilica kao i eloksirana vrata pronađena u pomoćnom objektu. </span>
</p>
<p class="p3"></p>
<p class="p3">
<span>Sudski vještak ekonomsko - finansijske struke Spaić Rato naveo je u svojim iskazima na glavnom pretresu dana 27.11.2012.g. i dana 23.'01.2013.g da ostaje u cjelosti pri nalazu i mišljenju od 14.05.2012.g. /u istom je navedeno da vrijednost 5 unutrašnjih drvenih vrata iznosi 300,00 eura, da vrijednost malog PVC prozora od kupatila iznosi 50,00 eura, da vrijednost 40 džakova cementa iznosi 220,00 eura, da vrijednost 15 džakova kreća iznosi 28,00 eura, da vrijednost bušilice NN marke stare desetak dana iznosi 60 eura, da vrijednost ručnog cirkulara NN marke iznosi 35 eura, da vrijednost brusilice NN marke skoro nove iznosi 17,00 eura, da vrijednost motalice kabla sa 50 metara gumenog kabla presjeka 3 x 2,5 mm2  iznosi 80 eura, što znači da ukupna vrijednost stvari otuđenih od Stijepović Željka iznosi 79,00 eura dok vrijednost 3 dvokrilna PVC prozora dimenzija 120 x 120 cm iznosi 450,00 eura, a da vrijednost balkonskih PVC vrata dimenzija 90 x 210 cm iznosi 140,00 eura što znači da ukupna vrijednost stvari od Tomčić Slavka iznosi 590,00 eura/ s tim što je očita omaška u pogledu broja motalica – treba da stoji dvije motalice. Takođe je naveo da se pri davanju nalaza i mišljenja služio podacima dobijenim sa interneta i  iz stovarišta a inače na internet sajtovima postoje cijene ove vrste robe stovarišta preduzeća Neckom, stovarišta Đurović i drugih. Za pojedine artikle imao je podatke o dimenzijama a za one koje nije smatrao je da se radi o standardnim veličinama. Dimenzije je imao za dvokrilne PVC prozore i balkonska PVC vrata a standardne je primjenjivao za unutrašnja drvena vrata i mali PVC prozor od kupatila. Što se tiče unutrašnjih vrata cijene se kreću od 60 do 170 eura zavisno od vrste drveta, načina izrade, šarki, a dimenzije utiču na cijenu ali je on pošao od standardne dimenzije vrata, uzimajući najmanju cijenu za unutrašnja vrata. Na području Srbije, Hrvatske i B i H cijena ove robe se kreće od 60 do 170 eura. Cijene vrata dimenzija 90 i 80 cm su iste. </span>
</p>
<p class="p3"></p>
<p class="p3">
<span>Sud nalazi da je na nesumnjiv način utvrđeno da je optuženi Joković Vladan dana 12. 06. 2010. godine u Nikšiću u naselju Ozrinići, u namjeri da sebi pribavi protivpravnu imovinsku korist, obio kuću oštećenog Stijepović Željka, na način što je kamenom polomio staklo na prozoru kuće, nakon čega je provukao ruku kroz napravljeni otvor i otvorio navedeni prozor, a zatim ušao u unutrašnjost kuće odakle je oduzeo: 5 unutrašnjih drvenih vrata u vrijednosti od 300,00 €, jedan mali PVC prozor od kupatila u vrijednosti od 50,00 €, 40 džakova cementa marke „Titan“ u vrijednosti od 220,00 €, 15 džakova kreča u vrijednosti od 28,00 €, jednu bušilicu nepoznate marke u vrijednosti od 60,00 €, jedan ručni cirkular nepoznate marke u vrijednosti od 35,00 €, jednu brusilicu nepoznate marke u vrijednosti od 17,00 € i dvije motalice kabla sa po 50 m gumenog kabla na istima presjeka 3 x 2,5 mm</span><span class="s1">2</span><span> u vrijednosti od 80,00 €, sve u ukupnoj vrijednosti od 790,00 €, vlasništvo oštećenog Stijepović Željka, kao što je i na nesumnjiv način utvrđeno da je optuženi Joković Vladan u noći 28/29. 06. 2010. godine u Nikšiću u naselju Ozrinići, u namjeri da sebi pribavi protivpravnu imovinsku korist, obio kuću oštećenog Tomčić Slavka, na način što je kamenom polomio staklo na prozoru kuće, nakon čega je provukao ruku kroz napravljeni otvor i otvorio navedeni prozor, a zatim ušao u unutrašnjost kuće odakle je oduzeo:tri dvokrilna PVC prozora dimenzija 120 x 120 cm u vrijednosti 450,00 € i jedna balkonska PVC vrata dimenzija 90 x 210 cm u vrijednosti od 140,00 €, sve u ukupnoj vrijednosti od 590,00 €, vlasništvo oštećenog Tomčić Slavka, na način što je šegicom,</span><span class="s2"> </span><span>koju je prethodno ponio sa sobom, prešegao pur-pjenu kojom su navedeni prozori i vrata bili pričvršćeni za zidove kuće, kojim radnjama je optuženi Joković Vladan ostvario sva bitna obilježja produženog krivičnog djela teška krađa iz čl. 240 st.1 tač.1 KZ u vezi čl.49 KZ.</span>
</p>
<p class="p3"></p>
<p class="p3">
<span>Najprije, optuženi Joković Vladan navodi u svojoj odbrani da je u noći 11/12.06.2010.g. kamenom polomio staklo na jednoj kući u izgradnji u naselju Ozrinići, provukao ruku kroz napravljeni otvor, otvorio prozor i ušao unutar objekta odakle je oduzeo pet unutrašnjih drvenih vrata, jedan mali PVC prozor, jednu bušilicu i nešto alata a takođe je oduzeo i više vreća cementa i kreča koje su bile složene pored kuće. U skladu sa navodima optuženog o načinu ulaska u kuću oštećenog Stijepović Željka su i konstatacije zapisnika o uviđaju da je dvokrilni prozor na istočnoj strani  kuće zatečen otvoren te da je na njemu bilo polomljeno staklo. U pogledu vrste i količine predmeta oduzetih tom prilikom, sud je poklonio vjeru kazivanju svjedoka oštećenog Stijepović Željka koji se precizno izjasnio da mu je otuđeno - 5 unutrašnjih drvenih vrata /od čega su 4 bili dimenzija 90cm a 1 dimenzija 80cm/, jedan mali PVC prozor od kupatila, 40 džakova cementa, 15 džakova kreća, jednu bušilicu NN marke, jedan ručni cirkular crvene boje NN marke, jedna brusilica NN marke plave boje, dvije motalice kabla sa po 50 m gumenog kabla presjeka 3 x 2mm2,  dok je vrijednost otuđenog utvrđena na osnovu kazivanja vještaka ekonomsko finansijske struke Spaić Rata. </span>
</p>
<p class="p3"></p>
<p class="p3">
<span>Nadalje, optuženi Joković Vladan ne osporava da je pri izvršenju druge krađe krajem mjeseca juna 2010.g. otuđio balkonska PVC vrata i tri dvokrilna PVC prozora /odvajao ih je tako što je šegicom šegao pur pjenu /.</span>
</p>
<p class="p3"></p>
<p class="p3">
<span>Ovakvi navodi optuženog nijesu dovedeni pod sumnju ostalim izvedenim dokazima pa tako svjedok Tomčić Nebojša /brat oštećenog Tomčić Slavka/ precizno navodi vrstu i količinu otuđenih predmeta a takođe je i nalazom i mišljenjem Forenzičkog centra jasno utvrđeno prisustvo tragova papilarnih linija optuženog Joković Vladana na okvirima prozora kuće Tomčić Slavka. Međutim, sud ne prihvata navode optuženog Joković Vladana da je u kuću Tomčić Slavka ušao tako što je jednu šipku provukao kroz prostor između zida i prozora, otvorio njome ručicu prozora sa unutrašnje strane, otvorio prozor i kroz isti ušao u kuću jer ne samo da je svjedok Tomčić Nebojša naveo da pretpostavlja da je neko slomio jedan prozor i kroz napravljen otvor provukao ruku i otvorio prozor već i iz konstatacija zapisnika o uviđaju proizilazi da je na prozoru polomljeno staklo a slijedeći odbranu optuženog on nije lomio prozor, te je jasno da je način njegovog ulaska u kuću oštećenog Tomčić Slavka opisan optužnim aktom, krajnje realan i prihvatljiv. </span>
</p>
<p class="p3"></p>
<p class="p3">
<span>Kako je optuženi Joković Vladan bio svjestan da u oba slučaja obija tuđe objekte i oduzima iz istih pokretne stvari, očito u namjeri pribavljanja protivpravne imovinske koristi što je i htio takvim postupcima, jasno je da je djelovao sa direktnim umišljajem pri čemu je dva ista krivična djela počinio u kratkom vremenskom rasponu, a ta djela predstavljaju cjelinu usled postojanja jedinstva umišljaja optuženog i jedinstva prostora djelovanja budući da su oba krivična delikta preduzeta na području opštine Nikšić. </span>
</p>
<p class="p3"></p>
<p class="p3">
<span>Prilikom odlučivanja o krivičnoj sankciji, na strani optuženog Joković Vladana shodno čl.42 KZ sud je kako olakšavajuće okolnosti cijenio da se radi o licu lošeg imovnog stanja i nezaposlenom, činjenicu da se radi o mlađem punoljetnom licu, kao i raniju neosuđivanost utvrđenu iz izvoda iz kaznene evidencije dok otežavajućih okolnosti nije našao pa je sud nalazeći da na strani optuženog postoje naročito olakšavajuće okolnosti shodno čl.45 st.1 tač.3 i čl.46 st.1 tač.4 KZ istog osudio na kaznu zatvora u trajanju od četiri mjeseca / ispod minimuma propisanog za ovo krivično djelo/ nalazeći da će se ovakvom kaznom postići svrha kažnjavanja iz čl.32 KZ u okviru opšte svrhe propisivanja i izricanja krivičnih sankcija iz čl.4 st.2 KZ. </span>
</p>
<p class="p3"></p>
<p class="p3">
<span>Sud nalazi da je na nesumnjiv način utvrđeno da je optuženi Antunović Igor u tri navrata u ljeto 2010. godine u Nikšiću, kupovao stvari od okrivljenog Joković Vladana, iako je mogao i bio dužan da zna da su stvari pribavljene krivičnim djelom i to prvi put 3 dvokrilna PVC prozora, jedan mali PVC prozor od kupatila i jedna balkonska PVC vrata za iznos od 100,00 €, drugi put pet unutrašnjih drvenih vrata i jednu bušilicu nepoznate marke za iznos od 70,00 € i treći put 10 vreća kreča i 20 vreća cimenta za iznos od pola tržišne cijene navedenog kreča i cimenta, nakon čega je tri navedena dvokrilna PVC prozora i jedan mali PVC prozor od kupatila ugradio na svoju kuću u izgradnji u ulici Gračaničkoj u naselju Kličevo, kojim radnjama je optuženi ostvario sva bitna obilježja produženog krivično djela prikrivanje iz čl. 256 st. 2 u vezi st. 1 KZ u vezi čl.49 KZ. </span>
</p>
<p class="p3"></p>
<p class="p3">
<span>Iz odbrane optuženih, fotodokumentacije UP PJ Nikšić  i potvrda UP PJ Nikšić  o privremenom oduzimanju predmeta i vraćanju  predmeta proizilazi da je optuženi Joković Vladan dio otuđenih predmeta prodao optuženom Antunović Igoru.</span>
</p>
<p class="p3"></p>
<p class="p3">
<span>Shodno kazivanju optuženog Joković Vladana pred ODT-om i izjašnjenjima vještaka ekonomsko finansijske struke Spaić Rata koja sud prihvata kao stručna i objektivna, utvrđeno je da je optuženi Antunović Igor od optuženog Joković Vladana kupio pet unutrašnjih vrata i jednu bušilicu po cijeni koja je više od pet puta niža od realne /on je te predmete platio 70,00 eura  a realna cijena bi iznosila 370,00 eura/ te da je tri dvokrilna PVC prozora, jedan mali prozor od kupatila PVC i jedna balkonska PVC vrata kupio po cijeni koja je više od tri puta niža od realne / platio je te predmete 100,00 eura a vrijednost je iznosila 370,00 eura/ a sam optuženi Joković Vladan navodi da je optuženom Antunović Igoru kreč i cement prodao u pola cijene.</span>
</p>
<p class="p3"></p>
<p class="p3">
<span>Na glavnom pretresu oba optužena dopunjuju odbrane navodeći kako je drugooptuženi mislio da kupuje robu koja je zapravo vlasništvo nekog lica iz Bosne što sud ne prihvata nalazeći da je cilj takvih tvrdnji da predstave kako optuženi Antunović Igor uopšte nije mogao znati da su predmeti prethodno pribavljeni izvršenjem krivičnog djela jer je opšte poznata činjenica da su cijene na području B i H niže, pa samim time  niže cijene po kojima kupuje predmete od Joković Vladana ne bi kod Antunović Igora stvorile sumnju o nezakonitom porijeklu istih. </span>
</p>
<p class="p3"></p>
<p class="p3">
<span>Optuženi Joković Vladan krajnje je precizno objasnio kod ODT-a Nikšić kako je Antunović Igoru u više navrata prodavao otuđene predmete i po kojoj cijeni. On je istakao brojne pojedinosti – da Antunović Igor radi u autoservisu njegovog brata, da mu je bilo poznato da Antunović Igor gradi kuću kao i podatke o tome kada mu je ove predmete predavao. Iako jasan i precizan u opisivanju kupoprodaje, optuženi Joković Vladan nije pomenuo kako je optuženom  Antunović Igoru označio izvjesno lice iz Bosne kao vlasnika robe, već se na to pozvao tek na glavnom pretresu. Takođe je i optuženi Antunović Igor tek na glavnom pretresu naveo kako ga je optuženi Joković Vladan upoznao sa činjenicom da predmeti koje od njega kupuje predstavljaju vlasništvo njegovog druga iz Bosne a ovu veoma bitnu okolnost Antunović Igor nije pominjao kod ODT-a pa je jasno da njeno naknadno isticanje predstavlja samo pokušaj optuženih da međusobno usaglase odbrane u cilju izbjegavanja odgovornosti od strane Antunović Igora. Za nespominjanje navodnog lica iz Bosne u prethodnom postupku, optužena lica ne nude racionalna objašnjenja što njihova kazivanja na glavnom pretresu u tom dijelu čini utoliko prije neprihvatljivim.</span>
</p>
<p class="p3"></p>
<p class="p3">
<span>Odbrana  optuženog Antunović Igora nije dosljedna budući da pred ODT-om  on tvrdi da je tri dvokrilna PVC prozora, jedan mali PVC prozor i jedna PVC balkonska vrata platio 350,00 eura, da je  5 unutrašnjih vrata platio 50,00 eura a bušilicu 20,00 eura /dakle ukupno 420,00 eura/ dok je na glavnom pretresu naveo da je stvari  - izuzimajući kreč i ciment, platio 580,00 eura. Takođe je ovaj optuženi pred ODT-om naveo da je najprije dogovorio sa optuženim Joković Vladanom</span><span class="s2"> </span><span> cijenu tri dvokrilna PVC prozora, jednog malog PVC prozora i jednih PVC balkonskih vrata a kasnije je dogovorio kupoprodaju / znači i cijenu/ 5 unutrašnjih vrata i bušilice, dok na glavnom pretresu ističe da je zapravo bila ugovorena jedinstvena cijena za sve stvari u samom početku, pri čemu razliku u kazivanju ne objašnjava po ocjeni suda na prihvatljiv način.</span>
</p>
<p class="p3"></p>
<p class="p3">
<span>Koliko je optuženi Antunović Igor zapravo pokušavao da izbjegne odgovornost, pokazuje i to što pred ODT-om  tvrdi da je tri dvokrilna PVC prozora, jedan mali PVC prozor i jedna PVC balkonska vrata platio 350,00 eura – što je cijena koja bi proizilazila za date predmete i iz vještačenja finansijske struke, pa je nejasno kakve bi onda imalo svrhe pominjanje navodnog vlasnika iz Bosne kada bi cijena koju za ove predmete optuženi Antunović Igor plaća bila jednaka realnoj cijeni koju je i vještak našao. Sve ovo jasno dovodi do zaključka da je odbrana optuženog Antunović Igora nedosljedna i nelogična  zbog čega i ne može biti prihvaćena.</span>
</p>
<p class="p3"></p>
<p class="p6">
<span>Kako je optuženi Antunović Igor bio svjestan da može počiniti predmetno krivično djelo /jer je obzirom na cijenu mogao i bio dužan da zna da su predmeti pribavljeni krivičnim djelom/ ali je očito olako držao da djelo neće počiniti ili da će to moći izbjeći, jasno je da je djelovao sa svjesnim nehatom pri čemu je preduzeo više istih krivičnih djela u kraćem vremenskom rasponu, djelujući uz  jedinstvo umišljaja i uz jedinstvo prostora budući da sve radnje preduzima na prostoru opštine Nikšić.</span>
</p>
<p class="p3"></p>
<p class="p3">
<span>Sud je stavio van snage odluku da se od Osnovnog suda Podgorica pribavi presuda K.br.200/03 nalazeći da bi insistiranje na izvođenju ovog dokaza isključivo doprinijelo odugovlačenju krivičnog postupka.</span>
</p>
<p class="p3"></p>
<p class="p3">
<span>Sud je odbio predlog branioca optuženog Antunović Igora da se izvrši suočenje optuženih kao i predlog da se kao dokaz izvede čitanje računa preduzeća Neckom koji se odnose na cijene vrata i prozora istih artikala kao što su i oni koji su otuđeni, te da se pročita faktura firmi iz Trebinja o cijeni koštanja vrata i prozora istih dimenzija kao i predmeta oštećenih jer sud nalazi da je prikupljena dokazna građa omogućavala meritorno rješavanje ove pravne stvari pa bi insistiranje na izvođenju ovih dokaza isključivo doprinijelo odugovlačenju krivičnog postupka.</span>
</p>
<p class="p3"></p>
<p class="p3">
<span>Sud je donio rješenje da se ne saslušava svjedok oštećeni Tomčić Slavko nalazeći – kako je i ranije navedeno da je prikupljena dokazna građa omogućavala meritorno rješavanje ove pravne stvari pa bi insistiranje na izvođenju ovog dokaza isključivo doprinijelo odugovlačenju krivičnog postupka.</span>
</p>
<p class="p3"></p>
<p class="p3">
<span>Prilikom odlučivanja o krivičnoj sankciji, sud je shodno čl.42 KZ kao olakšavajuće okolnosti na strani optuženog Antunović Igora cijenio porodičnost – isti je oženjen i otac troje djece a kao otežavajuću okolnost  raniju osuđivanost utvrđenu na osnovu izvoda iz kaznene evidencije, pa je u konačnom sud našao da su na strani optuženog ispunjeni uslovi iz čl. 53 i čl.54 KZ  i izrekao mu je uslovnu osudu uz utvrđivanje kazne zatvora 6 mjeseci koja se neće izvršiti ukoliko u roku od dvije godine po pravosnažnosti presude optuženi ne počini novo krivično djelo, pri čemu je sud uvjerenja da će se u konkretnom slučaju postići svrha uslovne osude iz čl. 52 KZ u okviru opšte svrhe propisivanja i izricanja krivičnih sankcija iz čl. 4 st. 2 KZ. </span>
</p>
<p class="p3"></p>
<p class="p7">
<span>Sud je shodno čl. 226 i 229 ZKP-a optužene obavezao da na ime troškova krivičnog postupka solidarno uplate iznos od 99,00 eura na ime nagrade sudskom vještaku finansijske struke a da svako ponaosob uplati iznos od po 30,00 eura, na ime paušalnih troškova krivičnog postupka, srazmjerno složenosti i trajanju krivičnog postupka te imovnom stanju optuženih.</span>
</p>
<p class="p3">
<span>	</span>
</p>
<p class="p3">
<span>Iz iznijetih razloga, na osnovu čl. 374 ZKP, odlučeno je kao u izreci presude. </span>
</p>
<p class="p3">
<span> </span>
</p>
<p class="p1">
<span>OSNOVNI SUD U NIKŠIĆU, dana 29.01.2013. godine.</span>
</p>
<p class="p1"></p>
<p class="p1"></p>
<p class="p1">
<span>Zapisničar                                           SUDIJA,</span>
</p>
<p class="p8">
<span>                     Ćuzović Plana    s.r.                             Perović Ivan s. r.</span>
</p>
<p class="p8"></p>
<p class="p8">
<span>                               ZA TAČNOST OTPRAVKA TVRDI:</span>
</p>
<p class="p8">
<span>                                               radnik suda</span>
</p>
<p class="p8"></p>
<p class="p8">
<span>PRAVNA POUKA:   Protiv ove presude dozvoljena je žalba u roku od 15 dana  </span>
</p>
<p class="p8">
<span>                             od dana prijema iste preko ovog SUDA VIŠEM </span>
</p>
<p class="p8">
<span>                             SUDU PODGORICA.</span>
</p>
<p class="p9"></p>
<p class="p3"></p>
<p class="p10"></p>


</body>
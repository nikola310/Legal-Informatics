<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:end;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Times New Roman;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:justify;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Arial;font-size:12pt;}
.p6{text-indent:0.5in;text-align:justify;hyphenate:auto;font-family:Arial;font-size:12pt;}
.p7{text-indent:0.5in;text-align:center;hyphenate:auto;font-family:Times New Roman;font-size:12pt;}
.p8{text-align:start;hyphenate:auto;font-family:Times New Roman;font-size:12pt;}
.s1{color:black;}
</style>
<meta content="sladjana.bujic" name="author">
</head>
<body class="b1 b2">
<p class="p1">
<span>K.br. 269/12</span>
</p>
<p class="p2"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p4"></p>
<p class="p5"></p>
<p class="p3">
<span>U IME CRNE GORE</span>
</p>
<p class="p6"></p>
<p class="p6">
<span>OSNOVNI SUD U BARU, kao prvostepeni krivični, sudija Lekić Zoran, kao sudija pojedinac, sa zapisničarom Marković Danijelom, u krivičnom predmetu optužene S.Z., zbog krivičnog djela – teška krađa iz čl. 240 st. 2 Krivičnog zakonika, po optužnici Osnovnog državnog tužilaštva u Baru Kt.br. 433/11-2 od 16.05.2012. godine, nakon zaključenog glavnog i javnog pretresa održanog dana 15.04.2013. godine u prisustvu zastupnika optužbe, zamjenika ODT-a iz Bara Rajković Irene i branioca optužene po službenoj dužnosti K.V., advokata iz Bara, istog dana je donio i javno objavio,</span>
</p>
<p class="p6"></p>
<p class="p3"></p>
<p class="p3">
<span>P R E S U D U</span>
</p>
<p class="p4"></p>
<p class="p6">
<span>Optužena,</span>
</p>
<p class="p6"></p>
<p class="p6">
<span>S.Z., od oca R. i majke A., rođene N., rođena ...1972. godine u K.., nastanjena u P., naselje V.R., neosuđivana,</span>
</p>
<p class="p5"></p>
<p class="p3"></p>
<p class="p3">
<span>K r i v a  j e</span>
</p>
<p class="p6"></p>
<p class="p6">
<span>Zato što je,</span>
</p>
<p class="p6"></p>
<p class="p6">
<span>Dana 14. juna 2011. godine, između 12,00 i 17,00 časova iz stambenog objekta vlasništvo oštećene D.M., u naselju Č.. bb., O.B., svjesna svog djela i htjela njegovo izvršenje, oduzela tuđe pokretne stvari, vlasništvo oštećene, u namjeri da njihovim prisvajanjem sebi pribavi protivpravnu imovinsku korist, na način, što je ušla kroz otvoreni prozor od dnevne sobe u prizemlju kuće, i nakon izvršene premetačine u istoj, oduzela novac u iznosu od 2.500,00 eura, koji se nalazio u naslonu od bračnog kreveta, a iz natkasne, sa lijeve strane bračnog kreveta, oduzela je i zlatni nakit i to: jednu dužu mušku ogrlicu od žutog zlata, srednje debljine sa privjeskom u obliku krsta veličine oko 3 cm u vrijednosti od 350,00 eura, jednu mušku ogrlicu od kaučuka pravougaonog oblika i žutog zlata sa ugraviranim datumom u vrijednosti od 150,00 eura i jednu mušku narukvicu od kaučuka pravougaonog oblika i žutog zlata sa ugraviranim datumom u vrijednosti od 100,00 eura, sve ukupne novčane vrijednosti od 3.100,00 eura,</span>
</p>
<p class="p6"></p>
<p class="p6">
<span>- čime je izvršila krivično djelo – teška krađa iz čl. 240 st. 2 Krivičnog zakonika (KZ).</span>
</p>
<p class="p6"></p>
<p class="p6"></p>
<p class="p6">
<span>Pa je sud primjenom citiranog zakonskog propisa, te čl. 4, 5, 15, 32, 42, 45 i 46 Krivičnog zakonika i čl. 369, 370 i 374 Zakonika o krivičnom postupku (ZKP-a),</span>
</p>
<p class="p7"></p>
<p class="p7"></p>
<p class="p3">
<span class="s1">O S U Đ U J E</span>
</p>
<p class="p6"></p>
<p class="p6">
<span class="s1">Na kaznu zatvora u trajanju od 3 (tri) mjeseca</span><span>.</span>
</p>
<p class="p4"></p>
<p class="p4"></p>
<p class="p6">
<span>Oštećena D.M.se radi ostvarivanja imovinsko pravnog zahtjeva upuće na parnični postupak.</span>
</p>
<p class="p6"></p>
<p class="p6"></p>
<p class="p6">
<span>Troškovi postupka padaju na teret budžetskih sredstava suda.</span>
</p>
<p class="p4"></p>
<p class="p3"></p>
<p class="p3">
<span>O b r a z l o ž e nj e</span>
</p>
<p class="p3"></p>
<p class="p6">
<span>Optužnicom Osnovnog državnog tužilaštva u Baru Kt.br. 433/11-2 od 16.05.2012. godine stavljeno je na teret optuženoj Selimi Zaidi izvršenje krivičnog djela – teška krađa iz čl. 240 st. 2 KZ-a, koju optužnicu je zastupnik optužbe u završnoj riječi precizirao na način opisan u izreci presude i pri tako preciziranoj optužni u cjelosti ostao i predložio da sud optuženu oglasi krivom i osudi je po zakonu.</span>
</p>
<p class="p6"></p>
<p class="p6">
<span>Shodno članu 324 stav 2 ZKP-a Osnovni sud u Baru donio je dana 04.12.2012. godine rješnje Kv.br. 369/12 kojim je određeno da se optuženoj S.Z.sudi u odsustvu, a ovo iz razloga jer je optužena bila nedostižna državnim organima, a postoje naročito važni razlozi da se istoj sudi iako je otsutna. </span>
</p>
<p class="p6"></p>
<p class="p6">
<span>Branilac optužene po službenoj dužnosi u završnoj riječi je naveo da je jedini dokaz koji bi povezivao optuženu sa predmetnim događajem zapisnik Forenzičkog centra od 25.07.2011. godine, ali se iz istog ne može utvrditi na osnovu kojih podataka je utvrđeno da se radi o otiscima koje je ostavila optužena. Iz tog razloga smatra da nema dovoljno dokaza da je optužena izvršila krivično djelo koje joj je optužnicom stavljeno na teret. </span>
</p>
<p class="p4"></p>
<p class="p6">
<span>U dokaznom postupku sud je proveo sledeće dokaze: saslušao je svjedoka-oštećenu D.M. i vještaka ekonomsko-finansijske struke Š.K., pročitao je izvještaj Uprave policije o kriminalističko tehničkom pregledu lica mjesta br. 314/11 od 21.06.2011. godine, zapisnik o daktiloskopskom vještačenju br. 709/11 Uprave policije - Forenzičkog centra – Grupe za daktiloskopska ispitivanja br. 07-244/11-2-2923 od 25.07.2011. godine, nalaz i mišljenje vještaka finansijske struke Š. Kr.KT.br. 433/11-2 od 09.01.2012. godine i izvršio je uvid u foto-dokumentaciju Uprave policije Područne jedinice u Baru br. 314/11 od 15.06.2011. godine.</span>
</p>
<p class="p6"></p>
<p class="p6">
<span>Iz iskaza svjedoka-oštećene D.M. datog u prethodnom postupku na zapisniku od 09.11.2011. godine proizilazi da je dana 14.06.2011. godine u vremenskom periodu od 12,00 do 17,00 časova otišla da kupi namirnice za kuću i u tom periodu u njenoj kući koja se nalazi u naselju Č. nije bilo nikoga od članova porodice. Prozor od dnevne sobe prizemne montažne kuće je ostao otvoren jer su kroz isti bili provučeni neki kablovi pa se isti nije mogao u potpunosti zatvoriti već je ostao otvoren. Kada se oko 17,00 časova vratila kući na krevetu u spavaćoj sobi je vidjela PVC kesu u kojoj su se nalazili dvoje pari muških čarapa, dvije ženske majice i kesa kafe. Nije znala odakle ta kesa na krevetu, niti ko ju je tu ostavio, što joj je bilo jako čudno i tek se narednog dana, odnosno 15.06.2011. godine razmišljajući o pronađenoj kesi sjetila da pogleda u naslonu od bračnog kreveta gdje su držali novac u iznosu od 2.500,00 € da li je isti tu, kao i da li se u natkasni spavaće sobe koja se nalazi sa lijeve strane bračnog kreveta nalazi zlatni nakit koji su u njoj držali. Tada je vidjela da su navedeni novčani iznos i zlatni nakit nestali. Od zlatnog nakita joj je oduzeta jedna duža muška ogrlica od žutog zlata srednje debljine sa privjeskom u obliku krsta veličine nekih 3 cm, jedna muška ogrlica od kaučuka pravougaonog oblika i žutog zlata, kao i jedna muška narukvica od kaučuka takođe pravougaonog oblika i žutog zlata. Na ogrlici i narukvici od kaučuka bio je ugraviran datum krštenja njenog supruga, ne zna koji je dan u pitanju ali zna da je ugravirana 2007. godina.</span>
</p>
<p class="p6"></p>
<p class="p6">
<span>Pri ovom iskazu svjedok-oštećena je ostala i na glavnom pretresu i dodala da ispred kuće nije bila postavljena kapija, niti je ulaz u dvorište bio ograđen, a prozor od trpezarije u prizemlju je bio pritvoren, odnosno kroz ivicu prozora je bio postavljen kabal pa se isti nije mogao zatvoriti. Pretpostavlja da je optužena tuda ušla u unutrašnjost kuće jer su sva vrata bila zatvorena i ostali prozori zatvoreni.  Tada je iz unutrašnjosti njene kuće oduzet zlatan nakit koji je prepoznala po ugraviranom datumu krštenja njenog supruga D.P., kao i iznos od 2.500,00 €. Kao oštećena se pridružila krivičnom gonjenju i postavila imovinsko pravni zahtjev. </span>
</p>
<p class="p6"></p>
<p class="p6">
<span>Iz iskaza vještaka ekonomsko-finansijske struke Š.K. proizilazi da je nalaz i mišljenje izradio prema opisu stvari koji je dat na zapisniku inspektora i naredbi tužilaštva, te da ukupna vrijednost oduzetih stvari iznosi 3.100,00 €, od čega vrijednost oduzetog zlata iznosi 600,00 €, dok je novac oduzet u iznosu od 2.500,00 €.</span>
</p>
<p class="p6"></p>
<p class="p6">
<span>Iz izvještaja Uprave policije o kriminalističko tehničkom pregledu lica mjesta br. 314/11 od 21.06.2011. godine proizilazi da je krim. tehničar u izvještaju naveo da se radi o teškoj krađi na štetu oštećene D.M. iz B. na način što je najvjerovatnije uskočeno kroz otvoren prozor u unutrašnjost kuće. Prilikom preduzimanja kriminalističko-tehničkih radnji i to: fotografisanja, pronalaženja i izuzimanja tragova papilarnih linija, pronađeni su na licu mjesta tragovi na metalnom dijelu ispod prozora tj. na ispustu koji su označeni kao trag 1 i 2, dok su u spavaćoj sobi na krevetu pronađeni tragovi na dvije majice, kesi kafe i na paru čarapa, a po izjavi oštećene ovi predmeti nisu njeni i najvjerovatnije ih je izvršilac djela tu zaboravio. Sa kreveta su takođe izuzete i kutija od nakita i tri koverte koje su se nalazile u ladici gdje se nalazio otuđeni nakit.</span>
</p>
<p class="p4"></p>
<p class="p6">
<span>Iz zapisnika o daktiloskopskom vještačenju br. 709/11 Uprave policije - Forenzičkog centra – Grupe za daktiloskopska ispitivanja br. 07-244/11-2-2923 od 25.07.2011. godine proizilazi da tragovi papilarnih linija  označeni na licu mjesta i to na metalnom dijelu ispod prozora tj. na ispustu potiču od prstnog dijela dlana lijeve ruke i kažiprsta lijeve ruke optužene S.Z.. </span>
</p>
<p class="p6"></p>
<p class="p6">
<span>Iz nalaza i mišljenja vještaka finansijske struke Š. K. KT.br. 433/11-2 od 09.01.2012. godine proizilazi da je ukupna vrijednost oduzetog zlatnog nakita na dan izvršenja krivičnog djela iznosila 600,00 €. Odnosno vrijednost duže muške ogrlice od žutog zlata srednje debljine sa privjeskom u obliku krsta veličine nekih 3 cm iznosi 350,00 €, vrijednost muške ogrlice od kaučuka pravougaonog oblika i žutog zlata sa ugraviranim datumom iznosi 150,00 € i vrijednost muške narukvice od kaučuka pravougaonog oblika i žutog zlata sa ugraviranim datumom  iznosi 100,00 €.</span>
</p>
<p class="p6"></p>
<p class="p6">
<span>Uvidom u foto-dokumentaciju Uprave policije Područne jedinice u B. br. 314/11 od 15.06.2011. godine utvrđeno je da su povodom teške krađe oštećene D.M. u naselju R. br. 27 u B. na 24 fotografije predstavljeni: širi izgled objekta, bliži izgled ulaza u objekat, širi i bliži izgled dnevnog boravka, širi i bliži izgled spavaće sobe iz koje su nestali novac i zlatni nakit, širi i bliži izgled kutija iz kojih je otuđen zlatni nakit, bliži izgled ladice u kojoj se nalazio zlatni nakit, bliži izgled platnene kese u kojoj se nalazio nakit, mjesto iza naslona gdje se nalazio novac, bliži izgled pronađenih stvari – majice, kafe i čarapa, koje ne pripadaju vlasniku objekta a koje su pronađene na krevetu spavaće sobe i širi i bliži izgled prozora gdje su pronađeni tragovi papilarnih linija kroz koji je provučen crni kabl. </span>
</p>
<p class="p4"></p>
<p class="p6">
<span>Cijeneći provedene dokaze na glavnom pretresu kako pojedinačno, tako i u međusobnoj povezanosti, sud nalazi da je utvrđeno da je optužena S.Z. izvršila krivično djelo – teška krađa iz čl. 240 st. 2 Krivičnog zakonika, na način što je kroz otvoren prozor dnevne sobe u prizemlju kuće ušla u unutrašnjost iste i iz spavaće sobe oduzela novac u iznosu od 2.500,00 €, koji novac se nalazio u naslonu od bračnog kreveta, a takođe je i iz natkasne koja se nalazi sa lijeve strane bračnog kreveta oduzela zlatni nakit u vrijednosti od 600,00 €, što ukupno iznosi 3.100,00 €, u namjeri da na navedeni način sebi pribavi protivpravnu imovinsku korist.</span>
</p>
<p class="p6"></p>
<p class="p6">
<span>Do ovako utvrđenog činjeničnog stanja sud je došao prvenstveno iz iskaza svjedoka-oštećene D.M. datog u toku postupka iz kojeg je utvrđeno da je dana 14.06.2011. godine u vremenskom periodu od 12,00 do 17,00 časova bila van svoje kuće koja se nalazi u naselju Č.u B., a takođe ni ostali članovi njene porodice nisu bili u kući. Ispred kuće nije bila postavljena kapija, niti je ulaz u dvorište bio ograđen, a i prozor od dnevne sobe njihove prizemne montažne kuće je ostao otvoren jer je kroz njega bio provučen neki kabl pa se isti nije mogao zatvoriti. Kada se oko 17,00 časova vratila kući na krevetu u spavaćoj sobi pronašla je PVC kesu u kojoj se nalazilo dvoje pari muških čarapa, dvije ženske majice i kesa kafe i nije znala odakle ta kesa na krevetu, niti ko ju je tu ostavio. Obzirom da joj je to bilo jako čudno ona se dana 15.06.2011. godine razmišljajući o pronađenoj kesi sjetila da pogleda u naslonu od bračnog kreveta gdje su držali novac u iznosu od 2.500,00 € da li je isti tu, kao i da li se u natkasni spavaće sobe koja se nalazi sa lijeve strane bračnog kreveta nalazi zlatni nakit koji su u njoj držali. Tada je vidjela da navedenog novčanog iznosa nema, kao i da su od zlatnog nakita oduzeti: jedna duža muška ogrlica od žutog zlata srednje debljine sa privjeskom u obliku krsta veličine oko 3 cm, jedna muška ogrlica od kaučuka pravougaonog oblika i žutog zlata i jedna muška narukvica od kaučuka takođe pravougaonog oblika i žutog zlata. Iskaz oštećene sud je cijenio i u cjelosti prihvatio kao jasan, istinit i saglasan sa ostalim provedenim dokazima, nemajući razloga za drugačiju ocjenu, niti sumnju u suprotno, saglasno pretpostavci savjesnosti i pravilima o teretu dokazivanja, a kod činjenice da sama optužena nije dala iskaz u ovom postupku.</span>
</p>
<p class="p6"></p>
<p class="p6">
<span>Da je optužena izvršilac predmetnog krivičnog djela utvrđeno je iz provedenih materijalnih dokaza na glavnom pretresu i to iz izvještaja Uprave policije o kriminalističko tehničkom pregledu lica mjesta br. 314/11 od 21.06.2011. godine i iz zapisnika o daktiloskopskom vještačenju br. 709/11 Uprave policije - Forenzičkog centra – Grupe za daktiloskopska ispitivanja br. 07-244/11-2-2923 od 25.07.2011. godine. Naime, iz  izvještaja Uprave policije o kriminalističko tehničkom pregledu lica mjesta utvrđeno da je da su na licu mjesta, u stambenom objektu oštećene D.M. na metalnom dijelu ispod prozora tj. na ispustu pronađeni tragovi papilarnih linija koji su označeni kao trag 1 i 2, a iz zapisnika o daktiloskopskom vještačenju Forenzičkog centra utvrđeno je da navedeni tragovi potiču od prstnog dijela dlana lijeve ruke i kažiprsta lijeve ruke optužene S.Z.. Zbog ovoga ne stoje navodi branioca da ovlašćena lica Forenzičkog centra iz Danilovgrada nijesu imali pouzdan osnov – dokaz koji bi povezivao optuženu sa predmetnim dešavanjem. Podaci koji povezuju optuženu sa ovim dešavanjem su gore naznačeni tragovi koje je ostavila optužena, a na osnovu kojih je Forenzički centar istu povezao sa ovim događajem na osnovu svog ispitivanja tragova na licu mjesta, u kući oštećene. </span>
</p>
<p class="p6"></p>
<p class="p6">
<span>Nadalje, sud je u cjelosti prihvatio nalaz i mišljenja vještaka finansijske struke Š.K. kao jasan i izrađen u skladu sa pravilima nauke i struke, a iz kojeg je utvrđeno da vrijednost zlatnog nakita oduzetog od oštećene D.M. na dan izvršenja krivičnog djela iznosi ukupno 600,00 €. Odnosno vrijednost duže muške ogrlice od žutog zlata srednje debljine sa privjeskom u obliku krsta veličine nekih 3 cm iznosi 350,00 €, vrijednost muške ogrlice od kaučuka pravougaonog oblika i žutog zlata sa ugraviranim datumom iznosi 150,00 € i vrijednost muške narukvice od kaučuka pravougaonog oblika i žutog zlata sa ugraviranim datumom  iznosi 100,00 €. Na navedeni nalaz nije bilo primjedbi, pa sud nije imao razloga da u isti sumnja.</span>
</p>
<p class="p6"></p>
<p class="p6">
<span>Polazeći od ovako utvrđenog činjeničnog stanja sud nalazi da su se u radnjama optužene stekli subjektivini i objektivni elementi bića krivičnog djela teška krađa iz čl. 240 st. 2 Krivičnog zakonika koje joj je stavljeno na teret jer je optužena na način predstavljen u izreci presude imala namjeru da protivpravno sebi pribavi imovinsku korist u vrijednosti preko 3.000,00 €.</span>
</p>
<p class="p6"></p>
<p class="p6">
<span>Cijeneći psihički odnos optužene prema izvršenom krivičnom djelu, sud nalazi da je optužena krivično djelo koje joj je stavljeno na teret izvršila sa direktnim umišljajem, jer je bila svjesna da ulazeći u kuću oštećene kroz otvoren prozor dnevne sobe i oduzimanjem iz unutrašnjosti iste novac koji se nalazio u spavaćoj sobi u naslonu od bračnog kreveta, kao i zlatni nakit koji se nalazio u natkasni sa lijeve strane bračnog kreveta, čini krivično djelo i samim tim je htjela njegovo izvršenje. </span>
</p>
<p class="p4"></p>
<p class="p6">
<span class="s1">Odlučujući se za krivičnu sankciju sud je na strani optužene cijenio sve olakšavajuće i otežavajuće okolnosti iz čl. 42 Krivičnog zakonika. Od olakšavajućih okolnosti sud je cijenio da je ista raseljeno lice, romske nacionalnosti, nastanjena u kampu za raseljena lica u V.R., da je nesporno bez primanja i siromašnog statusa, dok otežavajućih okolnosti na strani optužene nije bilo. Za krivično djelo teška krađa iz čl. 240 st. 2 KZ propisana je kazna zatvora od 1 do 8 godina. Sud je međutim imajući u vidu kvalitet olakšavajućih okolnosti koje stoje na strani optužene njen društveni status, koje je cijenio kao naročito olakšavajuće okolnosti i u otsustvu otežavajućih okolnosti, shodno čl. 45 i 46 Krivičnog zakonika optuženoj ublažio kaznu i izrekao joj kaznu zatvora u trajanju od 3 (tri) mjeseca nalazeći da će se ublaženom kaznom postići svrha kažnjavanja iz čl. 32 Krivičnog zakonika u okviru opšte svrhe izricanja krivičnih sankcija iz čl. 4 st. 2 Krivičnog zakonika i da će se njome u dovoljnoj mjeri uticati na optuženu da ubuduće ne čini krivična djela. </span>
</p>
<p class="p6"></p>
<p class="p6">
<span class="s1">Shodno utvrđenom činjeničnom stanju u toku postupka, na osnovu iskaza oštećene koji je cijenio kao mjerodavan, sud je neznatno izmijenio dispozitiv optužnice na način što je u petom redu riječi: „prozor od spavaće sobe“ zamijenio riječima: „prozor od dnevne sobe“, na koji način nije povrijedio identitet optužbe i presude.</span>
</p>
<p class="p6"></p>
<p class="p6">
<span>Sud je donio rješenje da se u dokaznom postupku neće provoditi dokaz pribavljanjem izvještaja iz kaznene evidencije za optuženu jer je ista rođena na Kosovu pa bi pribavljanje ovog dokaza vodilo odugovlačenju postupka.</span>
</p>
<p class="p6"></p>
<p class="p6">
<span>Oštećenu D.M. sud je shodno čl. 239 st. 2 ZKP-a radi ostvarivanja imovinsko pravnog zahtjeva uputio na parnicu.</span>
</p>
<p class="p4"></p>
<p class="p6">
<span>Shodno članu 229 stav 4 ZKP-a sud je odlučio da troškovi postupka padaju na teret budžetskih sredstava suda jer je našao da bi njihovim plaćanjem bilo dovedeno u pitanje izdržavanje optužene ili lica koja je ona dužna da izdržava.</span>
</p>
<p class="p4"></p>
<p class="p6">
<span>Na osnovu izloženog odlučeno je kao u izreci presude. </span>
</p>
<p class="p4"></p>
<p class="p3"></p>
<p class="p3">
<span class="s1">OSNOVNI SUD U BARU</span>
</p>
<p class="p3">
<span class="s1">Dana 15.04.2013. godine</span>
</p>
<p class="p4">
<span class="s1"> </span>
</p>
<p class="p4"></p>
<p class="p4">
<span>ZAPISNIČAR		                                                                   S U D I J A,</span>
</p>
<p class="p4">
<span>Marković Danijela                                                                               Lekić Zoran</span>
</p>
<p class="p4"></p>
<p class="p4"></p>
<p class="p4">
<span>PRAVNA POUKA: Protiv ove presude može se izajviti žalba Višem sudu u Podgorici u roku od 15 dana od dana prijema pismenog otpavka. Žalba se predaje ovom sudu u dva primjerka.</span>
</p>
<p class="p4"></p>
<p class="p4">
<span>Dostavljeno:</span>
</p>
<p class="p4">
<span>- ODT-u iz Bara</span>
</p>
<p class="p4">
<span>- braniocu optužene adv. K.V.</span>
</p>
<p class="p4">
<span>- u spise </span>
</p>
<p class="p8"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-weight:800}
.span2{;font-size:11pt}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p style="text-align:right">
<span>K.br.454/12</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span></span>
</p>
<p>&nbsp;</p>
<p>&nbsp;</p>
<p style="text-align:center;">
<span>U IME CRNE GORE</span>
</p>
<p>&nbsp;</p>
<p>
<span>OSNOVNI SUD U PODGORICI,  po sudiji Đuković Goranu, uz učešće namještenika suda Maraš Anke, kao zapisničara, u krivičnom predmetu protiv okrivljenih Lj. L. i D. P. zbog krivičnog djela nezakoniti ribolov iz čl. 326 st.2 u vezi čl. 23 st.2 Krivičnog zakonika Crne Gore, odlučujući po optužnom predlogu, ODT Podgorica Kt.br.1040/11 od 09.04.2012. godine, koji je  na glavnom pretresu zastupala K. M.</span><span class="span1">  </span><span>zamjenik ODT Podgorica nakon glavnog, javnog pretresa održanog dana 23.05.2014. godine, u prisustvu okrivljenog Lj. L., branioca po službenoj dužnosti okrivljenog D. P. adv. R. S., a u odsustvu okrivljenog D. P., izrekao je i istog dana javno objavio </span>
</p>
<p>&nbsp;</p>
<p style="text-align:center;">
<span>PRESUDU</span>
</p>
<p>
<span>Okrivljeni:</span>
</p>
<p>&nbsp;</p>
<p>
<span>1. LJ. L., od oca Lj. i majke Lj., rođene V., rođen .... godine u P., sa prebivališem u mjestu rođenja, T. - B. bb, državljanin Crne Gore, razveden, otac jednog djeteta, pismen, nezaposlen, lošeg imovinog stanja osuđivan  i to: presudom Osnovnog suda Pogorica K.br.95/26243 zbog krivičnog djela iz čl. 131 st.1 KZRCG novčana kazna u iznosu od 400 din, presudom Osnovnog suda u Podgorici K.br.06/1616 zbog krivičnog djela iz čl. 138 st.2 KZRCG na kaznu zatvora u trajanju od dva mjeseca uslovno na 2 godine. </span>
</p>
<p>&nbsp;</p>
<p>
<span>2. D. P., od oca M. i majke P., rođene V., rođen .... godine u P., sa prebivalištem u mjestu rođenja, P. bb,neosuđivan</span>
</p>
<p>&nbsp;</p>
<p style="text-align:center;">
<span>KRIVI SU</span>
</p>
<p>
<span>Zato što su:</span>
</p>
<p>&nbsp;</p>
<p>
<span>Dana 24.03.2011. godine oko 23,30 časova, na S. jezeru, u mjestu P. u P., svjesni svog djela čije su izvršenje htjeli, zajedno i po prethodnom dogovoru, iz čuna na morotni pogon, plinskom lampom i ostima, lovili ribu, šarane i kineze za vrijeme lovostaja, suprotno čl.1 Naredbe o ribolovnim zabranama, ograničenjima i mjerama za zaštitu ribljeg fonda.</span>
</p>
<p>&nbsp;</p>
<p>
<span>- čime su kao saizvršioci izvršili krivično djelo nezakonit ribolov iz čl.326 st.2 u vezi čl.23 st.2 Krivičnog zakonika Crne Gore</span>
</p>
<p>&nbsp;</p>
<p>
<span>Pa sud okrivljenima primjenom citiranih zakonskih propisa te čl. 3, 4, 5, 13, 15, 32, 42, 52, 53 i 54 Krivičnog zakonika Crne Gore, te čl.226 i 374 Zakonika o krivičnom postupku, i z r i č e,</span>
</p>
<p>&nbsp;</p>
<p style="text-align:center;">
<span>USLOVNU OSUDU</span>
</p>
<p>&nbsp;</p>
<p>
<span>Kojom okrivljenom Lj. L. prethodno utvrdjuje kaznu zatvora u trajanju od 60 (šezdeset) dana a okrivljenom D. P. prethodno utvrdjuje kaznu zatvora u trajanju od 30 (trideset) dana i istovremeno odredjuje da se utvrdjene kazne neće izvršiti ukoliko okrivljeni u roku od 1 (jedne) godine po pravosnažnosti presude ne izvrše novo krivično djelo.</span>
</p>
<p>&nbsp;</p>
<p>
<span>Za ovim sud okrivljenima na osnovu 75 st.1, čl.326 st.4 Krivičnog zakonika Crne     Gore, izriče</span>
</p>
<p>&nbsp;</p>
<p style="text-align:center;">
<span>MJERU BEZBJEDNOSTI</span>
</p>
<p>&nbsp;</p>
<p>
<span>Oduzimanje predmeta i to: plinske lampe, osti, čamca, plinske flaše, deset kilograma ribe (šarana, kineza) i bidon kao rezervoar.</span>
</p>
<p>&nbsp;</p>
<p>
<span>Obavezuju se okrivljeni da ovom sudu na ime paušala uplate novčani iznos od po 30,00 eura u roku od 15 dana po pravosnažnosti presude. </span>
</p>
<p>&nbsp;</p>
<p style="text-align:center;">
<span>O b r a z l o ž e nj e</span>
</p>
<p>&nbsp;</p>
<p>
<span>Optužnim predlogom ODT Podgorica Kt.br.1040/11 od 09.042012. godine, stavljeno je na teret okrivljenima Lj. L. i  D. P. izvršenje krivičnog djela nezakonit ribolov iz čl. 326 st.2 u vezi čl. 23 st.2 Krivičnog zakonika.</span>
</p>
<p>&nbsp;</p>
<p>
<span>Zastupnik optužbe je prije davanja završnih riječi precizirao činjenični opis dispozitiva optužnog akta na način označen u izreci ove presude ne mijenjajući pri tom pravnu kvalifikaciju djela i pri tako preciziranom činjeničnom opisu ostao do kraja glavnog pretresa, pa je u završnoj riječi predložio da sud okrivljene oglasi krivim i sudi po zakonu </span>
</p>
<p>&nbsp;</p>
<p>
<span>Rješenjem Osnovnog suda u Podgorici Kv.br.382/14 od 30.04.2014. godine, usvojen je predlog ODT u Podgorici Kt.br.1040/11 od 25.04.2014. godine, da se okrivljenom D. Prelji sudi u odsustvu, a po optužnom predlogu ODT u Podgorici Kt.br.1040/11 od 18.04.2014. godine, zbog krivičnog djela nezakonit ribolov iz čl.326 st.2 u vezi čl.23 st.2 Krivičnog zakonika, a ovo shodno čl.324 st.2 ZKP-a . </span>
</p>
<p style="text-align:right">
<span>                                                                      </span>
</p>
<p>
<span>Okrivljeni Lj. L. je u svojoj odbrani u prethodnom postupku na zapisniku o saslušanju osumnjičenog Kri br.11/843 od 29.02.2012. godine izjavio da stanuje u mjestu B. na samoj obali S. jezera ali uprkos toj činjenici ne bavi se ribolovom. Tačno je da ga je negdje krajem marta pozvao njegov drug D. P. da mu pomogne tj da vozi njegov čamac dok on bude bacao mreže. Dalje je naveo da je tačno da su kritičnom prilikom bili zajedno u mjestu "P." na S. jezeru kada ih je zaustavila patrola lovačuvarske službe. U tom trenutku oni su bili u čamcu koje je vlasništvo njegovog druga P., a takođe i sva oprema koja se nalazila u tom čamcu je vlasništvo pomenutog druga tako da su tom prilikom lovočuvari sačinili zapisnik o tome šta su sve pronašli u čamcu. U čamcu se tom prilikom nalazilo možda nekih 10 kg ribe uglavnom kineza a možda je bio i po koji šaran. Ovu ribu su ulovili lampom i lovočuvari su od njegovog druga oduzeli drveni čamac, plinsku lampu, plinsku flašu, svu tu ribu koju su pronašli, kao i obični bidon koji je služio kao rezervoar. Prilikom šlepanja sa čamca njegovog druga otpao je motor marke "J." dok je "osti"njegov drug odbacio u trenutku kada je ugledao ove lovočuvare. Na kraju je izjavio da prvi put odgovara za neko krivično djelo, kao što je već rekao ne bavi se  ribolovom, i da osudjuje tu pojavu da se na jezeru lovi lampama, strujom i slično. U konkretnom slučaju prihvatio je poziv druga iz razloga da ulovi nešto ribe za lične potrebe ozbirom da je samohrani otac jednog djeteta kao i to da ima nekih porodičnih problema a lošeg je imovnog sanja. Takođe je dodao i to da se to više neće ponoviti i predložio sudu, da ako je moguće da mu izrekne što blažu kaznu i da se kaje zbog učinjenog. Na glavnom pretresu održanom dana 23.05.2014. godine okrivljeni je pojasnio da ga je kritične večeri pozvao njegov drug D. P. da pođe sa njim kako bi lovili ribu. On je na to pristao pa je upravljao čamcem D. P.. Ribu su lovili ostima i ulovili su ribu tzv kineza i ponekog šarana i zatim su naišli čuvari S. jezera. </span>
</p>
<p>&nbsp;</p>
<p>
<span>Okrivljeni Lj. L. je u završnoj riječi izjavio da priznaje krivicu i da moli sud da mu izrekne što blažu krivičnu sankciju. </span>
</p>
<p>&nbsp;</p>
<p>
<span>Odbrana okrivljenog D. P. je izostala jer u ovom postupku nije saslušan. </span>
</p>
<p>&nbsp;</p>
<p>
<span>Branilac okrivljenog D. P. adv. R. S. je u završnoj riječi izjavio da moli sud, da prilikom izricanja krivične sankcije uzme u obzir olakšavajuće okolnosti koje stoje na strani njegovog branjenika, a pogotovo njegovu raniju neosudjivanost.</span>
</p>
<p>&nbsp;</p>
<p>
<span>Sud je u dokaznom postupku saslušao ovlašćenog predstavnika JP Nacionalni parkovi CG R. Đ., pročitao  zapisnik broj 434/5-1 JP Nacionalni parkovi CG - NP S. jezero od 25.03.2011. godine,  potvrdu JP NP CG o privremeno oduzetim predmetima od Lj. L. 02-334/1 od 25.03.2011. godine, izvod iz KE za okrivljenog Lj. L. izdat od UP PJ Podgorica broj 29-245/12-12035/2-2085 od 11.05.2012. godine, izvod iz KE za okrivljenog D. P. izdat od UP PJ Podgorica broj 29-245/12 od 26.04.2012.godine i na saglasan predlog stranaka pročitan je iskaz svjedoka U. P. sa zapisnika pred Istražnim sudijom Kri.br.11/843 od 08.02.2012. godine, </span>
</p>
<p>&nbsp;</p>
<p>
<span>Ocjenom navoda optužbe, odbrane kao i svih provedenih dokaza, sud je na nesumnjiv način utvrdio da su okrivljeni izvršili krivično djelo  stavljeno im na teret na način, u vrijeme i na mjestu kako je to predstavljeno izrekom ove presude, pa ih je sud oglasio krivim i izrekao im sankciju kao u  izreci presude.</span>
</p>
<p>&nbsp;</p>
<p>
<span>Ovo iz sljedećih razloga:</span>
</p>
<p>&nbsp;</p>
<p>
<span>OvlašćenI predstavnik JP Nacionalni parkovi CG R. Đ. je izjavio da saglasno Zakonu o nacionalnim parkovima oštećeno JP upravlja zemljištem i drugim prirodnim dobrima NP u državnoj svojini i preduzima potrebne radnje i mjere u cilju njihovog očuvanja unapredjenja i uopšte razvoja NP. U cilju zaštite ovih dobara u svim NP pojedinačno obrazovane su službe zaštite čije poslove obavljaju nadzornici nacionalnog parka sa pravima i dužnostima utvrdjenim Zakonom. Radi zaštite ribljeg fonda i ukupnog biodiveziteta ribolovnih voda na području CG, zabranjeno je obavljanje lova ribe upotrebom plinske lampe i ostiju. Pridružio se krivičnom gonjenju protiv okrivljenih, dok  imovinsko pravni zahtjev nije postavio.</span>
</p>
<p>&nbsp;</p>
<p>
<span>Iz zapisnika broj 434/5-1 JP Nacionalne parkove CG - NP S. jezero od 25.03.2011. godine, proizilazi, da su ovlašćena službena lica 24.03.2011. godine, u 22,30 časova, u mjestu P. na područiju Opštine P. izvršili kontrolu lica i to, Lj. L. od oca Lj. i majke Lj. rođene V. rođen .... godine u P. nastanjen u mjestu B. Opština P. i D. P. od oca M. i majke P., rođene V. rođen .... godine, u P. nastanjen u mjestu P. bb. U zapisniku je konstatovano da su naprijed navedena lica zatečena u čamcu, ručne izrade dužine 6 metara a širine 1,5 m, i visine 0,25 metara, zelene boje, bez registarskih oznaka. Kontrolom je utvrđeno da su naprijed navedena lica lovila plinskom lampom i ostima.  Prilikom hvatanja bile, su ugašene lampe a uhvaćeni su navođenjem  plovne jedinice sa kamerom na B.. Kod istih, je u momentu hvatanja nađeno oko 10 kg ribe, plinska lampa, plinska flaša, kao i motor marke "J."  koji se kako je navedeno u zapsiniku raskačio i pao u vodu prilikom šlepanja lica.  </span>
</p>
<p>&nbsp;</p>
<p>
<span>Iz potvrde JP NP CG o privremeno oduzetim predmetima od Lj. L. 02-334/1 od 25.03.2011. godine, proizilazi da su od lica Lj. L. i D. P. ovlašćena lica dana 24.03.2011. godine, privremeno oduzeli čamac, plinska flašu, plinsku lampu, 10 kg ribe i bidon kao rezervar. </span>
</p>
<p>&nbsp;</p>
<p>
<span>Svjedok U. P. je na zapisniku pred Istražnim sudijom Kri.br.11/843 od 08.02.2012. godine, u svom svjedočkom iskazu naveo  da vezano za kontrolu od 24.03.2011. godine u svemu ostaje pri zapisniku o izvršenoj kontroli koji zapisnik je on sačinio i popunio i iz kog zapisnika jasno proizilazi da su lica L. Lj. i P. D. uhvaćeni prilikom lova sa plinskom lampom i ostima. Isti su uhvaćeni na način što su on i dva člana plovne jedinice navodjeni od strane granične policije koji su putem kamere ova lica uočili i putem radio veze ih navodili na lokaciju gdje se isti nalaze zbog čega su djelimično ušli i u albanske teritorijalne vode što je u ovom slučaju bilo i </span><span>dozvoljeno jer su ova lica očigledno bježala prema A.. Prilikom hvatanja kod tih lica pronadjena je plinska lampa i flaša kao i ulovljena riba oko 10 kg. I to razne ribe s tim da osti nijesu pronašli jer su iste najvjerovatnije koristili obzirom da je riba bila izbodena što znači da je ista ulovljena ostima. Koliko se sjeća nakon privodjenja tih lica na pult "S." ista su legitimisana od strane pripadanika policije kojom prilikom je utvrdjen njihov identitet. Napomenuo je da su ta lica u momentu hvatanja na svom čamcu imala motor "J." oko 15 konjskih snaga a u momentu privodjenja tog motora nije bilo tako da se može predpostaviti da je jedno od ova dva lica motor namjerno otpustilo u vodu otpustivši šarafe, najvjerovatnije  od straha jer isti nije imao dozvolu. </span>
</p>
<p>&nbsp;</p>
<p>
<span>Iz  izvoda iz KE za okrivljenog Lj. L. izdat od UP PJ Podgorica broj 29-245/12-12035/2-2085 od 11.05.2012. godine, proizilazi da </span><span class="span2">je</span><span> isti osuđivan </span><span>i to: presudama Osnovnog suda u Pogorici K.br.95/26243 zbog krivičnog djela iz čl. 131 st.1 KZRCG novčana kazna u iznosu od 400 din, i K.br.06/1616 zbog krivičnog djela iz čl. 138 st.2 KZRCG na kaznu zatvora u trajanju od dva mjeseca uslovno na dvije godine. </span>
</p>
<p>&nbsp;</p>
<p>
<span>Iz izvoda iz KE za okrivljenog D. P. izdat od UP PJ Podgorica broj 29-245/12 od 26.04.2012.godine, proizilazi da isti nije osuđivan.</span>
</p>
<p>&nbsp;</p>
<p>
<span>Na osnovu naprijed izloženog, sud je na nesumnjiv način utvrdio, da su okrivljeni  dana </span><span>24.03.2011. godine oko 23,30 časova, na S. jezeru, u mjestu P. u P., svjesni svog djela čije su izvršenje htjeli, zajedno i po prethodnom dogovoru, iz čuna na morotni pogon, plinskom lampom i ostima, lovili ribu, šarane i kineze za vrijeme lovostaja, suprotno čl.1 Naredbe o ribolovnim zabranama, ograničenjima i mjerama za zaštitu ribljeg fonda čime su kao saizvršioci izvršili krivično djelo nezakonit ribolov iz čl.326 st.2 u vezi čl.23 st.2 Krivičnog zakonika Crne Gore</span>
</p>
<p>&nbsp;</p>
<p>
<span>Naprijed utvrđeno činjenično stanje potvrđeno je prije svega potpunim i jasnim priznanjem okrivljenog Lj. L., koji je kako u predhodnom postupku tako i  na glavnom pretresu, prilikom iznošenja svoje odbrane, na vrlo jasan, precizan i detaljan način objasnio kako i na koji način je zajedno sa okrivljenim D. P., najprije došlo do dogovora o tome da zajedno love ribu na S. jezeru, a zatim i do realizacije tog dogovora, u smislu da ga je okrivljeni D. P. negdje </span><span>krajem marta, pozvao da mu pomogne tj da vozi njegov čamac dok on bude bacao mreže, da su kritičnom prilikom bili zajedno u mjestu "P." na S. jezeru kada ih je zaustavila patrola lovačuvarske službe u čamcu koje je vlasništvo njegovog druga P., kao i  sva oprema koja se nalazila u čamcu.  Lovočuvari su sačinili zapisnik o tome šta su sve pronašli u čamcu,a u čamcu se tom prilikom nalazilo možda nekih 10 kg ribe uglavnom kineza a možda je bio i po koji šaran. Ribu su lovili lampom i ostima i lovočuvari su od njegovog druga oduzeli drveni čamac, plinsku lampu, plinsku flašu, svu ribu koju su pronašli, kao i obični bidon koji je služio kao rezervoar. Prilikom šlepanja sa čamca D. P.  otpao je motor marke "J." dok je "osti" D. odbacio u trenutku kada je ugledao lovočuvare. Ovakvim  priznanjem okrivljenog </span><span>Lj. L. potvrđuje se po nalaženju ovoga suda i krivica okrivljenog D. P. obzirom da je isto provjereno i u cjelosti potvrđeno svim provedenim dokazima na glavnom pretresu i to </span><span>zapisnikom broj 434/5-1 JP Nacionalne parkove CG - NP S. jezero od 25.03.2011. godine, iz kojeg je sud utvrdio da su ovlašćena službena lica 24.03.2011. godine, u 22,30 časova, u mjestu P. na područiju Opštine P. izvršili kontrolu lica i to, Lj. L. od oca Lj. i majke Lj. rođene V. rođen .... godine u P. nastanjen u mjestu B. Opština P. i D. P. od oca M. i majke P., rođene V. rođen .... godine, u P. nastanjen u mjestu P. bb, a koja  lica su zatečena u čamcu, ručne izrade dužine 6 metara a širine 1,5 m, i visine 0,25 metara, zelene boje, bez registarskih oznaka. Kontrolom je utvrđeno da su naprijed navedena lica lovila plinskom lampom i ostima. Prilikom hvatanja bile, su ugašene lampe a uhvaćeni su navođenjem plovne jedinice sa kamerom na B.. Kod istih, je u momentu hvatanja nađeno oko 10 kg ribe, plinska lampa, plinska flaša, kao i motor marke "J."  koji se kako je navedeno u zapisniku raskačio i pao u vodu prilikom šlepanja lica, zatim potvrdom JP NP CG o privremeno oduzetim predmetima od Lj. L. 02-334/1 od 25.03.2011. </span><span>godine, iz koje je utvrđeno da su od lica Lj. L. i D. P. ovlašćena lica dana 24.03.2011. godine, privremeno oduzeli čamac, plinska flašu, plinsku lampu, 10 kg ribe i bidon kao rezervar, zatim iskazom svjedoka U. P. koji je potvrdio da su okrivljeni L. Lj. i P. D. uhvaćeni prilikom lova sa plinskom lampom i ostima, na način što su on i dva člana plovne jedinice navodjeni od strane granične policije koji su putem kamere ta lica uočili i putem radio veze ih navodili na lokaciju gdje se isti nalaze zbog čega su djelimično ušli i u albanske teritorijalne vode što je u tom  slučaju bilo i dozvoljeno jer su ta lica očigledno bježala prema A.. Prilikom hvatanja kod tih lica pronadjena je plinska lampa i flaša kao i ulovljena riba oko 10 kg. I to razne ribe s tim da osti nijesu pronašli jer su iste najvjerovatnije koristili obzirom da je riba bila izbodena što znači da je ista ulovljena ostima, a  nakon privodjenja tih lica na pult "S." ista su legitimisana od strane pripadanika policije kojom prilikom je utvrdjen njihov identitet. Napomenuo je da su ta lica u momentu hvatanja na svom čamcu imala motor "J." oko 15 konjskih snaga a u momentu privodjenja tog motora nije bilo tako da je  predpostavio da je jedno od ta  dva lica motor namjerno otpustilo u vodu otpustivši šarafe, najvjerovatnije  od straha jer isti nije imao dozvolu i konačno ovlašćeni predstavnik JP Nacionalni parkovi CG R. Đ. je potvrdio da je radi zaštite ribljeg fonda i ukupnog biodiveziteta ribolovnih voda na području CG, zabranjeno obavljanje lova ribe upotrebom plinske lampe i ostiju. </span>
</p>
<p>&nbsp;</p>
<p>
<span>Dakle, nema sumnje, da su okrivljeni </span><span>dana 24.03.2011. godine oko 23,30 časova, na S. jezeru, u mjestu P. u P., svjesni svog djela čije su izvršenje htjeli, zajedno i po prethodnom dogovoru, iz čuna na mororni pogon, plinskom lampom i ostima, lovili ribu, šarane i kineze za vrijeme lovostaja, za ovu vrstu ribe, a koji lovostaj je ustanovljen čl.1 Naredbe o ribolovnim zabranama, ograničenjima i mjerama za zaštitu ribljeg fonda, (Službeni list  CG br.21/2012 od 18.04.2012 godine), kojim je propisano da je na ribolovnim područjima između ostalog i na S. jezeru, zabranjeno loviti šarana - krapa u vremenskom periodu od 15.marta do 01.juna, čime su se u radnjama okrivljenih stekli svi bitni objektivni i subjektivni elementi bića krivičnog djela nezakoniti ribolov iz čl.326 st.2 u vezi čl.23 st.2 Krivičnog zakonika Crne Gore</span>
</p>
<p>&nbsp;</p>
<p>
<span>Okrivljeni su u konkretnom slučaju postupali kao saizvršioci, shodno čl.23 st.2 Krivičnog zakonika Crne Gore kojim je predviđeno da, ako više lica,učestvovanjem u radnji izvršenja sa umišljajem ili iz nehata, zajednički izvrše krivično djelo, ili ostvarujući zajedničku odluku drugom radnjom sa umišljajem, bitno doprinesu izvršenju krivičnog djela, svako od njih kazniće se kaznom propisanom za to djelo. U konkretnom slučaju okrivljeni su zajednički izvršili krivično djelo, svaki učesnik je zajedno sa drugim bio nosilac odluke i volje da zajednički izvrše krivično djelo.       </span>
</p>
<p>
<span> </span>
</p>
<p>
<span>Cijeneći psihički odnos okrivljenih prema izvršenom krivičnom djelu, sud nalazi da su okrivljeni bili svjesni, da  love ribu u vrijeme lovostaja,  da čine krivično djelo, pa su to i htjeli, što znači da su u konkretnom slučaju postupali sa direktnim umišljajem. </span>
</p>
<p>&nbsp;</p>
<p>
<span>Sus je cijenio navode odbrane okrivljenog, da  </span><span>prvi put odgovara za neko krivično djelo, da se ne bavi ribolovom, i da osudjuje to što se na jezeru lovi lampama, strujom i slično, a da je u konkretnom slučaju prihvatio poziv druga iz razloga da ulovi nešto ribe za lične potrebe ozbirom da je samohrani otac jednog djeteta kao i to da ima nekih porodičnih problema a lošeg je imovnog sanja, pa je našao da naprijed navedene okolnosti okrivljenog ne oslobađaju krivice, obzirom da je zajedno i po prethodnom dogovoru,sa okrivljenim D. P. iz čuna na mororni pogon, plinskom lampom i ostima, lovio ribu, šarane i kineze za vrijeme lovostaja, za ovu vrstu ribe, a koji lovostaj je ustanovljen čl.1 Naredbe o ribolovnim zabranama, ograničenjima i mjerama za zaštitu ribljeg fonda.  </span>
</p>
<p>&nbsp;</p>
<p>
<span>Odlučujući o krivičnoj sankciji za okrivljene, sud je najprije u smislu čl. 42 Krivičnog zakonika cijenio sve okolnosti od kojih zavisi izbor i visina krivične sankcije (olakšavajuće i otežavajuće okolnosti), u okviru zakonom propisanog minimuma i maksimuma za predmetno krivično djelo, pa je od olakšavajućih okolnosti na strani okrivljenog </span><span>Lj. L.,</span><span> cijenio njegove porodične prilike, </span><span>odnosno, da je razveden, otac jednog  djeteta, potpuno i jasno priznanje izvršenja djela, na koji način je olakšao vođenje postupka i doprinio bržem utvrđivanju istine, a od otežavajućih raniju osuđivanost, što je utvrđeno </span><span>iz</span><span>  izvoda iz KE za okrivljenog Lj. L. izdat od UP PJ Podgorica broj 29-245/12-12035/2-2085 od 11.05.2012. godine, dok je na strani okrivljenog D. P. kao </span><span>olakšavajuće okolnosti cijenio raniju neosuđivanost, a što je utvrđeno iz </span><span>izvoda iz KE za okrivljenog D. P. izdat od UP PJ Podgorica broj 29-245/12 od 26.04.2012.godine, dok otežavajućih okolnosti na strani ovog okrivljenog nije bilo,pa je sud okrivljenom Lj. L. prethodno utvrdio kaznu zatvora u trajanju od 60 (šezdeset) dana a okrivljenom D. P. prethodno utvrdio kaznu zatvora u trajanju od 30 (trideset) dana i istovremeno odredio da se utvrdjene kazne neće izvršiti ukoliko okrivljeni u roku od 1 (jedne) godine po pravosnažnosti presude ne izvrše novo krivično djelo, </span><span>nalazeći da će se u konkretnom slučaju i uslovnom osudom kao mjerom upozorenja uz prijetnju kaznom zatvora, na usješan način uticati na okrivljene da ubuduće ne vrše ni ovo ni druga krivična djela, pri čemu bi se u svemu ostvarila svrha izricanja uslovne osude propisane čl. 52 Krivičnog zakonika u okviru opšte svrhe izricanja krivičnih sankcija propisane čl. 4 istog zakona.</span>
</p>
<p>&nbsp;</p>
<p>
<span>Na osnovu čl. 75 st.1 i čl. 326 st.4 Krivičnog zakonika Crne Gore okrivljenima je izrečena mjera bezbjednosti - oduzimanje predmeta i to plinske lampe, osti, čamca, plinske flaše, deset kilograma ribe (šarana, kineza) i bidon kao rezervoar, a ovo imajući u vidu da je čl. 75 st.1 Krivičnog zakonika Crne Gore propisano da se predmeti koji su upotrijebljeni, ili su bili namijenjeni za izvršenje krivičnog djela, ili koji su nastali izvršenjem krivičnog djela, mogu oduzeti ako su svojina učinioca, dok je  čl. 324 st.4 Krivičnog zakonika Crne Gore, propisano da će se ulov i sredstva za ribolov oduzeti.    </span>
</p>
<p>&nbsp;</p>
<p>
<span>Na osnovu 226 Zakonika o krivičnom postupku, sud je okrivljene obavezao, da ovom sudu na ime paušala uplate novčani iznos od po 30,00 €, koji je odmjeren shodno dužini trajanja i složenosti predmeta kao i imovinskim prilikama okrivljenih, koji su okrivljeni dužni platiti u roku od 15 dana po pravosnažnosti presude. </span>
</p>
<p>&nbsp;</p>
<p style="text-align:center;">
<span>OSNOVNI SUD U PODGORICI</span>
</p>
<p style="text-align:center;">
<span>Dana 23.05.2014. godine</span>
</p>
<p style="text-align:right">
<span>SUDIJA </span>
</p>
<p style="text-align:right">
<span>Đuković Goran s.r.</span>
</p>
<p>
<span>PRAVNA POUKA:</span>
</p>
<p>
<span>Protiv ove presude može se izjaviti žalba u roku</span>
</p>
<p>
<span>od 8 dana od dana prijema pismenog otpravka,</span>
</p>
<p>
<span>Višem sudu u Podgorici a preko ovog suda.</span>
</p>
<p>&nbsp;</p>
<p>
<span>Z.T.O. Maraš Ana</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span>DN-a: po primjerak presude dostaviti:</span>
</p>
<p>
<span>- ODT Podgorica </span>
</p>
<p>
<span>- okrivljenom Lj. L. T. - B. </span>
</p>
<p>
<span>- braniocu okrivljenog D. P.,  adv. R. S. iz P.</span>
</p>
<p>
<span></span>
</p>
<p>
<span>Postupljeno dana:_______________</span>
</p>
<p>
<span>Namještenik suda _______________</span>
</p>
<p>&nbsp;</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:11pt}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:right">
<span class="span1"></span>
</p>
<p>&nbsp;</p>
<p>&nbsp;</p>
<p style="text-align:right">
<span>K. br. 471/17 </span>
</p>
<p>&nbsp;</p>
<p style="text-align:center;">
<span>U IME CRNE GORE</span>
</p>
<p>&nbsp;</p>
<p>&nbsp;</p>
<p>
<span>Osnovni sud u Podgorici, sudija pojedinac Rade Ćetković, uz učešće Edine Kraje kao zapisničarke, u krivičnom postupku protiv okrivljenog V. V. iz Podgorice, zbog krivičnog djela ugrožavanje javnog saobraćaja iz čl. 339 st. 3 u vezi st. 1 Krivičnog zakonika Crne Gore, nakon javnog glavnog pretresa održanog 14</span><span>.09.2017. godine, u prisustvu zastupnika optužbe Marka Mugoše - savjetnika u Osnovnom državnom tužilaštvu Podgorica i okrivljenog, istog dana izrekao je i objavio</span>
</p>
<p>&nbsp;</p>
<p>&nbsp;</p>
<p style="text-align:center;">
<span>P R E S U D U</span>
</p>
<p>&nbsp;</p>
<p>&nbsp;</p>
<p>
<span>Okrivljeni: V. V., JMB ............., od oca R. i majke D., rođene S., rođen .. ..19.. godine u Nk, sa prebivalištem u Dg - K. bb, državljanin Crne Gore, razumije crnogorski jezik, koji je i njegov jezik, vodoinstalater, razveden, otac troje djece, pismen, završio srednju školu, lošeg imovnog stanja, ranije neosuđivan, protiv kojeg se ne vodi postupak za drugo krivično djelo.</span>
</p>
<p>
<span>&nbsp;</span>
</p>
<p>&nbsp;</p>
<p style="text-align:center;">
<span>Kriv je</span>
</p>
<p>
<span>&nbsp;</span>
</p>
<p>&nbsp;</p>
<p>
<span>Što je:</span>
</p>
<p>
<span>Dana 09.12.2015. godine, oko 20:00 časova, u Podgorici, u B. z. v., ne pridržavajući se saobraćajnih propisa iz čl. 26 st. 2 ZOBS-a na putevima, ugrozio javni saobraćaj i doveo u opasnost život i tijelo ljudi, na način što je upravljajući putničkim vozilom marke "Mercedes 180" registarskih oznaka PG .. ..., B. z. v. iz pravca Pg u pravcu G. , otpočeo radnju polukružnog okretanja, tako što je vozilom ušao u desnu saobraćajnu traku desne kolovozne trake navedenog bulevara posmatrano od pravca G. , a da prethodno nije propustio putničko vozilo "Volkswagen Golf" reg. oznaka PG .. ..., kojim je, tom saobraćajnom trakom propisno upravljao K. B., usljed čega je vozilo "Volkswagen Golf" čeonim dijelom udarilo u zadnju desnu bočnu stranu vozila okrivljenog, kojom prilikom je oštećena K. V., saputnik u vozilu "Volkswagen Golf", zadobila laku tjelesnu povredu u vidu oguljotine u čeonom predjelu, pri čemu je okrivljeni bio svjestan da ovakvom nepropisnom vožnjom može ugroziti javni saobraćaj i prouzrokovati zabranjenu posljedicu, ali je olako držao da do toga neće doći,</span>
</p>
<p>&nbsp;</p>
<p>
<span>- čime je izvršio krivično djelo ugrožvanje javnog saobraćaja iz čl. 339 st. 3 u vezi st. 1 Krivičnog zakonika Crne Gore. </span>
</p>
<p>
<span>&nbsp;</span>
</p>
<p>
<span>Pa mu sud za navedeno krivično djelo primjenom&nbsp; čl. 4 st. 2, čl. 42 st. 1, čl. 52 st. 2, čl. 53 i čl. 54 Krivičnog zakonika Crne Gore i čl. 226, čl. 229 i čl. 374 Zakonika o krivičnom postupku, izriče </span>
</p>
<p>&nbsp;</p>
<p style="text-align:center;">
<span>USLOVNU OSUDU</span>
</p>
<p>
<span>&nbsp;</span>
</p>
<p>
<span>Kojom mu utvrđuje kaznu zatvora u trajanju od 30 (trideset) dana i istovremeno određuje da se ona neće izvršiti, ako okrivljeni u roku od 1 (jedne) godine po pravosnažnosti presude ne učini novo krivično djelo. </span>
</p>
<p>&nbsp;</p>
<p>
<span>Obavezuje se okrivljeni da plati na ime troškova krivičnog postupka iznos od 173,00 €, u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p>&nbsp;</p>
<p>&nbsp;</p>
<p style="text-align:center;">
<span>O b r a z l o ž e nj e</span>
</p>
<p>&nbsp;</p>
<p>&nbsp;</p>
<p>
<span>Optužnim predlogom Osnovnog državnog tužilaštva Podgorica Kt. br. 339/16 od 22.06.2017. godine okrivljenom V. V. stavljeno je na teret izvršenje krivičnog djela ugrožavanje javnog saobraćaja iz čl. 339 st. 3 u vezi st. 1 Krivičnog zakonika Crne Gore. U završnoj riječi zastupnik optužbe je ostao pri podnijetom optužnom predlogu i predložio sudu da okrivljenog oglasi krivim i osudi po zakonu.</span>
</p>
<p>
<span>Okrivljeni V. V. je u odbrani datoj u prethodnom postupku i na glavnom pretresu saglasno u bitnom naveo da se dana 09.12.2015. godine, negdje oko 20,00 časova, svojim vozilom marke "Mercedes", reg. oznaka PG .. ..., kretao B. z. v. iz pravca Podgorice u pravcu G. , da je dolaskom na raskrsnicu sa ulicom koja vodi prema separaciji "G." započeo radnju polukružnog okretanja, ali pošto nije blagovremeno primijetio da bulevarom iz suprotnog smjera, iz pravca G. , nailazi vozilo marke "Golf III", pokušao je usmjeravajući svoje vozilo prema separaciji "G." da izbjegne kontak, ali u tome nije uspio, pa ga je isto svojim prednjim dijelom udarilo u desni zadnji dio njegovog vozila. U "Golfu" su se nalazila dva lica, muškarac koji je upravljao istim i žena na mjestu suvozača koja je kritičnom prilikom zadobila povredu udarom glave u unutrašnjost vozila, i koja se javila u Urgentni centar radi ukazivanja ljekarske pomoći. U završnoj riječi je naveo da ranije nije osuđivan i da je samohrani otac troje maloljetne djece, te da je nezaposlen i da nema primanja, kao i da mu je žao što je došlo do predmetne saobraćajne nezgode i zbog posledica koje je zadobila oštećena. </span>
</p>
<p>
<span>Sud je u dokaznom postupku sasluša svjedoka oštećenu V. K. i svjedoka B. K., pročitao </span><span>zapisnik o uviđaju saobraćajne nezgode UP CB Podgorica br. 1595/2015 od 09.12.2015. godine, izvršio uvid u skicu lica mjesta, pročitao </span><span>medicinsku dokumentaciju na ime oštećene, na saglasan predlog stranaka pročitao nalaz i mišljenje vještaka sudske medicine dr N. R. od 26.02.2016. godine, na saglasan predlog stranaka pročitao nalaz i mišljenje vještaka saobraćajne struke G. Č. od 07.06.2017. godine, te pročitao izvod iz registra kaznenih evidencija Ministarstva pravde KE 1353/2017 od 14.09.2017. godine.</span>
</p>
<p>
<span>Svjedok oštećena V. K. i svjedok B. K. su u iskazima datim u prethodnom postupku i na glavnom pretresu saglasno u bitnom naveli da su se kritične večeri vozilom marke "Golf III", reg. oznaka PG .. ..., kojim je upravljao svjedok B. K., kretali desnom saobraćajnom trakom B. z. v. iz pravca G.  u pravcu P. Dolaskom na predmetnu raskrsnicu, vozilo marke "Mercedes" reg. oznaka PG .. ..., a kojim je upravljao okrivljeni, skrenulo je lijevo, iz njegovog smjera kretanja u namjeri da napravi polukružno okretanje. Pokušali su da zakoče </span><span>ali nisu uspjeli, pa je došlo do kontakta prednjeg dijela njihovog vozila sa desnom bočnom stranom vozila kojim je upravljao okrivljeni. Tom prilikom je oštećena udarila glavom o kontrolnu tablu vozila i zadobila povredu u vidu oguljotine na čelu, nakon čega je prevezena u Klinički cetar gdje su joj konstatovane povrede. Okrivljeni je zvao i interesovao se za njeno zdravlje. Oštećena se nije pridružila krivičnom gonjenju i nije postavila imovinskopravni zahtjev. </span>
</p>
<p>
<span>Iz zapisnika o uviđaju saobraćajne nezgode UP CB Podgorica br. 1595/2015 od 09.12.2015. godine i skice lica mjesta proizilazi da je navedenog dana u B. z. v. došlo do međusobnog bočnog sudara vozila u pokretu, da je predmetna raskrsnica pregledna, kolovoz asfaltni, neisprekidanom uzdužnom linijom podijeljen na dvije kolovozne trake, od kojih se desna do raskrsnice dijeli na tri, a nakon toga na dvije saobraćajne trake, dok se lijeva do raskrsnice dijeli na dvije, a nakon iste na tri saobraćajne trake. Vozilo PG .. ... je zatečeno u raskrsnici u nivou desne saobarćajne desne kolovozne trake Bulevara zetskih vladara, prednjim dijelom u pravcu Podgorice, a sve gledano iz pravca G. . Sa njegove desne strane, poprečno u odnosu na ivicu kolovoza prednjim dijelom u pravcu separacije "Genex" zatečeno je vozilo PG .. .... Od materijanih tragova na licu mjesta zatečeni su tragovi kočenja vozila PG .. ..., tragovi stakla, laka i plastike rasute po kolovozu. </span>
</p>
<p>
<span>Iz </span><span>medicinske dokumentacije na ime oštećene V. K., i to Izvještaja ljekara specijaliste hirurga Urgentnog centra KCCG, br. protokola 24947 od 09.12.2015. godine, </span><span>proizilazi da se oštećena javila u navedenu zdravstvenu ustanovu radi ukazivanja ljekarske pomoći, zbog povrede zadobijene u saobraćajnom udesu u kojem je učestvovala kao suvozač u automobilu, a da je ljekar postavio dijagnozu koja je data na latinskom jeziku.</span>
</p>
<p>
<span>Iz</span><span> nalaza i mišljenja vještaka sudske medicine dr N. R. od 26.02.2016. godine, </span><span>a koji je vještak dao na osnovu medicinske dokumentacije na ime oštećene, proizilazi da je u predmetnoj saobraćajnoj nezgodi oštećena V. K. zadobila povredu u vidu oguljotine u čeonom predjelu. Navedena povreda je posljedica dejstva tupine mehaničke sile i ista je mogla nastati usled inercionog kretanja tijela i udara o elemente unutrašnjosti vozila u trenutku sudara. Navedena povreda se kvalifikuje kao laka tjelesna povreda.</span>
</p>
<p>
<span>Iz nalaza i mišljenja vještaka saobraćajne struke G. Č. od 07.06.2017. godine, proizilazi da se predmetna saobraćajna nezgoda dogodila 09.12.2015. godine na raskrsnici Bulevara zetskih vladara i dijela istog koji vodi prema separaciji "G.", u Pg, da je mjesto sudara bilo po pravcu desne saobraćajne trake desne kolovozne trake kojom se kretalo vozilo "Golf" od G.  prema Pg, dok je vozilo "Mercedes" bilo na ovoj traci, ukošeno, prema dijelu ove ulice odnosno prema separaciji "G.", u odnosu na podužnu osu puta. Na sudarnu poziciju vozilo "Golf" je dospjelo intezivnim kočenjem, a vozač je prije preduzetog kočenja vozio svoje vozilo brzinom od 50 km/h. U zoni mjesta nezgode važi ograničenje brzine od 50 km/h. Mogućnost za izbjegavanje nezgode sa ovakvim postupanjem i ponašanjem vozač vozila "Golf" bi imao da tada nije svoje vozilo vozio većom brzinom od 42,00 km/h. Vozač vozila "Mercedes" je vožnjom sa presijecanjem B. z. v. dospio na mjesto sudara brzinom ne većom od oko 23,00 km/h. Vještak je mišljenja da je predmetna saobraćajna nezgoda nastupila kao posledica propusta i nedovoljne pažnje od strane vozača vozila "Mercedes" koji je vršio skretanje ulijevo, posmatrano za njegov smjer kretanja, a da nije propustio vozilo "Golf" koje je dolazilo iz suprotnog smjera u susret, sa njegove desne strane, i na konfliktnoj raskrsnici imalo namjeru da zadrži pravac kretanja. Brzina kojom je voženo vozilo "Golf" bila je oko 50,00 km/h, što je u granicama dozvoljene brzine, gdje važi ograničenje za zonu grada Pg 50,00 km/h i sa posjedovanom brzinom nije imao mogućnost izbjegavanja nezgode, pa na strani vozača vozila "Golf" ne nalazi propusta niti doprinosa za nastanak predmetne nezgode. </span>
</p>
<p>
<span>Nakon savjesne ocjene svakog dokaza pojedinačno i svih dokaza zajedno, dovodeći ih u vezu sa odbranom okrivljenog, sud je na nesumnjiv način utvrdio da je okrivljeni izvršio predmetno krivično djelo u vrijeme, mjestu i na način kako je to predstavljeno u izreci presude.</span>
</p>
<p>
<span>Činjenično stanje utvrdjeno je iz odbrane okrivljenog u kojoj je do detalja opisao način izvršenja predmetnog krivičnog djela. Okrivljeni je naveo da se kritičnom prilikom svojim vozilom marke "Mercedes", reg. oznaka PG .. ..., kretao B. z. v. iz pravca Pg u pravcu G. , da je dolaskom na raskrsnicu sa ulicom koja vodi prema separaciji "G." započeo radnju polukružnog okretanja, ali pošto nije blagovremeno primijetio da bulevarom iz suprotnog smjera, iz pravca G. , nailazi vozilo marke "Golf III", pokušao je, usmjeravajući svoje vozilo prema separaciji "Genex", da izbjegne kontakt, ali u tome nije uspio, pa ga je isto svojim prednjim dijelom udarilo u desni zadnji dio njegovog vozila. Sud je prihvatio odbranu okrivljenog imajući u vidu da je ista potvrđena iskazima svjedoka oštećene V. K. i svjedoka B. K. koji su na saglasan način naveli da su se kritične večeri vozilom marke "Golf III", reg. oznaka PG .. ..., kojim je upravljao svjedok B. K., kretalili desnom saobraćajnom trakom B. z. v. iz pravca G.  u pravcu Podgorice, da je dolaskom na predmetnu raskrsnicu, vozilo marke "Mercedes" reg. oznaka PG .. ..., kojim je upravljao okrivljeni, skrenulo lijevo, iz svog smjera kretanja u namjeri da napravi polukružno okretanje, te da su pokušali da zakoče ali nisu uspjeli, pa je došlo do kontakta prednjeg dijela njihovog vozila sa desnom bočnom stranom vozila kojim je upravljao okrivljeni. Takođe, odbrana okrivljenog i iskazi svjedoka oštećene i svjedoka B. K. saglasni su sa činjenicama utvrđenim iz zapisnika </span><span>o uviđaju saobraćajne nezgode UP CB Podgorica br. 1595/2015 od 09.12.2015. godine i skice lica mjesta iz kojih je utvrđeno da se predmetna saobraćajna nezgoda dogodila navedenog dana u ulici Zetskih vladara međusobnim bočnim sudarom vozila u pokretu. Dinamiku i način nastanka predmetne saobraćajne nezgode sud je utvrdio i iz nalaza i mišljenja vještaka saobraćajne struke koji je sud prihvatio kao jasan, objektivan, logičan i u svemu dat shodno pravilima saobraćajne struke, a koji je u potpunosti saglasan kako sa odbranom okrivljenog, tako i sa iskazima salsušanih svjedoka. Iz navedenog nalaza i mišljenja utvrđeno je da je predmetna saobraćajna nezgoda </span><span>nastupila kao posledica propusta i nedovoljne pažnje okrivljenog.</span>
</p>
<p>
<span>Okrivljeni se kritičnom prilikom nije pridržavao odredbe čl. 26 st. 2 </span><span>Zakona o bezbjednosti saobraćaja na putevima, kojom je propisano da</span><span> vozač koji namjerava da se okrene polukružno, takvu radnju može da otpočne samo ako se uvjerio da to može da učini na bezbjedan način,</span><span> usled čega je došlo do sudara između vozila okrivljenog i vozila svjedoka </span><span>B. K.</span>
</p>
<p>
<span>Kritičnom prilikom oštećena </span><span>V. K. </span><span>je zadobila laku tjelesnu povredu u vidu oguljotine u čeonom predjelu, a što je sud utvrdio iz medicinske dokumentacije na ime oštećene i nalaza i mišljenja vještaka medicinske struke, koji je sud prihvatio kao potpun, jasan i stručan.</span>
</p>
<p>
<span>Cijeneći psihički odnos okrivljenog prema izvršenom krivičnom djelu, sud nalazi da je okrivljeni bio svjestan da svojom radnjom, odnosno nepropisnom vožnjom u kojoj je</span><span> otpočeo radnju polukružnog okretanja, a da se prethodno nije uvjerio da to može učiniti na bezbjedan način</span><span>, može ugroziti saobraćaj i na taj način dovesti u opasnost život i tjelo ljudi, ali je olako držao da do toga neće doći, čime je postupao sa nehatom, pa se u radnjama okrivljenog pored objektivnih stiče i subjektivni element bića krivičnog djela ugrožavanje javnog saobraćaja iz čl. 339 st. 3 u vezi st. 1 Krivičnog zakonika Crne Gore.</span>
</p>
<p>
<span>Prilikom odlučivanja o krivičnoj sankciji, sud je u smislu čl. 42 st. 1 Krivičnog zakonika Crne Gore cijenio sve okolnosti koje utiču na njen izbor i visinu, pa je od olakšavajućih okolnosti na strani okrivljenog cijenio njegove lične i porodične prilike, odnosno da je samohrani otac troje maloljetne djece, da je lošeg imovnog stanja, nezaposlen, njegovo držanje nakon učinjenog krvičnog djela koje se ogleda u prihvatanju odgovornosti, kao i izraženom iskrenom kajanju zbog posledica predmetne saobraćajne nezgode, a s tim u vezi i nepridruživanje krivičnom gonjenju od strane oštećene,</span><span> njegov raniji život i s tim u vezi raniju neosuđivanost, koja je utvrđena iz izvoda iz registra kaznenih evidencija Ministarstva pravde KE 1353/2017 od 14.09.2017. godine,</span><span> </span><span>dok otežavajućih okolnosti nije bilo, pa je sud okrivljenom shodno čl. 53 i čl. 54 Krivičnog zakonika Crne Gore izrekao uslovnu osudu, kao </span><span>u izreci presude, nalazeći da prema okrivljenom nije nužno primijeniti kaznu radi krivično pravne zaštite, jer se može očekivati da će se i sa upozorenjem uz prijetnju kaznom zatvora u trajanju od trideset dana i vremenom provjeravanja u periodu od jedne godine, na okrivljenog u dovoljnoj mjeri uticati da ubuduće ne vrši krivična djela, čime će se sa uspjehom ostvariti svrha uslovne osude iz čl. 52 st. 2 Krivičnog zakonika Crne Gore, a u okviru opšte svrhe propisivanja i izricanja krivičnih sankcija iz čl. 4 st. 2 Krivičnog zakonika Crne Gore.</span>
</p>
<p>
<span>Na osnovu čl. 226 i čl. 229 Zakonika o krivičnom postupku sud je obavezao okrivljenog da na ime troškova krivičnog postupka plati iznos od 173,00 eura, od čega na ime troškova medicinskog vještačenja iznos od 60,50 eura, troškova saobraćajnog vještačenja iznos od 82,50 eura, i na ime sudskog paušala kao dijela troškova krivičnog postupka iznos od 30,00 eura, koji iznos je odmjeren srazmjerno trajanju i složenosti postupka i imovnom stanju okrivljenog.</span>
</p>
<p>
<span>Na</span><span> osnovu navedenog, a shodno čl. 374 Zakonika o krivičnom postupku, odlučeno je kao u izreci presude.</span>
</p>
<p>&nbsp;</p>
<p>&nbsp;</p>
<p style="text-align:center;">
<span>OSNOVNI SUD U PODGORICI</span>
</p>
<p style="text-align:center;">
<span>Dana, 14.09.2017. godine</span>
</p>
<p>&nbsp;</p>
<p>&nbsp;</p>
<p>
<span>ZAPISNIČARKA                                                                                  S U D I J A </span>
</p>
<p>
<span>Edina Kraja,s.r.                                                                     Rade Ćetković,s.r.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span> PRAVNA POUKA: Protiv ove presude dozvoljena je</span>
</p>
<p>
<span>                              </span><span>žalba u roku od 8 dana od dana </span>
</p>
<p>
<span>                              </span><span>prijema prepisa iste, Višem sudu</span>
</p>
<p>
<span>                              </span><span>u Podgorici, a preko ovog suda.</span>
</p>
<p>&nbsp;</p>
<p>&nbsp;</p>
<p style="text-align:center;">
<span>ZTO. Edina Kraja</span>
</p>
<p>&nbsp;</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;}
.p1{text-align:start;hyphenate:auto;keep-with-next.within-page:always;font-family:Arial;font-size:12pt;}
.p2{text-align:start;hyphenate:auto;font-family:Arial;font-size:12pt;}
.p3{text-align:center;hyphenate:auto;keep-with-next.within-page:always;font-family:Arial;font-size:12pt;}
.p4{text-align:start;hyphenate:auto;font-family:Times New Roman;font-size:12pt;}
.p5{text-indent:0.5in;text-align:justify;hyphenate:auto;font-family:Arial;font-size:12pt;}
.p6{text-align:center;hyphenate:auto;font-family:Arial;font-size:12pt;}
.p7{text-indent:0.5in;text-align:center;hyphenate:auto;font-family:Arial;font-size:12pt;}
.p8{text-indent:0.375in;text-align:justify;hyphenate:auto;font-family:Arial;font-size:12pt;}
.p9{text-align:justify;hyphenate:auto;font-family:Arial;font-size:12pt;}
</style>
<meta content="rahmo.banda" name="author">
</head>
<body class="b1 b2">
<p class="p1">
<span class="s1">OSNOVNI SUD U BIJELOM POLJU</span>
</p>
<p class="p2">
<span class="s1">	K.br. 300/2010</span>
</p>
<p class="p2"></p>
<p class="p3">
<span class="s1">U IME NARODA</span>
</p>
<p class="p4"></p>
<p class="p5">
<span>Osnovni sud u Bijelom Polju, kao prvostepeni krivični i to sudija Rahmo Banda, kao sudija pojedinac, uz učešće zapisničara Popović Ljiljane, u krivičnom predmetu protiv okrivljenog Č.H.a iz Bijelog Polja, zbog krivičnog djela kradje iz čl. 239. st. 1. KZ CG, pokrenut Optužnim predlogom ODT iz B.Polja Kt.br. 149/ 2010 od 30.04.2010. godine, nakon održanog usmenog, glavnog i javnog pretresa u prisustvu okrivljenog Č.H.a  i predstavnika oštećene ED Bijelo Polje M.M.a, a u odsustvu uredno obaviještenog ODT iz B.Polja, dana 04.06.2010. godine, donio je i javno objavio :</span>
</p>
<p class="p5"></p>
<p class="p6">
<span class="s1">P R E S U D U</span>
</p>
<p class="p7"></p>
<p class="p5">
<span class="s1">Okrivljeni Č.H.O, </span><span> od oca Ć. i majke M. rodjene Z., rodjen ...godine u Bijelom Polju, živi u mjestu rodjenja - R., Musliman, državljanin Crne Gore, pismen, završio Srednju Školu, nezaposlen, oženjen, otac četvoro djece, vojsku služio 1979.godine u Hrvatskoj, lošeg imovnog stanja - prima socijalnu pomoć,  ne osudjivan. </span>
</p>
<p class="p5"></p>
<p class="p5"></p>
<p class="p6">
<span class="s1">K r i v     j e</span>
</p>
<p class="p5"></p>
<p class="p5">
<span class="s1">Što je :</span>
</p>
<p class="p5"></p>
<p class="p8">
<span>- neutvrdjenog dana u periodu od 01.11.2009.godine do 01.02.2010.godine, u svojoj kući u mjestu R. Opština Bijelo Polje, neovlašćeno vršio potrošnju električnen energije, na način što je mimo električnog brojila, sa uspravnog voda sproveo dva kabla presjeka 3 x 2,5 mm i na kraju istih priključio električne potrošače - šporet i peć, tako da se potrošnja električne energije nije registrovala preko brojila i time sebi, na štetu E. B.Polje, pribavio protivpravnu imovinsku korist u iznosu 597,17 eura,</span>
</p>
<p class="p5"></p>
<p class="p8">
<span>-čime je izvršio  krivično djelo kradja iz čl. 239. st. 1. Krivičnog Zakonika  CG.</span>
</p>
<p class="p9"></p>
<p class="p5">
<span>-pa mu sud primjenom citiranog zakonskog propisa i čl. 2,4,5,13,15,32,36,42, 52,53, i 54  KZ CG, te čl. 199, 202, 212  i 364. ZKP-a, </span><span class="s1">i z r i č e :</span>
</p>
<p class="p6">
<span class="s1">USLOVNU OSUDU</span>
</p>
<p class="p6"></p>
<p class="p5">
<span>Kojom mu utvrdjuje kaznu zatvora u trajanju od 30 ( trideset) dana, i istovremeno odredjuje da se ista neće izvršiti ako okrivljeni u roku od 1 ( jedne ) godine, ne izvrši neko novo krivično djelo.</span>
</p>
<p class="p5"></p>
<p class="p5">
<span>Okrivljeni se obavezuje da na ime paušala plati ovom sudu iznos  od 30 € ( trideset eura), kao i na ime troškova krivičnog postupka iznos 60,50 € ( šezdeseteura i pedeset centi ), a sve u roku od 15. dana po pravosnažnosti presude.</span>
</p>
<p class="p5"></p>
<p class="p8">
<span>	Obavezuje se okrivljeni Č.H.o, da na ime imovinsko pravnog zahtjeva oštećenoj ED B.Polje uplati iznos od 597,17 eura, u roku od 15. dana po pravosnažnosti presude. </span>
</p>
<p class="p9"></p>
<p class="p6">
<span class="s1">O b r a z l o ž e nj e</span>
</p>
<p class="p6"></p>
<p class="p5">
<span>Optužnim predlogom ODT iz B.Polja Kt.br. 149/2010 od 30.04.2010.godine, okrivljenom Č.H.u iz Bijelog Polja, stavljeno je na teret izvršenje krivičnog djela kradje iz čl. 239. st. 1. Krivičnog Zakonika CG.</span>
</p>
<p class="p9"></p>
<p class="p5">
<span>Glavni pretres je održan i zaključen u odsustvu uredno obaviještenog ODT iz Bijelog Polja, shodno odredbama čl. 453. ZKP-a.</span>
</p>
<p class="p5"></p>
<p class="p5">
<span>Predstavnik oštećene ED B.Polje u završnoj riječi je izjavio, da se pridružuje krivičnom gonjenju protiv okrivljenog i postavlja imovinsko pravni zahtjev u iznosu od 1.579,87 eura. </span>
</p>
<p class="p5"></p>
<p class="p8">
<span>Okrivljeni Č.H.o  u svojoj odbrani u istražnom postupku je naveo, da je tačno da je u svojoj kući u mjestu R. Opština Bijelo Polje neovlašćeno vršio potrošnju električne energije na način kako je to opisano. Medjutim, nije tačno da je to uradio u vremenskom periodu od 01.02.2009.godine pa do 01.02.2010.godine. Istakao je da krivično djelo je počinio dva dana prije nego što je došla kontrola, tačnije krajem januara mjeseca 2010.godine, a iz razloga što je došlo do kvara na električnom brojilu. Obrziom da je električno brojilo bilo crklo, on je bio prinudjen da koristi peć, pa je morao priključiti ga mimo električnog brojila. Takodje, je istakao da su električari ED B.Polje svakog mjeseca u prošloj godini kao i u januaru mjesecu 2010.godine, vršili kontrolu električnog brojila i popis struje, a to su bili električari Karišik i Peković. Na glavnom pretresu je dodao da mu nije ime H., već H., dok je sve drugo što piše u zapisnik kod istražnog sudije tačno. U završnoj riječi je izjavio, da se ne osjeća krivim i tražio je da ga sud oslobodi od optužbe, i istakao da je struja trošena na takav način samo dva dana tj. dva dana prije nego što je došla kontrola.  </span>
</p>
<p class="p8"></p>
<p class="p5">
<span>Radi utvrdjivanja odlučnih činjenica i krivice okrivljenog, sud je na glavnom pretresu saslušao svjedoka K.B.a, na saglasni predlog stranaka pročitao iskaz svjedoka P.V.a, dat na zapisniku kod istražnog sudije od 30.03.2010.godine, pročitao zapisnik o kontroli mjernog mjesta ED Bijelo Polje br. 7 od 01.02.2010.godine, pročitao nalaz i mišljenje vještaka elektro struke dipl.el.ing.R.G.od 18.04.2010.godine, izvršio uvid u zapisnik o kontroli mjernog mjesta br. 08/11 od 01.11.2006.godine, pročitao obračun neovlašćeno preuzete električne energije br. 00410 od 01.02.2010.godine ED Bijelo Polje, i izvršio uvid u izvod iz KE na ime okrivljenog Č.H.a, izdat od strane Uprave Policije – PJ Bijelo Polje br.  od 30.04.2010.godine. </span>
</p>
<p class="p5"></p>
<p class="p5">
<span>Cijeneći odbranu okrivljenog i dokaze pojedinačno i u medjusobnoj vezi a shodno čl. 360. st. 2. Zakonika o krivičnom postupku, sud je utvrdio činjenično stanje i na osnovu istog zaključio da je okrivljeni izvršio krivično djelo stavljeno mu  na teret, koje je bliže opisano u izreci presude, za koje ga je sud oglasio krivim. </span>
</p>
<p class="p5"></p>
<p class="p5">
<span>Odbranu okrivljenog Č.H.a, na način kako je iznešena sud je cijenio kao djelimično priznanje izvršenja krivičnog djela. Naime, isti priznaje tj. ističe da je tačno da je u svojoj kući u mjestu R., neovlašćeno vršio potrošnju električne energije na način kako je to navedeno. Medjutim, njegovu odbranu u dijelu u kojem tvrdi da nije tačno da je to uradio u vremenskom periodu kako se to navodi, već da je djelo počinio dva dana prije nego što je došla kontrola, tačnije krajem januara mjeseca 2010.godine, a iz razloga što je došlo do kvara na brojilu. Obzirom da je električno brojilo bilo crklo, on je bio prinudjen da koristi  peć, pa je morao priključiti mimo električnog brojila. Pa ovakvu odobranu sud je cijenio da je usmjerena u izbjegavanju ili pak umanjenju sopstvene krivice. Pored toga ista odbrana je opovrgnuta izvedenim dokazima. Prije svega iskazima svjedoka K.B.a i P.V.a, iz kojih se utvrdjuje, da su zajedno vršili kontrolu mjernih mjesta u naselju R. i tom prilikom u domaćinstvu Č.H.a, pronašli da je isti u svom stanbenom objektu onemogućio tačno registrovanje električne energije na način što je uspravni vod priključio dva kabla 3 x 2,5 mm, s tim što je jedno kablo koristio za šporet a drugo kablo za peć i tako neovlašćeno vršio potrošnju električne energije. </span>
</p>
<p class="p5"></p>
<p class="p5">
<span>Iskaze predhodnih svjedoka sud je prihvatio kao objektivne i realne i isti su potvrdjeni zapisnikom o kontroli mjernog mjesta ED B.Polje br. 7 od 01.02.2010.godine, iz kojeg se vidi, da je kod ovog potrošača brojilo neispravno a potrošač onemogućio tačno registrovanje električne energije na način što je u svom stanbenom objektu na uspravni vod priključio dva kabla 3 x 2,5 mm i koristio šporet i peć 3,5 KV, i tako koristio neovlašćenu energiju i potrošač je isključen pod brojilo i naloženo da se potrošaču izbaci brojilo na stub.</span>
</p>
<p class="p5"></p>
<p class="p5">
<span>Sud je cijenio obračun neovlašćeno preuzete električne energije ED B.polje br. 00410 od 01.02.2010.godine, pa isti nije prihvatio u pogledu utvrdjenog iznosa neovlašćene potrošnje električne energije. Obzirom da je prihvatio nalaz i mišljenje vještaka elektro struke R.G.od 18.04.2010.godine, koji je dat na osnovu zapisnika ovlašćenih lica ED B.Polje o kontroli mjernog mjesta od 01.02.2010.godine i na osnovu pravila za snadbijevanje električnom energijom ''Sl.list CG br. 54/09 čl. 58. tač. 3. '' neovlašćena potrošnja električne enrgije. Te na osnovu Zapisnika o kontroli mjernog mjesta i na osnovu navedenih pravila za snadbijevanje električnom energijom ''Sl.list CG br. 54/09 čl. 59. tač. 3.'', period neovlašćene potrošnje električne energije je od 01.02.2010.godine do 01.11.2009.godine, te je iznos neovlašćena potrošnja električne energije za navedeni period i način obračuna 597,17 eura. Inače sud je nalaz ovog vještaka cijenio kao objektivno i stručno dat. </span>
</p>
<p class="p5"></p>
<p class="p8">
<span>Dakle, na osnovu svega izloženog nesporno je od strane ovog suda utvrdjeno,  da se u radnjama okrivljenog, stiču svi elementi bića kriv.djela kradje iz čl. 239. st. 1. KZ CG, ovo kod činjenice da je okrivljeni u konkretnom slučaju oduzeo tudju pokretnu stvar, tačnije neutvrdjenog dana u periodu od 01.11.2009.godine do 01.02.2010.godine, u svojoj kući u mjestu R. Opština Bijelo Polje, neovlašćeno vršio potrošnju električnen energije, na način što je mimo električnog brojila, sa uspravnog voda sproveo dva kabla presjeka 3 x 2,5 mm i na kraju istih priključio električne potrošače - šporet i peć, tako da se potrošnja električne energije nije registrovala preko brojila i time sebi, na štetu E. B.Polje, pribavio protivpravnu imovinsku korist u iznosu 597,17 eura, te je tako predmetno djelo izvršio s umišljajem, obzirom da je njegov  umišljaj bio usmjeren na oduzimanje električne energije na neograničeno vrijeme, odnosno dok bude u mogućnosti da isto čini, konkretno sve do momenta kada je prilikom kontrole zatečen u vršenju neovlašćene potrošnje električne energije.</span>
</p>
<p class="p5"></p>
<p class="p5">
<span>Prema Čl. 239. st. 1. KZ CG, kojim je regulisano krivično djelo kradje, koje je okrivljenom stavljeno na teret propisano je ko tudju pokretnu stvar oduzme drugome u namjeri da njenim prisvajanjem sebi ili drugom pribavi protivpravnu imovinsku korist, kazniće se novčanom kaznom ili zatvorom do 3. godine.</span>
</p>
<p class="p5"></p>
<p class="p5">
<span>Prilikom odlučivanja o vrsti i visini kazne sud je cijenio sve okolnosti iz čl. 42. KZ CG, koje utiču na to da kazna bude veća ili manja, pa je na strani okrivljenog našao olakšavajuće okolnosti da se radi o starijoj - porodičnoj osobi, ocu četvoro djece, nezaposlen, lošeg imovnog stanja - živi od socijalne pomoći, koji je ne osudjivan, što ukazuje da do sada nije dolazio u sukob sa Zakonom, njegovo korektno držanje tokom glavnog pretresa, dok otežavajućih okolnosti nije našao, zbog čega mu je za izvršeno krivično djelo utvrdio kaznu zatvora u trajanju od 30. dana i istovremeno odredio da se ista neće izvršiti pod uslovom da okrivljeni u roku od 1. godine ne izvrši neko novo krivično djelo. Imajući u vidu utvrdjene olakšavajuće okolnosti ovaj sud je mišljenja da u konkretnom slučaju prema okrivljenom nije nužno primijeniti kaznu i da se može osnovano očekivati da će se i samim upozorenjem uz prijetnju kazne ( uslovnom osudom) dovoljno uticati na okrivljenog da više ne vrši krivična djela odnosno da će se postići svrha izricanja uslovne osude iz čl. 52 u vezi čl. 4. st. 2. KZ CG. </span>
</p>
<p class="p5"></p>
<p class="p5">
<span>Ovaj sud je cijenio i ostale izvedene dokaze - zapisnik o kontroli mjernog mjesta ED B.Polje br. 08/11 od 01.11.2006.godine, pa je našao da je isti bez uticaja na drugačije odlučivanje u ovoj krivičnoj stvari, imajući u vidu ukupno činjenično stanje.  </span>
</p>
<p class="p5"></p>
<p class="p5">
<span>Shodno čl. 199 ZKP-a odlučeno je u pogledu paušala a koji je odmjeren vodeći pri tome računa o trajanju i složenosti krivičnog postupka, kao i imovinskim prilikama okrivljenog, kao i na ime troškova krivičnog postupka u iznosu od 60,50 eura, koji se odnose na ime vještačenja od strane vještaka elektro struke tokom postupka, shodno čl. 202. ZKP-a.</span>
</p>
<p class="p5"></p>
<p class="p8">
<span>Sud je obavezao okrivljenog Č.H.a, da na ime imovinsko pravnog zahtjeva oštećenoj ED B.Polje uplati iznos od 597,17 eura, u roku od 15. dana po pravosnažnosti presude, shodno čl. 212. st. 2. ZKP-a.</span>
</p>
<p class="p5"></p>
<p class="p5">
<span>Sa iznijetih razloga odlučeno je kao u izreci presude shodno čl. 364. ZKP-a.</span>
</p>
<p class="p5"></p>
<p class="p6">
<span class="s1">OSNOVNI SUD U BIJELOM POLJU</span>
</p>
<p class="p7">
<span class="s1">Dana : 04.06.2010.godine</span>
</p>
<p class="p7"></p>
<p class="p5">
<span class="s1">Zapisničar,							S u d i j a,</span>
</p>
<p class="p5">
<span class="s1">Ljiljana Popović       		                            Rahmo Banda </span>
</p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p4"></p>


</body>
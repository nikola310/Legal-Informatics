<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.37430555in 0.9847222in 0.37430555in 1.0in;}
.p1{text-align:start;hyphenate:auto;keep-with-next.within-page:always;font-family:Verdana;font-size:12pt;}
.p2{text-align:start;hyphenate:auto;font-family:Verdana;font-size:12pt;}
.p3{text-align:center;hyphenate:auto;keep-with-next.within-page:always;font-family:Verdana;font-size:12pt;}
.p4{text-indent:0.5833333in;text-align:justify;hyphenate:auto;font-family:Verdana;font-size:12pt;}
.p5{text-indent:0.5833333in;text-align:center;hyphenate:auto;font-family:Verdana;font-size:12pt;}
.p6{text-indent:0.5in;text-align:justify;hyphenate:auto;font-family:Verdana;font-size:12pt;}
.p7{text-align:justify;hyphenate:auto;font-family:Verdana;font-size:12pt;}
.p8{text-align:center;hyphenate:auto;font-family:Verdana;font-size:12pt;}
.p9{text-align:start;hyphenate:auto;font-family:Times New Roman;font-size:12pt;}
</style>
<meta content="violeta.raicevic" name="author">
</head>
<body class="b1 b2">
<p class="p1">
<span>OSNOVNI SUD U BIJELOM POLJU</span>
</p>
<p class="p1">
<span>K.br.118/11</span>
</p>
<p class="p2"></p>
<p class="p3">
<span>U IME NARODA</span>
</p>
<p class="p2"></p>
<p class="p2"></p>
<p class="p4">
<span>OSNOVNI SUD U BIJELOM POLJU, kao prvostepeni krivični sud, u vijeću sastavljenom od sudije Violete Raičević, kao predsjednik vijeća i sudija porotnika Kovijanić Vuka i Bećirović Gana, kao članova vijeća, sa zapisničarem Ljiljanom Joksimović,  u krivičnom  predmetu okrivljenog R.B.a iz Bijelog Polja,  zbog krivičnog  djela teška tjelesna povreda iz člana 151 stav 1 Krivičnog zakonika Crne Gore, po optužnici ODT-a u Bijelom Polju, Kt.br. 39/11 od 04.03.2011.godine, nakon održanog usmenog, glavnog i javnog pretresa u prisustvu zamjenika ODT-a Jelić Ljubice, okrivljenog R.B.a  i njegovog branioca  adv. Č.K.a te  oštećenog C.M.a, dana  07.06.2011.godine, donio je i javno objavio:</span>
</p>
<p class="p4"></p>
<p class="p4"></p>
<p class="p5">
<span>P R E S U D U</span>
</p>
<p class="p4"></p>
<p class="p4"></p>
<p class="p4">
<span>Okrivljeni  R.B., od oca M. i majke   R. rodjene V. rodjen  ...godine, u Bijelom Polju, sa prebivalištem u naselju LJ.a opština Bijelo Polje,  neoženjen, sa završenom srednjom školom, nezaposlen, lošeg imovnog stanja, neosudjivan, bio u pritvoru  od  26.01.2011 do 10.02.2011.godine.</span>
</p>
<p class="p4"></p>
<p class="p4"></p>
<p class="p5">
<span>K R I V   J E</span>
</p>
<p class="p4">
<span>Što je:</span>
</p>
<p class="p4"></p>
<p class="p4">
<span>Dana 25.01.2011.godine oko 23,30 časova u ugostiteljskom  objektu "B.D.a" u ul.  R.M.u B.Polju, teško tjelesno povrijedio  oštećenog C.M.a na način što ga je  pesnicom udario u predjelu lica  kojom  prilikom  mu je nanio povredu u vidu preloma prednjeg zida  lijevog  viličnog sinusa.</span>
</p>
<p class="p4"></p>
<p class="p4">
<span>-čime je izvršio krivično djelo  teška tjelesna povreda iz čl. 151 st. 1 Krivičnog zakonika Crne Gore,</span>
</p>
<p class="p4"></p>
<p class="p6">
<span>- pa ga sud primjenom citiranog zakonskog propisa i čl. 2, 4, 5, 13, 15,   32, 36, 42, 45, 46 i 51 Krivičnog zakonika Crne Gore /KZ/ i čl. 199, 202, 212  i 364 Zakonika o krivičnom postupku Crne Gore / ZKP/,</span>
</p>
<p class="p7"></p>
<p class="p8">
<span>O S U Đ U J E</span>
</p>
<p class="p2"></p>
<p class="p4">
<span>Na kaznu zatvora u trajanju od  60 /šezdeset/  dana, u koju kaznu mu se ima uračunati vrijeme provedeno u pritvoru od  26.01.2011 do 10.02.2011.godine.</span>
</p>
<p class="p7"></p>
<p class="p4">
<span>Okrivljeni se obavezuje na plaćanje paušala ovom sudu u iznosu od 30 € i na ime troškova krivičnog postupka u iznosu od 367,00 € (trista šezdeset sedam eura)na račun  depozita novčanih kazni, troškova postupka i paušala CG broj 832-151-35, u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p class="p4"></p>
<p class="p4">
<span>Oštećeni C.M. se upućuje na parnični postupak, radi ostvarenja imovinsko-pravnog zahtjeva.</span>
</p>
<p class="p4"></p>
<p class="p8"></p>
<p class="p8">
<span>O b r a z l o ž e nj e</span>
</p>
<p class="p7"></p>
<p class="p4"></p>
<p class="p4">
<span>Optužnicom ODT-a u Bijelom Polju, Kt.br. 39/11 od 04.03.2011.godine, okrivljenom  R.B.u stavljeno je na teret izvršenje krivičnog djela   teška tjelesna povreda iz čl.  151 stav 1 Krivičnog zakonika Crne Gore. </span>
</p>
<p class="p4"></p>
<p class="p4">
<span>Glavni pretres je održan i zaključen u prisustvu zamjenika ODT-a, okrivljenog, njegovog branioca i oštećenog.</span>
</p>
<p class="p4"></p>
<p class="p4">
<span>Zamjenik ODT-a u završnoj riječi je tražila  da se okrivljeni oglasi krivim i osudi na kaznu po zakonu. </span>
</p>
<p class="p4"></p>
<p class="p4">
<span>Oštećeni C.M. se  pridružio krivičnom gonjenju protiv okrivljenog.</span>
</p>
<p class="p4"></p>
<p class="p4">
<span>Okrivljeni R.B.   u svojoj odbrani  tokom postupka- u policiji  u prisustvu advokata, u istražnom postupku i na glavnom pretresu u bitnom je istakao da je dana 25.01.2011.godine u društvu sa  V.B.i V.D.došao u cafe bar "B.D.a" oko 22,30 h  gdje su naručili pivo, sjedjeli i pričali.Nešto kasnije, Č.I.sjeo je za njihov sto.Odmah zatim stolu je prišao jedan momak čije ime ne zna  i tražio od Č.a da ustane od njihovog stola, i sjedne za sto sa njim, a zatim Č.a uhvatio ispod pazuha i počeo da ga vuče  kako bi ustao sa stolice na kojoj je sjedio.Kada je Č.I.ustao, ovo lice  je njemu (R.B.u) opsovao oca. Ustali su i V. i V. kao i lica koja su sjedjela sa Č.em predhodno, a C.M. je prišao do njega, zamahnuo pesnicom da ga udari, usled čega se on izmakao u stranu, a nakon  toga ga jedan put pesnicom udario u predjelu lica. Tu je nastalo guranje  izmedju društva koje je sjdjelo za njegovim stolom i društva koje je bilo sa Č.em sa druge strane. Istakao je da je kritičnom prilikom  u tuči zadobio dva udarca  i to jedan pepeljarom u predjelu potiljačnog dijela glave, a drugi u predjelu gornje usne ali se nije mogao sa sigurnošću izjasnniti ko mu je  te povrede nanio.Istakao je da C.M.a prije kritičnog dogadjaja nije poznavao, a ni kritičnom prilikom se nije raspravljao sa njim  već sa Č. I. u šta su se svi umiješali iz njihovog društva.Pojasnio je da su svi iz društva Č.a prišli a bilo ih je  šestorica  i nasrnuli su na njega i na njegovo društvo. Neko od njih mu je zadao udrac pepeljarom a C.M. je  zamahnuo pesnicom  sa namjerom da ga udari  usled čega je on sagnuo  glavu i izbjegao udarac, a zatim regovao na način  što je zamahnuo stisnutom pesnicom  udario C.M.a u predjelu glave - lica.</span>
</p>
<p class="p4"></p>
<p class="p4">
<span>U završnoj riječi branilac okrivljenog  u bitnom je istakao  da je predmetno krivično djelo  teške tjelesne povrede  okrivljeni učinio na mah  a pored toga smatra da je okrivljeni izvršio krivično djelo u stanju nužne odbrane,  medjutim, istakao je ukoliko sud utvrdi krivicu  na strani okrivljenog  istog blaže kazni.Okrivljeni R.B. je prihvatio završnu riječ svog branioca i  izrazio  žaljenje što je došlo do kritičnog dogadjaja te spremnost da se izvine oštećenom.</span>
</p>
<p class="p4"></p>
<p class="p7">
<span>	Radi utvrđI.ja odlučnih činjenica i kriviče odgovornosti okrivljenog, sud je u dokaznom postupku na glavnom pretresu, izveo sledeće  dokaze: u svojstvu svjedoka saslušao oštećenog C.M.a; uz saglasnost stranaka pročitao iskaze svjedoka  L.M.a; F.LJ.; Č. I.a; V. B.a; V. D.; Č.N.; A.N.i D.M.; izvršio uvid u  medicinsku dokumentaciju na ime oštćenog i to: izvještaj ljekara ljekara specijaliste JZU Opšte bolnice Bijelo Polje br.774 od 26.02.2011godine;  izvještaj ljekara specijaliste oftamologa broj 566 od 02.02.2011.godine, izvršio uvid u otpusnu listu JZU KC CG - Klinike za otorinolarinogologiju i  maksiologacijalnu hirurgiju i otpusnu listu  sa epikrizom KC CG - Organizacione jedinice neurohirurgije; izvršio uvid u RTG snima na ime oštećenog; pročitao nalaz  i mišljenje vještaka  medicinske struke specijaliste za ORL dr.J.T.a sa zapisnika Ki.br.9/11 od 28.02.2011.godine, izvršio uvid u izvod iz KE na ime okrivljenog. Sud  nije izvodio dokaz saslušanjem svjedoka Č.M.,  čije  saslušanje je predložio okrivljeni, a ovo sa razloga što  se navedeni svjedok nije mogao pribaviti, ni redovnim putem ni posredstvom  Uprave policije, jer se nalazi na nepoznatoj adresi, a u svakom slučaju izvedenim dokazima činjenino stanje je u potpunosti utvrdjeno, pa bi pronalaženje svjedoka Č.M. u cilju njenog  saslušanja vodilo odugovlačenju i neekonomičnosti postupka.</span>
</p>
<p class="p4"></p>
<p class="p6">
<span>Sud je cijeneći dokaze pojedinačno i u medjusobnoj povezanosti, dovodeći ih u vezu jedne sa drugim kao i u vezu sa odbranom okrivljenog, utvrdio činjenično stanje i na osnovu istog zaključio da je okrivljeni R.B. izvršio krivično djelo  teška tjelesna povreda iz čl.151.st.1.KZ zbog čega je kriv.</span>
</p>
<p class="p6"></p>
<p class="p6">
<span>Naime, sud je cijenio odbranu okrivljenog kao  priznanje izvršenja krivičnog djela za koje je oglašen krivim obzirom da nije sporio  da je kritičnog dana  stisnutom pesnicom  udario u predjelu lica oštećenog C.M.a. Medjutim, navode koje je istakao u pogledu okolnosti  da je bio primoran na takvo postupanje i izazvan ponašanjem oštećenog, sud ne prihvata i cijeni ih  sračunatim na olašavanje položaja u krivičnom postupku. Ovo  posebno sa razloga što je njegova odbrana u tom pravcu demantovana jasnim i decidnim iskazom oštećenog C.M.a koji je sud u potpunosti prihvatio i iz istog utvrdio odlučne činjenice da je dana 25.01.2011.godine  sa svojim društvom  u vrijeme oko 20,00 h do 20,30 h došao u lokal  "B.D.a". R.B.a nije poznavao do kritične večeri. U jednom  momentu došlo je do  prepirke izmedju  društva koje je sjedjelo za njegovim stolom i društva koje je bilo za stolom R.a,  te guranja.Ustao je  i krenuo ka stolu za kojim je sjedio R. sa namjerom da spriječi eventualnu tuču. Krenuo je ka M.L., pružio ruke ka istom  i u trenutku kada ga je dohvatio za ruku, dobio je udarac u predjelu lica od strane R.B.a koji ga je udario stisnutom pesnicom. Za njega je to bilo neočekivano nije se nadao, nije zamahivao prema njemu, niti su njih dvojica imali bilo kakav  verbalni konflikt tj. izmedju  njih nije bilo nikakve raspravke niti vrijedjenja. Udarac koji mu je zadao R.  odbacio ga je unazad i pao je ledjima na pod.  Tom prilikom zadobio je tjelesne povrede.</span>
</p>
<p class="p6"></p>
<p class="p6">
<span>Iskaz oštećenog  ima utemeljenje  u medicinskoj dokumentaciji i   nalazu i mišljenju vještaka  medicinske struke specijaliste  ORL J.T.a od 28.02.2011.godine, koji je sud prihvatio kao stručno i objektivno sačinjen na bazi raspoloživih podataka i iz istog utvrdio da je oštećeni  C.M.  zadobio tešku tjelesnu povredu u vidu  preloma prednjeg zida lijevog  viličnog  sinusa  a koja povreda je nastala  pod dejstvom tupe sile  u šta spada pesnica, tj. udar pesnice.</span>
</p>
<p class="p6"></p>
<p class="p6">
<span>Iz iskaza svjedoka  A.n., L.M.a i Č.N., sud je utvrdio da je   okrivljeni R.B. kritične večeri  udario oštećenog  C.M.a, pesnicom u predjelu glave - lica  od kojeg udarca je oštećeni pao na pod. Svjedoci V. D. i V. B.o izjavili su da su kritične večeri sjedjeli za stolom sa okrivljenim R.B.om, da je L.M. opsovao okrivljenog  i da je izmedju njih dvojice došlo do guranja, ali niko nikoga nije udario  pa ni okrivljeni oštećenog već je F.LJ.a  koji je sjedio za stolom sa L. spriječio da dodje do tuče, što je po ocjeni suda  neprihvatljivo i sračunato na pomaganje   krivičnom položaju okrivljenog. Svjedoci Č. I., F.LJ.a  i D.M.a  u bitnom su istakli da nijesu vidjeli da je okrivljeni udario oštećenog, stim što je svjedok  Č. pjasnio da je u  momentu kada je došlo do guranja izmedju okrivljenog i L.M.a, te kada je  istima prišao oštećeni, bio ledjima okrenut od njih pa iz tih razloga nije vidio  da je neko udario oštećenog, ali da je vidio na povredu na licu istog, dok je svjedok D.  vidio oštećenog da leži na podu a zatim je vidio i povrede na njegovom licu. Niko od svjedoka  nije potvrdio  navode odbrane okrivljenog da je oštećeni zamahnuo  rukom u  pravcu okrivljenog sa namjerom da ga udari.</span>
</p>
<p class="p4"></p>
<p class="p4">
<span>Da bi postojalo krivično djelo teška tjelesna povreda iz čl. 151 st. 1 Krivičnog zakonika Crne Gore, potrebno je da počinilac drugog teško povrijedi ili mu zdravlje teško naruši. Pod tjelesnom povredom podrazumijeva se povreda tjelesnog integtriteta ili narušavanje zdravlja drugog lica. Povreda tjelesnog integriteta je oštećenje tijela čovjeka uzetog u njegovoj bio – psihičkoj jedinstvenosti. Na osnovu svega izloženog nedvosmisleno se zaključuje da je okrivljeni dana 25.01.2011.godine oko 23,30časova u ugostiteljskom  objektu "B.D.a" u ul.  R.M.u B.Polju, teško tjelesno povrijedio  oštećenog C.M.a na način što ga je  pesnicom udario u predjelu lica  kojom  prilikom  mu je nanio povredu u vidu preloma prednjeg zida  lijevog  viličnog sinusa.</span>
</p>
<p class="p4"></p>
<p class="p4">
<span>Postupajući na navedeni način, odnosno udarajući oštećenog stisnutom pesnicom u predjelu lica što je za posledicu imalo povredjivanje tjelesnog integriteta oštećenog i povrede izražene u vidu preloma prednjeg zida  lijevog viličnog sinusa, okrivljeni je ostvario obilježje krivičnog djela teška tjelesna povreda iz čl. 151 st. 1 KZ, zbog čega je kriv i krivično odgovoran. Umišljaj okrivljenog obuhvatao je sve zakonske elemente  krivičnog djela za koje je oglašen krivim  obzirom da je bio svjestan svog činjenja, učešća u zbivanju i htio njegovo izvršenje.</span>
</p>
<p class="p4"></p>
<p class="p4">
<span>Za predmetno krivično djelo u Krivičnom zakoniku, zaprijećena je kazna zatvora od šest mjeseca do pet  godina.</span>
</p>
<p class="p4"></p>
<p class="p4">
<span>Iz izvoda iz KE na ime okrivljenog sud je utvrdio  da je isti neosudjivan..</span>
</p>
<p class="p4"></p>
<p class="p4">
<span>Odlučujući o vrsti i visini kazne okrivljenom, sud je cijenio sve okolnosti iz čl. 42 KZ, pa je na strani istog od otežavajućih okolnosti cijenio stepen krivice, a od olakšavajućih okolnosti je našao da  se radi o  mladjem punoljetnom licu, koji je nezaposlen i lošeg imovnog stanja te neosudjivan što sud cijeni kao rezultat njegovog dosadašnjeg pozitivnog vladanja.Sud je olakšavajuće okolnsoti na strani okrivljenog cijenio kao osobito olakšavajuće okolnosti, pa je okrivljenog osudio na kaznu zatvora u trajanju od  60 dana, ispod granice propisane zakonom, pravilima čl. 45 i 46 KZ za ublažavanje kazne, cijeneći da će se i sa ublaženom kaznom u potpunosti ostvariti svrha kažnjavanja u okviru opšte svrhe izricanja krivičnih sankcija, time uticati na okrivljenog da ubuduće ne vrši krivična djela i postići ciljevi specijalne i generalne prevencije shodno čl. 32 KZ.</span>
</p>
<p class="p4"></p>
<p class="p4">
<span>Okrivljenom se u izrečenu kaznu zatvora ima uračunati vrijeme provedeno u pritvoru, jer je čl. 51 KZ propisano je da se vrijeme provedeno u pritvoru kao i svako lišenje slobode u vezi sa krivičnim djelom, uračunava u izrečenu kaznu zatvora.</span>
</p>
<p class="p4">
<span> </span>
</p>
<p class="p4">
<span> Sud je obavezao okrivljenog na plaćanje paušala u iznosu od 30 €, koji troškovi paušala su određeni obzirom na složenost i trajanje postupka i na imovinske prilike okrivljenog, shodno odredbi čl. 199 ZKP CG.</span>
</p>
<p class="p4"></p>
<p class="p4">
<span>Sud je obavezao okrivljenog na plaćanje troškova krivičnog postupka u iznosu od 367,00 € a koji troškovi se odnose na nagradu isplaćenu vještaku medicinske struke te troškovi  angažovanom braniocu po službenoj dužnost, dok se okrivljeni nalazio u pritvoru, shodno čl. 202 ZKP.</span>
</p>
<p class="p4"></p>
<p class="p4">
<span>Oštećeni C.M. se radi ostvarivanja imovinsko-pravnog zahtjeva upućuje na parnični postupak, shodno čl. 212 ZKP.</span>
</p>
<p class="p4"></p>
<p class="p4">
<span>Sa iznijetog odlučeno je kao u izreci presude, shodno čl. 364 ZKP. </span>
</p>
<p class="p4"></p>
<p class="p5">
<span>OSNOVNI SUD U BIJELOM POLJU</span>
</p>
<p class="p5">
<span>Dana, 07.06.2011.godine</span>
</p>
<p class="p5"></p>
<p class="p5"></p>
<p class="p7">
<span>Zapisničar,							Predsjednik vijeća-sudija,</span>
</p>
<p class="p7">
<span>Ljiljana Joksimović s.r 				                 Violeta Raičević s.r</span>
</p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p9"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
.span2{;font-size:14pt;font-family:'Arial Narrow';font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span class="span1">K.br.718/12</span>
</p>
<p style="text-align:center;">
<span class="span2"></span>
</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">OSNOVNI SUD U PODGORICI, po sudiji Đuković Goranu, uz učešće namještenika suda Maraš Ane, kao zapisničara, u krivičnom predmetu protiv okrivljenog V. M. iz P., zbog krivičnog djela teška krađa iz čl.240 st.1 tačka 1Krivičnog zakonika Crne Gore, odlučujući po optužnici Osnovnog državnog tužilaštva Kt.br.1263/11 od 13.06.2012. godine, koja je izmijenjena na glavnom pretresu , i koju je zastupala zamjenica ODT-a Š. S., nakon glavnog, javnog pretresa održanog dana 11.07.2014. godine, u prisustvu okrivljenog V. M., donio je i istog dana javno objavio</span>
</p>
<p>&nbsp;</p>
<p style="text-align:center;">
<span class="span1">PRESUDU</span>
</p>
<p>&nbsp;</p>
<p>
<span class="span1">Okrivljeni: V. M., od oca B. i majke V., rođene S., rođen .... godine u V. - Republika S., sa prebivalištem u P., ul. K. N. br...., nezaposlen, neoženjen, završio srednju školu, lošeg imovnog stanja, neosuđivan</span>
</p>
<p>&nbsp;</p>
<p style="text-align:center;">
<span class="span1">KRIV JE</span>
</p>
<p>&nbsp;</p>
<p>
<span class="span1">Zato što je:</span>
</p>
<p>&nbsp;</p>
<p>
<span class="span1">U noći između 13. i 14.08.2011. godine, u Ulici K. N. br.... u P., svjestan svog djela čije je izvršenje htio i znajući da je isto zabranjeno, obijanjem oduzeo tuđe pokretne stvari, u namjeri da njihovim prisvajanjem sebi pribavi protivpravnu imovinsku korist, na način što je upotrebom fizičke snage odvalio prozorsko krilo od dnevne sobe, da bi zatim kroz prozor ušao u stan u prizemlju zgrade, vlasništvo oštećenog V. D., odakle je oduzeo i prisvojio električnu bas gitaru marke „R.”, pojačalo marke „Orange” i litar rakije marke „K.” ukupne vrijednosti 302,00 eura</span>
</p>
<p>&nbsp;</p>
<p>
<span class="span1">- čime je izvršio krivično djelo teška krađa iz čl.240 st.1 tačka 1 Krivičnog zakona Crne Gore</span>
</p>
<p>&nbsp;</p>
<p>
<span class="span1">Pa sud optuženom primjenom citiranih zakonskih propisa te čl. 3, 4, 5, 13, 15, 32, 42, 52, 53 i 54 Krivičnog zakonika Crne Gore, te čl.226, 229 i 374 Zakonika o krivičnom postupku, i z r i č e,</span>
</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">Kojom mu prethodno utvrđuje kaznu zatvora u trajanju od 1 (jedne) godine i istovremeno određuje da se utvrđena kazna neće izvršiti ukoliko optuženi u roku od 2 (dvije) godine po pravosnažnosti presude ne izvrši novo krivično djelo.</span>
</p>
<p>&nbsp;</p>
<p>
<span class="span1">Usvaja se imovinsko pravni zahtjev oštećenog V. M. pa se obavezuje optuženi da oštećenom isplati novčani iznos od 302,00 eura u roku od 2 (dva) mjeseca po pravosnažnosti presude.</span>
</p>
<p>&nbsp;</p>
<p>
<span class="span1">Obavezuje se okrivljeni da ovom sudu na ime troškova krivičnog postupka uplati novčani iznos od 192,50 eura kao i 30,00 eura na ime paušala, u roku od 15 dana po pravosnažnosti presude.</span>
</p>
<p>&nbsp;</p>
<p style="text-align:center;">
<span class="span1">Obrazloženje</span>
</p>
<p>&nbsp;</p>
<p>
<span class="span1">Optužnicom Osnovnog državnog tužilaštva Kt.br.1263/11 od 13.06.2012. godine, okrivljenom je stavljeno na teret da je izvršio krivično djelo teška krađa iz čl.240 st.1 tačka 1Krivičnog zakonika </span><span class="span1">Crne Gore. Na glavnom pretresu 11.07.2014. godine zastupnica optužbe je izmijenila optužni akt na način kako je to predstavljeno u izreci presude. U završnim riječima, zastupnica optužbe je u cjelosti ostala pri izmijenjenoj optužnici, navodeći da su činjenični i pravni navodi predmetnog optužnog akta dokazani provedenim personalnim i materijalnim dokazima, da i sam okrivljeni ne spori oduzimanje predmetnih stvari, dok spori način ulaska u objekt oštećenog, ondnosno da je isto izvršeno obijanjem, koji navod odbrane je opovrgnut Zapisnikom o uviđaju, kao i kazivanjem svjedoka oštećenog V. D.. Predložila je da sud okrivljenog oglasi krivim i osudi po zakonu.</span>
</p>
<p>&nbsp;</p>
<p>
<span class="span1">Okrivljeni je iznoseći svoju odbranu u prethodnom postupku na zapisniku pred Upravom policije Ku.br.754/11 od 17.08.2011. godine, i na glavnom pretresu pred ovim sudom, u bitnom naveo da je 13.08.2011. godine oko 18,00-19,00 časova izašao iz svog stana i pošao da se nađe da drugaricom Č. A. kod E. škole u blizini brda „Lj.“, pošli su do brda „Lj.“ da proslave njen rođendan. U roku od nekoliko sati popili su dvije boce vina koje su imali,  a onda im se pridružila drugarica koja je donijela još jednu bocu vina. Kad su to popili, otišao je pripit do svog poznanika i prijatelja V. D., čija kuća se nalazi u neposrednoj blizini njegovog stana u ul. K. N. br..... Do D. kuće je pošao sa namjerom da ga pita da li će poći sa njima do brda „Lj.“ na piće, pošto je njegovoj poznanici Č. A. bio rođendan, i da im je zafalilo alkohola, jer mu je on bio čest drug u ispijanju alkohola, u druženju i putovanjima. Oko 22,00 časa pošao je do D. kuće, i kada je stigao pred njegovu kuću primjetio je da je prozor od dnevnog boravka bio otvoren i da nikoga nije bilo kući, pa pošto je prozor bio otvoren, imao je slobodu da uđe kroz prozor, da bi tom prilikom uzeo iz frižidera litar pića „K.“, a iz druge sobe je uzeo pojačalo i isto izbacio kroz prozor, a potom iz sobe gdje je ušao je uzeo gitaru sa futrolom i istu izbacio kroz prozor. Kada je izašao kroz prozor sa rakijom, uzeo je pojačalo i odložio ga par metara uz ogradu kuće V. D., jer je u tom trenutku odustao od krađe istog. Gitaru u crnoj futroli i rakiju, ponio je do drugarica koje su ga čekale kod brda „Lj.“. Litar rakije je dao njegovoj drugarici A. za rođendan na poklon, a gitaru je odložio pored sebe gdje je sjedio. Kada je krenuo u pravcu svog stana, nosio je sa sobom gitaru u futroli. Dok je bio u blizini svoje zgrade u društvu drugarice Lj. I., odložio je gitaru, ali ne zna tačno gdje jer je popio veliku količinu alkohola. Kasnije, kada je krenuo kući, htio je da „pokupi“ gitaru sa mjesta gdje je ostavio, ali je nije našao. </span>
</p>
<p>&nbsp;</p>
<p>
<span class="span1">Okrivljeni je u završnim riječima ostao pri navodima svoje odbrane na glavnom pretresu.</span>
</p>
<p>&nbsp;</p>
<p>
<span class="span1">Sud je u cilju rasvjetljenja ove krivično pravne stvari u dokaznom postupku proveo sledeće dokaze: na saglasan predlog stranaka pročitao iskaz svjedoka Č. A. sa zapisnika Ki.br.11/300 od 09.01.2012. godine, pročitao Zapisnik o uviđaju Uprave policije PJ Podgorica KU.br.754/11 od 14.08.2011. godine, pročitao nalaz i mišljenje sudskog vještaka B. V. Ki.br.11/300 od 25.04.2012. godine, pročitao izvod iz KE za okrivljenog izdat od MUP-a Republike S. Sektora za analitiku broj 235-15383/12 od 06.11.2012. godine, saslušao svjedoka oštećenog V. D., saslušao vještaka medicinske struke dr G. Ž..</span>
</p>
<p>&nbsp;</p>
<p>
<span class="span1">Iz Zapisnika o uviđaju Uprave policije PJ Podgorica KU.br.754/11 od 14.08.2011. godine, proizilazi da je izlazak na mjesto događaja izvršen dana 14.08.2011. godine u 02,45 časova, povodom obavještenja da je izvršena provalna krađa u kući vlasništvo V. D., u ul. K. N. br.... u P.. Uviđajem je utvrđeno da je predmetna kuća prizemna, da je na prozoru dnevne sobe ranije bio isječen dio metalne rešetke, koji nije bio zavaren, da je jedno prozorsko krilo dnevne sobe odvaljeno fizičkom silom, a drugo je bilo otvoreno. Prozor je na visini 1m, sa istočne strane kuće. U kući je izvršena djelimična premetačina. Iz dnevne sobe je, po izjavi oštećenog, koji je prisustvovao uviđaju, prisvojena električna bas gitara marke „R.“ crvene boje sa futrolom crne boje, a iz spavaće sobe, po izjavi oštećenog je prisvojeno muzičko pojačalo marke „O.“ od 30w narandžaste boje. Na licu mjesta nisu pronađeni tragovi podobni za identifikaciju počinioca.</span>
</p>
<p>&nbsp;</p>
<p>
<span class="span1">Svjedok Č. A., na zapisniku Ki.br.11/300 od 09.01.2012. godine, u bitnom je posvjedočila da je bila prijateljica sa V. M.. Dana 13.08.2011. godine joj je bio rođendan, a slavila ga je na livadi pored streljišta „Lj.“. Popodne je pozvala V. M. da prisustvuje proslavi njenog rođendana, i objasnila mu </span><span class="span1">gdje slavi rođendan, a V. je došao oko 22,00 časa. Kada je došao, V. M. je sa sobom donio flašu rakije „K.“ i gitaru. Flašu je stavila u rođendanske poklone, a gitaru je V. odložio pored sebe, rekavši da je njegova. Nije svirao na gitari, već je gitara sve vrijeme bila u futroli.</span>
</p>
<p>&nbsp;</p>
<p>
<span class="span1">Svjedok oštećeni V. D., posvjedočio je da u ul. K. N. br.... ima stan u prizemlju zgrade, koji je ostavio svojim prijateljima iz B., muzičkoj grupi, da par dana borave bez naknade. Njegovi prijatelji su oko 02,00 časa zatekli da je kuća obijena, i da su rešetke na prozoru polomljene, i rekli da im je nestala gitara marke „R.“ kao i da je ukradeno pojačalo. Odmah je pozvao policiju, a ujutru su našli pojačalo blizu njegove kuće, koje pojačalo mu je vraćeno, a 20-ak dana nakon ovog događaja, gitara je pronađena i vraćena vlasniku. Dalje je pojasnio da je rešetka koja je bila na prozoru bila presječena i uglobljena u okvir, i da se mogla običnim dodirom otvoriti. Prije nego što je izašao iz kuće, i prije predmetnog događaja, prozor je sa unutrašnje strane bio zatvoren, a kada je došao nakon odigravanja predmetnog događaja, prozor je bio otvoren. Svjedok oštećeni se pridružio krivičnom gonjenju, i postavio je imovinsko pravni zahtjev, po nalazu vještaka.</span>
</p>
<p>&nbsp;</p>
<p>
<span class="span1">Iz nalaza i mišljenja sudskog vještaka B. V. Ki.br.11/300 od 25.04.2012. godine, proizilazi da procijenjena vrijednost bas gitare marke „R.“ 400,00 eura uz stopu amortizacije od 50% iznosi ukupno 200,00 eura, pojačala marke „O.“ 180,00 eura uz stopu amortizacije od 50% iznosi ukupno 90,00 eura, rakije „K.“ iznosi 12,00 eura. Obračun amortizacije vještak je izvršio na osnovu Zakona o amortizaciji kojim se vrijednost upotrebljavanih proizvoda za koje nije poznata starost, odnosno vrijeme korišćenja, umanjuje za stopu amortizacije 50% od vrijednosti novog neupotrebljavanog artikla. Procijenjena vrijednost oduzetih i prisvojenih artikala na dan izvršenja krivičnog djela je bila 302,00 eura, po nalazu i mišljenju vještaka.</span>
</p>
<p>&nbsp;</p>
<p>
<span class="span1">Iz nalaza i mišljenja vještaka medicinske struke dr G. Ž. datog na glavnom pretresu, na zapisniku 11.07.2014. godine, proizilazi da je vještak obavio intervju sa V. M. koji je tom prilikom naveo da unazad više godina konzumira više nedozvoljenih supstanci tipa alkohol, tablete i heroin. U početku je heroin koristio u količini od manje od pola grama, da bi u kasnijem periodu prosječna dnevna doza bila oko 3 grama, heroin je koristio ušmrkivanjem, a venskim putem je, kako kaže, probao jednom u toku svog života, a kada nema heroina koristi tablete za smirenje i alkohol. Nije liječen kod psihijatra, ali napominje da je boravio u duhovnom centru u N. S. koji se bavi socijalizacijom i rehabilitacijom zavisnika, i to od avgusta 2011. godine pa do aprila 2014. godine, i da od tada, odnosno od septembra 2011. godine pa do danas ne konzumira drogu. U vezi sa kritičnim događajem, po nalazu vještaka, V. je naveo da je predmetnog dana, oko podne konzumirao heroin, da bi nastavio u toku čitavog dana da konzumira alkohol (vino i rakiju) u kombinaciji sa tabletama za smirenje, pa se iz njemu nepoznatih razloga sjetio svog druga, pošao do njegove kuće, krenuo na vrata, a zatim otvorivši prozor ušao u prostorije, preturao po tim prostorijama gramofonske ploče, i zatim uzeo gitaru i jednu flašu rakije, i izašao ponovo preko prozora, i udaljio se od pomenutog objekta. Poslije toga je htio da obavi fiziološke potrebe, i kako se okrenuo gitare više nije bilo, tražio je gitaru sat vremena, a zatim pošao kući. Na osnovu obavljenog intervjua vještak je dao mišljenje da je V. M. osoba prosječnih intelektualnih kapaciteta, ne pokazuje simptome i znake trajne duševne bolesti, niti druge teže duševne poremećenosti, te se može smatrati duševno zdravom osobom. U toku svog života V. M. je konzumirao više nedozvoljenih supstanci, što je na neki način saglasno sa potvrdom o liječenju Centra za rehabilitaciju zavisnika od psihoaktivnih supstanci u vidu liječenja od septembra 2011. godine do aprila 2014. godine. U vrijeme kritičnog događaja, može se pretpostaviti da se okrivljeni nalazio u stanju akutne intoksikacije heroinom i alkoholom, ali prema ponašanju okrivljenog u vrijeme predmetnog događaja, vještak cijeni da se isti nalazio u stanju intoksikacije nedozvoljenim supstancama na nivou srednjeg stepena. Vještak je, konačno, mišljenja da u tim okolnostima, sposobnosti okrivljenog da shvati značaj svog djela i da upravlja svojim postupcima bile su smanjene, ali ne bitno.</span>
</p>
<p>&nbsp;</p>
<p>
<span class="span1">Iz izvoda iz KE za okrivljenog izdatog od MUP-a Republike S., Sektora za analitiku broj 235-15383/12 od 06.11.2012. godine, proizilazi da se V. M. ne nalazi registrovan u kaznenoj evidenciji, tj. isti ranije osuđivan.</span>
</p>
<p>&nbsp;</p>
<p>
<span class="span1">Na osnovu rezultata cjelokupnog postupka i savjesne analize navoda optužbe, navoda odbrane okrivljenog V. M., kao i svih provedenih dokaza, kako pojedinačno, tako i u njihovoj međusobnoj povezanosti, na osnovu tako utvrđenog činjeničnog stanja sud je utvrdio da je okrivljeni izvršio krivično djelo teška krađa iz čl.240 st.1 tačka 1 Krivičnog zakonika Crne Gore, u vrijeme, na mjestu i na način kako je to opisano izrekom ove presude, iz kojih razloga ga je sud oglasio krivim i izrekao krivičnu sankciju kao u izreci presude, a ovo iz sledećih razloga:</span>
</p>
<p>&nbsp;</p>
<p>
<span class="span1">Okrivljeni V. M. negira izvršenje krivičnog djela stavljenog mu na teret optužnicom. Nije sporio da je kritične noći došao do kuće koja je vlasništvo oštećenog V. D., da je ušao u kuću kroz prozor i prisvojio gitaru, pojačalo i litar rakije. Ovaj dio odbrane okrivljenog sud cijeni kao istinit, i u saglasnosti sa ostalim provedenim dokazima. Okrivljeni, naime, negira da je radnje prisvajanja predmetnih stvari iz kuće oštećenog učinio na način kako je to predstavljeno optužnicom, tj. obijanjem. Okrivljeni navodi da je prozor kroz koji je ušao u kuću oštećenog bio otvoren. Ovaj dio iskaza okrivljenog sud cijeni neistinitim i sračunatim na izbjegavanje krivične odgovrnosti, odnosno olakšavanje pološaja u postupku, jer je takav navod okrivljenog obesnažen prevashodno Zapisnikom o uviđaju UPPJ Podgorica KU.br.754/11 od 14.08.2011. godine, iz kojeg je sud utvrdio da je jedno prozorsko krilo dnevne sobe odvaljeno fizičkom silom, a drugo prozorsko krilo je bilo otvoreno, kako je to precizno navedeno u ovom Zapisniku, koji je sud cijenio kao vjerodostojan. Dalje, navodi okrivljenog koji se tiču načina preduzimanja radnji, tj. da iste nije izvršio obijanjem, obesnaženi su i iskazom svjedoka oštećenog V. D., koji je naveo da je prije nego što je izašao iz kuće, predmetni prozor bio zatvoren sa unutrašnje strane, a nakon odigravanja predmetnog događaja, prozor je bio otvoren. Sud je poklonio vjeru iskazu ovog svjedoka, cijeneći da je na istinit i objektivan način opisao okolnosti predmetnog događaja. Iz naprijed navedenog, sud je nesumnjivo utvrdio da je okrivljeni kritične noći između 13. i 14.08.2011. godine, obijanjem, iz kuće ovdje oštećenog V. D., koja se nalazi u ul. K. N. br.... u P., oduzeo gitaru, pojačalo i litar rakije, jer u pravnom smislu pojam obijanja obuhvata svaku djelatnost kojom se upotrebom fizičke sile otklanjaju prepreke, čime se omogućava ulaženje u zatvorene prostorije. U konretnom slučaju, okrivljeni je, kako je to naprijed utvrđeno, odvalio prozorsko krilo dnevne sobe, dakle, upotrijebio je fizičku silu kako bi otklonio prepreku. Neposredno prije ovog događaja okrivljeni je, po navodima u svojoj odbrani, konzumirao nedozvoljene supstance (heroin, alkohol, tablete za smirenje), međutim, konzumiranje nedozvoljenih supstanci nije bitno uticalo na sposobnosti okrivljenog da shvati značaj svog djela i da upravlja svojim postupcima, a što je sud utvrdio iz nalaza i mišljenja vještaka medicinske struke dr G. Ž., u kom mišljenju je vještak naveo da se okrivljeni nalazio u stanju intoksikacije nedozvoljenim supstancama na nivou srednjeg stepena, te da su u tim okolnostima sposobnosti okrivljenog da shvati značaj svog djela i da upravlja svojim postupcima bile smanjene, ali ne bitno. Nalaz i mišljenje vještaka medicinske struke sud je cijenio kao jasan i zasnovan na pravilima struke i nauke, pa je isti u cjelosti i prihvatio. Da je u konkretnom slučaju okrivljeni prisvojio gitaru, pojačalo i flašu rakije, sud je utvrdio, kao što je već rečeno, prevashodno iz odbrane okrivljenog, a potom i iz Zapisnika o uviđaju, te kazivanja svjedoka oštećenog V. D., a u tom pogledu i iskaza svjedoka Č. A. koja je navela da je okrivljeni došao oko 22,00 časa na proslavu njenog rođendana kod brda „Lj.“ i da je tom prilikom sa sobom donio flašu rakije „K.“ i gitaru. Sud je iskaz svjedoka Č. A. cijenio istinitim, pa ga je u cjelosti prihvatio, bez obzira na okolnost da svjedok Č. A. ne pominje predmetno pojačalo, jer ona o istom nije mogla imati saznanja, budući da je okrivljeni pojačalo ostavio nedaleko od kuće oštećenog, što proizilazi i iz odbrane okrivljenog, i iz iskaza svjedoka oštećenog, koji je naveo da je sa policijom pronašao pojačalo i da mu je isto vraćeno, pa osnovom izloženog, za ovaj sud činjenica da je okrivljeni iste kritične prilike, osim flaše rakije i gitare, otuđio i pojačalo, nije sporna. Sud je iz Zapisnika o uviđaju i iskaza svjedoka oštećenog V. D. utvrdio da je predmetna gitara marke „R.“, pojačalo marke „Orange“, a iz ovih dokaza, kao i iz iskaza svjedoka Č. A., da je predmetna rakija marke „K.“. Ukupnu vrijednost ovih oduzetih predmeta, vještak ekonomsko-finansijske struke B. V. je procijenio </span><span class="span1">na 302,00 eura (od čega ukupna vrijednost nakon obračuna amortizacije električne bas gitare marke „R.“ iznosi 200,00 eura, ukupna vrijednost nakon obračuna amortizacije pojačala marke „O.“ iznosi 90,00, te vrijednost rakije „K.“ 12,00 eura), koji nalaz i mišljenje ovog vještaka je sud prihvatio kao stručan, jasan i objektivan, iz kog razloga je isti i prihvatio u cjelosti. Sud je cijenio i ostale navode okrivljenog koji se tiču onih događaja koji su prethodili kritičnom događaju i one koji su se odvili nakon njega, a koji se ne odnose na elemente bića krivičnog djela, pa je našao da nisu od značaja za drugačije presuđenje.</span>
</p>
<p>&nbsp;</p>
<p>
<span class="span1">Pravno kvalifikujući utvrđeno činjenično stanje, sud je utvrdio da je okrivljeni, postupajući na način koji je opisan u izreci presude, ostvario sva bitna obilježja bića krivičnog djela teška krađa iz čl.240 st.1 tačka 1 Krivičnog zakonika Crne Gore. </span>
</p>
<p>&nbsp;</p>
<p>
<span class="span1">Cijeneći subjektivni odnos okrivljenog prema izvršenom krivičnom djelu, sud je utvrdio da je okrivljeni bio svjestan krivičnog djela i htio je njegovo izvršenje, pa se oblik vinosti sa kojim je okrivljeni postupao manifestuje kao direktni umišljaj </span><span class="span1">koji je praćen namjerom da sebi pribavi protivpravnu imovinsku korist. </span>
</p>
<p>&nbsp;</p>
<p>
<span class="span1">Prilikom izbora vrste i visine krivične sankcije, sud je cijenio sve okolnosti iz čl.42 Krivičnog zakonika, koje utiču na to da kazna bude manja ili veća, pa je od olakšavajućih okolnosti na strani okrivljenog cijenio njegovu raniju neosuđivanost, koju je utvrdio iz izvoda iz KE za okrivljenog izdatog od MUP-a Republike S., Sektora za analitiku broj 235-15383/12 od 06.11.2012. godine, i u nedostatku otežavajućih okolnosti, </span><span class="span1">sud je okrivljenom izrekao uslovnu osudu, kojom mu je prethodno utvrdio kaznu zatvora u trajanju od 1 (jedne) sa rokom probacije od 2 (dvije) godine, u uvjerenju suda da radi krivično pravne zaštite nije nužno da okrivljeni prethodno utvrđenu kaznu i efektivno izdržava i pored težine krivičnog djela koja se ogleda u zaprijećenosti kaznom zatvora, posebno imajući u vidu ličnost okrivljenog, činjenicu da se samoinicijativno liječio skoro tri godine u Centru za rehabilitaciju, pa bi bilo kakva kazna efektivnog zatvora loše uticala na ličnost okrivljenog, imajući u vidu kriminogenu strukturu lica u čijem okruženju bi tom prilikom bio. Na osnovu svega naprijed iznijetog, sud je stava da nije nužno da okrivljeni prethodno utvrđenu kaznu i efektivno izdržava, već da se i uz prijetnju kaznom uz dovoljno dug rok provjeravanja može ostvariti svrha uslovne osude iz čl.52 st.2 Krivičnog zakonika u okviru opšte svrhe propisivanja i izricanja krivičnih sankcija iz čl.4 st.2 Krivičnog zakonika.</span>
</p>
<p>&nbsp;</p>
<p>
<span class="span1">Sud je usvojio imovinsko pravni zahtjev oštećenog V. D., pa je obavezao okrivljenog da oštećenom isplati novčani iznos od 302,00 eura u roku od dva mjeseca po pravosnažnosti presude. Vrijednost protivprano oduzetih stvari sud je utvrdio na osnovu nalaza i mišljenja vještaka ekonomsko-finansijske struke B. V. Ki.br.11/300 od 25.04.2012. godine.</span>
</p>
<p>&nbsp;</p>
<p>
<span class="span1">Odluku o troškovima krivičnog postupka, sud je donio na osnovu odredbe čl.229 Zakonika o krivičnom postupku, pa je obavezao okrivljenog da ovom sudu na ime troškova krivičnog postupka uplati novčani iznos od 192,50 eura, koji troškovi se odnose na ime nagrade vještaku medicinske struke u iznosu od 82,50 eura, i na ime nagrade vještaku ekonomsko-finansijske struke u iznosu od 110,00 eura. Visinu paušala od 30,00 eura, sud je odmjerio shodno imovnom stanju okrivljenog, dužini trajanja i složenosti postupka, primjenom čl.226 Zakonika o krivičnom postupku. Navedeni novčani iznos na ime troškova krivičnog postupka i paušala, okrivljeni je dužan da uplati u roku od 15 dana po pravosnažnosti presude.</span>
</p>
<p>&nbsp;</p>
<p>
<span class="span1">Imajući u vidu naprijed navedeno, a primjenom citiranih zakonskih propisa, odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U PODGORICI</span>
</p>
<p style="text-align:center;">
<span class="span1">Dana 11.07.2014. godine</span>
</p>
<p style="text-align:right">
<span class="span1">SUDIJA</span>
</p>
<p style="text-align:right">
<span class="span1">Đuković Goran,s.r.</span>
</p>
<p>
<span class="span1">PRAVNA POUKA:</span>
</p>
<p>
<span class="span1">Protiv ove presude može se izjaviti žalba u roku od 15 dana od dana </span>
</p>
<p>
<span class="span1">prijema pismenog otpravka, Višem sudu u Podgorici, a preko ovog suda</span>
</p>
<p>&nbsp;</p>
<p>
<span class="span1">Z.T.O. Maraš Ana</span>
</p>
<p>&nbsp;</p>
<p>&nbsp;</p>
</div>
</div>


</body>
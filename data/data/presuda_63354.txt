<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:end;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:start;hyphenate:auto;font-family:Arial;font-size:12pt;}
.p4{text-align:center;hyphenate:auto;keep-with-next.within-page:always;font-family:Arial;font-size:12pt;}
.p5{text-align:justify;hyphenate:auto;font-family:Arial;font-size:12pt;}
.p6{text-indent:0.5in;text-align:justify;hyphenate:auto;font-family:Arial;font-size:12pt;}
.p7{text-indent:-0.25in;margin-left:2.6041667in;text-align:justify;hyphenate:auto;font-family:Arial;font-size:12pt;}
.p8{text-align:start;hyphenate:auto;font-family:Times New Roman;font-size:12pt;}
.s1{display: inline-block; text-indent: 0; min-width: 0.13194445in;}
</style>
<meta content="dragan.babovic" name="author">
</head>
<body class="b1 b2">
<p class="p1">
<span>K. br.724/12</span>
</p>
<p class="p2">
<!--Image link to '0.jpg' can be here-->
</p>
<p class="p3"></p>
<p class="p4">
<span>U IME CRNE GORE</span>
</p>
<p class="p3"></p>
<p class="p3"></p>
<p class="p5">
<span>OSNOVNI SUD U NIKŠIĆU kao prvostepeni krivični po sudiji Babović Draganu uz sudjelovanje Krištof Stanke kao zapisničara u krivičnom predmetu protiv okrivljenih V. R.a i N. Š.a zbog krivičnog djela krađa iz čl. 239 st. 1 KZ-a, postupajući po optužnom predlogu ODT-a Nikšić Kt. br. 492/12 od 12.07.2012. godine, nakon završenog javnog glavnog pretresa dana 07.03.2013. godine, u prisustvu zamjenika ODT-a iz Nikšić Sindjić Vanje   i okrivljenih,  istog dana donio je i javno objavio</span>
</p>
<p class="p3"></p>
<p class="p3"></p>
<p class="p4">
<span>P R E S U D U</span>
</p>
<p class="p3"></p>
<p class="p5">
<span>Okrivljeni: </span>
</p>
<p class="p5"></p>
<p class="p5">
<span>V. R., od oca P  i majke M  rodjene R , rodjen xxxxx.godine u N , sa prebivalištem u N – xxxxx, državljanin Crne Gore, neoženjen, nezaposlen, lošeg imovnog stanja, završio osnovnu školu, ranije osudjivan: presudom Osnovnog suda Nikšić K.br. 62/09 od 08.08.2009.godine zbog kriv.djela iz čl. 239 KZ CG – 30 dana zatvora, presudom Osnovnog suda Nikšić K.br. 3/09 od 11.06.2009.godine zbog kriv.djela iz čl.240.u vezi čl.49. KZ – 4 mjeseca zatvora, presudom Osnovnog suda Nikšić K.br. 855/08 od 14.08.2009.godine zbog kriv.djela iz čl. 246. KZ CG – 30 dana zatvora, presudom Osnovnog suda Nikšić K.br. 729/08 od 25.12.2008.godine zbog kriv.djela iz čl. 239 KZ CG – uslovna osuda, presudom Osnovnog suda Nikšić K.br. 241/09 od 06.11.2009.godine zbog kriv.djela iz čl.240.u vezi čl.20. KZ CG – 3 mjeseca zatvora, presudom Višeg suda Podgorica K.br. 179/09 od 30.03.2010.godine zbog kriv.djela iz čl. 152.st.2. u vezi st.1. KZ – 6 mjeseci zatvora, presudom Osnovnog suda Nikšić K.br. 394/09 od 20.11.2009.godine zbog kriv.djela iz čl.240.st.1.tač.4. KZ – 4 mjeseca zatvora, presudom Osnovnog suda Nikšić K.br. 452/09 od 14.10.2009.godine zbog kriv.djela iz čl. 240.st.1.tač.2. u vezi čl.49. KZ – 6 mjeseci zatvora, presudom Osnovnog suda Nikšić K.br. 217/10 od 20.10.2010.godine zbog kriv.djela iz čl.239.st.1. KZ – 3 mjeseca zatvora, presudom Osnovnog suda Nikšić K.br. 94/10 od 31.07.2010.godine zbog kriv.djela iz čl. 246.st.2. u vezi st.1. KZ – 45 dana zatvora, presudom Osnovnog suda Nikšić K.br. 584/09 od 25.12.2009.godine zbog kriv.djela iz čl. 246.st.1. KZ – 30 dana zatvora, presudom Osnovnog suda Nikšić K.br. 328/09 od 03.07.2009.godine zbog kriv.djela iz čl. 240.st.1.tač.2. u vezi čl.49. KZ – 5 mjeseci zatvora, presudom Osnovnog suda Nikšić K.br. 876/08 od 20.03.2009.godine zbog kriv.djela iz čl. 240.st.1. tač.1. u vezi čl.49.  i čl. 246.st.1. i 2. KZ – 6 mjeseci zatvora i presudom Osnovnog suda Nikšić K.br. 201/10 od 23.09.2010.godine zbog kriv.djela iz čl. 256.st.1. KZ – 30 dana zatvora,</span>
</p>
<p class="p5"></p>
<p class="p5">
<span>N. Š., od oca R  i majke L , rodjene B , rodjen xxxxx.godine u N  , sa prebivalištem u N  – ul. xxxxxx državljanin Crne Gore, neoženjen, nezaposlen, završio osnovnu školu, lošeg imovnog stanja, ranije osudjivan: presudom Osvnovnog suda Nikšić K.br. 638/11 od 14.03.2011.godine zbog kriv.djela iz čl. 152.st.2. u vezi st.1. KZ – 30 dana zatvora,</span>
</p>
<p class="p5"></p>
<p class="p2">
<span>K r i v i     s u </span>
</p>
<p class="p5"></p>
<p class="p5">
<span>Što su: </span>
</p>
<p class="p5"></p>
<p class="p5">
<span>Dana 23.06.2012.godine u Nikšiću, po prethodnom dogovoru, u namjeri da sebi pribave protivpravnu imovinsku korist sa pružne dionice Nikšić, vlasništvo Željezničke infrastrukture Crne Gore AD Podgorica – Sektor za održavanje gradjevinske infrastrukture – Radna jedinica pružna dionica Nikšić, na kojoj dionici se obavljaju poslovi rekonstrukcije željezničkog kolosjeka, oduzeli demontirani željeznički materijal i to: 10 komada podložnih ploča za sastave, 250 komada rebrastih ploča težine od po 7,5kg, 6 komada vezica za sastave težine od po 8 kg, 120 komada Groverovih prstenova, 120 komada stojećih vijaka, 120 komada pričvrsnih pločica i 150 kg. Otpadnog željeza u vidu iskinutog dijela sa kolske vage, u ukupnoj vrijednosti od 649,oo eura, vlasništvo Željezničke infrastrukture Crne Gore AD Podgorica – Sektor za održavanje gradjevinske infrastrukture – Radna jedinica pružna dionica Nikšić, koju količinu i vrstu željezničkog materijala je navedenog dana okrivljeni N. Š. prodao preduzeću koje se bavi otkupom sekundarnih sirovina „Štit company“ DOO Ozrinići Nikšić za iznos od 91,oo eura, od kog novca je okrivljenom V. R.u dao iznos od 40,oo eura,</span>
</p>
<p class="p5">
<span> </span>
</p>
<p class="p5">
<span>- čime su učinili krivično djelo krađa iz člana 239 stav 1 Krivičnog zakonika, </span>
</p>
<p class="p5"></p>
<p class="p5">
<span>Pa sud okrivljene V. R.a i N. Š.a  za navedeno krivično djelo primjenom odredbi iz čl. 4 st.2, čl. 32, čl.36. i čl.42. Krivičnog zakonika i čl. 229 i čl. 374 Zakonika o krivičnom postupku:   </span>
</p>
<p class="p5"></p>
<p class="p3"></p>
<p class="p3"></p>
<p class="p2">
<span>O S U DJ U J E</span>
</p>
<p class="p2"></p>
<p class="p2"></p>
<p class="p5">
<span>Na kaznu zatvora od po 3 (tri) mjeseca, koju su dužni izdržati nakon pravosnaćnosti presude.</span>
</p>
<p class="p5"></p>
<p class="p5">
<span>Dužni su okrivljeni na ime troškova krivičnog postupka solidarno uplatiti iznos od 44,oo eura, te svaki pojedinačno iznos od po 30,oo eura na ime sudskog paušala, na žiro račun ovog suda br. 832-152-32, a sve prednje u roku od 15 dana po pravosnažnosti presude pod prijetnjom prinudnog izvršenja.</span>
</p>
<p class="p5"></p>
<p class="p5"></p>
<p class="p2">
<span>O b r a z l o ž e nj e</span>
</p>
<p class="p5"></p>
<p class="p5">
<span>ODT iz Nikšića optužnim predlogom Kt. br. 492/12 od 12.07.2012.godine, stavio je na teret okrivljenim  V. R.u i N. Š.u izvršenje krivičnog djela kradja iz čl. 239 st. 1 KZ-a, pa je zamjenik ODT –a Sindjić Vanja koja je  na glavnom pretresu zastupala optužbu, u završnoj riječi ostala pri podnijetoj optužbi, predlažeći sudu da okrivljene oglasi krivim i osudi po zakonu. </span>
</p>
<p class="p5"></p>
<p class="p5">
<span>Okrivljeni V. R. naveo je u svojoj odbrani na glavnom pretresu i u prethodnom pretresu da je 26.03.2012.godine oko 13 časova na Autobuskoj stanici sreo N. Š.a, kojeg poznaje od ranije i koji ga je pitao da mu pomogne da prenese neko staro željezo koje mu se nalazilo ispred kuće. Kuća N. Š.a se nalazi u blizini Željezničke stanice Nikšić i on je prihvatio poziv N.a da mu pomogne prevesti željezo do otpada i tu su ga prodali, a dobijeni novac podijelili. Odmah nakon toga uputili su se u pravcu N.eve kuće, prešli preko šina koje su u blizini supermarketa »Voli« i došli su do kuće za koju je N. rekao da je njegova. Ispred te kuće je bilo nekoliko komada željeza u vidu ploča u blizini kojih se nalazila neka velika vaga. Nakon toga on i N. su se uputili ka nekom objektu koji se nalazio preko šina u odnosu na kuću N.a udaljejn oko 50m. Kad su došli kod tog objekta, N. mu je rekao da ploče koje su se nalazile u blizini tog objekta prenese do njegove kuće, što je on i uradio u tri četiri navrata. Kad je on prenio te metalne ploče, N. je ušao u objekat i u njegovom prizemnom dijelu gdje su bila postavljena velika metalna vrata, a koja su bila otvorena. Tom prilikom mu je N. rekao da mu je neko dozvolio da udje u taj objekat i iz istog uzme željezo. N. je nekoliko puta iz tog objekta iznio neke metalne ploče, koje je on preuzimao i prenosio do njegove kuće. Kad je završio sa prenošenjem tih metalnih ploča koje su se nalazile ispred objekta, kao i metalnih ploča koje je N. iznio iz objekta, uputili su se N.evoj kući, a N. je umedjuvremenu pozvao taksistu kako bi organizovao odvoženje tih metalnih ploča do kuće N.a. N. mu je prilikom sustreta na Autobuskoj stanici objasnio da ima staro željezo i da mu je isto neko dao, a on nije sumnjao da je to željezo N. otudjio i da mu nije dozvoljeno da iz pomenutog objekta iznosi metalne ploče. Pošto je N. pozvao taksi, njih dvojica su u prikolicu njemu nepoznatog taksiste utovarili željezo i odvezli do otpada, nakon čega su isto i prodali, a N. mu je od prodaje željeza dao 45 eura.  Pored ograde N.eve kuće se nalazila velika vaga, pored koje su on i N. pronašli neke metalne djelove, za koje pretpostavlja da su djelovi te vage, koje su takodje natovarili u prikolicu sa metalnim pločama. On je pristao da zajedno sa N.em pokupi metalne ploče koje su se nalazile u blizini pomenutog objekta, koji najverovatnije pripada Željezničkoj stanici, jer je vjerovao da je N.u to dozvolio neko sa Željezničke stanice. Na glavnom pretresu okrivljeni V. R. je dodao da je kućica odakle je N. uzimao željezo i pločice vlasništvo Željeznice, a N. Š. mu je rekao da mu je to dao neko od stražara. On je Š.a čekao kod »Volija«, koji se nalazi blizu Š.ove kuće, a Š. je pošao da proda željezo i njemu je dao 45 eura na ime njegovog dijela. On i Š. su utovarili to željezo u taksi vozilo. U završnoj riječi izrazio je kajanje zbog učinjenog djela i zamolio sud da ga prilikom odmjeravanja kazne što blaže kazni.</span>
</p>
<p class="p5"></p>
<p class="p5">
<span>Okrivljeni N. Š. naveo je u svojoj odbrani pred ODT-om da se dana 23.06.2012.godine oko 16 časova vraćao iz grada kući, koja se nalazi iza preduzeća »ABS«, a u blizini njegove kuće su postavljene željezničke šine na udaljenosti od oko 15 – 20m. Taj željeznički kolosjek je u većem dijelu demontiran, tako što su šine izvadjene i sitni komadi koji su ih povezivali. Kritičnog dana on je pri povratku sreo V. R.a ispred svoje kuće, kojega ranije nije poznavao i prilikom susreta R. ga je pitao »hoćemo li da radimo šta«, što je on protumačio da R. misli na kolosječni materijal koji je bio razbačan u blizini njegove kuće, te da R. misli da njih dvojica taj materijal pokupe i prodaju. Za vrijeme dok je razgovarao sa V.em na mjestu gdje je bio razbačan kolosječni materijal nalazilo se »Kombi« vozilo i neki ljudi za koje je pretpostavio da su radnici Željeznice. Kada su ti ljudi pošli kombi vozilom sa tog mjesta, on i V. su se dogovorili da ono što je ostalo sitnih komada od šina prevezu do otpada i prodaju. On je pozvao taksistu oko 17 časova, koji je ubrzo zatim došao vozilom za koje je bila prikačena prikolica. Taksistu je prethodno upoznao da treba da mu preveze željezo do otpada. Onda su on i V. R. željezo koje je bilo razbačano pored ograde njegove kuće utovarili u prikolicu, a taksista je posmatrao sa strane. Potom je pozvao V.a da podje sa njim do nekog otpada kako bi mu pomogao da istovari željezo, što je on odbio i rekao mu je da će ga čekati kod supermatketa »Voli« da bi mu tu dao polovinu novca od prodaje željeza, jer su se tako bili dogovorili. On je taksisti rekao da poveze željezo na neki otpad kod Željezare, što je on i učinio i on je nekom čovjeku koji je radio na otpadu, a kojega ne poznaje rekao da je našao staro željezo na dijelu željezničkog kolosjeka, a ovaj mu je odgovorio da nema nikakvih problema vezano za otkup tog željeza. U tom starom željezu su bili većinom djelovi od vage za mjerenje vagona, a radilo se o težini od 450 kg. Za to željezo čovjek sa otpada mu je isplatio novac u iznosu od 90 eura, od čega je V. R.u dao 40, a taksisti je platio 10 eura. Novac V.u je predao ispred »Volija«, jer su se prethodno bili dogovorili da će ga V. tu čekati. U blizini njegove kuće nalazi se više željezničkih magacina u koje on nikad nije ulazio, a takodje nije ulazio ni dana 23.06.2012.godine, a da li je ulazio V. nije mu poznato, jer ga je prvi put vidio tog dana u blizini svoje kuće kada su se dogovorili da to razbačano željezo pokupe i prodaju na otpad. Ranije nikad nije bio u društvu sa V. R.om, a kritičnog dana, kada su kupili staro željezo u njihovoj neposrednoj blizini je bilo više radnika, koji su izvodili radove na remontu pruge i koji su ih mogli dobro vidjeti, a niko od njih nije opomenuo ni njega, ni V.a dok su sakupljali željezo. On je mislio da su to rashodovani metalni djelovi od vage i starog željezničkog kolosjeka, zbog čega ih je pokupio i prodao, jer je smatrao da su odbačeni i da nijesu za upotrebu. Izrazio je žaljenje zbog svega što se desilo, jer njegov otac poznaje direktora Željezničke stanice, a inače ljudi sa Željezničke stanice su uvijek izlazili u susret njegovoj porodici. Na glavnom pretresu okrivljeni N. Š. je naveo da ga niko nije gonio da uzme to željezo, ali je to učinio zbog teške materijalne situacije. On je kritičnom prilikom »opušteno u sred bijela dana« oduzeo to željezo i niko mu nije branio, ni njemu, ni V.u, a željezo su tovarili u vozilo D  S .  U završnoj riječi okrivljeni N. Š. je izrazio kajanje zbog učinjenog djela, navodeći da nešto slično više neće napraviti i zamolio sud da ga prilikom odmjeravanja kazne što blaže kazni.</span>
</p>
<p class="p5"></p>
<p class="p5">
<span>Sud je u dokaznom postupku saslušao svjedoke Z  Z  i K  S , na saglasan predlog stranaka pročitao iskaze svjedoka D  St P  D , nalaz i mišljenje sudskog vještaka ekonomsko finansijske struke S  R  i iskaz predstavnika oštećene Željezničke infrastrukture CG Radulović – B  Z , pročitao zapisnik o uvidjaju UP PJ Nikšić Ku.br. 262  i izvršio uvid u fotodokumentaciju lica mjesta, pročitao potvrdu o privremenom oduzimanju predmeta Ku.br. 262 od 25.06.2012.godine, potvrdu o vraćanju privremenom vraćanju predmeta Ku.br. 262 od 25.06.2012.godine, račun preduzeća »Štit company« DOO od 23.06.2012.godine i pročitao izvod iz kaznene evidencije za okrivljene.</span>
</p>
<p class="p5"></p>
<p class="p5">
<span>Svjedok Z  Z  naveo je da je vlasnik otpada koji se nalazi u Rubežima br. 3, i poznato mu je da je krajem juna 2012.godine N. Š. došao na njegov otpad i donio oko 450 kg. željeza za prodaju, a on je to željezo otkupio i za isto mu dao novac u iznosu od 90 eura. N.a je na otpad dovezao taksista nekim crvenim vozilom. Nakon toga N. je napuštio otpad, a sjutradan su kod njega na otpad došli policajci i ljudi sa Željeznice, koji su ustanovili da željezo otkupljeno od N.a pripada Željeznici i isto su od njega oduzeli. Nije mu bilo poznato odakle je to željezo poticalo. </span>
</p>
<p class="p5"></p>
<p class="p5">
<span>Svjedok K  S  naveo je u prethodnom postupku i na glavnom pretresu da je zaposlen kao šef na održavanju željezničke pruge Nikšić – Podgorica. Dana 23.06.2012.godine dok je vršio nadzor nad otpuštanjem šinskog traka, popisao je materijal koji su radnici po obavljenom poslu ubačili u magacin, a radilo se o materijalu koji je skinut sa šina. Računopolagač na toj pružnoj dionici je P  D  koji vodi evidenciju kompletnog materijala koji se nalazi u svim magacinima. U magacinu koji je obijen 23.06.2012.godine bio je uskladišten željeznički materijal u vidu pločica, vezica, stojećih vijaka, tirfona koji je dijelom ranije korišten, ali i dalje može služiti svojoj svrsi. Dana 25.06.2012.godine oko 8 časova primijetio je da su vrata od magacina u poluotvorenom položaju, na njima nije bilo reza i katanaca, a nije mu poznato na koji način su skinuti. Odmah je pozvao policiju koja je ubrzo došla na lice mjesta. Prilikom ulaska u magacin u prisustvu policije primijetio je da je otudjen dio željezničkog materijala, pa je pozvao računopolagača P  D  da izvrši popis magacina, što je isti i uradio i konstatovao je količinu i vrstu otudjenog materijala. Zapisnik koji je sačinio Peković predat je službenicima policije, a on nije prisustvovao njegovom sačinjavanju i popisu otudjenih stvari. Dana 26.06.2012.godine, na poziv službenika policije, on je pošao na otpad u Rubeža kod nekog Z  i čim je tamo došao vidio je željeznički materijal koji je od strane službenika policije već bio izdvojen od ostalog materijala. Taj materijal se sastojao od stojećih viljaka, navoja za stojeće viljke, graurovih prstenova, pričvrsnih pločica i četiri podložne pločice, a osim toga u tom materijalu su se nalazili i djelovi kolske vage, koji su bili deponovani pored kolosjeka. Upravo prije kritičnog dogadjaja, ta vaga je demontirana. Radilo se o dva dijela kolske vage težine od oko 150 kg. Otudjeni željeznički materijal mu je predat, o čemu je on potpisao potvrdu. Ne može se izjasniti o kojoj težini materijala se radilo, ali mu je poznato da su djelovi vage bili teški oko 150 kg. Dio željezničkog materijala koji se demontira sa pruge, može se naći i pored same pruge, odnosno na gradilištu ili u magacinu. </span>
</p>
<p class="p5"></p>
<p class="p5">
<span>Svjedok Dj S  naveo je u svom iskazu da obavlja poslove taksiste. Dana 23.06.2012.godine u popodnevnim časovima pozvalo ga je nepoznato lice na telefon i tražilo od njega da dodje kod romskih baraka koje se nalaze iza preduzeća »ABS«. Ta njemu nepoznata muška osoba mu je saopštila da je potrebno da na taksi vozilo zakači prikolicu jer treba prevesti neko staro željezo. On je odmah po pozivu krenuo do romskih kuća. Pored kapije jedne od tih romskih kuća zatekao je mušku osobu mladje dobi – romske nacionalnosti, koju je pitao da li ga je on pozvao da bi mu prećerao neko staro željezo, našto mu je mladić odgovorio da jeste i odmah je počeo u prikolicu utovarati metalne ploče  dužine 70 – 80 cm, a debljine 5 – 6 cm i širine oko 20 cm. Po njegovoj procjeni te ploče nijesu bile lake. Nalazile su se uz ogradu kuće ispred koje ga je sačekao taj mladić i gdje je on zaustavio vozilo. Te romske kuće nalaze se na udaljenosti od šina oko 15 -20m, a na tom mjestu ima više željezničkih kolosjeka, a tu se nalazi i neki objekat koji pripada Željezničkoj stanici. Tom prilikom u blizini kuće mladića koji ga je pozvao nije primijetio da na drugim mjestima ima pokupljenog željezničkog materijala ili bilo kakvog željeznog otpada. Takodje taj mladić je sam utovarao željezo u prikolicu i nije mu niko pomagao. On ga nije pitao odakle je nabavio željezo , niti mu je poznato koja je namjena tih ploča, koje su bile korozirale i zaprljane zemljom, pa mu je to odavalo utisak da su rashodovane i zbog toga nije pitao tog mladića odakle mu te ploče, a da se radilo o nekim novim predmetima on bi ga pitao i ne bi prihvatio prevoz takvih stvari ako se ne bi prethodno uvjerio da su te stvari nabavljene na regularan način. Nakon utovara ploče je prevezao do otpada koji se nalazi blizu Željezare u Rubežima. On nije niskim ko je zaposlen na otpadu razgovarao o porijeklu ploča.  Pošto je obavljen istovar i vaganje stvari koje je prevozio, zajedno sa mladićem koji ga je pozvao pošli su do supermaketa »Voli«, mladić mu je platio 10 eura za učinjene usluge.  Osim navedenih ploča taj mladić nikakvu drugu vrstu željeznih predmeta nije utovarao u njegovu prikolicu. </span>
</p>
<p class="p5"></p>
<p class="p5">
<span>Svjedok P D  naveo je u svom iskazu da je zaposlen u Željezničkoj infrastruktuci CG kao zamjenik šefa pružne dionice. Dana 25.06.2012.godine u prijepodnevnim časovima pozao ga je njegov pretpostavljeni K  S  i rekao mu da je tog jutra primijetio da je obijen magacin u blizini Željezničke stanice Nikšić. K  mu je tom prilikom saopštio da po njegovoj procjeni iz magacina nedostaje veća količna kolosječnog pribora – podložnih pločica. Težina jedne podložne pločice je 7,5 kg, a jedne vezice za zastave oko 8 kg. Budići da on vodi evidenciju materijalna koji ulazi u magacin i izlazi iz njega, K  mu je rekao da sačini izvještaj o količini željezničkog materijala koji nedostaje u magacinu. Pločice koje su otudjene iz magacina su polovne, već korištene, a osim njih nedostajao je i sitni kolosječni materijal. Podložne skretnične pločice su, za razliku od ostalog materijala, bile nove i te pločice se mogu naći isključivo u magacinu, dok se ostali kolosječni materijal može naći na dijelu pruge na kome se vrši remont. Kolosječni materijal koji se demontira prilikom radova na pruzi se popisuje zapisnički i skladišti. Jedan od magacina u kome se nalazio takav materijal obijen je 23.06.2012.godine. Poznato mu je i da je izvodjač radova demontirao i kolsku vagu, koja je udaljena 50 m od navedenog magacina, a pošto je ogromna i velike težine izvlači se dizalicama i mora se prethodno iskidati da bi se izvukla iz svog ležišta koje je ukupano u zemlju. Nije mu poznato koja je količina i vrsta željezničkog materijala pronadjena na otpadu, odnosno vraćena pružnoj dionici u kojoj je on zaposlen. Takodje mu je poznato da se u blizini demontirane kolske vage nalazi jedno romsko naselje. Željeznički materijal koji je vraćen je mnogo manje količine od onoga koji je otudjen iz magacina, a on ne može tvrditi da baš taj materijal isključivo potiče iz magacina, jer se takvih pločica, izuzev novih, može naći i duž čitavog kolosjeka koji se remontuje.  </span>
</p>
<p class="p5"></p>
<p class="p5">
<span>Nalazom i mišljenjem sudskog vještaka ekonomsko finansijske struke S  R  navedeno je da ukupna vrijednost 42 komada podložnih skretničnih pločica, 10 komada podložnih ploča za sastave , 250 komada rebrastih pločica, 6 komada vezica za sastave, 120 komada Groverovih prstenova i  iskinutog dijela kolske vage iznosi 1.323,40 eura.</span>
</p>
<p class="p5"></p>
<p class="p5">
<span>Predstavnik oštećene Željezničke infrastrukture CG,  R  B  Z  navela je u svom iskazu da se u ime oštećenog preduzeća pridružuje krivičnom gonjenju protiv okrivljenih.</span>
</p>
<p class="p5"></p>
<p class="p5">
<span>Iz zapisnika o ovudjaju UP PJ Nikšić i fotodokumentacije lica mjesta br. 506/12 od 25.06.2012.godine proizilazi da je izmedju željezničkih kolosjeka na depou Željezničke stanice Nikšić iz magacina otudjena izvjesna količina raznih metalnih djelova koji se postavljaju na željeznički kolosjek i to vezice za povezivanje šina, rebraste i klinaste pločice, šarafi za sastave, stojeći viljci sa pričvrsnim pločicama, graurovi prstenovi, tirfon šarafi i dr. Navedeni magacin je sagradjen od tvrde gradnje, veličine je od oko 40m2, na njemu se nalaze na južnoj strani trokrilna metalna vrata koja su obezbijedjena sa dvije metalne reze kroz koje prolazi jedan katanac. Iznad navedenog magacina nalazi se kancelarija firme. Prilikom uvidjaja utvrdjeno je da je na ulaznim vratima magacina odvaljena metalna reza kroz koju prolazi katanac, a oba katanca sa navedenih vrata su skinuta i nijesu pronadjena na licu mjesta prilikom uvidjaja. Takodje je utvrdjeno tom prilikom da je sa željezničkog kolosjeka koji se nalazi u neposrednoj blizini magacina, sa njegove desne strane gledajući od ulaznih vrata, sa kolosjeka skinuto i otudjeno 20 komada šarafa sa pričvrsnim pločicama, kojima se šine pričvršćuju za pragove.  </span>
</p>
<p class="p5"></p>
<p class="p5">
<span>Iz fotodokumentacije br. 508/12 od 25.06.2012.godine proizilazi da je na otpadu sekundarnih sirovina vlasništvo Z  Z  pronadjena veća količina željezničkog materijala i to: pričvrsne pločice, šinski šarafi, podložne pločice, vezice za sastave i djelovi demontirane vage.</span>
</p>
<p class="p5"></p>
<p class="p5">
<span>Potvrdom o privremenom oduzimanju predmeta UP PJ Nikšić Ku br. 262 od 25.06.2012.godine navodi se da je ovlašćeno službeno lice izvršilo privremeno oduzimanje 105 kg šinskih šarafa – vijaka i 350 kg podložnih ploča, vezica za sastave i djelova demontirane vage od Z  Z .</span>
</p>
<p class="p5"></p>
<p class="p5">
<span>Potvrdom o vraćanju privremeno oduzetih predmeta UP PJ Nikšić Ku br. 262 od 25.06.2012.godine navodi se da je ovlašćeni policijski službenik izvršio vraćanje 105 kg šinskih šarafa – vijaka i 350 kg podložnih ploča, vezica za sastave i djelova demontirane vage K  S </span>
</p>
<p class="p5"></p>
<p class="p5">
<span>Računom – otkupnim blokom firme »Štit Company« DOO od 23.06.2012.godine navodi se da je imenovana firma izvršila otkup 105 kg šinskih šarafa i vijaka i 350 kg podložnih pločica, vezica za sastave i djelova vage od N. Š.a za iznos od 91,oo eura.</span>
</p>
<p class="p5"></p>
<p class="p5">
<span>Na osnovu izvedenih dokaza sud je nesumnjivo utvrdio da su okrivljeni V. R. i N. Š. dana 23.06.2012.godine u Nikšiću, po prethodnom dogovoru, u namjeri da sebi pribave protivpravnu imovinsku korist sa pružne dionice Nikšić, vlasništvo Željezničke infrastrukture Crne Gore AD Podgorica – Sektor za održavanje gradjevinske infrastrukture – Radna jedinica pružna dionica Nikšić, na kojoj dionici se obavljaju poslovi rekonstrukcije željezničkog kolosjeka, oduzeli demontirani željeznički materijal i to: 10 komada podložnih ploča za sastave, 250 komada rebrastih ploča težine od po 7,5kg, 6 komada vezica za sastave težine od po 8 kg, 120 komada Groverovih prstenova, 120 komada stojećih vijaka, 120 komada pričvrsnih pločica i 150 kg. Otpadnog željeza u vidu iskinutog dijela sa kolske vage, u ukupnoj vrijednosti od 649,oo eura, vlasništvo Željezničke infrastrukture Crne Gore AD Podgorica – Sektor za održavanje gradjevinske infrastrukture – Radna jedinica pružna dionica Nikšić, koju količinu i vrstu željezničkog materijala je navedenog dana okrivljeni N. Š. prodao preduzeću koje se bavi otkupom sekundarnih sirovina „Štit company“ DOO Ozrinići Nikšić za iznos od 91,oo eura, od kog novca je okrivljenom V. R.u dao iznos od 40,oo eura, čime su učinili krivično djelo kradja iz čl.239.st.1. KZ.</span>
</p>
<p class="p5"></p>
<p class="p5">
<span>Odbrane okrivljenih sud smatra neistinitim i medjusobno nesaglasnim, te sračunato datim u cilju izbjegavanja krivično pravne odgovornosti. </span>
</p>
<p class="p5"></p>
<p class="p5">
<span>Okrivljeni V. R. navodi da mu je N. Š. poznat od ranije i da ga je pitao može li mu pomoći da prenesu neko staro željezo koje se nalazi ispred njegove kuće, dok okrivljeni N. Š. tvrdi da okrivljenog V.a ranije nije poznavao, dakle prvi put ga je vidio kritičnom prilikom kada ga je V. pitao „Hoćemo li da radimo šta“, što se odnosilo na to da kupe razbačani kolosječni materijal. Ovakvi navodi okrivljenih su neistiniti i jedni drugima protivurječni. Osim toga, tvrdnja okrivljenog N.a da ga je V. prilikom susreta pitao hoćemo li da radimo što, a da prije toga nije poznavao, je po ocjeni suda uvjerljivo besmislena, jer da se okrivljeni medjusobno prije nijesu poznavali ne bi u konkretnom slučaju mogli djelovati organizovano – prikupljati i prenositi željeznički materijal, a onda isti transportovati do otpada i na kraju podijeliti novac dobijen prodajom materijala. Nadalje, okrivljeni V. R. navodi da mu je kritičnom prilikom okrivljeni N. rekao da mu je neko dozvolio da udje u objekat Željeznice i uzme željezo, a okrivljeni N. Š. tvrdi da je pretpostavljao da su djelovi vage i željezni predmeti duž kolosjeka rashodovani, zbog čega su ih pokupili i prodali. Na glavnom pretresu okrivljeni N. Š. navodi da je željezo uzeo zbog teške materijalne situacije. Ovakvu odbranu sud smatra neistinitom, a osim toga iskazi okrivljenih se mimoilaze u pogledu odlučnih činjenica. </span>
</p>
<p class="p5"></p>
<p class="p5">
<span>Iz iskaza svjedoka Z  Z , K  S , P  D  i Dj  S zapisnika o ovudjaju UP PJ Nikšić i fotodokumentacije, potvrda o privremenom oduzimanju i vraćanju privremeno oduzetih predmeta, te računa preduzeća „Štit Company“ nesumnjivo proizilazi da su okrivljeni otudjili veću količinu željezničkog materijala koja se nalazila na kolosjeku i u magacinu, te istu prevezli taksi vozilom do otpada sekundarnih sirovina gdje su taj materijal prodali. </span>
</p>
<p class="p5"></p>
<p class="p5">
<span>U prilog činjenici da su okrivljeni djelovali zajednički i organizovano ide i to da su nakon prodaje podijelili dobijeni novac, a što ne spore ni okrivljeni. </span>
</p>
<p class="p5"></p>
<p class="p5">
<span>Okrivljeni su kritičnom prilikom bili svjesni da predmetni željeznički materijal nije njihovo vlasništvo, da se nalazi duž kolosjeka željeznice, odnosno u magacinu i da te činjenice jasno ukazuju da pripadaju Željezničkoj infrastrukturi, iz čega se očituje njihova namjera protipravnog prisvajanja tudjih pokretnih stvari. </span>
</p>
<p class="p5"></p>
<p class="p5">
<span>Budići da su okrivljeni bili svjesni da u konkretnom slučaju prisvajaju protivpravno tudje pokretne stvari, ali su očito to i htjeli, nesumnjivo je da su postupali sa direktnim umišljajem.</span>
</p>
<p class="p5"></p>
<p class="p5">
<span>Sud je donio rješenje da se kao dokaz ne izvodi čitanje odštetnog zahtjeva oštećene Željezničke infrastrukture CG od 26.06.2012.godine, budući da je zamjenik ODT-a odustao od predloga za izvodjenje tog dokaza.</span>
</p>
<p class="p5"></p>
<p class="p5">
<span>Pri odlučivanju o krivičnoj sankciji sud je shodno čl.42. KZ, kao olakšavajuće okolnosti okrivljenim cijenio nezaposlenost, a s tim u vezi i loše imovno stanje, a kao otežavajuću okolnost sud im je cijenio raniju osudjivanost utvrdjenu na osnovu izvoda iz kaznene evidencije za okrivljene, pa ih je osudio na kaznu zatvora u trajanju od po 3 mjeseca, koju su dužni izdržati nakon pravosnažnosti presude, a kojom će se, po mišljenju suda, postići svrha kažnjavanja iz čl.32  KZ, a u okviru opšte svrhe propisivanja i izricanja krivičnih sankcija iz čl. 4.st.2. KZ.</span>
</p>
<p class="p5"></p>
<p class="p5">
<span>Sud je, shodno čl.226 i 229 ZKP-a, obavezao okrivljene da solidarno na ime troškova krivičnog postupka uplate iznos od 44.oo eura, što se odnosi na nagradu sudskom vještaku ekonomsko finansijske struke za uradjeni nalaz i mišljenje, te da svaki pojedinačno uplate iznos od po 30,oo eura na ime sudskog paušala srazmjerno složenosti i trajanju krivičnog postupka i imovnim prilikama okrivljenih. </span>
</p>
<p class="p5"></p>
<p class="p5">
<span>Iz iznijetih razloga, na osnovu čl. 374 ZKP-a, odlučeno je kao u izreci.</span>
</p>
<p class="p5"></p>
<p class="p6">
<span>OSNOVNI SUD U NIKŠIĆU, dana  07.03  .2013. godine. </span>
</p>
<p class="p5"></p>
<p class="p5">
<span>Zapisničar,                                                                          S U D I J A,</span>
</p>
<p class="p5">
<span>Krištof Stanka,.sr.                                                         Babović Dragan,s.r.</span>
</p>
<p class="p5"></p>
<p class="p2">
<span>Za tačnost otpravki tvrdi i ovjerava: </span>
</p>
<p class="p2">
<span>Službenik suda.</span>
</p>
<p class="p5"></p>
<p class="p5">
<span>PRAVNA POUKA:  Protiv ove presude nezadovoljna stranka ima pravo žalbe u roku od 8 dana od dana prijema iste, preko ovog suda Višem sudu u Podgorici. </span>
</p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5">
<span>                                                    D-na, 07.03.2013.godine.</span>
</p>
<p class="p5">
<span>                                                    Presudu dostaviti:</span>
</p>
<p class="p7">
<span class="s1">-​&nbsp;</span><span>ODT-u Nikšić,</span>
</p>
<p class="p7">
<span class="s1">-​&nbsp;</span><span>Okrivljenim,</span>
</p>
<p class="p7">
<span class="s1">-​&nbsp;</span><span>U spise predmeta,</span>
</p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p8"></p>
<p class="p8"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.s1{font-family:Arial;}
.s2{color:black;}
.s3{color:red;}
.p1{text-indent:0.33333334in;margin-right:-0.060416665in;text-align:end;hyphenate:auto;font-family:Times New Roman;font-size:12pt;}
.p2{text-indent:0.33333334in;margin-right:-0.060416665in;text-align:end;hyphenate:auto;font-family:Arial;font-size:12pt;}
.p3{margin-right:-0.060416665in;text-align:justify;hyphenate:auto;font-family:Arial;font-size:12pt;}
.p4{text-indent:0.33333334in;margin-right:-0.060416665in;text-align:center;hyphenate:auto;font-family:Arial;font-size:12pt;}
.p5{text-indent:0.33333334in;margin-right:-0.060416665in;text-align:justify;hyphenate:auto;font-family:Arial;font-size:12pt;}
.p6{margin-left:-0.25in;margin-right:-0.060416665in;text-align:center;hyphenate:auto;font-family:Arial;font-size:12pt;}
.p7{margin-left:-0.25in;margin-right:-0.060416665in;text-align:justify;hyphenate:auto;font-family:Arial;font-size:12pt;}
.p8{margin-right:-0.060416665in;text-align:end;hyphenate:auto;font-family:Arial;font-size:12pt;}
.p9{margin-right:-0.060416665in;text-align:center;hyphenate:auto;font-family:Arial;font-size:12pt;}
.p10{text-indent:0.33333334in;margin-left:3.0in;margin-right:-0.060416665in;text-align:end;hyphenate:auto;font-family:Arial;font-size:12pt;}
.p11{margin-right:-0.060416665in;text-align:justify;hyphenate:auto;font-family:Times New Roman;font-size:12pt;}
.p12{text-align:justify;hyphenate:auto;font-family:Times New Roman;font-size:12pt;}
.td1{width:2.7in;padding-start:0.075in;padding-end:0.075in;}
.td2{width:3.75in;padding-start:0.075in;padding-end:0.075in;}
.td3{width:2.5923612in;padding-start:0.075in;padding-end:0.075in;}
.td4{width:3.557639in;padding-start:0.075in;padding-end:0.075in;}
.td5{width:1.95in;padding-start:0.075in;padding-end:0.075in;}
.td6{width:3.5in;padding-start:0.075in;padding-end:0.075in;}
.r1{keep-together:always;}
.t1{table-layout:fixed;border-collapse:collapse;border-spacing:0;}
</style>
<title>K</title>
<meta content="Željka Jovović" name="author">
</head>
<body class="b1 b2">
<p class="p1">
<span class="s1">K.br.699/12</span>
</p>
<p class="p2"></p>
<p class="p3"></p>
<p class="p4">
<span>U IME CRNE GORE</span>
</p>
<p class="p5"></p>
<p class="p5">
<span>OSNOVNI SUD U PODGORICI, kao prvostepeni, krivični po sudiji Željki Jovović, uz učešće Danijele Rajković kao zapisničara, u krivičnom predmetu protiv optuženog K. A., zbog krivičnog djela teška tjelesna povreda iz čl. 151 st. 2 Krivičnog zakonika, u sticaju sa krivičnim djelom zlostavljanje i mučenje iz čl. 167 st. 3 u vezi st. 1 Krivičnog zakonika, i optuženog B. Č., zbog krivičnog djela zlostavljanje i mučenje iz čl. 167 st. 3 u vezi st. 1 Krivičnog zakonika, odlučujući po optužnici ODT-a Podgorica Kt. br. 1281/04 od 09. 12. 2009. godine, nakon održanog glavnog i javnog pretresa dana 09. 07. 2013. godine, u prisustvu zastupnika optužbe zamjenika ODT-a u Podgorici Zorana Vučinića, optuženih i njihovog branioca adv.S. J. iz Podgorice, istog dana donio je i javno objavio </span>
</p>
<p class="p5"></p>
<p class="p4">
<span>PRESUDU</span>
</p>
<p class="p4"></p>
<p class="p5">
<span>Optuženi:</span>
</p>
<p class="p5"></p>
<p class="p5">
<span> 1. K. A., JMBG xxxxxxxxxxxxx, od oca T. i majke C., rodjene B., rodjen 01. 05. 19xx. godine, u Nikšiću, nastanjen u Podgorici, ulica Vladike Vasilija Petrovića br. xx-Zlatica, završio srednju Gradjevinsku školu, nezaposlen, udovac, otac dvoje mldb. djece, lošeg imovnog stanja, neosudjivan.</span>
</p>
<p class="p5"></p>
<p class="p5">
<span>2. B. Č., JMBG xxxxxxxxxxxxx, od oca L. i majke K. rodjene Č., rodjen 01. 01. 19xx.godine, u Bijelom Polju, nastanjen u Podgorici, Donji Kokoti bb, završio Elektrotehničku školu, zaposlen u Posebnoj jedinici Uprave policije, oženjen, otac dvoje mldb. djece, srednjeg imovnog stanja, neosudjivan. </span>
</p>
<p class="p5"></p>
<p class="p5">
<span>Na osnovu čl. 373 tač. 2 Zakonika o krivičnom postupku </span>
</p>
<p class="p5"></p>
<p class="p4">
<span>OSLOBADJAJU SE OPTUŽBE</span>
</p>
<p class="p4"></p>
<p class="p5">
<span>Kojom je predstavljeno da su:</span>
</p>
<p class="p4"></p>
<p class="p5">
<span>U noći 16. 06. 2004. godine, oko 02,30 časova u Podgorici, kao službena lica - policajci MUP-a RCG CB Podgorica, u vršenju službe zlostavljali oštećenog G. J., a optuženi K. A. istog i teško tjelesno povrijedio, na način što su radi privodjenje oštećenog u stanicu policije Zabjelo došli u napušteni objekat vlasništvo "Prevoz Pljevlja" u ulici 4. Jula, u kojem je isti spavao, gdje ga je optuženi K. pendrekom udario u lijevi slabinski dio ledja, a optuženi B. više puta udario pendrekom po nogama, nakon čega ga je optuženi K. tjerao da trčeći ide ispred njega do stanice policije, pri čemu je optuženi K. A. tako teško tjelesno povrijedio oštećenog G. J., da je usled toga njegov život doveden u opasnost i uništen mu ja važan organ pa mu je dana 18. 06. 2004.godine u KC Crne Gore odstranjena slezina, </span>
</p>
<p class="p5">
<span>- čime bi optuženi K. A. izvršio krivično djelo teška tjelesna povreda iz čl. 151 st. 2 Krivičnog zakonika, u sticaju sa krivičnim djelom zlostavljanje i mučenje iz čl. 167 st. 3 u vezi st. 1 Krivičnog zakonika, a optuženi B. Č. krivično djelo zlostavljanje i mučenje iz čl. 167 st. 3 u vezi st. 1 Krivičnog zakonika.</span>
</p>
<p class="p5"></p>
<p class="p5">
<span>Svjedok oštećeni G. J. se radi ostvarivanja imovinskopravnog zahtjeva upućuje na redovnu gradjansku parnicu. </span>
</p>
<p class="p5"></p>
<p class="p5">
<span>Troškovi krivičnog postupka shodno odredbi čl. 230 st. 1 Zakonika o krivičnom postupku, padaju na teret budžetskih sredstava suda.</span>
</p>
<p class="p5"></p>
<p class="p4">
<span>O b r a z l o ž e nj e</span>
</p>
<p class="p4"></p>
<p class="p5">
<span> Optužnicom ODT Podgorica Kt. br. 1281/04 od 09. 12. 2009.godine, optuženom K. A. stavljeno je na teret izvršenje krivičnog djela teška tjelesna povreda iz čl. 151 st. 2 Krivičnog zakonika, u sticaju sa krivičnim djelom zlostavljanje i mučenje iz čl. 167 st. 3 u vezi st. 1 Krivičnog zakonika, a optuženom B. Č., stavljeno je na teret krivično djelo zlostavljanje i mučenje iz čl. 167 st. 3 u vezi st. 1 Krivičnog zakonika. Zastupnik optužbe je prije davanja završnih riječi izmijenio činjenični opis optužbe na način bliže označen u izreci presude, pri kojem optužnom aktu je ostao do kraja glavnog pretresa, ističući u završnoj riječi da je nakon analize provedenih dokaza tokom postupka, a prevashodno iskaza oštećenog G. J., te njegovog dovodjenja u vezu sa nalazima vještaka medicinske struke iz istrage i sa glavnog pretresa, te podacima o istoriji bolesti KC Crne Gore i iskazom svjedoka dr. J. M. utvrdjeno, da su optuženi izvršili krivično djelo stavljeno im na teret, na način vrijeme i mjesto kako je to bliže opisano optužnicom. </span>
</p>
<p class="p5">
<span>  Optuženi K. A. je u svojoj odbrani u bitnom naveo da je u noći 15/16. 06. 2004. godine, obavljao svoje redovne dužnosti kao policajac - pozornik u sektoru Zabjelo. Oko 02,00 h, putem veze je od strane Odeljenja policije Zabjelo obavješten da zajedno sa motorizovanom patrolom M-57, koju su te večeri sačinjavali policajci B. Č. i K. M., treba da podju u ulicu 4. Jula br. 113, da pronadju G. J. i još jedno lice, čijeg se prezimena ne može sjetiti i da iste nakon toga privedu u službene prostorije. Ubrzo po obavještenju sreo se sa naprijed navedenim kolegama i pošli su do Odeljenja gdje im se pridružio izvjesni Đ., a koji je i podnio prijavu protiv G.. Prijavu koju je podnio Đ. nije čitao, ali je u neobaveznom razgovoru saznao da je G. zadao par udaraca Đ. u predjelu tijela, iz kojih razloga ga je i prijavio. Dolaskom kod starice S.M., koja je nastanjena u ul. 4. Jula br. 113, a gdje je postojala mogućnost pronalaska ovih lica, iste nijesu zatekli na ovoj adresi, pa su krenuli u pravcu Stare Varoši, kako bi u nekom od prenoćišta i napuštenih objekata pronašli lica koja su potraživali. Tom prilikom koristio je policijsko vozilo i u vozilu su, osim njega, bili B., K. i Đ.. Kada su došli do napuštenog objekta vlasništvo "Prevoz Pljevlja", koji je lociran u ulici 4. Jula, sva četvorica su u unutrašnjosti zatekla jedno lice, koje je u tom trenutku spavalo. Na njegovu inicijativu Đ. je prišao tom čovjeku i uz uptrebu upaljača, zbog smanjene vidljivosti, prepoznao je G. i  rekao mu da je to lice koje traže. Nakon što se G. probudio, bio je vidno uznemiren i na njihovo pitanje da kaže svoje ime i prezime, odgovorio je nešto sasvim nepovezano, izbjegavši konkretan odgovor. Ubrzo zatim izašli su ispred pomenutog objekta i tom prilikom dvojica kolega su ostala u društvu Đ. i tog lica, dok je on pošao do prozora ovog napuštenog objekta, kako bi na taj način vidio da li još nekoga ima u unutrašnjosti. Kako je ovo lice bilo previše zapušteno to istog nijesu mogli privesti njihovim vozilom u službene prostorije već su ga u dogovoru sa starješinom pješice doveli do OP Zabjelo. Od objekta "Prevoz Pljevlja" do Odeljenja bezbjednosti išao je pored G. i Đ., dok su se dvojica kolega nalazili u vozilu i išli iza njih. Prilikom pronalaska G. i njegovog privodjenja u službene prostorije prema istom ni na koji način nije upotrebljavana fizička sila ili sredstva prinude, što odgovorno tvrdi, kako za sebe, tako i za dvojicu kolega. Na putu ka Odeljenju policije G. je u više navrata skretao pažnju na sebe, jakom vikom koju je širio, ali znajući G. od ranije kao lice sklono takvom ponašanju tome nije pridavao veliki značaj, a misli da je ta vika bila usredsredjena prema Đ. i prijavi koju je Đ. podnio protiv njega. Kada su došli do Odeljenja policije u istom su zatekli P. M. i vodju bezbjednosnog sektora Č. G., ovo lice su predali nadležnim inspektorima koji su trebali postupiti po prijavi, jer je njegov posao i njegovih kolega predajom ovog lica bio završen. Tom prilikom, od vodje smjene R. R. uzeo je papir kako bi o ovom dogadjaju sačinio službenu zabilješku, a što je ustaljena procedura. R. R. je prisustvovao predaji lica G. vodji bezbjednosnog sektora. Lice G. J. zna od ranije, dok je kao pozornik radio na sektoru ispred Sahat kule, isti se bavi skitničenjem i svakodnevno konzumira alkoholna pića, ne može se sjetiti da li je jednom prilikom lično privodio G., no siguran je da su to činili neki od njegovih kolega. Kao pripradnik MUP-a CG svoj posao je obavljao po dužnosti i u skladu sa zakonskim normama i siguran je da njega poznaju svi ti fizički radnici - pijanice, skitnice, a koji veći dio dana provode u blizini Sahat kule, pa je možda to i jedan od razloga zbog kojih ga terete. Kada je  obavješten od strane službenika CB Podgorica da je osumnjičen u vezi izvršenja predmetnih krivičnih djela, predočeno mu je da je upotrijebio sredstva prinude prema G., medjutim, čvrsto i odgovorno tvrdi da ni u jednom trenutku nije bilo sile upotrebljene prema tom licu, te da nije ni u jednom momentu ostao sam sa G. odnosne prilike, a ove njegove navode mogu potvrditi dvojica kolega B. Č. i K., kao i podnosilac prijave Đ.. Na glavnom pretresu  je pojasnio da kako u ovom, tako ni u jednom drugom slučaju kada je obavljao svoju dužnost, nikog nije fizički ili na bilo koji drugi način zlostavljao, a bilo je situacija kada su mu bukvalno lomili ruke, budući da je činjenica da je bio povrijedjen na poslu nije uzvraćao na takav način silom. Tačno je da je u tom periodu, pa i konkretne večeri kod sebe imao gumenu palicu, koja je bila od stare policije, medjutim, istu nije upotrebljavao te večeri, niti je bila ikakva potreba da je upotrebljava. Kad su doveli ovo lice u stanicu policije, prisutni su bili njegovi komandiri, lice Đ. P. koji je pošao sa njima na lice mjesta, komandir M. P., koji je sada na poslovima komandira saobraćajne Republičke policije, G. Č. koji je bio dežurni inspektor i vodja smjene, R. R. i M. K. koji je bio sa njima u patroli, kao i S. S., koji je bio u policiji kada su oni došli.</span>
</p>
<p class="p5">
<span> Optuženi  B. Č.je u svojoj odbrani u bitnom naveo da se dana 15. 06. 2004. godine, oko 23,00 časova, nalazio na redovnim aktivnostima u patroli policije, zajedno sa kolegom K. M.. Dana 16. 06. 2004. godine, u 02,10 časova, primio je poziv putem radio veze od dežurnog manipulanta iz OP Zabjelo i tom prilikom mu je manipulant R. R. saopštio da dodju u prostorije OP Zabjelo da se upoznaju sa podnijetom prijavom za prekršaje i da po istoj postupe. Po ustaljenoj proceduri, u ovakvim slučajevima kolega K. i on su se službenim policijskim vozilo povezli do prostorija OP Zabjelo, a prilikom dolaska do službenih prostorija usput su primili i kolegu pozornika K. A., koji se po istom osnovu uputio u prostorije OP Zabjelo. Njih trojica su ušli u prostorije OP Zabjelo, gdje su zatekli podnosioca prijave i manipulanta R.. Manipulant R. se svima njima obratio riječima, da je to lice podnijelo prijavu, da su ga u barakama koje su locirane u ulici 4. Jula fizički napali G. J. i još jedno lice, čiji indetitet nije saopšten, i da je po podnijetoj prijavi obavijestio vodju sektora, kao i dežurnog starješinu na nivou CB-a. U tim konsultacijama, koje je obavio R. sa vodjom bezbjednosnog sektora, odnosno, dežurnim starješinom, prenio im je da oni trebaju da postupe po navedenoj prijavi, da obidju prenoćišta, gdje su inače smještena ova lica i ukoliko ih pronadju, odnosno indetifikuju, da ih privedu u službene prostorije OP Zabjelo. Odmah nakon toga njih trojica, odnosno, K. M., K. A. i on, sa službenim vozilom, a sa njima se nalazio i podnosilac prijave Đ., uputili su se u baraku koja je locirana u ulici 4 Jula, gdje je inače Đ. nastanjen. Dolaskom do navedene barake, njih trojica, kao i Đ. su izašli iz vozila. Došao je do ulaznih vrata barake, ali u istu nije ušao, jer nije bilo osvjetljenja u baraci, niti elementarnih uslova za život. Kako duži vremenski period obavlja službenu dužnost na ovom području, znao je da je u ovoj baraci nastanjena jedna starica, koja je nepokretna i istu je sa ulaznih vrata pozvao i pitao je ima li koga u unutrašnjost barake. Starica mu je saopštila da u unutrašnjost nema nikoga, osim nje, i da je prethodno u baraci bila tuča i da su se ta lica nakon tuče udaljila iz barake. Obzirom da G. nijesu pronašli na ovoj adresi, sva četvorica uputila su se na prenoćište koje je locirano u ulici G. R., iza Direkcije pošta, kako bi i na ovoj adresi, eventualno pronašli G. i ovo drugo NN lice. Dolaskom u ulici D. R., od njemu nepoznatog lica, koje se nalazilo na terasi, prepostavlja njegove kuće, dobio je obavještenje da je G. nekad tu stanovao, ali da više ne stanuje. Tada se pojavio i jedan fizički radnik, pitao ih je koje lice traže, a nakon što su mu saopštili, ovo lice ih je uputilo na adresu ul. Š. M., kod novog mosta i rekao im da G. trenutno spava u nekoj staroj kući kod novog mosta. G. nijesu pronašli ni na ovoj adresi, a kako su od dežurnog starješine dobili zadatak da obidju i sva druga prenočišta, uputili su se u ulici 4. Jula u barake "Prevoza Pljevlja". Dolaskom do navedene barake vozilo je ostavio na ulici, a svijetla od vozila okrenuo je u pravcu barake, kako bi istu osvijetlili i sva četvorica su preskočila ogradu, jer se na istoj nalazi kapija, koja je bila zaključana, i uputili su se u pravcu ove barake. Uz pomoć upaljača ušli su u baraku, kako bi osvijetlili unutrašnjost i u prostoriji desno primijetili  jedno lice koje  leži savijeno u jednom faktički smetlištu na podu prostorije. Ovo lice je na sebi imalo košulju i pantalone i bilo je boso. Povišenim tonom govorio je "ustani", tada se ovo lice probudilo i čini mu se da mu je kolega Kalpačina tražio lične isprave, odnosno pitao je istog za ime i prezime. Ovo lice je odgovorilo "nijesam ja ime i prezime", ovo je ponovilo dva puta, nakon čega se ovom licu obratio rekavši mu da izadje iz te prostorije. Dok su ovo lice budili, niko od njih trojice policajaca, niti oštećeni Đ., nisu došli u bilo kakav fizički kontakt sa njim, odnosno istog nijesu ni dodirivali, a jedino je oštećeni Đ. rekao da je to G.. Kada su izašli napolje, ovo lice su legitimisali, tako što je neko od dvojice njegovih kolega uzeo njegovu ličnu kartu i utvrdio da se radi o licu G. J., kojeg su i potraživali. U dogovoru sa dežurnim starješinom, odlučili su da to lice pješke dovedu do stanice policije, jer isto zbog lične zapuštenosti i smrada nijesu mogli uvesti u službeno vozilo. Do stanice policije pješke su krenuli oštećeni Đ., za njim je išao G., a pored njih njegov kolega K.. Sa kolegom K. išao je službenim vozilom i iz vozila je primjetio da je G. cijelo vrijeme nešto vikao, a njegov kolega K. je i dalje išao pored G.. Tako su stigli do stanice policije, i ovo lice su predali manipulantu, vodji sektora i dežurnom starješini. Tokom cijelog trajanja ovog dogadjaja G. nije udario, niti on, niti bilo ko drugi, niti ga je bilo kako fizički zlostavljao, jer za to nije bilo ni potrebe, a i da ga je  G. napao, prije bi pobjegao nego što bi ga udario, obzirom na užasan smrad koji je širio. Prilikom izvodjenja G. iz prostorije u kojoj je pronadjen, odnosno izlaskom na svijetlo prepoznao je to lice, jer često boravi u blizini Sahat kule, kao fizičkog radnika, odnosno skitnicu, koje nema stalnog prebivališta i koji je kao i sva ostala lica koja borave u blizini Sahat kule, a koji obavljaju fizičke poslove, gotovo stalno u alkoholisanom stanju. Na glavnom pretresu je pojasnio da nikakav fizički kontakt nije imao, niti A. K., niti on, sa ovim G. J., a jedino što je bilo te večeri specifično to je izrazito zapušteno stanje ovog lica, iz kojeg razloga je imao dogovor sa dežurnim starješinom M. P., da ga pozove sa lica mjesta kada ovo lice pronadju zbog čega je starješinu i pozvao i opisao mu stanje, nakon čega mu je isti rekao da ovo lice pješke dovede A. K., pošto realno nije bio u stanju da ga smjeste u njihovo vozilo. Sjeća se da ovo lice nije imalo obuću na jednoj nozi, a kada su ga doveli ispred stanice policije čak ga nijesu ni uvodili unutra, a tu su bili prisutni vodja smjene R. R., koji je inače primio prijavu od oštećenog Đ. P. zbog tuče, Č. G., koji je preuzeo ovo lice i obavio sa njim razgovor, kao i M. P., dežurni starješina. Sjeća se da se ovaj G. J. nije žalio na bilo kakve bolove, osim na činjenicu što su ga vodili pješke do stanice policije, govoreći da je bosonog.</span>
</p>
<p class="p5">
<span>Branilac optuženih adv. S. J., iz Podgorice u završnoj riječi je naveo, da se optužnica i cjelokupni postupak od strane zastupnika optužnice kao i oštećenog zasnivaju na pretpostavkama, a ne na čvrstim dokazima, zbog čega je predložio  sudu da optužene oslobodi od optužbe.</span>
</p>
<p class="p3">
<span>       Optuženi su prihvatili završnu riječ svog branioca.</span>
</p>
<p class="p5">
<span>Sud je u dokaznom postupku na saglasan predlog stranaka pročitao nalaz i mišljenje vještaka medicinske struke dr. M. Š. od 16. 05. 2006.godine, njegova usmena pojašnjenja data na glavnom pretresu od 16. 04. 2010. godine, 27. 09. 2010. godine, 21. 12. 2010. godine, pročitao dopunu nalaza i mišljenja od 25. 11. 2011. godine, od 14. 12. 2011. godine i od 25. 10. 2012. godine,  pročitao iskaz svjedoka oštećnog G. J. dat na pretresu od 20. 10. 2010. godine i 12. 11. 2010. godine, pročitao iskaze svjedoka Č. G. od 09. 03. 2010. godine, R. R. dat na glavnom pretresu od 09. 03. 2010. godine, P. M. dat na glavnom pretresu od 09. 03. 2010. godine, K. M. od 16. 04. 2011. godine, S. S. dat na pretresu od 16. 04. 2010. godine, Konatar Lj. dat na glavnom pretresu od 16. 04. 2010. godine, J. M. dat na glavnim pretresima od 07. 07. 2010. godine i 12. 11. 2010. godine i svjedoka saslušao neposredno na glavnom pretresu, L. R. dat na pretresu od 12. 11. 2010. godine, O.A. dat na zapisniku od </span><span class="s2">31. 05. 2013. godine,</span><span> izvršio uvid u istoriju bolesti na ime oštećenog G. J., pročitao uvjerenje Javne zdravstvene ustanove Zavoda za Hitnu medicinsku pomoć Crne Gore broj 1904/1 od 22. 11. 2010. godine, pročitao dva dopisa MUP-a R. Srpske od 07. 06. 2010. godine i 19. 07. 2010. godine, pročitao izvod iz kaznene evidencije izdat od strane PJ Nikšić  na ime optuženog K. A. br. 930 od 28. 04. 2011. godine i na ime optuženog B. Č., izdat od strane UP PJ Bijelo Polje br. 774 od 19. 04. 2011.godine, pročitao uvjerenje JZU KC CG Urgentni Centar br. 03/01  od 27. 09. 2012. godine. </span>
</p>
<p class="p3">
<span>       Oštećeni Gazdić Jasko je u svom iskazu u bitnom naveo da je kritičnog dana pio alkohol sa jednim svojim prijateljem, Đ. P., na Tuškom putu, po kafanama i zna da su prilično popili. Nakon što su popili, nešto su se posvadjali, zbog čega je udario Đ.P., nakon čega se rastao sa njim. U tom periodu živio je u nekom napuštenom objektu, u ulici 4. Jula, gdje je tokom te noći oko 02,00 sata došla policija, probudila ga i izvela iz ovog objekta. Bilo je njih trojica, od kojih su ga dvojica  počela tući i to pendrecima u predjelu butina, bubrega i ledja i to i sa lijeve i sa desne strane, od kojih udaraca je pao dolje. Siguran je da je zadobio nekih 10-12 udaraca, a obzirom da je bila noć i da je prije toga spavao, ne sjeća se tačno koji ga je od njih dvojice udarao po kojem dijelu tijela, niti je iste tada poznavao, a jeste kasnije gledao A.. Nakon toga  ga je jedan tjerao da ide pješke, a ova druga dvojica su vozilom išla pored njih do stanice policije. Kada je došao u stanicu policije, tamo je bio isto neki policajac, kome se požalio, jer je imao osjećaj da će bubrezi da mu otpadnu, ali je taj rekao da mu nije ništa i pustio ga da ide kući. U stanicu policije ga nisu uvodili, već  je bio ispred iste, niti su tom prilikom od njega uzimali izjavu. Kada se vratio kući, nastavio je da spava i čitav dan je ležao, a bio je modar u predjelu kompletnih butina, sa zadnje strane od koljena pa do struka, komplet je bilo sve plavo, dodajući da je i na lijevoj strani ledja, odnosno u dijelu bubrega, imao od ovih udaraca tragove u obliku modrica, a 18.06., se osjećao toliko loše da je morao poći u bolnicu, radi ukazivanja pomoći i tada je sve te modrice koje je imao na svom tijelu pokazao  doktorima,  nakon čega je u KBC-u operisan. Istakao je da su ga pendrecima tukli upravo prvo i drugo okrivljeni i da inače nije bolovao od bilo kakvog hroničnog oboljenja slezine ili od neke druge bolesti prije ovog dogadjaja, da je prije ovog dogadjaja konzumirao alkohol, sigurno nekih 10 godina i to dosta često, odnosno svakodnevno. Takođe je istakao da nije imao tuču sa bilo kim predmetnog dana, osim svadje sa Đ. u kafani na Tuškoj pijaci, kojeg je tom prilikom ošamario. Dalje navodi da je  u bolnici bio neki inspektor i da je tu dao izjavu, a po izlasku iz bolnice je takođe u stanici policije, iza Vezirovog mosta, dao izjavu povodom ovog dogadjaja, pri čemu na njega niko nije vršio pritisak. </span>
</p>
<p class="p5">
<span> Svjedok Č. G. je u svom iskazu u bitnom naveo da se dana 15/16. 06. 2004. godine nalazio na dužnosti dežurnog rukovodioca bezbjednosnog sektora. Negdje oko 02,30 časova obaviješten je od strane dežurne službe OP Zabjelo da je patrola policije pronašla G. J., protiv koga je prethodno podnijeta pismena prijava, zbog fizičkog napada na Đ. P., po kom pozivu se uputio u Odeljenje policije, gdje je i zatekao privedenog G., podnosioca prijave Đ. P., P. M. dežurnog na nivou centra "Morača 6", R. R. dežurnog na odeljenju policije i policajce Bošković Č., K. M. i K. A.. Osim ovih lica koje je naveo i zatekao, u prostorijama OP Zabjelo, nije bilo nikog. Tom prilikom G. je izgledao vrlo neuredno i bio je u vidno pijanom stanju. Siguran je da se u toku razgovora G. nije žalio na postupanje policije prema njemu prilikom privodjenja, a takodje G. nije imao nikakvih primjedbi na postupanje policije i na G. se nijesu mogle primijetiti bilo kakve povrede nastale od nasilja. Pojasnio je da je zbog izrazito zapuštenog stanja ovog G., koji je upadljivo neprijatno mirisao, prvi put sa istim obavio razgovor ispred službenih prostorija, pri čemu tvrdi da je G. bio prilično raspoložen, nije se žalio ni na kakav bol, a budući da ima iskustvo u policiji već 30 godina, može slobodno da tvrdi da prema ovom licu predmetne večeri nijesu primjenjivana nikakva sredstva prinude, obzirom da ima iskustvo i zna kako se takva lica u tim situacijama ponašaju kada dodju. Tokom razgovora, G. se neprestalno zahvaljivao, priznao je fizički napad na Đ. i izvinio se zbog istog i zbog takvog G. ponašanja odlučio je da istog ne zadržava, već da G. ide kući, a kao što je i naveo nikakvih povreda G. nije imao na sebi, niti se žalio na bilo kakav bol. </span>
</p>
<p class="p5">
<span>Svjedok R. R. je u svom iskazu u bitnom naveo da je odnosne večeri obavljao poslove vodje smjene u Odeljenje policije Zabjelo i nakon što je krivična prijava primljena od Đ. P. protiv G. J., poslao je na lice mjesta, a radi pronalaženja G. J., policajca K. A., B. Č. i Kovačević M.. Zna da ga je jedan od ovih policajaca zvao sa lica mjesta i saopštio mu da se ovaj G. nalazi u veoma zapuštenom stanju i tada je rekao da G. ne ubacuju u službeno vozilo i to uz konsultaciju sa dežurnim starješinom P. i vodjom sektora Č., već da ga dovedu uz pratnju pješke do stanice policije. Dalje je naveo da su  policajci tako i uradili, pri čemu se on nalazio  na licu mjesta kada su G. doveli ispred stanice policije, jer ga zbog njegovog zapuštenog stanja nijesu uvodili u policiju. Bio je u izrazito pijanom stanju, obraćajući se tu pred njim Đ. P. nešto u smislu da će ga opet udariti,  medjutim nije se  žalio ni na nikakve povrede, niti na bol, niti na ponašanje policajaca, prilikom njegovog privodjenja do stanice policije i zna da je nakon obavljenog razgovora isti pušten kući. </span>
</p>
<p class="p5">
<span> Svjedok  P. M. je u svom iskazu u bitnom naveo  da je tokom 2004. godine bio na mjestu zamjenika komandira saobraćaja i odnosne večeri upoznat je da je u stanici policije Zabjelo podnijeta prijava protiv jednog lica, kao i da je na lice mjesta upućena ekipa, radi pronalaska tog lica, i to pozornik K. A., B. Č. i K.M.. Po pronalasku tog lica, obaviješten je telefonski i zajedno sa Č. G. došao je u stanicu policije i zna da su na lice mjesta došli imenovani policajci sa ovim G. J., koji je izgledao kao skitnica, prilično zapušten, medjutim isti nije imao nikakvih povreda po sebi, niti se žalio na bol. Dalje je istakao da obzirom da ni podnosilac krivične prijave Đ. nije imao povreda, procijenio je da stepen tog prekršaja ne zavredjuje zadržavanje ovog G. i istom su, po obavljenom razgovoru, rekli da ide kući, kojom prilikom se G. nije žalio na ponašanje policajaca odnosne večeri.</span>
</p>
<p class="p5">
<span>  Svjedok K. M. je u svom iskazu  u bitnom naveo  da radi u MUP-u RCG kao uniformisani policajac u OP Zabjelu. U toku noći 15/16. 06. 2004. godine, pružao je ispomoć kolegi B. Č. i negdje oko 02,00 časa, pozvani su u OP Zabjelo, gdje su pristupili da bi postupili po prijavi i lišili slobode jedno lice. Na putu ka Odeljenju bezbjednosti, pokupili su kolegu K. A., da bi im pomogao u intervenciji. U protorijama OP zatekli su izvjesnog Đ., koji je podnio prijavu protiv G. J. zbog fizičkog maltretiranja. Dalje je naveo da su K., B. i on, zajedno sa Đ. pošli  da potraže G. da bi ga lišili slobode i predali inspektorima. U ulici 4. Jula, u napuštenom objektu u prostorijama "Prevoz Pljevlja" zatekli su lice za koga im je Đ. rekao da je G. J., koje lice su htjeli da privedu u prostorije OP Zabjelo i rekli mu da podje sa njima, na šta je G. počeo da viče i to veoma nejasno, jer se nalazio u veoma lošem stanju. Tada su u kontakt stupili sa vodjom smjene u OP Zabjelo i vodja smjene im je rekao da lice G. J. privedu na način što će K. A. ići sa G. pješke, a da ih oni prate vozilom. Prednje sa razloga što su G. J. pronašli u  katastrofalno lošem fizičkom stanju, u zapuštenoj prostoriji u kojoj je bilo i izmeta i mokraće, bez svjetlosti, zbog čega su morali da pale upaljač, a kada su ga probudili vidjeli su da je takodje u izrazito alkoholisanom stanju, nije znao za sebe i pričao je nepovezano. Naglasio je da G. u toku sprovodjenja niko nije fizički maltretirao, niti je prema njemu upotrijebio bilo kakva sredstva prinude. U prostorije OP Zabjelo zatekli su dežurnog starještinu P. M. i vodju bezbjednosnog sektora Č. G. i istima je predato lice G. J.. Vodja bezbjedonosnog sektora Č. G. i kolega B., G. su postavili pitanje da li ima pritužbi na postupak privodjenja, na ova pitanja G. je negativno odgovorio i potvrdio da ga niko nije maltretirao od strane policajaca, a nije se žalio na bilo kakve bolove, niti je imao kakve povrede, već se žalio na način dovodjenja do stanice policije, jer ga nijesu uveli u njihovo vozilo, već je došao pješke. </span>
</p>
<p class="p5">
<span>Svjedok S. S. je u svom iskazu u bitnom naveo  da je kao službeno lice dana 01. 07. 2004. godine uzeo izjavu od G., na okolnosti povredjivanje istog, u postupku njegovog sprovodjenja do mjesta gdje je zatečen u noći izmedju 15. 06. 2004. godine i 16. 06. 2004. godine do stanice policije Zabjelo i njegovog eventualnog povredjivanja. Dobro se sjeća da je G. J. u toj izjavi naveo da je bio izrevoltiran iz razloga što ga je K. A. požurivao da brže hoda, ali ne da ga je udarao, da je K. A. imao palicu u ruci, medjutim, zna da mu je G. tada rekao da ga K. A. nije udarao. Takodje se sjeća da se G. nije žalio na povrede prilikom davanja izjave. Pojasnio je da je ovu izjavu uzeo od G. 01. 07. 2004. godine, dok ne zna da li je G. J. uopšte bio u bolnici i da li je ova izjava uzeta nakon njegovog izlaska iz bolnice. </span>
</p>
<p class="p5">
<span> Svjedok K. Lj. je u svom iskazu u bitnom naveo da što se tiče predmeta ovog postupka može da kaže da je u konkretnom periodu obavljao dužnosti komandira Odeljenja policije, koje mjesto pokriva i Zabjelo. Iako nije bio zadužen za uzimanje izjave lica, zna da mu je konkretno naloženo da uzme izjavu od strane G. J., a povodom njegovog eventualnog povredjivanja od strane kolega policajaca, ili moguće lica sa kojima je on imao prethodno fizički obračun. Zna da je uzimao izjavu od G. nekih pet dana nakon što je S. S. i to po njegovom nalogu od G. prethodno uzeo izjavu i dobro se sjeća da je bilo niz protivrječnosti u tim izjavama. Zna da je ovaj G. bilo lice bez mjesta boravka, odnosno da je lutalica, a to mu je bilo od značaja, budući da je isti na njegova pitanja, zbog čega se toliko razlikuju njegove izjave, naveo da je poučen da će moći da se naplati u sudskom postupku, ukoliko bude tužio državu. Koliko se sjeća, za ovim licem je od strane BIH bila raspisana neka potjernica, dok je siguran da je ovo lice izručeno Bosni i Hercegovini, a na koji način nije siguran. Sjeća se da mu se ovom prilikom G. J. nije konkretno žalio, niti tvrdio da je udaran od strane K. A. i B. Č., već zna da mu je G. opisivao dogadjaj i to fizički obračun izmedju njega i Đ. P., a koji je prethodio prijavi koju je Đ. podnio protiv G.. Sjeća se da mu je G. rekao da je dan- dva nakon ove noći osjetio bolove, nakon čega se javio u bolnicu, a da je čak u medjuvremenu prije odlaska u bolnicu bio kod Sahat kule, radi eventualnog posla, budući da je fizički radnik. </span>
</p>
<p class="p5">
<span>Svjedok J. M. je u svom iskazu u bitnom naveo da, što se tiče predmeta ovog postupka, uvidom u istoriju bolesti i medicinsku dokumentaciju, a i sopstvenim prisjećanjem, zna da je bio u redovno radno vrijeme, kada je kao hitan slučaj primljen G. J. i može se sjetiti da se žalio da je tučen i kao što je konstatovano u medicinskoj dokumentaciji, oni su uradili hitno ultra sonografiju trbuha i punkciju trbušne duplje, kojom su dobili krv u trbuhu, to je indikovalo hitan operativni zahvat, intraoperativno, našli su prisustvo krvi u trbuhu oko 2 litra i rupturiranu slezinu, uradjeno je odstranjivanje slezine (splenektonija), uz adekvatnu hemostazu, posle operativni tok protekao je uredno i poslije deset dana pacijent je otišao kući i nije se pojavljivao na kontrolne preglede. Ovaj pacijent nije imao vidne povrede po tijelu, i iste bi da su postojale sigurno bile konstatovane u medicinskoj dokumentaciji, a sjeća se da je u pitanju osoba mršavije konstrukcije. Pojasnio je da obzirom da je ovaj pacijent primljen kao hitan slučaj i po hitnom postupku je i tretiran, oni tim pregledima, koji su predhodili operativnom zahvatu, nijesu bili u prilici objektivno utvrditi da li pacijent boluje od neke hronične bolesti. Takođe je istakao da je nemoguće da se može potkrasti greška i to po prijemu pacijenta, ukoliko isti ima upadljivo vidne povrede po tijelu, da se tako nešto ne evidentira u medicinskoj dokumentaciji. Nakon prijema, isti taj pacijent prilikom operacije, biva skinut do gole kože, pa i u tom slučaju ukoliko se po tijelu vidljivi hematomi, podlivi, odnosno povrede, bili bi zasigurno evidentirani a on kao ljekar - hirurg tom prilikom na tijelu oštećenog, koji je bio nag, nije primijetio nikakve povrede u vidu krvnih podliva, niti ih je primijetio prilikom previjanja istog. Činjenica je da se ovaj operativni zahvat desio prilično davno, pa sada i kada vidi ovo lice pacijenta G. J., istog se ne sjeća, pojašnjavajući da se ne sjeća njegovog lika, ali da se sjeća same operacije. Takođe je dodao da je u konkretnom slučaju nakon vađenja slezine i analize utvrđeno da nije bilo hronične bolesti, iako traumatska ruptura može nastati i kao posljedica hronične bolesti i kao posljedica povređivanja. Dodao je i to da je neposredno prije operacije oštećenog, isti pregledan, jer je bilo neophodno utvrditi radi operacije da li postoje hematomi po tijelu ili povrede koje bi izazvale loše zdravstveno stanje, što je inače uobičajena procedura. Međutim kako on kao ljekar, ni kasnije u otpusnoj listi nije konstatovao hematome na tijelu ovog pacijenta, to znači da oni nijesu ni postojali.</span>
</p>
<p class="p3">
<span>     Svjedok L. R. je u svom iskazu naveo da je njegov potpis na optusnoj listi, a budući da je u tom periodu, kao i danas, načelnik Odeljenja hirurgije trbuha, stoji samo iz formalnih razloga, dok suštinski nije imao učešča u hiruškom tretiranju pacijenta G. J.. Ono što misli da je od značaja da ukaže, jeste da ukoliko postoje povrede na pacijentu, misli na spoljne povrede, iste bi morale biti evidentirane prilikom prijema pacijenta u KBC.</span>
</p>
<p class="p3">
<span>      Svjedok O. A. je u svom iskazu navela da je u vrijeme kritičnog događaja bila na specijalizaciji urgentne medicine i ne isključuje mogućnost da je u konkretnom slučaju napisala anamnezu i nalaz koji se odnosi na konstatovanje povreda kod oštećenog. Međutim, upšte se ne sjeća da li je kao specijalizant u to vrijeme izvršila pregled oštećenog G., niti joj je njegovo ime poznato, kao ni imena optuženih. Dodala je da je dužnost specijalizanta bila pisanje izvještaja i anamneze o izvršenom ljekarskom pregledu, što ne podrazumijeva i pregled pacijenta.</span>
</p>
<p class="p5">
<span>Iz istorije bolesti KC CG na ime oštećenog G. J., proizilazi da je imenovani kod ove Ustanove zaveden pod matičnim br. 8936/1669, na Odeljenju digestivna hirurgija, da je primljen u bolnicu kao urgentan prijem dana 18. 06. 2004. godine, da se 10 dana nalazio na bolničkom liječenju, kao i da je otpušten iz bolnice dana 28. 06. 2004. godine i da su uputna i završna dijagnoza  navedene na latinskom jeziku. </span>
</p>
<p class="p5">
<span>Iz uvjerenja Javne zdravstvene ustanove Zavoda za Hitnu medicinsku pomoć Crne Gore, broj 1904/1 od 22. 11. 2010. godine, proizilazi da je G. J. doveden u njihovu ustanovu zbog ukazivanja ljekarske pomoći dana 18. 06. 2004. godine u 07,15 časova, zaveden je u protokolu pod brojem 21571, imenovanog je pregledao dežurni ljekar dr. I. J. i konstaovao povrede na latinskom jeziku i isti je upućen hirurgu KC CG, dok će o kategorizaciji povrede mišljenje dati sudski vještak.</span>
</p>
<p class="p5">
<span>  Iz nalaza i mišljenje vještaka sudsko medicinske struke dr. M. Š. od 16. 05. 2006. godine, koji je vještak dao na osnovu protokola Urgentnog centra KC CG u Podgorici br. 8990 i istorije bolesti Odeljenja za hirurgiju trbuha mat. br. 8936/1669/608, na ime G. J., proizilazi da je G. J., zadobio rascjep slezine, usljed čega je nastupilo krvarenje u trbušnu duplju, te posljedičnog razvijanja šokantnog stanja. Navedena povreda - rascjep slezine posljedica je dejstva tupog, teškog, i jakog zamahnutog mehaničkog orudja, moguće pendreka na odgovarujći predio tijela, navedeni rascjep predstavlja tešku tjelesnu povredu i u vrijeme odigravanja predmetnog dogadjaja G. J. zadobio je osobito tešku tjelesnu povredu. Na glavnom pretresu od 16. 04. 2010. godine, vještak medicinske struke dr. M. Š. je ostao pri svom pisano datom nalazu i mišljenju, pojašnjavajući da je u konkretnom slučaju izvršen operativni zahvat, zbog rascjepa slezine, odnosno posledičnog krvarenja u trbušnu duplju. Na dan prijema u bolnicu 18. 06. 2004. godine, G. J. je hitno operisan, dodajući da se iz predmetnog dogadjaja vidi da je povredjivanje moguće bilo dana 16. 06. 2004. godine, oko 02,30 h, a da je operativni zahvat bio dan i po nakon toga, odnosno dana 18.06.2004.godine. Vještak je dalje istakao da  se kod slezine javlja tzv. krvarenje u drugom vremenu, odnosno izvjesni vremenski interval nakon djelovanja sile, odnosno dolazi do rasta slezine i pucanja njene kapsule. Sasvim je moguće da je sila djelovala dan i po prije nego što je došlo do rascjepa slezine, kao i da je to u principu najčešći razlog pucanja slezine. Rascjep slezine može biti posledica jednog udarca, a intezitet sile mora biti jak. Ne može negirati mogućnost da je unutar ova dva dana, odnosno dan i po, došlo do dejstva sile na lijevi slabinski predio koji bi izazvao rascjep slezine, odnosno ne može isključiti takvu mogućnost da je sila djelovana dana 17. 06. 2004. godine, pri čemu rascjep slezine može nastati odmah nakon djelovanja sile. Kod G. J., nigdje nije navedena povreda spolja na tijelo, niti u predjelu butine, niti u predjelu slabine, dodajući da sila koja djeluje spolja na tijelo, a ima za posledicu rascjep slezine mora ostaviti trag spolja na tijelu, makar u vidu krvnog podliva. Vještak je takođe istakao da nije odredjivao u svom vještačenju iz kojeg je dogadjaja i u kojem je dogadjaju sila djelovala i ne može isključiti mogućnost da je povreda iz dogadjaja koji je predhodio predmetnom događaju, dodajući da može da nastane i prilikom pada tijela sa visine na lijevi slabinski predio, ne može padom sopstvenog tijela na podlogu, a ne  isključuje mogućnost te teorijske prepostavke.</span><span class="s3"> </span><span>Nije moguće da je došlo do rascjepa slezine usljed dejstva sile, a da na mjestu dejstva sile spolja na tijelu nema makar trag u vidu krvnog podliva, a zašto toga nema u medicinskoj dokumentaciji on ne zna. Povredno oružje može biti i pendrek, a može biti i tzv. volej udarac, odnosno udarac zamahnutim stopalom, bilo da je obuveno, bilo da nije obuveno, pa ukoliko je lice povredjivano, odnosno udarano pendrekom, ili obuvenim stopalom, povreda bi morala ostati spolja, odnosno trag. U svom izjašnjenju na glavnom pretresu 27. 09. 2010. godine je pojasnio da svaka sila koja djeluje na tijelo ne mora ostaviti i trag na samom tijelu, a što zavisi od inteziteta sile, površine dejstvujuće sile, slojeva odjeće na tijelu i sl. Dalje je istakao da se pucanje slezine može  odigrati i mehanizmom pada a ne samo udara, a takođe  je moguće  da pukne slezina, a da nema spoljašnjih tragova na tijelu. Iznemogle i mršave osobe sklone alkoholu, podložnije su obolijevanju kod kojeg se podrazumijeva i spontano pucanje slezine. Izuzetno je  rijetko, ali teorijski moguće, da pukne aneurizma arterije slezine, a da nema nigdje dejstva sile. Iz medicinske dokumentacije, a i u saznanju od izjave kolege hirurga, kod G. J. nijesu ustanovljene spolja povrede na tijelu. Ponovio je da usljed direktnog dejstva sile na tijelu, kada je mehanizam dejstva sile udarac mora postojati trag, makar u vidu krvnog podliva a da dejstvo sile može nastati i mehanizmom pada i sudara, pri čemu prilikom pada može doći do pucanja slezine, a da nema traga spolja na tijelu, jer se pada na široku površinu, odnosno sila široke površine je u tom slučaju djelovala na tijelo. Na glavnom pretresu dana 21. 12. 2010. godine, a na osnovu uvjerenja Javne zdravstvene ustanove Zavoda za Hitnu medicinsku pomoć Crne Gore, broj 1904/1 od 22. 11. 2010.godine, vještak medicinske struke dr. M. Š., dao je zaključak da u navedenoj medicinskoj dokumentaciji ne postoji navodjenje nikakve povrede spolja na tijelu, pojašnjavajući da ukoliko sila ima intezitet da ostavi kao posledicu trag na tijelu, onda bi i nakon 30 sati ti tragovi postojali, a u slučaju da je bilo 12 udaraca po tijelu. Naravno, da bi pregledom tijela ljekar morao vidjeti i krvni podliv, koji je mnogo manje veličine, odnosno promjera, nego što je krvni podliv koji zahvata lijevu bočnu stranu tijela. Iz dopune nalaza i mišljenja vještaka medicinske struke dr. M. Š. od 25. 11. 2011. godine proizilazi da je u predmetnom događaju G. J. zadobio rascjep slezine sa posljedičnim krvarenjem u trbušnu duplju i sljedstvenim razvojem stanja šoka. Dalje je naveo da kako u medicinskoj dokumentaciji nema opisa bilo kakve povrede spolja na tijelu, onda se ne može izvesti definitivni zaključak da je rascjep slezine kod G. J. posljedica dejstva sile/oruđa (pa ni gumene palice- pendreka), jer da bi se desio rascjep slezine, oruđe koje bi proizvelo takvu vrstu povrede moralo bi nakon dejstva na tijelo, ostaviti trag spolja na koži, makar u vidu krvnog podliva). Dijagnoze koje je je ljekar Hitne službe naveo u svom dokumentu na latinskom jeziku kod pregleda G. J., u prevodu znače: bolovi u trbušnoj duplji, sumnja na akutno (naglo), zapaljenje (upala) gušterače (pankreasa). Na glavnom pretresu dana 14. 12. 2011. godine vještak medicinske struke dr. M. Š. je pojasnio da bi nešto rascjepalo slezinu, a djelovalo je spolja na tijelu, pa makar to bio i pendrek, mora ostaviti trag na koži, odnosno povredu, makar u vidu krvnog podliva. Dalje je istakao da ne može reći da je razlog zato što je napisan rascjep slezine, usljed povređivanja, kao dijagnoza i zašto u samoj medicinskoj dokumentaciji piše da se radi o “traumatskoj multifragmentalnoj rupturi slezine” kada ti isti doktori nijesu našli nikakvu povredu spolja na tijelu. Traumatska  multifragmentalna rupture u prevodu znači da se radi o rascjepu slezine na više mjesta, usljed povređivanja i po tome što piše ona isključuje mogućnost da je rascjep slezine posljedica organskog oboljenja. Vještak je takođe istakao da ovakvo postavljena dijagnoza ne isključuje mogućnost da je slezina rascjepana mehanizmom pada. Vještak medicinske struke dr. M. Š. je u svom izjašnjenju na glavnom pretresu 25. 10. 2012. godine u cjelosti ostao pri datom nalazu i mišljenju i izjašnjenju na glavnom pretresu, pojašnjavajući da je moguće da je do povrede moglo doći prilikom pada tijela sa visine na lijevi slabinski predio tijela, pri čemu on ne može opredijeliti visinu pada, jer to zavisi od otpornosti, fizičke konstitucije, mjesta pada, a mišljenja je da visina sa koje mora pasti tijelo mora biti veća bar od visine osobe o kojoj se radi, ali je izuzetno teško opredjeliti tu visinu. Naime, po medicinskoj dokumentaciji na tijelu oštećenog spolja nema povreda a uporno se govori o traumatskom povredjivanju slezine. Ako nema spolja na tijelu ništa, onda se ne može isključiti pad tijela na neku široku podlogu.</span>
</p>
<p class="p5">
<span>Ocjenom svih provedenih dokaza, kako pojedinačno tako i u njihovoj međusobnoj vezi, i dovodeći ih u vezu sa navodima odbrane optuženih, sud je našao da nema dokaza da  je optuženi K. A. izvršio krivično djelo teška tjelesna povreda iz čl. 151 st. 2 Krivičnog zakonika u sticaju sa krivičnim djelom zlostavljanje i mučenje iz čl. 163 st. 3 u vezi st. 1 Krivičnog zakonika, a optuženi B. Č. krivično djelo zlostavljanje i mučenje iz čl. 167 st. 3 u vezi st. 1 Krivičnog zakonika, bliže opisana u izreci ove presude, a ovo iz sledećih razloga:</span>
</p>
<p class="p5">
<span>Optužnicom ODT-a stavljeno je na teret da su optuženi K. A. i B. Č., u noći 16. 06. 2004. godine, oko 02,30 časova u Podgorici, kao službena lica - policajci MUP-a RCG CB Podgorica, u vršenju službe, zlostavljali oštećenog G. J., a optuženi K. A. istog i teško tjelesno povrijedio, tako što su radi privodjenja oštećenog u stanicu policije Zabjelo došli u napušteni objekat vlasništvo "Prevoz Pljevlja", u ul. 4 Jula, u kojem je oštećeni spavao, gdje ga je optuženi K. udario pendrekom u lijevi slabinski predio ledja, a optuženi B. ga je više puta udario pendrekom po nogama, nakon čega je oštećenog optuženi K. tjerao da trčeći ide ispred njega do stanice policije, na koji način je optuženi K. A. teško tjelesno povrijedio oštećenog G. J. tako da je usljed toga njegov život doveden u opasnost i uništen mu je važan organ pa mu je dana 18. 06. 2004. godine u KC CG odstranjena slezina.</span>
</p>
<p class="p5">
<span>Činjenični navodi optužbe, koji se temelje na iskazu svjedoka oštećenog, nijesu potvrđeni dokazima izvedenim na glavnom pretresu. Naime, svjedok oštećeni G. J., u svom iskazu između ostalog navodi da je u napuštenom objektu u kojem je inače stanovao, nakon svađe sa njegovim prijateljem Đ. P., oko 02,00 sata došla policija, probudila ga i izvela iz ovog objekta, da ih je bilo trojica, od kojih su ga dvojica  počela tući i to pendrecima u predjelu butina, bubrega i ledja, i to i sa lijeve i sa desne strane, od kojih udaraca je pao dolje, pri čemu je siguran da je zadobio nekih 10-12 udaraca, a obzirom da je bila noć i da je prije toga spavao, ne sjeća se tačno  koji ga je od njih dvojice udarao po kojem dijelu tijela, da je bio modar u predjelu kompletnih butina, sa zadnje strane od koljena pa do struka, komplet je bilo sve plavo, dodajući  da je i na lijevoj strani ledja, odnosno u dijelu bubrega imao od ovih udaraca tragove u obliku modrica, a da je sve te modrice koje je imao na svom tijelu pokazao doktorima kada je došao u bolnicu radi ukazivanja ljekarske pomoći. Ovakav iskaz svjedoka oštećenog u suprotnosti je kako sa medicinskom dokumentacijom, tako i sa iskazima svjedoka Jovović M., ljekara koji je liječio oštćenog, tako i iskazom svjedoka L. R.. Naime, svjedok J. M. je u svom iskazu decidno i sasvim određeno istakao da je nemoguće da se može potkrasti greška i to po prijemu pacijenta, ukoliko isti ima upadljivo vidne povrede po tijelu, da se tako nešto ne evidentira u medicinskoj dokumentaciji, objašnjavajući i to da nakon prijema pacijent prilikom operacije biva skinut do gole kože, pa i u tom slučaju, ukoliko su po tijelu vidljivi hematomi, podlivi, odnosno povrede, iste bi zasigurno bile evidentirane, a on kao ljekar - hirurg tom prilikom na tijelu oštećenog koji je bio nag nije primijetio nikakve povrede u vidu krvnih podliva, niti ih je primijetio prilikom previjanja, da je neposredno prije operacije oštećeni pregledan jer je bilo neophodno utvrditi radi operacije da li postoje hematomi po tijelu ili povrede koje bi izazvale loše zdravstveno stanje, što je inače uobičajena procedura, pojašnjavajući  da se ne sjeća lika oštećenog ali da se sjeća same operacije. Međutim kako on kao ljekar, ni kasnije u otpusnoj listi nije konstatovao hematome na tijelu ovog pacijenta, to znači da oni nijesu ni postojali, a što je potvrdio i svjedok L. R., načelnik Odeljenja hirurgije trbuha, koji iako u svom iskazu navodi da suštinski nije imao učešča u hiruškom tretiranju pacijenta G. J., potvrđuje da ukoliko postoje povrede na pacijentu, misli na spoljne povrede, iste bi morale biti evidentirane prilikom prijema pacijenta u KBC. Kada se ovakvi iskazi svjedoka, koji su ljekari, dovedu u vezu sa nalazom i mišljenjem, te pojašnjenjem na glavnom pretresu vještaka sudsko medicinske struke dr. M. Š., da u medicinskoj dokumentaciji ne postoji navodjenje nikakve povrede spolja na tijelu, što nije registrovano ni u Uvjerenju Zavoda za hitnu medicinsku pomoć JZU Doma zdravlja,  te pojašnjenjem vještaka u dijelu da u situaciji kada sila ima intezitet da ostavi kao posledicu  trag na tijelu u slučaju 12 udaraca po tijelu, da bi i nakon 30 sati, tragovi postojali i da bi pregledom tijela ljekar morao vidjeti i krvni podliv koji je mnogo manje veličine, odnosno promjera, nego krvni podliv koji zahvata lijevu bočnu stranu tijela (kako je svjedok oštećeni predstavljao u svom iskazu), to se s razlogom dovodi u sumnju pouzdanost i istinitost  iskaza oštećenog. Pored navedenog, iz iskaza svjedoka K. M., proizilazi, da je kritičnom prilikom bio u patroli policije kada su potraživali lice G.J. zajedno sa kolegama K. i B., da je sa njima bio i podnosilac prijave Dj. P., i da u toku sprovodjenja ovog lica, istog niko nije fizički maltretirao, niti je prema njemu upotrebljavana bilo kakva sredstva prinude, da su u prostorijama OP Zabjelo zatekli dežurnog starješinu P. M., vodju bezbjedonosnog sektora Č. G. i istima predali ovo lice, da su tom prilikom vodja bezbjedonosnog sektora Č. i kolega B.,  G. postavili pitanje da li ima pritužbi na postupak privodjenja, na koje je negativno odgovorio i potvrdio da ga niko nije maltretirao od strane policajaca. Takodje, iz iskaza svjedoka R. R., Č. G. i P. M., a kojim svjedocima kao ovlašćenim policijskim službenicima je oštećeni Gazdić predat nakon privodjenja u OP Zabjelo, proizilazi  da nakon što je oštećeni G. priveden, istog zbog njegovog zapuštenog izgleda nijesu uvodili u službene prostorije, da su sa istim obavili razgovor ispred stanice policije, da G. tokom razgovora nije imao primjedbi na postupanje policije, da se nije žalio na povrede, niti na bol, da nije imao nikakve povrede na sebi, odnosno da nije udaran, a o čemu je saglasno sa njima posvjedočio i S. S., koji je konkretno kao ovlašćeno lice uzimao izjavu od 01.07.2004. godine, ističući samo drugačije u dijelu da se oštećeni tom prilikom žalio što mu je K. govorio da brže hoda. Dakle, u svim bitnim činjenicama, saglasnim iskazima ovih svjedoka se opovrgavaju i navodi svjedoka oštećenog u dijelu opisivanja dogadjaja, kako prilikom lišenja slobode, tako i u stanici policije, a posebno u dijelu eventualnih nanošenja povreda odnosno udara od optuženih. I svjedok K. LJ., koji je u konkretnom periodu obavljao dužnosti komandira Odeljenja policije, koje mjesto pokriva i Zabjelo, i koji je uzimao izjavu od oštećenog G., povodom njegovog eventualnog povredjivanja od strane policajaca, navodi da mu se ovom prilikom G. J. nije konkretno žalio, niti tvrdio da je udaran od strane K. A. i B. Č., već zna da mu je G. opisivao dogadjaj i to fizički obračun izmedju njega i Đ. P., a koji je prethodio prijavi koju je Đ. podnio protiv G..</span>
</p>
<p class="p5">
<span> Za krivična djela koja su optuženim K. A. i B. Č. stavljena na teret, bilo bi u ovom postupku nužno dokazati da su optuženi radi privodjenja oštećenog G. J. u stanicu policije Zabjelo istog i to optuženi K. A. udario pendrekom u lijevi slabinski dio ledja i tako oštećenog teško tjelesno povrijedio, da je usljed toga oštećenom uništen važan organ pa mu je dana 18. 06. 2004. godine u KC CG odstranjena slezina, a da je optuženi B. oštećenog više puta udario pendrekom po nogama, nakon čega ga je optuženi K. tjerao da trčeći ide ispred njega do stanice policije, što u postupku, osim iskaza oštećenog, ni jednim provedenim dokazom nije potvrđeno, pa dovodeći provedene dokaze u vezu sa odbranom optuženih u kojoj, tokom cijelog postupka poričući izvršenje krivičnih dijela stavljenih im na teret, navode da su u svemu postupali u skladu sa zakonom, da nijesu nanosili bilo kakve povrede svjedoku oštećenom, a pri čemu su njihove odbrane potvrdjene i iskazima svjedoka K. M., Č. G., R. R., P. M. i S. S., koji su kritične večeri vidjeli oštećenog, to sud nalazi da tokom postupka nije nesumnjivo utvrđeno da su optuženi izvršili krivična djela stavljena im na teret, pa je u sumnji o postojanju svih činjenica, koje čine obilježje krivičnih djela, shodno čl. 3 st. 3 Zakonika o krivičnom postupku, odlučio na način, kako je to povoljnije za optužene i iste shodno čl. 373 tačka 2 Zakonika o krivičnom postupku, oslobodio od optužbe. U prilog prednjeg zaključka suda je i pretpostavka nevinosti, formulisana u članu 6 stav 2 EKLJP, pri čemu, i ako nakon cjelokupnog dokaznog postupka koji je zakonito sproveden, preostane samo sumnja u prilog postojanja krivice, mora se primijeniti rezonovanje po pravilu in dubio pro reo, tj. tada će se smatrati da pretpostavka nevinosti nije oborena.</span>
</p>
<p class="p5">
<span>  Sud je cijenio iskaz svjedoka O. A., pa je našao da isti nije od uticaja na drugačije presuđenje, imajući u vidu da se svjedok nije izjasnilai na činjenice od uticaja na utvrđivanje bitnih elementata krivičnih djela stavljenih optuženim na teret.</span>
</p>
<p class="p5">
<span>Sud je cijenio i ostale dokaze provedene u ovom postupku, pa je našao da isti nijesu od uticaja na drugačije presudjenje u ovoj krivično pravnoj stvari.</span>
</p>
<p class="p5">
<span>   Kako su optuženi K. A. i B. Č. oslobodjeni od optužbe, to troškovi krivičnog postupka padaju na teret budžetskih sredstava suda, shodno čl. 230 Zakonika o krivičnom postupku.</span>
</p>
<p class="p5">
<span>Svjedok oštećeni G. J., je radi ostvarivanja imovinskopravnog zahtjeva, shodno čl. 239 Zakonika o krivičnom postupku, upućen na parnični postupak.</span>
</p>
<p class="p5">
<span>Na osnovu izloženog, u smislu čl. 373 st. 2 Zakonika o krivičnom postupku, odlučeno je kao u izreci presude.</span>
</p>
<p class="p5">
<span>	 </span>
</p>
<p class="p6">
<span>OSNOVNI SUD U PODGORICI, dana 09. 07. 2013. godine</span>
</p>
<p class="p7"></p>
<table class="t1">
<tbody>
<tr class="r1">
<td class="td1">
<p class="p7">
<span>                   ZAPISNIČAR:</span>
</p>
</td><td class="td2">
<p class="p6">
<span>S U D I J A:</span>
</p>
</td>
</tr>
<tr class="r1">
<td class="td1">
<p class="p6">
<span>Danijela Rajković</span>
</p>
<p class="p7"></p>
</td><td class="td2">
<p class="p6">
<span>Željka Jovović</span>
</p>
<p class="p7"></p>
</td>
</tr>
</tbody>
</table>
<p class="p7">
<span>           DN-a: Po primjerak presude dostaviti:</span>
</p>
<p class="p7">
<span>	- ODT Podgorica,</span>
</p>
<p class="p7">
<span>                 - Okrivljenim,  braniocu,</span>
</p>
<p class="p7">
<span>                - Oštećenom</span>
</p>
<p class="p7">
<span>                 - A/a.</span>
</p>
<p class="p7">
<span>	Postupljeno dana ______________</span>
</p>
<p class="p7">
<span>	Radnik suda __________________</span>
</p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<table class="t1">
<tbody>
<tr class="r1">
<td class="td3" colspan="2">
<p class="p7">
<span>                 ZAPISNIČAR:</span>
</p>
</td><td class="td4" colspan="2">
<p class="p6">
<span>S U D I J A:</span>
</p>
</td>
</tr>
<tr class="r1">
<td class="td3" colspan="2">
<p class="p6">
<span>Danijela Rajković,s.r.</span>
</p>
<p class="p7"></p>
</td><td class="td4" colspan="2">
<p class="p6">
<span>Željka Jovović,s.r.</span>
</p>
<p class="p7"></p>
</td>
</tr>
<tr class="r1">
<td class="td5">
<p class="p8">
<span>PRAVNA POUKA:</span>
</p>
</td><td class="td6" colspan="2">
<p class="p3">
<span>Protiv ove presude dozvoljena je žalba u roku od 15 dana od dana prijema pismenog otpravka iste, preko ovog suda, Višem sudu u Podgorici. </span>
</p>
<p class="p9"></p>
</td>
</tr>
</tbody>
</table>
<p class="p6">
<span>ZTO Danijela Rajković</span>
</p>
<p class="p3"></p>
<p class="p7"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p3"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p2">
<span>                                                                             					</span>
</p>
<p class="p2"></p>
<p class="p10"></p>
<p class="p5"></p>
<p class="p11"></p>
<p class="p11"></p>
<p class="p11"></p>
<p class="p12"></p>


</body>
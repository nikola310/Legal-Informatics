<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.7902778in 0.7902778in 0.7902778in 0.7902778in;}
.p1{text-indent:0.5in;margin-right:-0.05486111in;text-align:end;hyphenate:auto;font-family:Arial;font-size:12pt;}
.p2{text-indent:0.5in;margin-right:-0.05486111in;text-align:justify;hyphenate:auto;font-family:Times New Roman;font-size:10pt;}
.p3{text-indent:0.5in;margin-right:-0.05486111in;text-align:justify;hyphenate:auto;font-family:Arial;font-size:12pt;}
.p4{text-indent:0.5in;margin-right:-0.05486111in;text-align:center;hyphenate:auto;font-family:Arial;font-size:12pt;}
.p5{margin-right:-0.05486111in;text-align:justify;hyphenate:auto;font-family:Arial;font-size:12pt;}
.p6{text-align:start;hyphenate:auto;font-family:Times New Roman;font-size:10pt;}
</style>
<meta content="ljiljana.jokovic" name="author">
</head>
<body class="b1 b2">
<p class="p1">
<span>K broj 264/12 </span>
</p>
<p class="p2"></p>
<p class="p3"></p>
<p class="p3">
<span>                                                         </span>
</p>
<p class="p3"></p>
<p class="p3"></p>
<p class="p3">
<span>         </span>
</p>
<p class="p3"></p>
<p class="p3"></p>
<p class="p4">
<span>U IME CRNE GORE</span>
</p>
<p class="p3">
<br>
<span>OSNOVNI SUD U BARU, kao prvostepeni krivični, sudija Ljiljana Joković, kao sudija pojedinac, sa zapisničarom Amirom Nikičić, u krivičnom predmetu okrivljenog V. B., zbog krivičnog djela – kradja iz čl. 239 st. 1 Krivičnog zakonika, po optužnom predlogu Osnovnog državnog tužilaštva u Baru Kt br.  ... od 16.05.2012. godine, nakon održanog glavnog javnog pretresa u prisustvu zastupnika optužbe savjetnika kod ODT u Baru Sanje Vujović, a u odsustvu okrivljenog V. B., dana 26.03.2013. godine donio je, a dana 28.03.2013.godine javno objavio</span>
</p>
<p class="p3"></p>
<p class="p4">
<span>PRESUDU</span>
</p>
<p class="p3"></p>
<p class="p3">
<span>Okrivljeni </span>
</p>
<p class="p3"></p>
<p class="p3">
<span>V. B., od oca R. i majke S., rodjene V., rodjen ...godine u K.-Republika Makedonija, stalno nastanjen u K., ... Republika Makedonija, državljan Republike Makedonije, razumije crnogorski jezik, njegov jezik je makedonski, radnik, oženjen, pismen, sa završenom srednjom školom, lošeg imovnog stanja,</span>
</p>
<p class="p3"></p>
<p class="p4">
<span>Kriv je</span>
</p>
<p class="p3"></p>
<p class="p3">
<span>Što je:</span>
</p>
<p class="p3"></p>
<p class="p3">
<span>Neutvrđenog dana tokom jula mjeseca 2011.godine, na gradskoj plaži u Sutomoru, opština Bar, oduzeo tuđe pokretne stvari-vlasništvo oštećenih N.L. iz V.  i L.V. iz Švedske, u namjeri da njihovim prisvajanjem sebi pribavi protivpravnu imovinsku korist, na način što je koristeći nepažnju oštećenih, sa peškira na plaži, oduzeo:, mobilni telefon marke "Nokia 5800"IMEI ..., sa sim karticom br...., novčane vrijednosti od 75,00 eura, punjač za mobilni telefon novčane vrijednosti od 5,00 eura, dvije povratne autobuska karta Beograd -Sutomore, novčane vrijednosti od 55,00 eura, novac u iznosu od 15,00 eura, sve prednje vlasništvo oštećenog N.L., kao i mobilni telefon marke "Samsung" sa sim karticom br.063/3766638, novčane vrijednosti od 75,00 eura, vlasništvo oštećene L.V., sve prednje ukupne novčane vrijednosti od 225,00 eura,</span>
</p>
<p class="p5"></p>
<p class="p3">
<span>-čime je izvršio krivično djelo -  kradja iz čl. 239 st. 1 Krivičnog zakonika.</span>
</p>
<p class="p3"></p>
<p class="p3">
<span>Pa mu sud primjenom  čl. 4, 32, 36, 42, 52, 53, 54 Krivičnog Zakonika i čl. čl. 369, 370 i 374  ZKP-a izriče</span>
</p>
<p class="p3"></p>
<p class="p4"></p>
<p class="p4"></p>
<p class="p4">
<span>USLOVNU OSUDU</span>
</p>
<p class="p3"></p>
<p class="p3"></p>
<p class="p3">
<span>Kojom mu utvrđuje kaznu zatvora u trajanju od 3 (tri) mjeseca, i istovremeno određuje da se kazna neće izvršiti ukoliko okrivljeni  u roku od 2 (dvije) godine, po pravosnažnosti presude, ne učini novo krivično djelo. </span>
</p>
<p class="p3"></p>
<p class="p3">
<span>Okrivljeni je dužan da plati troškove krivičnog postupka u iznosu od  120,00  eura, u roku od 15 dana od dana pravosnažnosti, pod prijetnjom izvršenja.</span>
</p>
<p class="p3"></p>
<p class="p4">
<span>O b r a z l o ž e n j e</span>
</p>
<p class="p3"></p>
<p class="p3">
<span>Optužnim predlogom Osnovnog državnog tužilaštva u Baru Kt br. ... od 16.05.2012. godine, stavljeno je na teret okrivljenom izvršenje krivičnog djela bliže opisanog u izreci presude.</span>
</p>
<p class="p3"></p>
<p class="p3">
<span>Glavni pretres je održan u odsustvu uredno pozvanog okrivljenog V.B., na osnovu čl. 457 ZKP-a, jer se pozivu nije odazvao, a kako je saslušan ocjenjeno je da njegovo prisustvo nije nužno. </span>
</p>
<p class="p3"></p>
<p class="p3">
<span>Okrivljeni V.B. je izjavio da je neutvrdjenog dana jula mjeseca, na gradskoj plaži u Sutomoru, uzeo sa peškira koji se nalazio na toj plaži kesu u kojoj se nalazio mobilni telefon marke "Samsung" sa SIM karticom, dvije povratne autobuske karte, naočare za vid, nešto kozmetike, kao i novčani iznos od 15 eura. Te stvari se  nijesu nalazile u crnoj torbici već u providnoj najlon kesi, ove stvari je odnio sa sobom, a u trenutku kada je iste oduzimao niko od vlasnika nije bio tu, već je iskoristio njihovo odsustvo. Mobilni telefon marke "Nokia" crne boje na Tuškom putu u Podgorici prodao je jednom policajcu čiji brat D. drži diskont pića I to za novčani iznos od 25 eura. On ga je tom prilikom pitao da li je telefon ukaden, rekao mu je da nije, da je to njegov telefon I da ga prodaje jer mu je potreban novac kako bi platio kiriju. Nakon toga on mu je rekao da je policajac i da će provjeriti da li je telefon ukraden, rekao mu je da slobodno provjeri, jer isti, kako je ranije istakao, nije ukraden. </span>
</p>
<p class="p3"></p>
<p class="p3">
<span>U dokaznom postupku provedeni su sledeći dokazi: saslušan je svjedok L.M., pročitani su potvrda UP PJ Bar o privremeno oduzetim predmetima Pu br. ... od 27.09.2011.godine I nalaz i mišljenje vještaka ekonomsko finansijske struke Šljivančanin Krsta Kt br. ... od 09.01.2012.godine.</span>
</p>
<p class="p3"></p>
<p class="p3">
<span>Svjedok L.M. je u prethodnom postupku izjavio da se dana 16.07.2011.godine, negdje oko 12,00 časova, nalazio u diskontu pića "Com Comerce" koji se nalazi na Tuškom putu u Podgorici, a čiji je vlasnik njegov brat L. D. Dok je sjedio sa bratom ispred navedenog diskonta naišao je jedan makedonac ofarbane kose u plavo, mršav, misli da je stanovao negdje u blizini i da je radio u tehničkom pregledu "J.", koji se nalazi pored diskonta njegovog brata. Njemu je taj Makedonac nepoznat, ali je čuo od brata da se isti zove B.. Ponudio je njemu i njegovom bratu mobilni telefon marke "Nokia 5800" crne boje, za novčani iznos od 25 eura. Tom prilikom ga  je upitao da li je telefon ukraden, na šta mu je on rekao da nije i da je to njegov telefon, a da ga prodaje jer mu je potreban novac. Dao mu je 25 eura za predmetni telefon, a on je njemu predao isti zajedno sa punjačem, i istom prilikom mu je rekao da će provjeriti da li je predmetni telefon ukraden, jer je po zanimanju policajac, a on ga je i pored tog upozorenja i dalje ubjedjivao da je telefon njegov i da nema razloga da brine. Na glavnom pretresu dana 26.03.2013.godine je izjavio da je jasno čuo brata kako tog Makedonca koji je bio ofarbane kose u plavo, mršav, zove imenom B..  Prije nego što je kupio telefon od istog,  prethodno je Makedonca upitao  je li telefon ukraden, na šta mu je on rekao  da je to njegov telefon i da mu je potreban novac za stan. Za predmetni telefon mu je dao 25 eura. </span>
</p>
<p class="p3"></p>
<p class="p3">
<span>Iz potvrde UP PJ Bar o privremeno oduzetim predmetima Pu br. ... od 27.09.2011. godine proizilazi da su dana 27.09.2011.godine od L.M.a oduzeti sledeći predmeti: mobilni telefon marke “Nokia 5800” IMEI ... I punjač za mobilni telefon. </span>
</p>
<p class="p3"></p>
<p class="p3">
<span>Iz nalaza i mišljenja vještaka ekonomsko finansijske struke Šljivančanin Krsta Kt br. ... od 09.01.2012.godine utvrdjeno je da je uvidom u spise predmeta našao  da je oštećenom N. L. iz Vršca, pored navedenih stvari u naredbi ukraden i novac u iznosu od 15,00 € i punjač za mobilni telefon, jer je prema Zapisniku o obaveštenju primljenom od građanina L.M., istom okrivljeni uz mobilni telefon marke „Nokia 5800" prodao i punjač za mobilni telefon. U narednom tabelarnom pregledu data je vrijednost oduzetih stvari kao novih po cijenama u vrijeme izvršenja krivičnog djela 13.07.2011 i vrijednost istih kao polovnih stvari pošto su već bile u upotrebi i određeni period korištene. Za povratne autobuske karte na relaciji Beograd-Sutomore-Beodgrad data je njihova puna cijena i 1/2 cijene pošto su iste u vrijeme oduzimanja već bile iskorištene u jednom pravcu i to Beograd-Sutomore. Utvrdjeno je da je vrjednost oduzetih stvari od N.L. i to : torbica crne boje vrijednost nove 10,00 eura, vrijednost polovne  5,00 eura, mobilni telefon „Nokia 5800“ sa SIM karticom vrijednosti novog 150,00 eura, vrijednost polovnog 75,00 eura, punjač za mobilni telefon vrijednost novog 5,00 eura, vrijednost polovnog 5,00 eura,  dvije povratne autobuske karte Beograd- Sutomore vrijednost novih 110,00 eura, vrijednost polovnih 55,00 eura, dvije muške majce vrijednost novih 30,00 eura, vrijednost polovnih 15,00 eura i novac u iznosu od 15,00 eura, a vrijednost oduzetih stvari  od L. V.  i to :mobilni telefon „Samsung“ sa SIM karticom vrijednost novog 150,00 eura,vrijednost polovnog 75,00 eura,  fotoaparat marke „Nikon Coolpix“ crne boje vrijednost novog 100,00 eura, vrijednost polovnog 50,00 eura i jedna povratna autobuska karta Beograd - Sutomore vrijednost nove 55,00 eura, vrijednost polovne 28 eura. Vrijednost oduzetih stvari uzetih kao nove po cijenama u vrijeme izvršenja krivičnog djela 13.07.2011 godine iznosi 625,00 €, a kao polovnih 323,00 €, i to: vrijednost stvari oduzetih od N.L. iz Vršca, kao novih u iznosu od 320,00 €, a kao polovnih 170,00 €. Vrijednost stvari oduzetih od L. V. iz Švedske, kao novih u iznosi od 305,00 €, a kao polovnih 153,00 €.</span>
</p>
<p class="p3"></p>
<p class="p3">
<span>Sud je donio rješenje da se neće saslušavati svjedoci oštećeni N. L. i L. V., jer sud i nakon više pokušaja nije mogao obezbjediti prisustvo svjedoka oštećenog N. L., ovo posebno pri činjenici što je svjedok oštećeni N. L. nepoznat na adresi iz spisa predmeta, dok za svjedoka oštećenog L.V. zastupnik optužbe nije sudu dostavio ni bliže podatke, niti tačnu adresu za imenovanog, pa iz tih razloga je bilo neomoguće omogućiti prisustvo imenovanih svjedoka oštećenih. Takodje je donjeto rješenje da se  neće pribavljati ni izvod iz KE za okrivljenog,  obzirom da je isti rodjen na teritoriji druge države, pa bi pribavljanje ovog dokaza vodilo odugovlačenju krivičnog postupka.</span>
</p>
<p class="p5"></p>
<p class="p3">
<span>Ocjenom izvedenih dokaza utvrđeno je da je okrivljeni izvršio krivično djelo koje mu je stavljeno na teret. </span>
</p>
<p class="p3"></p>
<p class="p3">
<span>U postupku je utvrđeno da je okrivljeni neutvrđenog dana tokom jula mjeseca 2011.godine, na gradskoj plaži u Sutomoru, opština Bar, oduzeo tuđe pokretne stvari-vlasništvo oštećenih N.L. iz Vršca i L.V. iz Švedske, u namjeri da njihovim prisvajanjem sebi pribavi protivpravnu imovinsku korist, na način što je koristeći nepažnju oštećenih, sa peškira na plaži, oduzeo: mobilni telefon marke "Nokia..., sa sim karticom br...., novčane vrijednosti od 75,00 eura, punjač za mobilni telefon novčane vrijednosti od 5,00 eura, dvije povratne autobuske karta Beograd -Sutomore, novčane vrijednosti od 55,00 eura, novac u iznosu od 15,00 eura, sve prednje vlasništvo oštećenog N.L., kao i mobilni telefon marke "Samsung" sa sim karticom br.... novčane vrijednosti od 75,00 eura,a iste su vlasništvo oštećene L.V..</span>
</p>
<p class="p3"></p>
<p class="p3">
<span>Naime, okrivljeni je u svojoj odbrani priznao određene činjenice vezane za izvršenje krivičnog djela koje mu se stavljaju na teret u bitnom navodeći da je neutvrdjenog dana jula mjeseca, na gradskoj plaži u Sutomoru, koristeći odsustvo vlasnika uzeo sa peškira: mobilni telefon marke "Samsung" sa SIM karticom, dvije povratne autobuske karte, naočare za vid, nešto kozmetike, kao i novčani iznos od 15 eura. Dalje je naveo  i da je mobilni telefon marke "Nokia" prodao jednom policajcu na Tuškom putu u Podgorici, za novčani iznos od 25 eura,ističući da mu je tom prilikom rekao da je telefon njegov i da ga prodaje jer mu je potreban novac za kiriju. Dakle, u svojoj odbrani okrivljeni je opisao i nabrojao stvari koje je oduzeo kritične prilike sa peškira. Međutim, iako okrivljeni u odbrani nije na decidan način u oduzete stvari nabrojao i telefon marke "Nokia", iz njegovog slobodnog izlaganja u kojem navodi da je prodao mob.telefon "Nokia" policajcu na Tuškom putu, izvodi se logičan zaključak da se među stvarima oduzetim tom prilikom nalazio i predmetni mobilni telefon sa punjačem, jer je okrivljeni odbranu dao nakon upoznavanja sa krivičnim djelom i izjave da je razumio šta mu se stavlja na tetet, što znači da je okrivljeni znao mu je na teret stavljeno da je istom prilikom oduzeo i navedeni telefon, te da se zbog toga i izjašnjavao na navedenu okolnost. Odbranu okrivljenog u navedenom dijelu sud je prihvatio kao istinitu. Okrivljeni je negirao navode iz optužnog prijedloga u djelu da su se oduzete stvari  nalazile u crnoj torbici ističući da su iste bile u providnoj najilon kesi. Okolnost da li su se stvari nalazile u plastičnoj kesi ili u crnoj torbi je okolnost koja konkretizuje izvršenje krivičnog djela, ali se njenom izmjenom ne mijenjaju bitna obilježja krivičnog djela sadržana u optužnom aktu, pa ovaj dio odbrane okrivljenog sud cijenio kao pokušaj okrivljenog da olakša svoj krivično pravni položaj. Nadalje, u postupku nije proveden nijedan drugi dokaz na osnovu kojeg bi se na nesumnjiv način moglo zaključiti koje su sve stvari tačno oduzete od oštećenih kritične prilike ,jer sud nije mogao obezbjediti prisustvo oštećenih, pa ih iz tih razloga iste nije ni saslušao , a kako u toku postupka nije proveden niti jedan drugi dokaz iz kog  bi  se nesumljivo moglo utvrditi da je kritične prilike okrivljeni oduzeo i sve ostale stvari koje su bliže opisane u optužnom aktu, to je sud nesumnjivo utvrdio da su oduzete samo one stvari koje je okrivljeni nije sporio da je oduzeo i to  - mobilni telefon marke "Samsung" sa SIM karticom, mobilni telefon marke "Nokia" 5800 sa punjačem, dvije povratne autobuske karte, naočare za vid, nešto kozmetike,kao i novčani iznos od 15 eura. Dijelovi odbrane  okrivljenog V.B.a potvrdio je i saslušani  svjedok L.M.. Po ocjeni suda  svjedok L.M.  je  dio događaja kojem je  prisustvovao opisao istinito, a iskaz imenovanog svjedoka, koji je sud cijenio kao jasan i objektivan je u bitnom saglasan sa iskazom okrivljenog. Naime, navedeni svjedok je izjavio da je na Tuškom putu  u Podgorici, njemu i njegovom bratu okrivljeni ponudio na prodaju mobilni telefon marke "Nokia 5800", crne boje, za novčani iznos od 25 eura. Nakon što mu je okrivljeni potvrdio da je telefon njegov i da nije ukraden,on je od istog kupio predmetni telefon i punjač ,za isti  za iznos od 25 eura .Iskaz imenovanog svjedoka potvrđen je sadržinom potvrde UP PJ u Baru o privremeno oduzetim predmetima Pu br. ... od 27.09.2011. godine. Vrijednost oduzetih stvari utvrđena je iz nalaza i mišljenja vještaka finansijske struke Krsta Šljivančanina od 09.01.2012.godine, a koji nalaz je sud cjenio kao jasan, stručan i objektivan, na koji nije bilo primjedbi, pa mu je poklonio punu vjeru. Naime, kako u spisima predmeta nema podataka iz kojih bi se utvrdio precizan opis oduzetih stvari, i kako je i sam vještak u svom nalazu i mišljenju naveo iznose za nove i polovne stvari,  te da se u konkretnom slučaju radi o stvarima koje su u bile upotrebi i koje su korištene određeni period,jer  činjenica da su stvari - mobilni telefoni, u kojima su se nalazile SIM kartice operatera koji nisu sa područja Crne Gore (pozivni 063 i 064), oduzete na plaži, upućuje da su telefoni ranije - prije dolaska na područje Crne Gore, tačnije u Sutomore, bili stavljeni u funkciju i upotrebljivani, to se zaključuje da se radi o korištenim - polovnim stvarima. Takođe, kako su povratne karte za relaciju Beograd- Sutomore oduzete u Sutomoru, to je jasno da se radi o kartama koje su već iskorištene u jednom pravcu, te da je nakon tako upotrijebljenjih karata  ostao neiskorišten samo put u povratku, pa je sud za sve oduzete stvari utvrdio vrijednosti koje je u svom nalazu imenovani vještak dao za polovne stvari. Kako tokom postupka nije utvrđeno da su kritične prilike od oštećenih oduzete sledeće stvari i to: torbica crne boje novčane vrijednosti 5,00 eura ,dvije muške majice, novčane vrijednosti od 15,00 eura, vlasništvo oštećenog N.L., kao i fotoaparat marke "Nokon Coolpix" crne boje, novčane vrijednosti od 50,00 eura i povratna autobuska karta Beograd -Sutomore, novčane vrijednosti od 28,00 eura,valsništvo oštećene L. V.,  sud je  prihvatajući nalaz i mišljenje vještaka finansijske struke iz varijante II ,gdje je navedena vrijednost oduzetih stvari koje su korišćene-polovne, oduzeo vrijednost za crnu torbicu, dvije muške majice, kao i za fotoaparat marke "Nokon Coolpix" crne boje,  i povratne autobuske karte Beograd -Sutomore,  tako da je  prostom računskom radnjom utvrdio vrijednost oduzetih stvari u ukupnom iznosu  je 225,00 eura.  Dakle ,postupajući na način predstavljen u izreci presude okrivljeni je ostvario sva objektivna obilježja bića krivičnog djela kradja iz čl. 239 st.1. Krivičnog zakonika. </span>
</p>
<p class="p3"></p>
<p class="p3">
<span>Okrivljeni je priznao da je predmetne stvari oduzeo sa plaže, koristeći odsutnost vlasnika, pa je isti krivično djelo izvršio sa direktnim umišljajem, jer je bio svjestan da oduzima tuđe pokretne stvari,a utvrđena je i namjera okrivljenog da prisvajanjem tuđih pokretnih stvari pribavi sebi protivpravnu imovinsku korist.</span>
</p>
<p class="p3"></p>
<p class="p3">
<span>Shodno utvrđenom činjeničnom stanju ,sud je precizirao izreku presude na način što je iz dispozitiva optužnog prijedloga izostavio dio da je okrivljeni oduzeo: torbicu crne boje  novčane vrijednosti od 10,00 eura, dvije muške majice novčane vrijednosti od 30,00 eura, fotoaparat marke "Nikon" coolpix, crne boje, novčane vrijednosti od 100,00 eura i jednu povratnu autobusku kartu Beograd - Sutomore novčane vrijednosti od 55,00 eura,jer u toku postupka ni jednim dokazom nije dokazano da je okrivljeni kritične prilike oduzeo između ostalog i naprijed navedene stvari. Stoga pri činjenici da okrivljeni ne priznaje da je oduzeo torbicu crne boje, dvije muške majice, kao i fotoaparat marke "Nikon" coolpix, crne boje, i povratnu autobusku kartu, te da kod okrivljenog  V.B.  nijesu  pronadjene navedene stvari , niti od njega oduzete, niti je na bilo koji drugi način ili bilo kojim drugim dokaznim sredstvom (eventualnim vještačenjem tragova sa lica mjesta papilarne linije i slično) utvrdjeno da je oduzeo i navedene stvari , to se ne može nesumnjivo utvrditi da je kritične prilike oduzeo i torbicu crne boje, dvije muške majice, fotoaparat marke "Nikon" coolpix, crne boje, kao i povratnu autobusku kartu Beograd – Sutomore. Nadalje, iz odbrane okrivljenog u postupku je  utvrđeno da su se među stvarima koje je okrivljeni oduzeo kritične prilike nalazili još i naočare za vid i kozmetika, međutim, sud se kretao u okviru optužnog predloga, jer je ocijenjeno da bi dodavanjem u izreci presude i ovih stvari, vodilo prekoračenju optužnog predloga na štetu okrivljenog.Ocijenjeno je da izreka presude preciznije predstavlja utvrđeno činjenično stanje i da se navedenim preciziranjem ostaje u okviru istog životnog događaja, te da se ne narušava objektivni identitet optužnog predloga  i presude. </span>
</p>
<p class="p3"></p>
<p class="p3">
<span>Odlučujući se za krivičnu sankciju prema okrivljenom sud je cijenio sve olakšavajuće i otežavajuće okolnosti iz čl. 42 Krivičnog zakonika. Od olakšavajućih okolnosti cijenjene su porodične prilike okrivljenog jer je isti oženjen, kao i imovinske prilike jer je lošeg imovnog stanja. Otežavajućih okolnosti na strani okrivljenog nije bilo. Imajući u vidu kvalitet olakšavajućih okolnosti, a u nedostatku otežavajućih okolnosti, ocijenjeno je da prema okrivljenom nije potrebno izricanje efektivne kazne zatvora, da će se izricanjem uslovne osude u potpunosti postići svrha izricanja uslovne osude i na taj način dovoljno uticati na okrivljenog da u buduće ne vrši krivična djela. </span>
</p>
<p class="p3"></p>
<p class="p3">
<span>Odluka o troškovima krivičnog postupka zasniva se na odredbi čl. 229 ZKP-a. Okrivljeni je dužan da plati troškove krivičnog postupka koji se odnose na troškove  izrade nalaza i mišljenja vještaka finansijske struke  Krsta Šljivančanina u iznosu od 71,50 eura, kao i troškove rada suda koji su određeni prema trajanju, složenosti krivičnog postupka i imovinskim prilikama okrivljenog. </span>
</p>
<p class="p3"></p>
<p class="p3">
<span>Na osnovu izloženog odlučeno je kao u izreci presude. </span>
</p>
<p class="p3"></p>
<p class="p4">
<span>OSNOVNI SUD U BARU</span>
</p>
<p class="p4">
<span>Dana 28.03.2013. godine</span>
</p>
<p class="p4"></p>
<p class="p3">
<span> </span>
</p>
<p class="p3">
<span>ZAPISNIČAR,				                                           S U D I J A,</span>
</p>
<p class="p3">
<span>Amira Nikičić		                                                                        Ljiljana Joković	</span>
</p>
<p class="p3">
<span>		                </span>
</p>
<p class="p3"></p>
<p class="p3">
<span>PRAVNA POUKA: Protiv ove presude može se izjaviti žalba</span>
</p>
<p class="p3">
<span>Višem sudu u Podgorici u roku od 8 dana od dana prijema</span>
</p>
<p class="p3">
<span>pismenog otpravka, preko ovog suda u dva primjerka.</span>
</p>
<p class="p3"></p>
<p class="p3">
<span>DNA: </span>
</p>
<p class="p3">
<span>1 x ODT</span>
</p>
<p class="p3">
<span>1 x okrivljenom </span>
</p>
<p class="p3">
<span>1 x oštećenima nakon pravosnažnosti </span>
</p>
<p class="p3">
<span>1 x spisi</span>
</p>
<p class="p3"></p>
<p class="p6"></p>


</body>
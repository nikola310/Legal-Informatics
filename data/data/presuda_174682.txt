<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.62430555in 0.68541664in 0.49930555in 1.0in;}
.p1{text-align:end;hyphenate:auto;font-family:Arial;font-size:12pt;}
.p2{text-align:justify;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-indent:0.5in;text-align:justify;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Times New Roman;font-size:12pt;}
.s1{text-decoration:underline;}
</style>
<meta content="ivan.adamovic" name="author">
</head>
<body class="b1 b2">
<p class="p1">
<span>  </span>
</p>
<p class="p1">
<span class="s1">K. br. 132/11</span>
</p>
<p class="p2"></p>
<p class="p2"></p>
<p class="p2"></p>
<p class="p3">
<span>U IME NARODA</span>
</p>
<p class="p2"></p>
<p class="p2"></p>
<p class="p2"></p>
<p class="p2">
<span>	OSNOVNI SUD U BIJELOM POLJU, kao prvostepeni krivični, u vijeću sastavljenom od sudije Ivana Adamovića, kao predsjednika vijeća, i sudija porotnika Vuka Kovijanića i Momira Kneževića, kao članova vijeća, uz učešće zapisničara Ddraginje Bbošković, u krivičnom predmetu okrivljenog L.a M.a, iz Korita, opština Bijelo Polje, zbog krivičnog djela teška krađa iz čl. 240 st. 1 tač. 1 i 2 Krivičnog zakonika (Kz-a),  po optužnici Osnovnog državnog tužilaštva u Bijelom Polju, Kt. br. 319/07 i KTM. br. 30/07 od 21. 02. 2008. godine,  nakon održanog usmenog, glavnog i javnog pretresa, u prisustvu zamjenika ODT u Bijelom Polju Cmiljane Perović, oštećenog L.a N.a, okrivljenog L.a M.a i njegovog branioca adv. LJ.B., iz Bijelog Polja,  dana  13. 05. 2011.  godine, donio je i javno objavio</span>
</p>
<p class="p2"></p>
<p class="p2"></p>
<p class="p2"></p>
<p class="p3">
<span>P R E S U D U</span>
</p>
<p class="p3"></p>
<p class="p2"></p>
<p class="p2">
<span>	DJELIMIČNO SE STAVLJA VAN SNAGE presuda ovog suda K. br. 185/08 od 01. 12. 2009. godine, u pogledu odluke o kazni, pa se okrivljeni L.a M., zbog krivičnog djela teška krađa iz čl. 240 st. 1 tač. 1 i 2 Kz-a,     OSUĐUJE na kaznu zatvora od 13 (trinajest) mjeseci, u koju mu se ima uračunati  vrijeme provedeno u zatvoru od 28. 02. 2011. godine do 15. 03. 2011. godine, a po osnovu započetog izdržavanja kazne po presudi K. br. 185/08 od 01. 12. 2009. godine, i vrijeme provedeno u pritvoru od 15. 03. 2011. godine do 13. 05. 2011. godine, shodno čl. 51 Krivičnog zakonika.  </span>
</p>
<p class="p2">
<span>	U pogledu činjeničnog opisa, pravne kvalifikacije i krivice okrivljenog presuda K. br. 185/08 od 01. 12. 2009. godine, ostaje neizmijenjena. </span>
</p>
<p class="p2">
<span> 	</span>
</p>
<p class="p2">
<span>	Okrivljeni se obavezuje da na ime paušala plati sudu iznos od 25,00€, kao i iznos od 680,00 eura, utvrđen rješenjem ovog suda od 13. 12. 2010. godine, koje iznose je dužan uplatiti na račun Depozita novčanih kazni, troškova postupka i paušala CG, broj: 832-151-35, u roku od 15 dana po pravosnažnosti ove presude, pod prijetnjom prinudnog izvršenja, s tim što je dokaz o uplati istog dužan dostaviti krivičnoj pisarnici ovog suda.</span>
</p>
<p class="p2"></p>
<p class="p2">
<span>	Okrivljeni se obavezuje da oštećenom L.a N.u, iz Korita, opština Bijelo Polje, na ime oduzete imovinske koristi plati iznos od 122,50€, dok za preostalo traženje oštećeni L.a N. upućuje se na parnični postupak. </span>
</p>
<p class="p2"></p>
<p class="p2"></p>
<p class="p3">
<span>O b r a z l o ž e nj e</span>
</p>
<p class="p2"></p>
<p class="p2">
<span>	Optužnicom Osnovnog državnog tužilaštva u Bijelom Polju, KT. br. 319/07 i KTM. br. 30/07 od 21. 02. 2008. godine, optuženi su: L.a M. i K.A.a, i stavljen predlog za primjenu vaspitne mjere prema maloljetnom M.A., zbog krivičnog djela teška krađa iz čl. 240 st. 1 tač. 1 i 2 Krivičnog zakonika. </span>
</p>
<p class="p2">
<span>	 </span>
</p>
<p class="p2">
<span>	Presudom Osnovnog suda u Bijelom Polju, K. br. 185/08 od 01. 12. 2009. godine, okrivljeni L.a M., kome je suđeno u odsustvu, osuđen je na kaznu zatvora od 15 (petnaest) mjeseci zbog krivičnog djela u pitanju. Osuđeni je po navedenoj presudi započeo izdržavanje kazne,  dana 28. 02. 2011.  godine.  Rješenjem ovog suda KV. br. 24/2011 od 09. 03. 2011. godine dozvoljeno je ponavljanje krivičnog postupka u korist osuđenog L.a M.a, iz Korita, opština Bijelo Polje završenog pravosnažnom presudom,  naprijed navedenog broja i datuma, pa je rješenjem istog suda KV. 113/2011 od 15. 03. 2011. godine, osuđenom obustavljeno izvršenje kazne, i dana 15. 03. 2011. godine, određen mu je pritvor, koji mu je prestao dana 13. 05. 2011. godine,  rješenjem K. br. 132/11 od 13. 05. 2011. godine.  </span>
</p>
<p class="p2"></p>
<p class="p2">
<span>	Na glavnom pretresu, u ponovljenom postupku, u završnoj riječi zamjenik ODT-a je izjavio da u svemu ostaje pri ranije datoj završnoj riječi  i predložio da se ranija presuda održi na snazi. </span>
</p>
<p class="p2"></p>
<p class="p2">
<span>	Oštećeni L.a N. u završnoj riječi je izjavio da se pridružuje krivičnom gonjenju protiv okrivljenog i postavio je imovinsko-pravni zahtjev. </span>
</p>
<p class="p2">
<span> </span>
</p>
<p class="p2">
<span>	  Okrivljeni L.a M., u svojoj odbrani u bitnom je naveo, da su kod njega u kuću došli negdje u predvečernjim satima K.A.a i još jedan momak koga tada nije poznavao a kasnije je saznao da se radi o M.A.. K.A.a je donio nekakvu motornu testeru, koju je nudio na prodaju, s tim što okrivljeni  nije htio da je kupi.  Nakon što su posjedjeli nekih sat sat i po njih dvojica su otišli od njegove kuće. Nakon nekih 2 - 3 sata pozvao ga je telefonom K.A.a i zamolio ga da ga preveze njegovim autom do Bijelog Polja jer nije mogao da nadje prevoz. Naveo je da je pošao svojim autom, a  K.A.u i M.A.a je sreo na lokalnom putu, na nekoj raskrsnici, gdje su oni ušli, a on ih je povezao do B.Polja. Na punktu Ribarevine zaustavila ga je policija, pa obzirom da nije imao vozačku dozvolu vratili su ga nazad, a K.A.a i M.A. su izašli iz auta. Policija mu nije pisala prekršajnu prijavu jer je pozvao jednog prijatelja iz policije i zamolio ga da mu ne pišu prijavu, a posle toga je svratio na pumpu Ribarevine i kupio naftu.  Dok ih je vozio iz Korita do Ribarevina nijesu mu pominjali da su provalili bilo kakvu prodavnicu. Naveo je još da mu je njegov otac pričao, kako mu je K.A.a, mjesec dana nakon što je provaljena prodavnica, pričao da je upravo on tu prodavnicu provalio zajedno sa M.A.om. Naveo je još da, kada je svojim automobilom krenuo da pokupi K.A.u i M.A.a, usput je sreo L.a N.a koji se bio zaputio ka njegovoj kući i tom prilikom je od njega tražio da mu kupi 20 l goriva u Bijelom Polju, a kanister je okrivljeni  imao u svom automobilu. Na pitanje ODT-a okrivljeni je naveo da je na putu sreo L.a N.a oko 8 - 8,30 predveče. A gorivo koje je kupio,  N.u je predao, ujutru kada je ovaj došao kod kuće okrivljenog. Tada je pričao supruzi okrivljenog da mu je provaljena prodavnica. Istog tog dana okrivljeni je naveo da je i njega pozvao oštećeni i pričao mu da mu je provaljena prodavnica. </span>
</p>
<p class="p4">
<span>Naveo je da smatra da je K.A.a označio njega kao učinioca djela sa razloga što je uhapšen zbog obijanja ove prodavnice upravo iz automobila okrivljenog, nekih  mjesec i po nakon što je provaljena prodavnica.  Naveo je još da se sjeća da mu je K.A.a 20-tak dana nakon provale prodavnice,  poslao porukom broj vaučera za dopunu računa, a na traženje okrivljenog.  Na pitanje suda naveo je da pajser kojim je provaljena prodavnica, njegov, a pretpostavlja da su ga uzeli sa gatera, a zatim su ga bacili u njegovu livadu  na raskrsnici gdje ga je on i našao slučajno, kada su kosili,  mada mu je i A.a pričao da ga je bacio kod nekakvih borova. Naveo je i da se družio sa K.A.om jer mu je on brat od tetke i družili su se sve dok nije saznao da je on sklon kradjama. </span>
</p>
<p class="p4">
<span>U završnoj riječi je izjavio da u potpunosti prihvata završnu riječ svog branioca, koji je u istoj istakao da smatra da okrivljeni, nije izvršio krivično djelo stavljeno mu na teret, jer se optužba protiv njega isključivo zasniva na kontradiktornim iskazima K.A.e i M.A.a. K.A.a je saaslušavan i u prethodnom postupku i u ovom postupku. Njegova ranija i izjava data u ovom postupku su kontradiktorne i ne mogu se prihvatiti, a u suprotnosti su i sa iskazom M.A.a. Očigledno je da je K.A.a bio ljut, kivan na optuženog M.a, jer ga je ovaj prijavio policiji, kojom prilikom je K.A.a lišen slobode i to je bio jedan od razloga da optuži, M.a, a drugi razlog je bio da dio krivice svale, odnosno podijele sa optuženim M.om, jer su računali da će im kazna biti manja. Branilac okrivljenog je predložio sudu, da okrivljenog oslobodi od optužbe.</span>
</p>
<p class="p2"></p>
<p class="p2">
<span>	Radi utvrđivanja činjeničnog stanja sud je izveo sledeće dokaze: saslušao u svojstvu svjedoka oštećenog L.a N.a, saslušao svjedoke: K.M.a; L.a F.a i K.A.u; izvršio suočenje svjedoka L.a F.a i K.A.e; pročitao zapisnik o uviđaju CB-a Bijelo Polje, od 16. 11. 2006. godine; izvršio uvid u fototehničku dokumentaciju CB-a u B.Polju od 16. 11. 2006. godine; pročitao izvještaje "T-Mobile" i "Pro-montea"; pročitao nalaz i mišljenje vještaka ecc. struke D.Ć.a od 01. 12. 2009. godine; te pribavio i izvršio uvid u izvod iz KE na ime okrivljenog L.a M.a. Sud nije izveo dokaz saslušanje svjedoka M.A.a, obzirom da isti nije dostižan državnim organima CG, a po ocjeni ovog suda činjenično stanje je dovoljno utvrđeno, te bi saslušanje istog vodilo odugovlačenju postupka. </span>
</p>
<p class="p2"></p>
<p class="p2">
<span>	Nakon analize izvedenih dokaza, njihove svestrane i brižljive ocjene, cijeneći svaki dokaz pojedinačno i sveukupno, te dovodeći ih u vezu jedne s drugim, sud je utvrdio da je okrivljeni L.a M., izvršio krivično djelo koje mu je stavljeno na teret, za koje je kriv.</span>
</p>
<p class="p2"></p>
<p class="p2">
<span>	Obranu okrivljenog njegovo negiranje izvršenja krivičnom djela stavljenog mu na teret, sud ne prihvata i cijeni je stačunatom u cilju izbjegavanja sopstvene krivice.</span>
</p>
<p class="p2"></p>
<p class="p2">
<span>	Naime iz iskaza K.A.e saslušanog u svojstvu svjedoka proizilazi, da se sjeća da je zajedno sa M.A.om, pošao kod L.a M.a, do njegove kuće u selu Korita, kako bi mu pomagali u radu na gateru. A. je u jednom trenutku predložio da obiju prodavnicu - kafanu u selu Godijevo, čiji je vlasnik neka B.a, čije prezime nije znao, šta je ovaj svjedok odbio da učini.  Zatim je L.a M. predložio da obiju prodavnicu L.a N.a, navodeći da mu se ovaj, ranije zamjerio i oni su zatim uzeli pajser sa gatera, s tim što se ne sjeća ko ga je lično uzeo i pošli su prema prodavnici L.a N.a sva trojica. Pajser koji su uzeli bio je savijen na vrhu i bio je dužine oko pola metra. Prišli su  prodavnici L.a N.a, između 20:00 i 21:00 h, a ulaznim vratima te prodavnice prvo je prišao ovaj svjedok i A., koji je pajserom zakačio lajsnu ulaznih vrata, pa kada je puklo, ovaj svjedok navodi da su pobjegli u pravcu  L.a M.a, koji je bio udaljen od njih nekih 100 m, i nalazio se iznad neke žice. Nakon nekih 10-15 m, vratili su se nazad do ulaznih vrata prodavnice, u kom trenutku je do vrata prodavnice, došao i L.a M.. zatim je kako ovaj svjedok navodi, neko od njih dvojice, a čini mu se A., jer je kod njega bio pajser, odvalio ulazna vrata prodavnice, u koju je ušao ovaj svjedok i M.A.. Iz iste su uzeli 4-5 šteka cigara, a A. je uzeo i jednu fioku u kojoj se nalazio novac, koga je po procjeni ovog svjedoka bilo oko 100 eura, jer su kasnije sva trojica podijelili po 25,00 eura i bilo je nešto sitnog novca. navodi i da je , A. iz prodavnice uzeo vaučere za dopunu telefona, koji su bili okačeni na nekim ladicama, a zatim su izašli iz prodavnice. Nakon ovoga, vratili su se na put, gdje su ostali ovaj svjedok i A. a M. je otišao do svoje kuće, koja je udaljena od tog mjesta 500-600 m, da uzme auto. Za nekih 10-ak minuta došao je autom, ovaj svjedok  i A. su sjeli u auto i pošli su sva trojica za Bijelo Polje. Tokom vožnje, prema Bijelom Polju, ovaj svjedok navodi da je prebrojao novac iz kutije i podijelio sam svima po 25,00 eura, a neki sitni novac je ostao M.A.. M. ih je dovezao do Ribarevina, gdje su on i M.A. izašli. naveo je dalje da je on uzeo dvije šteke cigareta za sebe i 4-5 vaučera, od kojih je 3 prodao K.M.u. M.A. je uzeo dvije šteke cigareta i jean broj vaučera, kao i novac, a M. je od toga uzeo novac i to 25,00 eura i 2-3 vaučera. Kada su došli do punkta Ribarevine, policija ih nije zaustavljala, a on  i M.A. su prešli u taxi-vozilo, dok se M. vratio nazad, a ovaj svjedok navodi da nije vidio da je svraćao na pumpu za gorivo. Naveo je još da su on i M.A. prije izlaska u mjestu Ribarevine, dali po 5 eura M.u za gorivo. Pajser kojim je provaljena prodavnica M. je vratio svojoj kući i to kada je otišao za auto. Naveo je i da sa ocem L.a M.a nije razgovarao o ovom događaju, a L.a F. otac okrivljenog, je dolazio u prvičane, 2010. godine, kod ovog svjedoka, na dan kada  se ženio, a bili su prisutni i L.a M. i njegova majka A.a. Ovaj svjedok je i naveo da koliko je njemu poznato, u vrijeme kada se desio ovaj događaj  L.a F. i njegovi sinovi, posjedovali su samo jedan gater koji se nalazio kod kuće L.a M.a. Dalje na pitanja, ovaj svjedok je ogovorio, da je lišen slobode a vezano za provalu prodavnice L.a N.a na način što su ga D.J.i još jedno lice koje je bilo sa njim, našli u automobilu L.a M.a, koji je bio parkiran u mjestu Rijeka u B.Polju, u kom trenutku, je ovaj svjedok bio sam,u automobilu,  a M., se nalazi u prodavnici, naveo je i da mu nije poznato ko ga je prijavio da je  učesnik provale prodavnice L.a N.a. Naveo je i da se dešavalo da  L.a M.u pošalje porukom broj vaučera za dopunu računa, s tim što mu nije slao broj vaučera koji su otuđili iz prodavnice L.a N.a, te da on nije bacio pajser u livadu u blizini prodavnice, a ne zna za M.A.a da li ga je on bacio ili ga je M. vratio kući. Pojasnio je i da vrata prodavnice,  nijesu obijena iz prvog pokušaja, već su 2-3 puta pokušali. </span>
</p>
<p class="p2"></p>
<p class="p2">
<span>	Iz iskaza svjeoka L.a F.a, oca okrivljenog,  proizilazi da je K.A.a u kasnim večernjim satima pozvao njegovog sina  L.a M.a telefonom i tražio je od njega da ga preveze kolima do Bijelog Polja, a tada je rekao da se nalazi na "raskrsnici". Takođe, navodi da mu je poznato, da je njegov sin-okrivljeni, prevezao automobilom K.A.u, i sina  K.A., koji živi u selu Borišići, opština Sjenica, do Bijelog Polja, odnosno do punkta Ribarevine. Ovaj svjedok navodi i da mu je pričao K.A.a, nekih 2 godine nakon  provale prodavnice, i to na veselju povodom dolaska prvičana, kako je prijavio M.a da bi mu se osvetio zbog toga što je M. javio policajcu D.J.gdje se on nalazi, te da je sve izmislio da bi sebe zaštitio. dalje je naveo i da kući posjeduju pajsere, koji su im potrebni za rad na gateru, a navodi, da mu nije poznato da nekad nedostajao neki pajser. Nije mu poznato da je neki od njegovih pajsera pronađen na livadi u blizini prodavnice, a posjedije dva pajsera i to manji i veći, pa obzirom da u radu sa gaterom koristi pajsere, sigurno bi uočio nedstatak nekog od pajsera, a njegove pajsere koriste oba njegova sina i M. i M., jer nemaju svoje pajsere. </span>
</p>
<p class="p2"></p>
<p class="p2">
<span>	Iz iskaza oštećenog L.a N.a proizilazi da posjeduje prodavnicu u mjestu L.e, ta da je dana 16. 11. 2007 godine, vidio da je ista provaljena, te da je oduzeto oko 140,00€ u novcu, i ukupno 20  vaučera, i po dvije štekem cigareta, A.a i D.a.  Naveo je i mu je oduzeto novca i robe u ukupnoj vrijednosti od 247,00€. U svom iskazu, dalje je pojsnio da je kuća u kojoj stanuje udaljena od prodavnice, oko  100 m Na dan kada mu je provaljena prodavnica, naveo je da se nije sretao sa K.A.om, L.a M.om, kao ni M.A.om. U vrijeme kada se desila provala, naveo je da su on i L.a M. bili u dobrim odnosima. Naveo je još da je dva-tri dana prije nego je izvršena kradja, on L.a M.u dao da mu kupi naftu, a naftu je uzeo nakon što je izvršena provala prodavnice,  kod kuće okrivljenog, a okrivljenom je saopštio da mu je provaljena prodavnica, sjutra dan, kada ga je sreo na putu.  </span>
</p>
<p class="p2">
<span>	Iz iskaza svjedoka K.M.a, sud nije mogao utvrditi pravno-relevantne činjenice vezane za kritični događaj, osim što isti potvrđuje da je od K.A.e kupio 3 vaučera, a što ne spori ni sam okrivljeni K.A.a, koji priznaje da se radi o vaučerima koji potiču iz prodavnice L.a N.a.</span>
</p>
<p class="p2"></p>
<p class="p2">
<span>	Iz zapisnika o uviđaju CB-a Bijelo Polje od 16. 11. 2006. godine, te uvidom u foto-tehničku dokumentaciju sa lica mjesta, koje je sud prihvatio u potpunosti jer su istim  konstatovani materijalni pokazatelji sa lica mjesta, iz kojih se utvrđuju detalji nasilnog oštećenja na ulaznim vratima upotrebom podesnog sredstva.</span>
</p>
<p class="p2"></p>
<p class="p2">
<span>	Činjenicu koja se odnosi na to šta je od novca i robe oduzeto iz prodavnice kritičnom prilikom sud je utvrdio kroz iskaz oštećenog saslušanog u svojstvu svjedoka L.a N.a, čiji iskaz je sud u potpunosti prihvatio kao objektivan, jasan i uvjerljiv, te ne usmjeren na otežavanje krivičnog položaja okrivljenih, a vrijednost oduzetih stvari utvrđena je kroz nalaz vještaka ecc. struke D.Ć.a, koji je sud u potpunosti prihvatio jer je isti dat po osnovu pravila struke i nauke.</span>
</p>
<p class="p2"></p>
<p class="p2">
<span>	Iz dokaza izvedenih u ponovljenom postupku, utvrđeno je činjenično stanje , koje je opisano u presudi ovog suda K. br. 185/08 od 01. 12. 2009. godine, u kojim radnjam okrivljenog L.a M.a su sadržana sva bitna obilježja bića,  krivičnog djela stavljenog mu na teret, za koje je i kriv, pa ovaj sud u tom dijelu presudu K. br. 185/08 od 01. 12. 2009. godine, nije mijenjao, dok je istu promijenio u dijelu odluke o krivičnoj sankciji i troškovima postupka.      </span>
</p>
<p class="p2">
<span>	</span>
</p>
<p class="p2">
<span> 	Naime tokom postupka nesporno je utvrđeno da je kritičnog dana i vremena, obijena prodavnica vlasništvo L.a N.a, iz koje su oduzeti novac i roba u ukupnom iznosu od 245,00€. Nesporno je, a što je utvrđeno pravosnažnom presudom, K. br. 185/08 od 01. 12. 2009. godine, da se kao izvršioci radnji,  opisanih u toj presudi, pojavljuju K.A.a i M.A.. Sporno je da li se kao saizvršilac opisanih radnji, pojavljuje i okrivljeni L.a M., i njegova uloga, obzirom da okrivljeni negira izvršenje krivičnog djela stavljenog mu na teret. Analizirajući odbranu okrivljenog, dovodeći je u vezu sa izvedenim dokazima, sud istu ne prihvata i cijeni je sračunatom u cilju izbjegavanja sopstvene krivice. Naime, iz iskaza svjedoka K.A.e jasno proizilazi, da je okrivljeni L.a M., dao predlog da se obije prodavnica vlasništvo oštećenog, takođe, prilikom odvaljivanja ulaznih vrata korišćen je pajser, koji je uzeo okrivljeni, dok konkretna njegova uloga u radnjama izvršenja ovog krivičnog djela, utvrđena je takođe iz iskaza svjedoka K.A.e, kao i iz izvedenih pisanih dokaza. Prema iskazu svjedoka K.A.e proizilazi da su dva do tri puta pokušavali da odvale ulazna vrata predmetne prodavnice, pa objašnjava da su prvi put pokušali da odvale vrata on i M.A., pa kada je, kako je naveo, pukla lajsna oni su pobjegli. Dalje je naveo da je zatim na licu mjesta došao okrivljeni L.a M., a u svom iskazu svjedok nije mogao da se izjasni ko je konkretno provalio u unutrašnjost prodavnice. Međutim, analizom iskaza svjedoka K.A.e proizilazi da su on i M.A., kada su prvi put pokušali da provale ulazna vrata, zbog tzv. pucanja lajsne, pobjegli sa lica mjesta. Kod ovakvog stanja stvari, i takvim svojim postupanjem, ovaj svjedok, kao i M.A., pokazali su da su se očigledno uplašili, a zbog stvorene buke, da ne budu otkriveni, pa je kasnije ponovni njihov prilazak ovog puta zajedno sa L.a M.om, po ocjeni ovog suda, a što je i jedino životno logično, upravo ohrabrivan i podstican od strane okrivljenog L.a M.a, pa imajući u vidu i činjenicu da se predmetna prodavnica nalazi u blizini njegove kuće, to je očigledno da je samo okrivljeni L.a M., bio sposoban da provali  ulazna vrata, takođe, po ocjeni ovog suda životno je logično da je okrivljeni L.a M. ušao u unutrašnjost prodavnice, takođe, iz razloga što mu je predmetna prodavnica i raspored stvari u toj prodavnici poznat, iz razloga što na području gdje se desila ova provala, nema više takvih objekata, pa je životno logično da okrivljeni M. za snabdijevanje namirnicama upravo koristi predmetnu prodavnicu. Odbrana okrivljenog u dijelu kako je navodno slučajno, a na poziv K.A.e, svojim autom prevezao njih do Bijelog Polja, obezvrijeđena je iskazom svjedoka K.A.e, koji je u bitnim detaljima opisao ulogu i postupanje svakog od saučesnika, pa imajući u vidu i da je svjedočki iskaz dao poslije dužeg vremenskog perioda, to je i očekivano da se pojedinosti i detalja ne sjeća najpreciznije. Međutim, jasno i dosledno svjedok Kuč je ostao pri navodima da njegovo svjedočenje nije posledica nekakve navodne osvete okrivljenom L.a M.u, a takođe, i prilikom suočenja sa svjedokom L.a F.om, dosledno je ostao pri svojim navodima. Imajući u vidu navode svjedoka K.A.e, koje ne spori ni okrivljeni, da su u rodbinskim vezama, to je sud upravo pojedine navode iz iskaza ovog svjedoka i cijenio sračunatim, u cilju olakšavanja krivično-pravnog položaja okrivljenog M.a, a nasuprot navodnim prigovorima okrivljenog L.e na iskaz ovog svjedoka. Takođe, navodi okrivljenog L.e, da  je navodno oštećeni kritičnog dana kod njega tražio da mu kupi naftu, obezvrijeđeni su iskazom oštećenog, koji je jasno naveo da je ranije a ne tog dana, od okrivljenog L.e tražio da mu kupi naftu.  Pa je sa navedenih razloga ovaj sud odlučio da presuda, K. br. 185/08 od 01. 12. 2009. godine, pogledu činjeničnog opisa, pravne kvalifikacije i krivice okrivljenog, ostane neizmijenjena. </span>
</p>
<p class="p2"></p>
<p class="p2">
<span>	Međutim, prilikom odlučivanja o vrsti i visini kazne, sud je pored olakšavajućih i otežavajućih okolnosti prethodno utvrđenih našao da je okrivljeni u međuvremenu postao otac još dvoje djece,  te da je nezaposleno lice u obavezi izdržavanja porodice, pa je sud uvjerenja da se i sa kaznom zatvora od 13 (trinajest) mjeseci, može u potpunosti ostvariti svrha kažnjavanja iz čl. 32 KZ RCG, i na taj način dovoljno uticati na okrivljenog da u buduće ne čini ova i slična krivična djela. U izrečenu kaznu okrivljenom, se ima uračunati vrijeme provedeno u zatvoru od 28. 02. 2011. godine do 15. 03. 2011. godine, a po osnovu započetog izdržavanja kazne po presudi K. br. 185/08 od 01. 12. 2009. godine, i vrijeme provedeno u pritvoru od 15. 03. 2011. godine do 13. 05. 2011. godine,</span>
</p>
<p class="p2"></p>
<p class="p2">
<span>	Sud je okrivljenog obavezao da plati na ime paušala iznos od 25,00 eura, pri čemu je vodio računa o složenosti i trajanju krivičnog postupka, te i o imovinskim prilikama okrivljenog, kao i da sudu plati iznos od 680,00 eura, na koji je obavezan rješenjem ovog suda K. br. 596/10 od 13. 12. 2010. godine.</span>
</p>
<p class="p2">
<span>	Sa naprijed iznijetih razloga, odlučeno je kao u izreci presude, a kako je to sadržano u ranijoj presudi, i na osnovu čl. 364 i 420 Zakonika o krivičnom postupku.</span>
</p>
<p class="p2"></p>
<p class="p3"></p>
<p class="p3">
<span>OSNOVNI SUD U BIJELOM POLJU</span>
</p>
<p class="p3">
<span>dana 13. 05. 2011. godine,</span>
</p>
<p class="p2"></p>
<p class="p2"></p>
<p class="p2">
<span>ZAPISNIČAR,				 PREDSJEDNIK VIJEĆA-SUDIJA,  </span>
</p>
<p class="p2">
<span>Draginja Bošković s.r.						Ivan Adamović  s.r.</span>
</p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p5"></p>


</body>
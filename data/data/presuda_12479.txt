<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;}
.s2{font-family:R;font-weight:bold;}
.s3{font-family:R;}
.s4{font-family:R;color:black;}
.s5{color:black;}
.s6{font-weight:bold;color:black;}
.s7{font-family:Times New Roman;color:black;}
.s8{font-family:Times New Roman;}
.p1{text-align:end;hyphenate:auto;font-family:Times New Roman;font-size:13pt;}
.p2{text-align:justify;hyphenate:auto;font-family:Times New Roman;font-size:13pt;}
.p3{text-align:justify;hyphenate:auto;font-family:R;font-size:12pt;}
.p4{text-align:center;hyphenate:auto;font-family:Times New Roman;font-size:13pt;}
.p5{text-align:start;hyphenate:auto;font-family:R;font-size:12pt;}
.p6{text-align:start;hyphenate:auto;font-family:R;font-size:13pt;}
.p7{text-indent:0.5in;text-align:justify;hyphenate:auto;font-family:Times New Roman;font-size:13pt;}
.p8{text-indent:0.5in;text-align:justify;hyphenate:auto;font-family:R;font-size:13pt;}
.p9{text-align:justify;hyphenate:auto;font-family:R;font-size:13pt;}
.p10{text-align:justify;hyphenate:auto;font-family:Times New Roman;font-size:11pt;}
.p11{text-align:center;hyphenate:auto;font-family:R;font-size:13pt;}
</style>
<meta content=" " name="author">
</head>
<body class="b1 b2">
<p class="p1">
<span class="s1">K broj 390/11</span>
</p>
<p class="p2"></p>
<p class="p2"></p>
<p class="p3"></p>
<p class="p2">
<span>                                                         </span>
</p>
<p class="p2"></p>
<p class="p2"></p>
<p class="p2">
<span>         </span>
</p>
<p class="p2"></p>
<p class="p4">
<span class="s1">U IME CRNE GORE</span>
</p>
<p class="p2">
<br>
<span class="s1">            OSNOVNI SUD U BARU</span><span>, sudija G. Š., sa zapisničarom M. M., u krivičnom predmetu okrivljenog </span><span class="s1">R. I.</span><span>,  zbog krivičnog djela – teško djelo protiv bezbjednosti javnog saobraćaja iz čl. 348. st.3. Krivičnog zakonika u vezi sa čl. 339. st.3. u vezi st.1. Krivičnog zakonika, po optužnom predlogu Osnovnog državnog tužilaštva u Baru Kt br. 407/11 od 16.12.2011. godine, nakon održanog glavnog javnog pretresa u prisustvu savjetnika kod Osnovnog državnog tužilaštva u Baru S. V., u odsustvu okrivljenog, uz prisustvo njegovog branioca Š. Ž., advokata iz B., dana 13.11.2012. godine donio je i javno objavio</span>
</p>
<p class="p4"></p>
<p class="p4">
<span class="s1">PRESUDU</span>
</p>
<p class="p2"></p>
<p class="p2">
<span>           Okrivljeni </span><span class="s2">R. I.</span><span class="s3">, JMBG ..., od oca D.i majke R., rođene R., rođen ... godine na C., stalno nastanjen u S., naselje M..., oženjen, otac troje djece, pismen, završio srednju pomorsku školu, državljanin Crne Gore;</span>
</p>
<p class="p5"></p>
<p class="p6">
<span class="s1">          Na osnovu čl. 373 tačka 2. Zakonika o krivičnom postupku</span>
</p>
<p class="p2">
<span class="s1">    </span>
</p>
<p class="p4">
<span class="s1">OSLOBAĐA SE OD OPTUŽBE</span>
</p>
<p class="p2"></p>
<p class="p7">
<span class="s1">Da je:</span>
</p>
<p class="p2"></p>
<p class="p8">
<span>Dana 05.09.2011. godine, oko 12,45 časova u ul. Jovana Tomaševića, Opština Bar, upravljajući u saobraćaju teretnim motornim vozilom marke »VW Caddy 1,9 D « reg. oznaka ... i ne pridržavajući se saobraćajnih propisa, ugrozio saobraćaj i doveo u opasnost život oštećenih - pješaka mldb. H. J.i H.J., na način što protivno odredbama čl.13. st.l. i čl. 54 st. 1. Zakona o bezbjednosti saobraćaja na putevima (»Sl. list RCG« br.72/05), olako držeći da do posledice neće doći, krećući se iz pravca Sutomora prema Baru, nije obratio pažnju na pješake - oštećene koji su kolovoz prelazili sa desne prema lijevoj strani kolovoza smjera kretanja vozila »VW Caddy« i nije prilazeći pješacima upotrijebio zvučni znak upozorenja zbog potencijalne opasnosti koja je rezultirala iz smjera i načina kretanja pješaka, već je uslijed neblagovremenog reagovanja u pravcu zaustavljanja vozila na prostoru desne kolovozne trake smjera kretanja došlo do fizičkog kontakta prednjeg desnog kraja vozila i lijeve regije tijela mldb pješaka, usljed čega je došlo do odbačaja pješaka oštećene J. na površinu kolovoza koja je tom prilikom zadobila tešku tjelesnu povredu u vidu nagnječine tkiva mozga u lijevoj polovini tjemenog predjela, preloma lijeve ključnjače i preloma lijeve goljenjače i lijeve lišnjače u gornjoj trećini, a oštećeni H. J. laku tjelesnu povredu u vidu nagnječno razderne rane u predjelu lijevog koljena, nagnječinu krvnog podliva sa oguljotinom kože u lijevom jagodičnom predjelu, zahvatajući i lijevi sljepoočni predio promjera 4x3 cm i oguljotinu kože u predjelu lijevog ramena, dužine 4cm,</span>
</p>
<p class="p9"></p>
<p class="p8">
<span>- čime bi izvršio krivično djelo </span><span class="s1">teško djelo protiv bezbjednosti javnog saobraćaja iz čl. 348.st.3. u vezi čl.339.st.3. u vezi st.1.Krivičnog zakonika.</span>
</p>
<p class="p6"></p>
<p class="p7">
<span>Jer nije dokazano da je učinio krivično djelo za koje je okrivljen.</span>
</p>
<p class="p2"></p>
<p class="p7">
<span>Troškovi krivičnog postupka padaju na teret budžetskih sredstava suda.</span>
</p>
<p class="p2"></p>
<p class="p4">
<span class="s1">O b r a z l o ž e n j e</span>
</p>
<p class="p2"></p>
<p class="p7">
<span>Optužnim predlogom Osnovnog državnog tužilaštva u Baru Kt br. 407/11 od 16.12.2011. godine, stavljeno je na teret okrivljenom izvršenje krivičnog  djela bliže opisanog u izreci presude.</span>
</p>
<p class="p2"></p>
<p class="p7">
<span>Glavi pretres je održan u odsustvu okrivljenog, jer se pozivu za glavni pretres nije odazvao i svoj izostanak nije opravdao, a kako je saslušan, ocjenjeno je da njegovo prisustvo nije nužno, a na osnovu čl. 457 Zakonika o krivičnom postupku.</span><span class="s4"> </span>
</p>
<p class="p2"></p>
<p class="p2">
<span>	Okrivljeni je u svojoj odbrani u prethodnom postupku naveo da je d</span><span class="s5">ana 05. 09. 2011. godine oko 12,40 časova, u ul. J. Tomaševića, preko puta Sportske dvorane, upravljao PMV marke "VW Caddy" reg, ozn. ..., vlasništvo „M.</span><span class="s6"> </span><span class="s5">– P.“. Kretao se pomenutom ulicom iz pravca mosta na Željeznici u pravcu stare benzinske pumpe. Dolaskom na kritično mjesto, tj. preko puta Sportske dvorane „Topolica“, sa njegove desne strane, van kolovoza, na zelenoj površini, primijetio je dvoje djece sa majkom, za koje je kasnije saznao da se zovu J. i J. H., a njihova majke V. H.i. Kretao se brzinom otprilike 40-50 km/h, a dozvoljena brzina saobraćajnim znakom na pomenutom mjestu je 50 km/h. Vozilom je upravljao dozvoljenom brzinom, i u jednom momentu je došlo do kontakta prednje desne strane njegovog vozila i pomenute djece, dok je njihova majka i dalje stajala na zelenoj površini, sa njegove desne strane gledano iz pravca Mosta na Željeznici prema gradu. Dalje je naveo da se odjednom djevojčica našla na šoferšajbni njegovog vozila, nije mogao da pojasni kako, nakon čega je pala sa desne strane njegovog vozila, i nakon čega je zaustavio vozilo. Djevojčica je zadobila teške tjelesne povrede, dok je dječak, kojeg nije ni primijetio da je udario, zadobio lake tjelesne povrede. Odmah nakon kontakta sa djevojčicom, počeo je da koči, zaustavio je vozilo, a djevojčicu je ubacio sa nekim momkom, za kojeg je kasnije saznao da se zove N., u taxi vozilo koje se kretalo iza njega. Naveo je da je vozač taxi vozila bio očevidac predmetne saobraćajne nezgode i da se zove N. R.. U pomenuto taxi vozilo su, pored njega, bili dječak i majka, i svi su zajedno sa djevojčicom otišli u Hitnu pomoć. Djevojčica je bila onesviješćena, i da se ne bi ugušila jezikom, izvukao joj je jezik i sve vrijeme do HMP držao je prst u njenim ustima da se ne bi ugušila. Kritične prilike nije bio pod uticajem alkohola.</span><span> </span><span class="s5">Pojasnio je da ni jednog momenta nije očekivao da bilo ko od njih troje ima namjeru da pređe ulicu, tim prije što na tom mjestu nije pješački prelaz, već je isti udaljen od kritičnog mjesta oko 30 m naprijed.</span><span> T</span><span class="s5">akođe je istakao da je njegovo  vozilo ostalo na licu mjesta kontakta sa oštećenim i da ga nije pomjerao, a kako je naprijed istakao, otišao je taxi vozilom u HMP sa oštećenim i kad se vratio na lice mjesta, vozilo je neko pomjerio naprijed, na trotoar sa lijeve strane gledano u pravcu Bara iz pravca Mosta na Željeznici, 30-40 m van kolovoza, dok ga je on ostavio na desnoj strani kolovozne trake. U konačnom je naveo da smatra da nije počinio krivično djelo koje mi se stavlja na teret i ističe da mu je žao što se desio ovakav događaj.</span>
</p>
<p class="p10"></p>
<p class="p7">
<span class="s5">Na glavnom pretresu je naveo da se kretao  brzinom koja sigurno prelazila 50 km/h. Približavajući se kasnije mjestu kontakta primijetio je sa desne strane jednu grupu ljudi. Ona se nalazila na  jednoj zemljanoj površini, koja se nalazi između puta i trotoara. Ne može se sjetiti koliko je bilo tačno lica, kao i da li je među njima bilo djece ili ne. Dobro je zapamtio da mu po ponašanju tih lica ništa nije ukazivalo da će neko od njih započeti prelazak kolovoza, i upravo iz tog razloga na grupu tih lica nije ni obraćao pažnju da bi zapamtio detalje. Saobraćajna nezgoda se dogodila na pravom dijelu puta, veoma preglednom, ali nije očekivao takvu reakciju oštećenih, iz tog razloga nije ni mogao da reaguje, jer se djevojčica odjednom našla na šoferšajbni njegovog vozila. Ne može da se izjasni kako je ona došla do tog mjesta. Nakon kontakta je pala sa desne strane, a kasnije se ispostavilo da je povrede zadobio i njen brat koga  uopšte nije vidio. </span>
</p>
<p class="p2"></p>
<p class="p7">
<span>U dokaznom postupku provedeni su sledeći dokazi: saslušani su svjedoci oštećeni mldb H.J. i H.J., saslušan je svjedok O. V., R. N., M. N., pročitan je zapisnik o uviđaju</span><span class="s5"> ODT u Baru KT br.407/11od 5.09.2011. godine, pročitan je izvještaj KC CG br.A1400 od 07.09.2011. godine na ime R. I., pročitan je</span><span> </span><span class="s5">izvještaj ljekara specijaliste  KC CG od 19.10.2011. godine na ime H.J., pročitan je nalaz za intervenciju izabranog doktora Doma zdravlja Bar, br. protokola 20100502828 od 6.09.2011. godine, pročitana je</span><span> </span><span class="s5">otpusna lista sa epikrizom KC CG br. 18876/741/627 od 7.10.2011. godine, pročitan je izvještaj ljekara specijaliste JZU Opšta bolnica Bar br.9761 od 5.09.2011. godine, pročitan je</span><span> </span><span class="s5">izvještaj ljekara Jedinice za HMP br.12667 bez datuma na ime H.J., pročitan je</span><span> </span><span class="s5">nalaz i mišljenje sudskog vještaka medicinske struke dr. K.N. od 9.10.2011. godine, pročitan je nalaz i mišljenje sudskog vještaka saobraćajne struke M.Š. od oktobra 2011. godine i dopuna nalaza i mišljenja od decembra 2011.godine, pročitan je se izvod iz kaznene evidencije na ime okrivljenog UP PJ Cetinje br.02-245-4939 od 23.12.2011. godine, izvršen je uvid u skicu lica mjesta i fotodokumentaciju UP PJ Bar br. 479/2011 od 5.09.2011. godine, saslušan je vještak saobraćajne struke na glavnom pretresu dana 13.11.2012. godine.</span>
</p>
<p class="p2"></p>
<p class="p7">
<span class="s5">Svjedok oštećena </span><span class="s6">H. J.</span><span class="s5"> je u svom iskazu navela da je u saobraćajnoj nezgodi koja se dogodila dana 05.09.2011. godine zadobila teške povrede, i da se od posledica povreda ne sjeća ni jednog detalja za ovaj događaj, pa se iz tog razloga ne može izjasniti ni o tome na koji način se saobraćajna nezgoda dogodila.</span>
</p>
<p class="p2"></p>
<p class="p7">
<span class="s5">Svjedok oštećeni </span><span class="s6">H. J.</span><span class="s5"> je u svom iskazu naveo da se vezano za saobraćajnu nezgodu sjeća da je bio sa svojoj sestrom, i da je ona u jednom trenutku letjela kroz vazduh. Sjeća se da je i on bio povrijeđen, ali se nije mogao sjetiti kako.</span>
</p>
<p class="p2"></p>
<p class="p2">
<span class="s5">	Svjedok </span><span class="s6">O. V.</span><span class="s5">je u svom iskazu navela da se dana 05.09.2011. godine, oko 12,45 časova, kretala trotoarom iz pravca svoje kuće koja se nalazi u naselju Madžarica prema novosagrađenoj raskrsnici za skretanje prema sportskoj dvorani. Tom prilikom je svoju djecu H. J. i J. pratila u školu. Dok su se kretali trotoarom, J. je išla nekih 5 m ispred nje, a J. nekih pola metra iza nje. Zna da su bili na mjestu koje je od pješačkog prelaza udaljeno 20 m, i da su prešli zemljanu površinu koja se nalazi između puta i trotoara. Ne zna kako se stvorilo vozilo, ali odjednom je vidjela svoje dijete kako je vozilo udara u nogu, nakon toga J. je glavnom udarila u šoferšajbnu, odletjela u vazduh, i uz jak udar pala na zemlju, a vozilo koje je udarilo je prošlo i pored njenog sina J. i zakačilo ga u predjelu lijevog koljena gdje je imao malu povredu.  Odmah je prišla J. i vidjela je da je bila sva krvava u predjelu lica, ispao joj je jezik,  a tada je izašao i R., koji je pomogao da se djeca ubace u jedno taksi vozilo preduzeća Euro taksi, kojim je upravljao N. R., a takođe je pomagao i M. N.koji je upravljao vozilom iza R.. Nakon toga i J. i J. su poveli u Hitnu pomoć, iz Hitne u Barsku bolnicu, a nakon toga u KBC Podgorica gdje je boravila od 5.09. do 7.10.2011. godine 16. dana je provela u komi. Nije se pridružila krivičnom gonjenju i nije postavila imovinsko pravni zahtjev.</span>
</p>
<p class="p2"></p>
<p class="p7">
<span>Svjedok </span><span class="s1">R.N.</span><span> je u svom iskazu naveo da se dana 05.09.2011. godine, nešto iza podna, </span><span class="s5">kretao ulicom od pravca mosta Željeznice u pravcu centra grada. Upravljao je vozilom marke „Škoda oktavia“ i kretao se brzinom od nekih 40 km/h. Ispred njega se kretalo jedno vozilo bijele boje, misli da je bilo malo većih dimenzija-pik ap, a to vozilo je bilo udaljeno od njegovog vozila nekih 30 m. U jednom trenutku je primijetio dvoje djece koji se okreću na kolovozu. U prvom trenutku nije bio siguran da li su ta djeca bili pješaci ili su ispali iz vozila. Odmah nakon toga je zaustavio vozilo, prišao je licu mjesta, vjerovatno je tada i doživio šok zbog problema zbog šećera, a u jednom trenutku čak nije ni htio da primi djecu u vozilu jer su bila krvava. Ubrzo nakon toga, uz pomoć R. I., za koga je kasnije saznao da je upravljao ovim vozilom pik ap, djecu su ubacili u vozilo i odvezli do hitne pomoći. Dok je vozio, vidio je da je Ilija jednom djetetu izvadio jezik iz grla i omogućio mu disanje.  Ne može se sjetiti precizno, misli da je postojala udaljenost između mjesta kontakta i pješačkog prelaza, ali koliko tačno, ne zna. </span>
</p>
<p class="p2"></p>
<p class="p7">
<span class="s5">Svjedok </span><span class="s6">M. N.</span><span class="s5">je u svom iskazu naveo da je kritičnom prilikom upravljao svojim vozilo marke „Pasat“. Kretao se iz pravca mosta željeznice prema centru grada, i bio je treće ili četvrto vozilo u jednoj koloni. U jednom trenutku je vidio da se stvorila gužva ispred njega. Izašao je iz vozila, prišao tom mjestu i vidio R.I., zatim jedno dijete koje je ležalo na asfaltu. To dijete je unijeto u vozilo marke Škoda oktavia sa taksi oznakom, i nakon toga vozilo je odvezeno prema hitnoj pomoći. Nije vidio da je drugo dijete povrijeđeno, a više detalja od onoga što je ispričao, ne zna. </span>
</p>
<p class="p2"></p>
<p class="p7">
<span>Iz zapisnika o uviđaju</span><span class="s5"> ODT u Baru KT br.407/11od 5.09.2011. godine utvrđeno je vrijeme i mjesto saobraćajne nezgode, vozila i učesnici u saobraćajnoj nezgodi, opis lica mjesta, povrijeđena lica i oštećenja na vozilu.</span>
</p>
<p class="p9"></p>
<p class="p7">
<span class="s5">Iz izvještaja KC CG br.A1400 od 07.09.2011. godine na ime R. I., utvrđeno je da isti nije imao prisustvo alkohola u krvi. </span>
</p>
<p class="p2"></p>
<p class="p7">
<span>Iz </span><span class="s5">izvještaja ljekara specijaliste  KC CG od 19.10.2011. godine na ime Hyseni Jasmina, nalaza za intervenciju izabranog doktora Doma zdravlja Bar, br. protokola 20100502828 od 6.09.2011. godine, otpusne liste sa epikrizom KC CG br.18876/741/627 od 7.10.2011.godine, izvještaja ljekara specijaliste JZU Opšta bolnica Bar br.9761 od 5.09.2011.godine, te</span><span> </span><span class="s5">izvještaja ljekara Jedinice za HMP br.12667 bez datuma na ime H.J., utvrđeno je koje su povrede zadobili oštećeni.</span>
</p>
<p class="p8"></p>
<p class="p8">
<span class="s5">Iz nalaza i mišljenja sudskog vještaka medicinske struke K. N. od 09.10.2011. godine utvrđeno je da je H. J. u predmetnoj saobraćajnoj nezgodi </span><span>zadobila sljedeće tjelesne povrede:</span><span class="s5"> </span><span>nagnječina tkiva mozga u lijevoj polovini tjemenog predjela</span><span class="s5">, </span><span>prelom lijeve ključnjače</span><span class="s5">, </span><span>prelom lijeve goljenjače i lijeve lišnjače u gornjoj trećini, da</span><span class="s5"> n</span><span>avedene povrede predstavljaju u vrijeme nanošenja skupno procijenjeno, tešku tjelesnu povredu opasnu po život, kao i da se</span><span class="s5"> </span><span>H.J. u vrijeme odigravanja predmetne saobraćajne nezgode nalazila u uspravnom položaju, okrenuta lijevom bočnom stranom svoga tijela prema nailazećem predmetnom putničkom motornom vozilu, da je prelom lijeve goljenjače i lijeve lišnjače u gornjoj trećini nastao su uslijed direktnog, tzv. primarnog kontakta H.J. i predmetnog putničkog motornog vozila, dok su prelom lijeve ključnjače i nagnječina tkiva mozga u lijevoj polovini tjemenog predjela nastali uslijed tzv. sekundarnog kontakta - tj. kontakta nakon nabacivanja imenovane na predmetno motorno vozilo i njenog udara o djelove istog.</span><span class="s5"> </span><span>Dalje je utvrđeno da je H.i J. u predmetnoj saobraćajnoj nezgodi zadobio sljedeće tjelesne povrede: nagnječno-razderna rana u predjelu lijevog koljena nagnječina (krvni podliv sa oguljotinom) koze u lijevom jagodičnom predjelu, zahvatajući i lijevi sljepoočni predio, promjera 4x3cm, oguljotina kože u predjelu lijevog ramena dužine 4 cm, da navedene povrede predstavljaju u vrijeme nanošenja, procijenjene kako pojedinačno, tako i u svom ukupnom djelovanju, laku tjelesnu povredu, kao i da se H. J. u vrijeme odigravanja predmetne saobraćajne nezgode nalazio u uspravnom položaju,  okrenut  lijevom  bočnom  stranom  svoga  tijela  prema  nailazećem  predmetnom putničkom motornom vozilu, da je nagnječno-razderna rana u predjelu lijevog koljena nastala uslijed direktnog, tzv. primarnog kontakta H. J. i predmetnog putničkog motornog vozila, dok su oguljotina kože u predjelu lijevog ramena i nagnječina kože u lijevom jagodičnom predjelu, zahvatajući i lijevi sljepoočni predio nastali uslijed tzv. sekundarnog kontakta lj. kontakta nakon nabacivanja H. J. na predmetno motorno vozilo i njegovog udara o djelove istog.</span>
</p>
<p class="p9"></p>
<p class="p8">
<span>Iz nalaza i mišljenja vještaka saobraćajne struke od  oktobra 2011. godine utvrđeno je da je fizički kontakt između teretnog vozila marke „VW Caddy“ reg. oznake ... i pješaka ostvaren na prostoru desne kolovozne trake smjera kretanja vozila,  na distanci do 1 metar od desne ivice puta, a na način što je vozilo svojim prednjim desnim krajem ostvarilo fizički kontakt sa bočnom lijevom stranom tijela pješaka nakon čega je došlo do odbačaja oko 7 metara pješaka, kada je isti pao na površinu kolovoza i zadobio tjelesne povrede. Putničko motorno vozilo ostvarilo je fizički kontakt sa pješakom na oko 3 metra prije pronađenih fragmenata polomljenog stakla, od signalizacije vozila koji su odbačeni u naprijed u smjeru kretanja usled brzine kretanja. Teretno motorno vozilo marke „VW  Caddy“ 1.9 D reg. oznake ... posjedovalo je brzinu kretanja oko 42 km/h. ili oko 11.7 m scc. neposredno u trenutku fizičkog kontakta vozila i pješaka. Mldb. pješak uzrasta 13. godina prelazio je kolovoz od desne prema lijevoj ivici puta smjera kretanja vozila, uobičajenim hodom, što odgovara brzini 5 km/h. ili 1.38 m/sec. Vozač sa teretnim motornim vozilom marke „Caddy“ reg. oznake ... nalazio se na prostornoj distanci oko 21 metara od mldb. pješaka kada je mogao da predvidi potencijalnu opasnost koja je rezultirala iz načina i smjera kretanja djeteta, pa je isti mogao zaustaviti vozilo na distanci 22 metra pri utvrđenoj brzini kretanja, što znači na oko 3 metra prije tačke fizičkog kontakta. Mldb. pješak je pokušao preći kolovoz u trenutku kada se vozilo nalazilo na opasnoj prostornoj udaljenosti i to van zone obilježenog pješačkog prelaza. Nagli i nekontrolisani pokušaj prelaska kolovoza ulice Jovana Tomaševića od strane mldb. pješaka i to od desne prema lijevoj ivici puta smjera kretanja vozila, u trenutku kada se teretno motorno vozilo marke „VW Caddy“ reg. oznake ... nalazilo u kretanju navedenom ulicom na kritičnoj prostornoj udaljenosti, predstavlja osnovni i dominantni faktor uzroka nezgode. Vozač sa teretnim motornim vozilom marke „VW Caddy“ reg. oznake ... u kritičnoj situaciji nije obratio adekvatnu i punu pažnju prema mldb. pješaku - djetetu u trenutku kada se ovaj pješak približavao desnoj ivici kolovoz smjera kretanja vozila, radi prelaženja kolovoza na suprotnu kolovoznu traku, te nije blagovremeno reagovao u pravcu zaustavljanja vozila kada je mogao da predvidi potencijalnu opasnost koja je rezultirala iz načina i smjera kretanja djeteta, usled čega je došlo do fizičkog kontakta prednjeg desnog kraja vozila i mldb. pješaka na prostoru desne kolovozne trake smjera kretanja vozila, nakon čega je došlo do odbačaja i pada mldb. pješaka na površinu kolovoza, koji je ovom prilikom zadobio tjelesne povrede. Činjenica da se radilo o mldb. pješaku - djetetu, postojale su mogućnosti preduzimanja mjera prevencije - aktiviranja zvučnog signala i upozorenje mldb. pješaka, koje mjere vozač nije preduzeo.</span>
</p>
<p class="p9"></p>
<p class="p8">
<span>Iz dopune nalaza i mišljenja vještaka saobraćajne struke M.Š. od decembra 2011. godine utvrđeno je da ostaje pri nalazu i mišljenju od oktobra 2011. godine i navodi da je nagli i nekontrolisani pokušaj prelaska kolovoza ulice Jovana Tomaševića od strane mldb. pješaka  i to od desne prema lijevoj ivici puta, smjera kretanja teretnog vozila marke „Caddy“ reg. oznake ... u trenutku kada se ovo vozilo nalazilo na opasnoj prostornoj udaljenosti od pješaka, predstavlja osnovni i dominantni faktor uzroka ove nezgode. Vozač sa teretnim vozilom marke „VW Caddy“ reg. oznake ..., nije obratio punu pažnju prema mldb. pješacima - djeci  u trenutku kada su se ova djeca kretala i bila  usmjerena prema desnoj ivici kolovoza puta, smjera kretanja vozila, a prije stupanja ove djece na kolovoz, te nije blagovremeno preduzeo reagovao u pravcu zaustavljanja vozila,  kada je mogao da predvidi  potencijalnu opasnost koja je rezultirala iz načina i smjera kretanja ove djece, usled čega je došlo do fizičkog kontakta prednjeg desnog kraja vozila i lijeve regije tijela pješaka, na prostoru desne strane kolovoza smjera kretanja vozila, nakon čega je došlo do odbačaja i pada mldb. pješaka J. na  površinu kolovoza, koja  je ovom prilikom zadobila tešku tjelesnu povredu,  kao i  fizičkog kontakta sa mldb. J., koji je zadobio laku tjelesnu povredu. Činjenica da se  radilo o djeci od kojih se nije moglo očekivati pravilno postupanje u saobraćaju, postojale su mogućnosti i preduzimanja mjera prevencije putem aktiviranja zvučnog signala iz vozila i  upozorenje mldb. pješaka na prisustvo vozila.</span>
</p>
<p class="p9"></p>
<p class="p8">
<span class="s5">Iz izvoda iz kaznene evidencije na ime okrivljenog UP PJ Cetinje broj 02-245-4939 od 23.12.2011. godine utvrđeno je da okrivljeni nije osuđivan.</span>
</p>
<p class="p9"></p>
<p class="p8">
<span>Uvidom u skicu lica mjesta</span><span class="s7"> i fotodokumentaciju UP PJ Bar br.479/2011 od 5.09.2011. godine</span><span class="s8"> predstavljen je položaj vozila nakon saobraćajne nezgode, širi i bliži izgled lica mjesta, kao i tragovi zatečeni na licu mjesta.</span>
</p>
<p class="p9"></p>
<p class="p8">
<span class="s5">Vještak je na glavnom pretresu, a u vezi istaknutog pitanja branioca da u njegovom nalazu postoji kolizija u djelu gdje konstatuje da prelazak kolovoza od strane maloljetnih pješaka predstavlja dominantni faktor uzroka saobraćajne nezgode, a da na strani vozača postoji propust da nije reagovao blagovremeno, a da je mogao da predvidi potencijalnu opasnost koja je rezultirala iz načina kretanja djece, naveo da po njegovoj ocjeni ne postoji kolizija, da je poznata činjenica da se kod djece kao malodobnih pješaka ne može očekivati bilo kakav pravilan ili nepravilan postupak u kritičnim situacijama, pa je od značaja kada vozač može  da primijeti djecu. Utvrđeno je da ova prostorna distanca iznosi 25 m i ista je omogućavala vozaču da preuzme mjere zaustavljanja vozila kao mjere prevencije, jer se od djeteta nije moglo očekivati da će odustati od prelaska kolovoza. Dalje je naveo da ako bi uzeli u obzir da se nije radilo o djeci onda zaista na strani vozača ne bi bilo propusta u vožnji, no kako se radilo o djeci nužno je povećanje maksimalne pažnje i preuzimanja mjera prevencije koje su po njegovoj ocjeni ipak izostale, pa stoga je u zaključku istakao da je postojao izvjestan propust vozača koji je u uzročnoj vezi. U konačnom je naveo da se u konkretnom slučaju primjenjuju odredbe zakona u kojima je navedeno da je vozač dužan da upozori djecu zvučnim signalom ako se nalaze pored puta i čija je pažnja usmjerena u drugom pravcu, a u drugom slučaju postoji obaveza vozača da zaustavi vozilo. Cijeneći u konkretnom slučaju, vozač je mogao aktivirati zvučni signal, ali zbog kratke distance on nije mogao dobiti povratnu informaciju od pješaka tako da je postojala samo njegova obaveza da zaustavi vozilo prije tačke kontakta.</span>
</p>
<p class="p9"></p>
<p class="p7">
<span>Ocjenom izvedenih dokaza nije dokazano da je okrivljeni izvršio krivično djelo koje mu se stavlja na teret.</span>
</p>
<p class="p2"></p>
<p class="p7">
<span>Okrivljenom je stavljeno na teret da je ne pridržavajući se saobraćajnih propisa ugrozio saobraćaj i doveo u opasnost živote oštećenih pješaka, na način što je protivno odredbama čl. 13..st.1. i čl. 54.st.1. ZOBS-a nije obratio pažnju na pješake koji su kolovoz prelazili sa desne prema lijevoj strani kolovoza, smjera kretanja vozila „VW Cadyy“ i nije prilazeći pješacima upotrijebio zvučni znak upozorenja pri čemu je prednjim desnim krajem vozila udario oštećene.</span>
</p>
<p class="p2"></p>
<p class="p7">
<span>Okrivljeni je u svojoj odbrani opisao kako je došlo do saobraćajne nezgode navodeći da je pored kolovoza primijetio </span><span class="s5">dvoje djece sa majkom, da bi u jednom momentu došlo do kontakta prednje desne strane njegovog vozila i pomenute djece, dok je njihova majka i dalje stajala na zelenoj površini sa njegove desne strane. U postupku je utvrđeno da su se mldb oštećeni kretali ispred majke svjedoka O.V., koja je opisujući njihovo kretanje navela da je J.išla nekih 5 m ispred nje, a J. nekih pola metra iza nje, da su na mjestu koje je od pješačkog prelaza udaljeno 20 m prešli zemljanu površinu koja se nalazi između puta i trotoara i ne zna kako se vozilo stvorilo, ali odjednom je vidjela svoje dijete kako je vozilo udara u nogu. </span>
</p>
<p class="p7"></p>
<p class="p7">
<span class="s5">Saobraćajna nezgoda se dogodila na pravom dijelu puta koji je od trotoara odvojen zelenom površinom. Po kolovozu se tom prilikom kretalo više vozila, što je utvrđeno iz iskaza svjedoka R.a i M. koji je naveo da je njegovo vozilo bilo treće ili četvrto vozilo u koloni. Cijeneći iskaze svjedoka, a i kasniji tok događaja i kontakt vozila sa mldb oštećenim, nesporno je utvrđeno da se po kolovozu kretala kolona vozila, koja za mldb oštećene i svjedoka O.V. nije mogla ostati neprimijećena i u tom slučaju pješaci su morali odustati od  namjere da pređu kolovoz. Po ocjeni suda mldb oštećeni i svjedok O. V. nisu pažljivo posmatrali saobraćajnu situaciju, uočili kolonu vozila koja se kretala kolovozom i u odsustvu pažnje mldb oštećeni su započeli prelazak kolovoza van obilježenog pješačkog prelaza, što je ubrzo rezultiralo kontaktom sa vozilom okrivljenog.   </span>
</p>
<p class="p7"></p>
<p class="p7">
<span>Iz nalaza i mišljenja vještaka saobraćajne struke, njegovog dopunskog nalaza, kao i izjašnjenja vještaka na glavnom pretresu dana 13.11.2012. godine se nedvosmisleno utvrđuje da je dominantni uzrok ove nezgode u postupanju mldb. pješaka koji su u kritičnoj situaciji pokušali preći kolovoz od desne prema lijevoj ivici puta ispred teretnog motornog vozila kojim je upravljao okrivljeni i to u trenutku kada se ovo vozilo</span><span class="s3"> nalazilo na kritičnoj prostornoj udaljenosti od pješaka. Prema tome, dominantni uzrok ove nezgode je posledica ponašanja mldb. pješaka u saobraćaju.</span>
</p>
<p class="p9"></p>
<p class="p8">
<span>Nesporna je činjenica da konkretnom prilikom okrivljeni, kako je i sam naveo, nije upotrijebio zvučni signal. Međutim, to što okrivljeni zvučnim signalom nije upozorio mldb oštećene, ne predstavlja uzrok ove nezgode. Naime, na svaku posledicu u krivično pravnom smislu djeluje uvijek više uslova. Među tim uslovima uvijek se izdvaja onaj uslov koji je takvog uzročnog, odnosno kauzalnog značaja za nastanak posledice, da se smatra uzrokom u krivičnopravnom smislu. Kauzalni se smatra onaj uslov bez čijeg postojanja ne bi došlo do nastupanja posledice. Iz nalaza i mišljenja vještaka saobraćajne struke utvrđeno je da je dominantni uzrok ove nezgode u postupanju mldb. pješaka, pa se izvršiocem krivičnog djela ugrožavanje javnog saobraćaja ne može smatrati vozač koji je ostvario bilo kakav propust, odnosno okrivljeni koji, nakon što su oštećeni preduzeli nepropisne radnje u saobraćaju, nije upotrijebio zvučni signal, obratio adekvatnu pažnju i blagovremeno zaustavio vozilo, jer kako i vještak saobraćajne struke navodi da su mldb oštećeni započeli prelazak kolovoza u </span><span class="s8">trenutku kada se ovo vozilo</span><span> nalazilo na kritičnoj prostornoj udaljenosti od pješaka. </span>
</p>
<p class="p8"></p>
<p class="p8">
<span>Okrivljenom je optužnim predlogom stavljeno na teret da je postupao suprotno odredbi čl. 54.st.1. ZOBS-a koji stav ima 3 tačke. U optužnom predlogu nije navedena tačka stava 1 čl. 54 ZOBS-a, pa bi prihvatanjem nerazumljivog optužnog predloga sud i izreku presude učinio nerazumljivom.</span>
</p>
<p class="p9"></p>
<p class="p8">
<span>Kako nije dokazano da je okrivljeni izvršio krivično djelo koje mu je stavljeno na teret oslobođen je od optužbe na osnovu čl. 373.tč.2. ZKP-a.</span>
</p>
<p class="p2"></p>
<p class="p7">
<span>Kako zakonski zastupnik mldb. oštećenih H. J. i H. J., O. V., nije postavila imovinskopravni zahtjev, to sud o istom nije ni raspravljao. </span>
</p>
<p class="p2"></p>
<p class="p7">
<span>Odluka o troškovima krivičnog postupka zasniva se na odredbi čl. 230.st.1. ZKP-a, zbog čega troškovi krivičnog postupka padaju na teret budžetskih sredstava suda.</span>
</p>
<p class="p2"></p>
<p class="p8">
<span>Na osnovu izloženog odlučeno je kao u izreci presude.</span>
</p>
<p class="p9"></p>
<p class="p11">
<span class="s1">OSNOVNI SUD U BARU</span>
</p>
<p class="p11">
<span class="s1">Dana 13.11.2012. godine</span>
</p>
<p class="p11"></p>
<p class="p9"></p>
<p class="p9">
<span class="s1">   Zapisničar					       		               S U D I J A</span>
</p>
<p class="p9">
<span class="s1"> M. M.	                                                         	                    G. Š.	</span>
</p>
<p class="p9"></p>
<p class="p9">
<span class="s1">PRAVNA POUKA</span><span>:Protiv ove presude može se </span>
</p>
<p class="p9">
<span>izajviti žalba Višem sudu u Podgorici u roku od</span>
</p>
<p class="p9">
<span>8 dana od dana prijema pismenog otpravka.</span>
</p>
<p class="p9">
<span>Žalba se predaje ovom sudu u dva primjerka.</span>
</p>
<p class="p9"></p>
<p class="p9">
<span class="s1">DNA: </span>
</p>
<p class="p9">
<span>-spisi, </span>
</p>
<p class="p9">
<span>-okrivljenom, </span>
</p>
<p class="p9">
<span>-braniocu okrivljenog, </span>
</p>
<p class="p9">
<span>-ODT</span>
</p>
<p class="p9">
<span>-zak. zastonuku oštećenih </span>
</p>
<p class="p2"></p>
<p class="p5"></p>


</body>
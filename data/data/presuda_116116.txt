<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{margin-right:-0.0625in;text-align:center;hyphenate:auto;font-family:Arial;font-size:12pt;}
.p2{margin-right:-0.0625in;text-align:justify;hyphenate:auto;font-family:Arial;font-size:12pt;}
.p3{margin-right:-0.0625in;text-align:end;hyphenate:auto;font-family:Arial;font-size:12pt;}
.p4{margin-left:2.0in;margin-right:-0.0625in;text-align:justify;hyphenate:auto;font-family:Arial;font-size:12pt;}
.p5{text-indent:-1.5in;margin-left:1.5in;margin-right:-0.0625in;text-align:justify;hyphenate:auto;font-family:Arial;font-size:12pt;}
.p6{text-indent:0.5in;margin-left:1.5in;margin-right:-0.0625in;text-align:justify;hyphenate:auto;font-family:Arial;font-size:12pt;}
.p7{margin-right:-0.0625in;text-align:start;hyphenate:auto;font-family:Arial;font-size:12pt;}
.p8{margin-right:-0.0625in;margin-bottom:0.083333336in;text-align:justify;hyphenate:auto;font-family:Arial;font-size:12pt;}
.p9{text-align:start;hyphenate:auto;font-family:Times New Roman;font-size:20pt;}
.s1{font-weight:bold;}
</style>
<meta content="ivan.perovic" name="author">
</head>
<body class="b1 b2">
<p class="p1">
<!--Image link to '0.jpg' can be here-->
</p>
<p class="p2">
<span>                                                                                                                          </span>
</p>
<p class="p2">
<span>                                                                                                             </span>
</p>
<p class="p1">
<span>     U   IME CRNE GORE</span>
</p>
<p class="p3">
<span>K.br. 884/12</span>
</p>
<p class="p2"></p>
<p class="p2">
<span>OSNOVNI SUD U NIKŠIĆU, kao prvostepeni krivični, sudija Ivan Perović uz sudjelovanje Plane Ćuzović kao zapisničara, rješavajući u krivičnom predmetu okrivljenog Đ* P*a kome se sudi u odsustvu zbog krivičnog djela iz čl. 239 st. 1 KZ, po optužnom predlogu   ODT-a Nikšić Kt.br.551/12 od 02.10.2012.g.  nakon održanog glavnog javnog pretresa u prisustvu zamjenika ODT-a Pejović Željka  i branioca okrivljenog Đ* P*a – advokata B* J*e, postavljenog po službenoj dužnosti,  dana 13.05.2013. donio je i istog dana javno objavio</span>
</p>
<p class="p2"></p>
<p class="p1">
<span>PRESUDU</span>
</p>
<p class="p2">
<span>Okrivljeni :</span>
</p>
<p class="p2"></p>
<p class="p2">
<span>Đ* P* od oca  Dr* i majke  Iv* rodjene  B*ć,rodjen  14.08.1*2 god. u  Nikšiću ,sa prebivalištem u Nikšiću, ul.  Bistrička br.6, državljanin  CG , oženjen ,  otac  jednog   djeteta ,  završio osnovnu  školu  , srednjeg    imovnog stanja, ranije osuđivan presudom  Višeg suda Podgorica Km.br.3/99 od 03.02.2003.g. zbog kriv.djela iz čl.204 st.1 KZRCG kojom mu je izrečena vaspitna mjera pojačanog nadzora od strane organa soc.staranja, presudom Osnovnog suda Nikšić K.br.129/07 od 29.12.2007.g. zbog kriv.djela iz čl.239 st.1 KZRCG na kaznu zatvora od 40 dana, presudom  Višeg suda Podgorica Kž.br.1012/05 od 15.12.2006.g. zbog kriv.djela iz čl.151 st.2 i čl.399 st.2 u vezi st.1   KZRCG na kaznu zatvora od 1 godine i presudom Osnovnog suda Nikšić K.br.74/06 od 03.02.2007.g. zbog kriv.djela iz čl.399  KZCG na kaznu zatvora od 6 mjeseci</span>
</p>
<p class="p2"></p>
<p class="p1">
<span>Kriv je</span>
</p>
<p class="p4"></p>
<p class="p5">
<span>Što je : </span>
</p>
<p class="p2">
<span>Dana  6.07.2012 god. u  Nikšiću , u namjeri da sebi pribavi protivpravnu imovinsku korist  iz porodičnog stana  oštećenog  O*  V*a  dok se  u navedenom stanu nalazio sa  O*  V*om,  koji stan je lociran u ulici  Alekse  Backovića br.24  oduzeo  foto  aparat  marke   ''  O*  SP -610 UZ '' vlasništvo  O*  V*a  u vrijednosti od 180,00 eura .    </span>
</p>
<p class="p2"></p>
<p class="p2">
<span> -čime je učinio  krivično  djelo   krađa   iz čl. 239 st. 1  Krivičnog zakonika .</span>
</p>
<p class="p6"></p>
<p class="p2">
<span>Pa sud okrivljenog Đ* P*a primjenom čl.4 st.2, čl.32, čl.36 i čl. 42  Krivičnog zakonika i čl.374 Zakonika o krivičnom postupku</span>
</p>
<p class="p7"></p>
<p class="p1">
<span>OSUĐUJE</span>
</p>
<p class="p2"></p>
<p class="p2">
<span>Na kaznu zatvora u trajanju od 3 /tri/ mjeseca koju je dužan izdržati po pravosnažnosti presude.</span>
</p>
<p class="p2"></p>
<p class="p2">
<span>Shodno čl. 239 Zakonika o krivičnom postupku sud oštećenom O* V*u dosuđuje imovinsko pravni zahtjev u iznosu od 180,00 eura, koji iznos je okrivljeni dužan platiti oštećenom u roku od 3 mjeseca po pravosnažnosti presude, dok se oštećeni u odnosu na ostatak imovinsko pravnog zahtjeva koji iznosi 115,00 eura upućuje na pokretanje parničnog postupka. </span>
</p>
<p class="p2"></p>
<p class="p8">
<span>Obavezuje se okrivljeni da na ime troškova krivičnog  postupka  uplati iznos od 74,00  eura, u roku od 15 dana po pravosnažnosti presude, pod prijetnjom prinudnog izvršenja na  žiro-račun ovoga suda br.832-152-32.</span>
</p>
<p class="p1">
<span>O b r a z l o ž e nj e</span>
</p>
<p class="p2"></p>
<p class="p2">
<span>ODT iz Nikšića optužnim predlogom Kt.br. 551/12 stavio je na teret okrivljenom Đ* P*u  izvršenje  krivičnog djela koje je činjenično i pravno opisano izrekom presude, pa je zamjenik ODT-a Pejović Željko koji je zastupao optužbu  na glavnom pretresu,ostao u završnoj riječi pri   istoj,  predlažući sudu da okrivljenog oglasi  krivim  i osudi po zakonu. </span>
</p>
<p class="p2"></p>
<p class="p8">
<span>Okrivljeni Đ* P* negirao je izvršenje krivičnog djela, navodeći u svojoj odbrani pred ODT-om Nikšić</span><span class="s1"> </span><span>da je dana 06.07.2012 god.  bio u stanu  kod    O*  V*a  u ulici  Alekse  Backovića  br.26 .On je prvo pozvonio a potom i pokucao na vrata kada je neko pitao  iz unutrašnjosti ,,ko je,, na što je on iz šale rekao   '' policija   '' a kasnije je  rekao ''ma ja sam  P*,otvori  B*o ''.  U stanu  je boravio nešto oko pola sata  i iz istog nije oduzimao  foto aparat niti je u stanu taj predmet primijetio a takođe nije prilazio kompjuterskom stolu oštećenog. Nakon što je  napuštio stan,   posle jedno  4-5 sati  dobio   je SMS  poruku od  V*a koji ga je pitao  da li mu je oduzeo  foto aparat . Nije odgovarao na tu poruku jer nije imao ništa na računu.  U jednom momentu je pomislio da se  V*   šali jer je on takvih šala imao i ranije. Kada se telefonskim putem čuo sa  V*om  obećao mu je da ću mu nadomjestiti  štetu  za  foto aparat iako isti nije oduzeo da ne bi imao problema zbog V*ovih tvrdnji da mu je on oduzeo  foto  aparat. V*a odavno poznaje, više puta je boravio  u njegovom stanu  i nikad  nije  falilo ništa iz stana.  Dana  6.07.2012 god. kada je boravio u stanu kod  V*a  nije bio pod dejstvom alkohola i narkotika.</span>
</p>
<p class="p2">
<span>Krivično vanraspravno vijeće Osnovnog suda Nikšić je dana 08.05.2013.g. donijelo rješenje da se okrivljenom Đ* P*u ima suditi u odsustvu pa je izostalo iznošenje odbrane okrivljenog na glavnom pretresu i njegovo iznošenje završne riječi, dok je branilac okrivljenog Đ* P*a – advokat B* J*a, postavljen po službenoj dužnosti u završnoj riječi naveo da nije dokazano da je okrivljeni počinio predmetno krivično djelo, predlažući sudu da   ga oslobodi od optužbe.</span>
</p>
<p class="p2"></p>
<p class="p2">
<span>Sud je u dokaznom postupku saslušao svjedoka oštećenog O* V*a i svjedoka P* S*u, na saglasan predlog stranaka pročitao nalaz i mišljenje vještaka ekonomsko finansijske struke S* R* od 23.09.2012.g. i pročitao izvod iz kaznene evidencije za okrivljenog.</span>
</p>
<p class="p2"></p>
<p class="p2">
<span>Svjedok oštećeni O* V* naveo je u svom iskazu pred ODT-om Nikšić</span><span class="s1">  </span><span>da  je dana  6.07.2012. g. oko  16,00 časova u njegov stan  u ul. Alekse  Backovića br.  24 došao Đ*  P* kojeg poznaje od ranije a u stanu je bio i njegov otac sada pokojni O* Vinko. Par dana  prije toga njega je Đ*evo društvo obavijetilo da je P* ponovo počeo da se drogira. P* se  u stanu zadržao oko   20-25 minuta  i za to vrijeme prelazio je iz kuhinje u dnevnu sobu  a odlazio je  i do kupatila. Njemu je Đ*  čudno izgledao, osjetio je da je pod dejstvom nekih narkotika ili  tableta a koliko je mogao da osjeti nije bio pod   dejstvom alkohola.  U jednom momentu  P* je prišao do kompjuterskog stola i tada je on  osjetio  da P* uzima nešto sa stola.U prvom momentu je pomislio da uzima knjige O* Vinka pa je reagovao pitajući P*a šta to uzima na što mu je on odgovorio   ''  Ništa   brate ''.  Tom prilikom on je čuo zvuk  kaiša od  aparata ali nije  vidio sami momenat kada on oduzima foto aparat. Iako se prethodno bio dogovorio sa O* Vinkom da će zajedno otići do  Bistričkog naselja, P* se u momentu kada je oduzeo aparat  predomislio i napuštio  stan ne sačekavši njegovog oca.On nije reagovao  u momentu kada je P* napuštao  stan  zbog bolesnog oca - kako ne bi u stanu došlo do nekog incindenta. Odmah nakon što je napuštio stan- nije prošlo ni   10 minuta, on je utvrdio da sa kompjuterskog stola nedostaje  foto   aparat   marke  ''  O* ''  starosti  6 mjeseci,a njegova nabavna  cijena u momentu kada ga je kupio  bila je oko  300,00 eura. Odmah nakon 10-15 minuta pozvao je P*   S*u (svog personalnog  asistenta) koja  je pregledala  stan i utvrdila da nema  foto  aparata.  Deset minuta prije dolaska  Đ*  P*a on je na kompjuter prenosio neke  fotografije  sa foto aparata.  Od momenta kada  je Đ*   P* napuštio stan pa do  S*inog dolaska, u stan niko nije dolazio,  tako da je siguran da je taj foto aparat oduzeo  Đ*  P*.  Nakon ovog događaja  on je pokušao telefonskim putem da dobije  Đ*  P*a ali mu se isti nije javljao. Đ*  P*u je poslao i  SMS  poruku  tražeći  da  mu vrati  foto aparat  kako ga ne bi prijavio policiji  a on mu  ni na tu poruku nije odgovarao. On je Đ*  P*a puštio u stan jer se on pretvarao  kao policija  pa ga je maltene  doveo u zabludu zbog čega mu je  otvorio  vrata a da je znao da je na vratima Đ*  P* ne bi ih otvorio. Ja  se sa svoje strane  pridružujem krivičnom gonjenju  protiv osumnjičenog  Đ*  P*a i   ispostavljam imovinsko pravni zahtjev u visini  štete koja mi je pričinjena. </span>
</p>
<p class="p2"></p>
<p class="p2">
<span>Svjedok oštećeni O* V* naveo je u svom iskazu na glavnom pretresu da je fotoaparat bio stavljen na polici stola u dnevnoj sobi na kome je računar, pored knjiga, na vidnom mjestu u crnoj torbici.On je sa ocem i okrivljenim sjedio u trpezariji. U jednom momentu je okrivljeni naglo ustao, prešao je u dnevnu sobu navodno da bi pratio tenis pa je pitao ko igra a on je tada čuo šuškanje – pucketanje kaiša od fotoaparata. On kao osoba sa potpunim oštećenjem vida naglašeno dobro čuje pa je tako i registrovao ovaj zvuk. Odmah nakon što je Đ* napustio stan provjerio je da li je što nestalo i ustanovio je da je nestao fotoaparat a kasnije je došla P* S*a  koja je sa njim provjerila da li ima aparata i istoga nije bilo. Đ* ga je nakon što je saslušan kod ODT-a Nikšić pozvao i rekao mu da je priznao izvršenje krivičnog djela, zamolivši ga da povuče prijavu ali je on to povlačenje  uslovio plaćanjem fotoaparata što je Đ* odbio jer je aparat prodao po mnogo nižoj cijeni od kupovne. Aparat je kupio početkom 2012.g. možda u mjesecu martu ali ga  je malo koristio. Okrivljeni je i ranije dolazio u njegov stan i oni su se družili ali ne i nakon što je čuo da se isti drogira. Okrivljeni  nikada ranije ništa iz njegovoga stana nije otuđio.Istakao je da se pridružuje krivičnom gonjenju protiv okrivljenog i ispostavlja imovinsko pravni zahtjev u iznosu od 295,00 eura. </span>
</p>
<p class="p2">
<span> </span>
</p>
<p class="p2">
<span>Svjedok P* S*a navela  je u svom iskazu da je kritičnoga dana nju pozvao O* V* kome inače svakodnevno pomaže, pa je došla kod njega u stan i on joj je sa njegovim ocem ispričao kako je neko lice bilo kod njih u stanu, sjedjelo  sa njima a iz stana im je nestao fotoaparat pa je ona zajedno sa V*om stan pretražila ali fotoaparata nije bilo.Istakla je da su O*i jako uredni i u svakom momentu znaju gdje im je neka stvar ostavljena.</span>
</p>
<p class="p2"></p>
<p class="p2">
<span>Na osnovu nalaza i mišljenja vještaka ekonomsko finansijske struke S* R*  koji je sud prihvatio kao stručan i objektivan,utvrđeno je da je vrijednost digitalnog foto aparata marke O* SP-610UZ sa torbicom, starog 6 mjeseci na dan 06.07.2012.g. iznosila  180,00 eura.</span>
</p>
<p class="p2"></p>
<p class="p2">
<span>Imajući u vidu sadržinu izvedenih dokaza sud je na nesumnjiv način utvrdio da je okrivljeni dana  06.07.2012 god. u  Nikšiću , u namjeri da sebi pribavi protivpravnu imovinsku korist  iz porodičnog stana  oštećenog  O*  V*a  dok se  u navedenom stanu nalazio sa  O*  V*om,  koji stan je lociran u ulici  Alekse  Backovića br.24  oduzeo  foto  aparat  marke ''O*  SP -610 UZ'' vlasništvo  O*  V*a  u vrijednosti od 180,00 eura, kojim radnjama je ostvario sva bitna obilježja krivičnog djela krađa iz čl. 239 st. 1 KZ.</span>
</p>
<p class="p2"></p>
<p class="p2">
<span>Naime, svjedok oštećeni O* V* dosledno i uvjerljivo navodi kako je kritičnoga dana okrivljeni Đ* P* došao kod njega u stan i sjedio sa njim i  njegovim ocem, te da je okrivljeni  u jednom trenutku prešao iz trpezarije u kojoj su do toga momenta sjedjeli u dnevnu sobu gdje se nalazio računar oštećenog a na polici istog stola i fotoaparat marke “ o*”. </span>
</p>
<p class="p2"></p>
<p class="p2">
<span>Svjedok oštećeni je takođe naveo da je čuo pucketanje kaiša fotoaparata, a kako po odlasku okrivljenog nije pronašao dati fotoaparat i kako je zajedno sa P* S*om opet pokušao da pronađe fotoaparat u čemu nije uspio, što je i ovaj svjedok potvrdio u svom iskazu, očit je zaključak da je upravo okrivljeni Đ* P* preduzeo inkriminisanu radnju – oduzimanje fotoaparata oštećenog. </span>
</p>
<p class="p2"></p>
<p class="p2">
<span>Činjenica da je svjedok oštećeni lice sa potpunim oštećenjem vida po ocjeni suda čini realnim da je O* V* mogao čuti sjedeći u jednoj prostoriji zvuk pucketanja kaiša fotoaparata u momentu kada ga dodiruje okrivljeni, jer je opšte poznato da osobe sa deformisanim čulom vida imaju naglašeno jak sluh kako i sam oštećeni ističe u svom iskazu.</span>
</p>
<p class="p2"></p>
<p class="p2">
<span>U konačnom, da je upravo okrivljeni počinilac predmetnog krivičnog djela ukazuje i to što u svojoj odbrani u prethodnom postupku on navodi da je obećao oštećenom kako će mu nadomjestiti štetu za fotoaparat jer je logično da   osoba koja nije povezana sa izvršenjem krivičnog djela, ne bi pristala da nadoknađuje štetu oštećenom,dok obrazloženje okrivljenog kako je dao predmetno obećanje da ne bi imao daljih problema, sud ne prihvata jer je nerealno očekivati da bi neko kako bi spriječio vođenje krivičnog postupka ( u kome bi mogao dokazati sopstvenu nevinost), pristao da sanira posledice izvršenja krivičnog djela sa kojim uopšte nije povezan. </span>
</p>
<p class="p2"></p>
<p class="p2">
<span>Kako je okrivljeni bio svjestan da oduzima tuđu pokretnu stvar - fotoaparat, što je i  htio pri čemu je očito djelovao u namjeri pribavljanja protivpravne imovinske koristi, jasno je da je postupao sa direktnim umišljajem. </span>
</p>
<p class="p2"></p>
<p class="p2">
<span>Sud je izmijenio činjenični opis tako što je nakon riječi ,,Alekse Backovića,,  umjesto riječi ,,br.4,, unio riječi,, ,,br. 24,, jer iz kazivanja svjedoka oštećenog jasno proizilazi da se u pogledu broja ulice radi o broju 24.</span>
</p>
<p class="p2"></p>
<p class="p2">
<span>Prilikom odlučivanja o kazni, shodno čl. 42 KZ sud je kao ol*avajuće okolnosti na strani okrivljenog  cijenio njegovu porodičnost- isti je oženjen i otac jednog djeteta, dok je kao otežavajuću okolnost cijenio raniju osuđivanost utvrđenu iz izvoda iz kaznene evidencije, pa je sud primjenom čl. 36 KZ okrivljenom izrekao kaznu zatvora u trajanju od 3 mjeseca, kojom će se kaznom po ocjeni suda ostvariti svrha kažnjavanja iz čl. 32 KZ u okviru opšte svrhe propisivanja i izricanja krivičnih sankcija iz čl. 4 st. 2 KZ.</span>
</p>
<p class="p2"></p>
<p class="p2">
<span>Shodno čl. 239 ZKP-a sud je oštećenom O*  V*u dosudio  imovinsko pravni zahtjev u iznosu od 180,00 eura, koji iznos je okrivljeni dužan uplatiti oštećenom u roku od 3 mjeseca po pravosnažnosti presude, a za ovaj iznos je po ocjeni suda postojao pouzdan osnov za presuđenje na osnovu rezultata finansijskog vještačenja u pogledu vrijednosti predmeta, dok je oštećeni u odnosu na ostatak imovinsko pravnog zahtjeva koji iznosi 115,00 eura upućen na pokretanje parničnog postupka. </span>
</p>
<p class="p2"></p>
<p class="p2">
<span>Sud je obavezao okrivljenog na plaćanje troškova krivičnog postupka u iznosu od 74,00  eura od čega se iznos od 44,00 eura odnosi na naknadu vještaku ekonomsko finansijske struke a iznos od 30,00 eura na paušal,  srazmjeran  složenosti i trajanju krivičnog postupka i imovnim prilikama okrivljenog. </span>
</p>
<p class="p2"></p>
<p class="p2">
<span>Iz iznijetih razloga, primjenom čl. 374 ZKP-a sud je odlučio kao u izreci presude.</span>
</p>
<p class="p2"></p>
<p class="p2">
<span>                            OSNOVNI SUD U NIKŠIĆU, dana 13.05.2013.g.</span>
</p>
<p class="p2"></p>
<p class="p2">
<span>    Zapisničar,                                                                   SUDIJA,</span>
</p>
<p class="p2">
<span>  Ćuzović Plana    s.r.                                                    Perović Ivan s. r.</span>
</p>
<p class="p2"></p>
<p class="p2">
<span>                                 ZA TAČNOST OTPRAVKA TVRDI:</span>
</p>
<p class="p2">
<span>                                                  radnik suda</span>
</p>
<p class="p2"></p>
<p class="p2">
<span>PRAVNA POUKA:Protiv ove presude dozvoljena je žalba u roku od 8 dana </span>
</p>
<p class="p2">
<span>                             od dana  prijema iste preko ovog SUDA VIŠEM </span>
</p>
<p class="p2">
<span>                             SUDU PODGORICA.</span>
</p>
<p class="p2"></p>
<p class="p2"></p>
<p class="p2"></p>
<p class="p9"></p>


</body>
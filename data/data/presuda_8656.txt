<div style="text-align: right">
	K.br. 116/11</div>
<div style="text-align: justify">
	&nbsp;</div>
<div style="text-align: center">
	U IME CRNE GORE</div>
<div style="text-align: justify">
	&nbsp;<br>
	&nbsp;<br>
	&nbsp;<br>
	OSNOVNI SUD U DANILOVGRADU, kao krivični, po sudiji Vladimiru Novoviću, uz učešće Ane Ivanović, kao zapisničara, u krivičnom predmetu protiv okrivljene Č.S. iz P., zbog krivičnog djela ugrožavanje javnog saobraćaja iz čl.339 st.3 u vezi stava 1 KZ, odlučujući po optužnom predlogu Osnovnog državnog tužilaštva Podgorica Kt.br.1368/11 od 12.10.2011.godine, koji je na glavnom pretresu zastupala Snežana Šišević, zamjenik ODT-a iz Podgorice, nakon održanog glavnog i javnog pretresa dana 11.04.2012.godine, u prisustvu zastupnika optužbe, okrivljene i oštećene P.N., donio je dana 11.04.2012. godine i istog dana javno objavio<br>
	&nbsp;</div>
<div style="text-align: center">
	P R E S U D U</div>
<div style="text-align: justify">
	&nbsp;<br>
	Okrivljena Č.S., od oca P.Č. i majke D., rodjene J., rodjena ....godine u B.P., sa mjestom prebivališta u P. - ul. ..., državljanin Crne Gore, po zanimanju geodetski tehničar, završila srednju geodetsku školu, pismena, nije udata, nema djece, zaposlena u DOO "Art beton CO" Podgorica, srednjeg imovnog stanja, neosudjivana.&nbsp;&nbsp;&nbsp;<br>
	&nbsp;</div>
<div style="text-align: center">
	Kriva je</div>
<div style="text-align: justify">
	&nbsp;<br>
	Što je:<br>
	&nbsp;<br>
	Dana 03.02.2011.godine, oko 07,30 časova, u mjestu Lazine, opština Danilovgrad, ne pridržavajući se saobraćajnih propisa iz čl.22 st.1 Zakona o bezbjednosti saobraćaja na putevima, tako ugrozila saobraćaj i dovela u opasnost život i tijelo ljudi, na način što upravljajući putničkim vozilom marke "Renault Laguna" registarskih oznaka PG AC 928, lokalnim putem Podgorica - Danilovgrad, u pravcu Danilovgrada, preduzela radnju skretanja ulijevo, a da se prethodno nije uvjerila da to može da učini, bez opasnosti za druge učesnike u saobraćaju, ne vodeći pri tom računa o položaju vozila, pravcu i brzini kretanja, u trenutku kada je, lijevom kolovoznom trakom već započelo preticanje njenog vozila, putničko vozilo marke "Renault Laguna" reg.br.PG BH 204, kojim je upravljao P.M., usljed čega je došlo do sudara označenih vozila, kojom prilikom je saputnik u vozilu "Renault Laguna" reg.br.PG BH 204, oštećena P.N.a zadobila laku tjelesnu povredu u vidu nagnječine kože tjemenog dijela glave,&nbsp;&nbsp;&nbsp;<br>
	&nbsp;<br>
	- čime je počinila krivično djelo ugrožavanje javnog saobraćaja iz čl.339 st.3 u vezi st.1 KZ.<br>
	&nbsp;<br>
	Pa sud okrivljenoj primjenom citiranih zakonskih propisa, te čl. 4, 5, 16, 36, 42, 52, 53 i 54 KZ i čl.226, 229 i 374 ZKP-a, i z r i č e<br>
	&nbsp;</div>
<div style="text-align: center">
	USLOVNU OSUDU</div>
<div style="text-align: justify">
	&nbsp;<br>
	Kojom joj utvrdjuje kaznu zatvora u trajanju od 30 (trideset)&nbsp; dana&nbsp; i istovremeno odredjuje da se ista neće izvršiti ako okrivljena za vrijeme od 1 (jedne) godine po pravosnažnosti presude ne učini novo krivično djelo.<br>
	&nbsp;<br>
	Dužna je okrivljena da na ime troškova krivičnog postupka uplati ovom sudu iznos od 165,00 eura i po osnovu paušala iznos od 30,00 eura, a&nbsp; sve u roku&nbsp; od 15 dana po pravosnažnosti presude.<br>
	&nbsp;</div>
<div style="text-align: center">
	O b r a z l o ž e nj e</div>
<div style="text-align: justify">
	&nbsp;<br>
	Optužnim predlogom ODT-a iz Podgorice Kt.br.1368/11 od 12.10.2011.godine, okrivljenoj Č.S.i stavljeno je na teret izvršenje krivičnog djela ugrožavanje javnog saobraćaja iz čl.339 st.3 u vezi st.1 KZ. Zastupnik optužbe je na glavnom pretresu u završnoj riječi precizirao činjenični opis krivičnog djela iz optužnog predloga na način odredjen kao u izreci presude, dok je pravna kvalifikacija ostala ista. Predložio je da sud okrivljenu oglasi krivom i izrekne joj kaznu u zakonom propisanim granicama.<br>
	&nbsp;<br>
	Okrivljena Č.S. u odbrani datoj na glavnom pretresu u bitnom je navela da je kritičnom prilikom, u jutarnjim časovima, upravljala putničkim motornim vozilom marke „Renault Laguna“ reg. oznake PG AC 928, krećući se lokalnim putem Podgorica-Danilovgrad, iz pravca Podgorice u pravcu Danilovgrada. Kada se približila skretanju za selo Jastreb, uključila je lijevi pokazivač pravca, a nakon što se uvjerila da iz suprotnog pravca, tj. iz pravca Danilovgrada nema vozila. Tvrdi da je na kratko pogledala i u ogledalo unutrašnjeg retrovizora i utvrdila da&nbsp; nema vozila iza nje. Zatim je krećući se brzinom od 20 do 30 km/h skrenula ulijevo. Kada je prednji dio njenog vozila prešao lijevu kolovoznu traku, gledano iz pravca iz kojeg se kretala i bio na putu prema selu Jastreb, osjetila je udar u zadnji lijevi dio vozila koji se tada nalazio na lijevoj kolovoznoj traci lokalnog puta, gledano iz pravca Podgorice. Pojasnila je da je prije nego što je skrenula ulijevo kratko pogledala i u ogledalo lijevog spoljnjeg retrovizora i u ogledalu retrovizora nije vidjela bilo kakvo vozilo.<br>
	&nbsp;<br>
	Sud je na glavnom pretresu u dokaznom postupku saslušao svjedoka-oštećenu P.N.u, saslušao svjedoka P.M.a, pročitao zapisnik o uviđaju Uprave policije Ispostava Danilovgrad br.15/2011 od 04.02.2011.godine, izvršio uvid u skicu lica mjesta, pročitao uvjerenje JZU Zavod za hitnu medicinsku pomoć CG br. 1539/1 od 19.04.2011. godine, izdato na ime oštećene P.N., pročitao izvještaj ljekara specijaliste Urgentnog centra KCCG br. protokola 1536 od 03.02.2011. godine, izdat na ime oštećene P.N., pročitao uvjerenje JZU KCCG br. 03/01-4906/1 od 26.04.2011.godine, izdato na ime oštećene P.N., pročitao nalaz i mišljenje vještaka sudsko-medicinske struke dr B.B. Kri.br.118/11 od 21.06.2011.godine, pročitao nalaz i mišljenje vještaka saobraćajne struke ing. M.Š. Kri.br.118/11 od jula 2011.godine i pročitao izvod iz kaznene evidencije Uprave policije PJ Bijelo Polje br.1835 od 07.11.2011.godine, izdat na ime okrivljene Č.S..<br>
	&nbsp;<br>
	Svjedok-oštećena P.N. u iskazu datom na glavnom pretresu u bitnom je navela da je kritičnom prilikom sjedjela na mjestu suvozača u vozilu marke „Renault Laguna“, kojim je upravljao njen suprug P.M., te da su se kretali lokalnim putem Podgorica-Danilovgrad u pravcu Danilovgrada. Dok su se kretali desnom kolovoznom trakom, gledano u pravcu Danilovgrada, iz tašne koju je držala u krilu, htjela je da izvadi ljekarski uput. Nekoliko sekundi nakon toga osjetila je udar i udarila je tjemenim dijelom glave u prednje vjetrobransko staklo, koje je od udarca napuklo. Nakon saobraćajne nezgode, istog dana pregledana je u Hitnoj pomoći i Urgentnom centru KCCG u Podgorici. Pojasnila je da se saobraćajna nezgoda desila u jutarnjim časovima, da je vidljivost bila dobra, te da njen suprug prije saobraćajne nezgode nije vozio brzo. Nije se pridružila krivičnom gonjenju protiv okrivljene, niti je tražila naknadu štete.<br>
	&nbsp;<br>
	Svjedok P.M. u iskazu datom na glavnom pretresu u bitnom je naveo da je kritičnog jutra upravljao putničkim vozilom marke "Reno Laguna" reg.br.PG BH 204, te da se kretao lokalnim putem Podgorica-Danilovgrad, iz pravca Podgorice u pravcu Danilovgrada. Pored njega na mjestu suvozača sjedjela je njegova supruga P.N.. Tvrdi da je negdje oko 150 metara prije skretanja ka mjestu Jastreb, koje skretanje se nalazi sa lijeve strane gledano iz pravca Podgorice, dao lijevi pokazivač pravca i krenuo da pretiče putničko motorno vozilo koje je bilo iste marke kao i njegovo. U momentu kada je počeo da pretiče ovo vozilo, to vozilo se nalazilo u desnoj kolovoznoj traci gledano iz pravca Podgorice i na istom nije bio uključen lijevi pokazivač pravca. Preticanje je započeo na mjestu gdje je izvučena isprekidana linija, a u fazi preticanja kretao se lijevom kolovoznom trakom, gledano iz pravca Podgorice. Kada je prednji dio njegovog vozila bio udaljen jedno desetak metara od zadnjeg dijela vozila kojim je upravljala okrivljena Č.S., okrivljena Č.S. je tada uključila u radnji skretanja ulijevo lijevi pokazivač pravca, a on je pritisnuo kočnicu i u lijevoj kolovoznoj traci gledano iz pravca iz kojeg se kretao, došlo je do kontakta zadnjeg lijevog dijela vozila okrivljene Č.S. i prednjeg desnog branika njegovog vozila. U ovoj saobraćajnoj nezgodi njegova supruga je glavom udarila u prednje vjetrobransko staklo i kasnije je pregledana kod ljekara. Pojasnio je da su uslovi na putu bili veoma dobri, da je kolovoz bio suv, da je vidljivost bila dobra i da je bilo jutro.<br>
	&nbsp;<br>
	Iz sadržine zapisnika o uviđaju Uprave policije Ispostava Danilovgrad br. 15/2011 od 04.02.2011. godine i skice lica mjesta, utvrđuje se da se predmetna saobraćajna nezgoda dogodila dana 03.02.2011.godine oko 7,30 časova, na lokalnom putu Podgorica – Danilovgrad, u mjestu Lazine. Okrivljena Č.S. je upravljala putničkim vozilom marke "Renault" reg.oznaka PG AC 928, dok je svjedok P.M. upravljao vozilom marke "Renault" reg.oznaka PG BH 204. Na mjestu suvozača u vozilu svjedoka P.M.a bila je oštećena P.N.. Put se pruža u pravoj liniji, izvan naselja je, bez trotoara i pješačke staze, ravan, suv, a uslovi vožnje su bili dnevni. Kolovoz puta je širine 6 metara i podijeljen je na dvije kolovozne trake. Put je prije mjesta saobraćajne nezgode podijeljen isprekidanom razdjelnom linijom, nakon koje se pruža središnja, puna, razdjelna linija, a nakon nje u nivou skretanja prema selu Jastreb i dalje isprekidana, razdjelna linija. Stajnu tačku predstavlja propust za vodu, lociran pored lijeve ivice kolovoza prema skretanju za naselje Jastreb, gledano iz pravca Podgorice. Polaznim mjerenjem od ove tačke, fiksirana je zaustavna prostorna pozicija vozila i materijalnih tragova. Putničko motorno vozilo marke „Renault Laguna“ reg. oznake PG BH 204, zatečeno je djelimično van kolovoza u zoni raskršća lokalnog puta Podgorica – Danilovgrad i pristupnog puta za naselje Jastreb, prednjim krajem okrenuto prema Danilovgradu, a zauzimalo je položaj, tako da su desni točkovi vozila bili udaljeni od desne ivice puta 4,8 metara, a zadnji lijevi točak nalazio se na distanci od 2,3 metra od stajne tačke, dok su u pozadini ovog vozila, na prostornoj udaljenosti od 8,10 metar, na prostoru lijeve kolovozne trake, gledano iz pravca Podgorice u pravcu Danilovgrada, ostali tragovi kočenja istog u dužini od 0,4 i 0,6 metara, a trag kočenja od 0,4 metra bio je udaljen od lijeve ivice kolovoza za 0,6 metara, gledano u smjeru kretanja. Na ovom vozilu došlo je do fizičkih oštećenja prednjeg branika po desnoj strani i loma prednjeg vjetrobranskog stakla. Putničko motorno vozilo marke „Renault Laguna“ reg. oznake PG AC 928, nalazilo se van kolovoza, po lijevoj strani lokalnog puta Podgorica – Danilovgrad na udaljenosti od 24,50 metara od putničkog vozila marke „Renault Laguna“ reg. oznake PG BH 204 i na 2,80 metara od desne ivice puta pristupne saobraćajnice, koja vodi prema naselju Jastreb. Na ovom vozilu došlo je do oštećenja zadnjeg lijevog branika i blatobrana.<br>
	&nbsp;<br>
	Iz nalaza i mišljenja vještaka sudsko-medicinske struke dr B.B. Kri. br.118/11 od 21.06.2011. godine, uvjerenja JZU Zavod za hitnu medicinsku pomoć CG br. 1539/1 od 19.04.2011. godine, izdatog na ime oštećene P.N., izvještaja ljekara specijaliste Urgentnog centra KCCG br. protokola 1536 od 03.02.2011. godine, izdatog na ime oštećene P.N. i uvjerenja JZU KCCG br. 03/01-4906/1 od 26.04.2011.godine, izdatog na ime oštećene P.N., utvrđuje se da je u predmetnoj saobraćajnoj nezgodi ošećena P.N. zadobila laku tjelesnu povredu u vidu nagnječine kože tjemenog dijela glave, a koja je nastala udarom pomenutog dijela glave o tvrdu i ravnu podlogu, kao što je dio unutrašnjosti motornog vozila (vjetrobransko staklo).<br>
	&nbsp;<br>
	Sud je cijenio nalaz i mišljenje ovog vještaka, pa je isti prihvatio kao jasan, stručan i objektivan i dat prema pravilima struke i nauke.<br>
	&nbsp;<br>
	Iz nalaza i mišljenja vještaka saobraćajne struke ing. M.Š. Kri. br. 118/11 od jula mjeseca 2011. godine, utvrđuje se da je do predmetne saobraćajne nezgode došlo usljed propusta u vožnji od strane okrivljene, kao vozača putničkog motornog vozila „Renault Laguna“ reg. oznake PG AC 928, kao i svjedoka P.M.a, kao vozača putničkog motornog vozila „Renault Laguna“ reg. oznake PG BH 204. Naime, okrivljena kao vozač putničkog motornog vozila „Renault Laguna“ reg. oznake PG AC 928, prije započetog skretanja sa prostora desne na prostor lijeve kolovozne trake, prethodno nije provjerila i utvrdila da ovu radnju može bezbjedno obaviti bez opasnosti za druge učesnike u saobraćaju, već je sa vozilom skrenula sa prostora desne na prostor lijeve kolovozne trake u trenutku kada se lijevom kolovoznom trakom nalazilo u kretanju putničko vozilo marke „Renault Laguna“ reg. oznake PG BH 204 na opasnoj prostornoj udaljenosti, usljed čega je došlo do nalijetanja prednjeg kraja ovog vozila na zadnji kraj vozila marke „Renault Laguna“ reg. oznake PG AC 928, na prostoru lijeve kolovozne trake. Ovu radnju vozač ovog vozila morao je obaviti iako je aktivirao pokazivač pravca za skretanje vozila na lijevo. Vozač putničkog motornog vozila „Renault Laguna“ reg. oznake PG BH 204, vršio je skretanje vozila sa prostora desne na prostor lijeve kolovozne trake, u cilju preticanja na potezu puta gdje je locirana puna, razdjelna linija, a ovu radnju vozač je mogao započeti i završiti na potezu puta gdje je locirana isprekidana linija. Fizički kontakt izmedju vozila kojim je upravljala okrivljena i vozila kojim je upravljao svjedok P.M., ostvaren je na prostoru lijeve kolovozne trake lokalnog puta Danilovgrad - Podgorica gledano u pravcu Danilovgrada, a na način što je putničko vozilo kojim je upravljao svjedok P.M., naletjelo na zadnji lijevi kraj putničkog vozila kojim je upravljala okrivljena. Nakon fizičkog kontakta, putničko vozilo kojim je upravljao svjedok P.M. se zaustavilo u zoni raskršća na lijevoj kolovoznoj traci smjera kretanja, a vozilo kojim je upravljala okrivljena je skrenulo van kolovoza, po lijevoj strani puta u smjeru kretanja, da bi se zaustavilo pored lijeve strane puta, gledano prema Jastrebu. Putničko motorno vozilo marke "Renault laguna" reg.oznake PG BH 204 prije reakcije voženo je brzinom oko 40 km/h, a putničko motorno vozilo "Renault laguna" reg.oznake PG AC 928 voženo je brzinom oko 32 km/h. Vozač putničkog vozila marke "Renault laguna" reg.oznake PG BH 204 u trenutku stvorene incidentne situacije, nalazio se u kretanju lijevom kolovoznom trakom u smjeru Danilovgrada, odnosno u fazi preticanja, pa je isti reagovao na prostornoj udaljenosti oko 11 m, prije tačke fizičkog kontakta vozila. Isti nije mogao izbjeći nezgodu putem zaustavljanja vozila. Vozač putničkog vozila marke "Renault laguna" reg.oznake PG BH 204 je započeo preticanje vozila kojim je upravljala okrivljena, odnosno nalazio se u lijevoj kolovoznoj traci, prije skretanja vozila okrivljene na prostor lijeve kolovozne trake.<br>
	&nbsp;<br>
	Sud je cijenio nalaz i mišljenje ovog vještaka, pa je isti prihvatio kao jasan, stručan i objektivan i dat prema pravilima struke i nauke.<br>
	&nbsp;<br>
	Iz izvoda iz kaznene evidencije Uprave policije Ispostava Bijelo Polje br. 1835 od 07.11.2011. godine, izdatog na ime okrivljene Č.S., utvrđuje se da ista nije osuđivana.<br>
	&nbsp;<br>
	Sud je cijenio iskaz svjedoka P.M.a, pa je našao da se isti objektivno i istinito izjasnio o načinu na koji se dogodila predmetna saobraćajna nezgoda. Iskaz ovog svjedoka stoji u skladnoj vezi sa zapisnikom o uviđaju Uprave policije Ispostava Danilovgrad br.15/2011 od 04.02.2011.godine, skicom lica mjesta i&nbsp; nalazom i mišljenjem vještaka saobraćajne struke ing. M.Š. Kri. br. 118/11 od jula mjeseca 2011.godine.<br>
	&nbsp;<br>
	Sud je cijenio iskaz svjedoka-oštećene P.N., pa je našao da se ista objektivno i istinito izjašnjavala o činjenicama koje su joj poznate, ne upuštajući se u izjašnjavanje o činjenicama koje joj nijesu poznate.<br>
	&nbsp;<br>
	Na osnovu naprijed izložene činjenične građe, koja proizilazi iz sadržine dokaza provedenih na glavnom pretresu, ovaj sud je nesumnjivo zaključio da su se u radnjama okrivljene Č.S. stekla sva obilježja bića krivičnog djela ugrožavanje javnog saobraćaja iz čl. 339 st. 3 u vezi st. 1 KZ. Naime, okrivljena je dana 03.02.2011.godine, oko 07,30 časova, u mjestu Lazine, opština Danilovgrad, ne pridržavajući se saobraćajnih propisa iz čl.22 st.1 Zakona o bezbjednosti saobraćaja na putevima, tako ugrozila saobraćaj i dovela u opasnost život i tijelo ljudi, na način što upravljajući putničkim vozilom marke "Renault Laguna" registarskih oznaka PG AC 928, lokalnim putem Podgorica - Danilovgrad, u pravcu Danilovgrada, preduzela radnju skretanja ulijevo, a da se prethodno nije uvjerila da to može da učini, bez opasnosti za druge učesnike u saobraćaju, ne vodeći pri tom računa o položaju vozila, pravcu i brzini kretanja, u trenutku kada je, lijevom kolovoznom trakom već započelo preticanje njenog vozila, putničko vozilo marke "Renault Laguna" reg.br.PG BH 204, kojim je upravljao P.M., usljed čega je došlo do sudara označenih vozila, kojom prilikom je saputnik u vozilu "Renault Laguna" reg.br.PG BH 204, oštećena P.N. zadobila laku tjelesnu povredu u vidu nagnječine kože tjemenog dijela glave.&nbsp;&nbsp;&nbsp;<br>
	&nbsp;<br>
	Sve naprijed navedene činjenice utvrđene su iz zapisnika o uviđaju Uprave policije Ispostava Danilovgrad br. 15/2011 od 04.02.2011. godine, skice lica mjesta, nalaza i mišljenja vještaka saobraćajne struke ing. M.Š. Kri. br. 118/11 od jula mjeseca 2011.godine, uvjerenja JZU Zavod za hitnu medicinsku pomoć CG br. 1539/1 od 19.04.2011. godine, izdatog na ime oštećene P.N., izvještaja ljekara specijaliste Urgentnog centra KCCG br. protokola 1536 od 03.02.2011. godine, izdatog na ime oštećene P.N., uvjerenja JZU KCCG br. 03/01-4906/1 od 26.04.2011.godine, izdatog na ime oštećene P.N., nalaza i mišljenja vještaka sudsko-medicinske struke dr B.B. Kri. br. 118/11 od&nbsp; 21.06.2011. godine i iskaza svjedoka P.M.a.<br>
	&nbsp;<br>
	Iz zapisnika o uviđaju Uprave policije Ispostava Danilovgrad br. 15/2011 od 04.02.2011. godine, skice lica mjesta i nalaza i mišljenja vještaka saobraćajne struke ing.M.Š. Kri.br.118/11 od jula mjeseca 2011.godine, utvrđuje se da je dana 03.02.2011.godine, oko 07,30 časova, u mjestu Lazine, koje pripada području opštine Danilovgrad, na lokalnom putu Podgorica - Danilovgrad došlo do saobraćajne nezgode, u kojoj su učestvovali okrivljena kao vozač putničkog vozila "Renault laguna" reg.oznaka PG AC 928 i svjedok P.M., kao vozač putničkog vozila Renault Laguna“ reg. oznake PG BH 204, dok je oštećena P.N. bila na mjestu suvozača u vozilu navedenog svjedoka. Okrivljena Č.S. je upravljala vozilom marke "Renault laguna" reg.oznaka PG AC 928 u pravcu Danilovgrada i preduzela je radnju skretanja ulijevo, a prije započetog skretanja sa prostora desne na prostor lijeve kolovozne trake, nije provjerila i utvrdila da ovu radnju može bezbjedno obaviti bez opasnosti za druge učesnike u saobraćaju, a u trenutku kada se lijevom kolovoznom trakom, na opasnoj prostornoj udaljenosti, nalazilo u kretanju i preticanju njenog vozila putničko vozilo marke „Renault Laguna“ reg. oznake PG BH 204, kojim je upravljao svjedok P.M., usljed čega je na prostoru lijeve kolovozne trake došlo do nalijetanja prednjeg kraja vozila marke "Renault laguna" reg.oznaka PG BH 204 na zadnji kraj vozila marke „Renault Laguna“ reg. oznake PG AC 928. Ovakav propust okrivljene uzrok je saobraćajne nezgode. I svjedok P.M. potvrdjuje činjenicu da se nalazio u lijevoj kolovoznoj traci i vršio preticanje vozila okrivljene u momentu kada je okrivljena skrenula ulijevo, zbog čega je i pritisnuo kočnicu.<br>
	&nbsp;<br>
	Da je u saobraćajnoj nezgodi oštećena P.N. zadobila laku tjelesnu povredu u vidu nagnječine kože tjemenog dijela glave, utvrdjuje se iz nalaza i mišljenja vještaka sudsko-medicinske struke dr B.B. Kri. br.118/11 od 21.06.2011. godine, uvjerenja JZU Zavod za hitnu medicinsku pomoć CG br. 1539/1 od 19.04.2011. godine, izdatog na ime oštećene P.N., izvještaja ljekara specijaliste Urgentnog centra KCCG br. protokola 1536 od 03.02.2011. godine, izdatog na ime oštećene P.N. i uvjerenja JZU KCCG br. 03/01-4906/1 od 26.04.2011.godine, izdatog na ime oštećene P.N..<br>
	&nbsp;<br>
	Sud nije prihvatio odbranu okrivljene Č.S., u dijelu da se neposredno prije preduzete radnje skretanja ulijevo pogledima u ogledala unutrašnjeg i lijevog retrovizora, uvjerila da nema vozila iza nje u desnoj i lijevoj kolovoznoj traci. Ovakva odbrana okrivljene obesnažena je nalazom i mišljenjem vještaka saobraćajne struke ing. M.Š., iz kojeg proizilazi da se u momentu kada je ona sa vozilom skrenula sa prostora desne na prostor lijeve kolovozne trake, lijevom kolovoznom trakom nalazilo u kretanju putničko vozilo marke „Renault Laguna“ reg. oznake PG BH 204 na opasnoj prostornoj udaljenosti. Zbog toga je odbrana okrivljene u ovom dijelu neistinita i sračunato je data u cilju izbjegavanja krivične odgovornosti.<br>
	&nbsp;<br>
	U čl.22 st.1 ZOBS-a na putevima propisano je da vozač koji namjerava da na putu izvrši neku radnju vozilom (uključivanje vozilom u saobraćaj, pomjeranje vozila udesno ili ulijevo, mijenjanje saobraćajne trake, preticanje, obilaženje, zaustavljanje, skretanje udesno ili ulijevo, polukružno okretanje, vožnja unazad, prestrojavanje i sl.), smije da otpočne takvu radnju samo ako se prethodno uvjerio da to može da učini bez opasnosti za druge učesnike u saobraćaju ili imovinu, vodeći pri tom računa o položaju vozila, pravcu i brzini kretanja. S obzirom na činjenično utvrđenje u konkretnom slučaju, okrivljena je postupila protivno odredbi čl.22 st.1 ZOBS-a na putevima, jer ista prije započetog skretanja ulijevo prethodno nije provjerila i utvrdila da ovu radnju može bezbjedno obaviti, bez opasnosti za druge učesnike u saobraćaju, vodeći pri tom računa o položaju vozila, pravcu i brzini kretanja, zbog čega je izazvala opasnost za život i tijelo ljudi.<br>
	&nbsp;<br>
	Cijeneći psihički odnos okrivljene prema izvršenom krivičnom djelu, sud nalazi da je okrivljena, postupajući na naprijed navedeni način, bila svjesna da svojom radnjom može učiniti krivično djelo, odnosno da može ugroziti saobraćaj i dovesti u opasnost život i tijelo ljudi, usljed čega kod drugog može nastupiti laka tjelesna povreda, ali je olako držala da do toga neće doći, što znači da je u konkretnom slučaju postupala sa svjesnim nehatom.<br>
	&nbsp;<br>
	Zbog toga su se u radnjama okrivljene stekla sva obilježja bića krivičnog djela ugrožavanje javnog saobraćaja iz čl.339 st.3 u vezi st.1 KZ.<br>
	&nbsp;<br>
	Sud je prilikom odlučivanja o vrsti i visini krivične sankcije za okrivljenu, imao u vidu sve okolnosti na strani okrivljene koje su značajne za njen izbor i visinu, u smislu čl. 42 KZ, pa je od olakšavajućih okolnosti, na strani okrivljene našao da ista nije osuđivana, što je utvrđeno iz citiranog izvoda iz kaznene evidencije, te da se oštećena nije pridružila krivičnom gonjenju, dok otežavajućih okolnosti nije bilo, pa je sud okrivljenoj izrekao uslovnu osudu, kojom joj je utvrdio kaznu zatvora u trajanju od 30 (trideset) dana i istovremeno odredio da se ista neće izvršiti ako okrivljena za vrijeme od 1 (jedne) godine po pravosnažnosti presude ne izvrši novo krivično djelo. Sud je našao da se u konkretnom slučaju, a imajući u vidu naprijed navedene olakšavajuće okolnosti, može očekivati da će se upozorenjem, uz prijetnju kaznom uticati na okrivljenu da ubuduće ne vrši krivična djela, te da nije nužno da se kazna primjeni radi krivično – pravne zaštite i da će se u konkretnom slučaju izrečenom uslovnom osudom u potpunosti ostvariti svrha izricanja ove krivične sankcije iz čl. 52 KZ u okviru opšte svrhe izricanja krivičnih sankcija iz čl. 4 st. 2 KZ.<br>
	&nbsp;<br>
	O troškovima krivičnog postupka odlučeno je na osnovu čl. 226 i 229 ZKP-a, pa kako je okrivljena oglašena krivom, obavezana je da na ime troškova krivičnog postupka uplati ovom sudu iznos od 165,00 eura, a koji troškovi se odnose na nagradu odmjerenu vještaku sudsko-medicinske struke dr B. B. u iznosu od 60,50 eura i nagradu odmjerenu vještaku saobraćajne struke ing. M. Š. u iznosu od 104,50 eura, kao i na ime sudskog paušala iznos od 30,00 eura, koji paušal je određen shodno složenosti i trajanju postupka uz ocjenu imovinskih prilika okrivljene.<br>
	&nbsp;<br>
	Na osnovu izloženog, a primjenom čl.374 ZKP-a, odlučeno je kao u izreci.<br>
	&nbsp;<br>
	ZAPISNIČAR, &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;S U D I J A,<br>
	Ana Ivanović, s.r&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Vladimir Novović, s.r<br>
	&nbsp;<br>
	&nbsp;<br>
	&nbsp;<br>
	<u>PRAVNA POUKA</u>: Protiv ove presude dozvoljena je žalba Višem sudu u Podgorici u roku od 8 dana, od dana prijema pismenog otpravka presude, a preko ovog suda.<br>
	&nbsp;<br>
	&nbsp;<br>
	&nbsp;</div>

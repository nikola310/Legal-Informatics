<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:end;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Times New Roman;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:justify;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Arial;font-size:12pt;}
.p6{text-indent:0.5in;text-align:justify;hyphenate:auto;font-family:Arial;font-size:12pt;}
.p7{text-indent:0.5in;text-align:justify;hyphenate:auto;font-family:Arial;font-size:14pt;}
.p8{text-indent:0.625in;text-align:justify;hyphenate:auto;font-family:Arial;font-size:12pt;}
.p9{text-align:start;hyphenate:auto;font-family:Times New Roman;font-size:12pt;}
.s1{color:black;}
</style>
<meta content="sladjana.bujic" name="author">
</head>
<body class="b1 b2">
<p class="p1"></p>
<p class="p1"></p>
<p class="p1"></p>
<p class="p1">
<span>K.br. 55/12</span>
</p>
<p class="p2"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p4"></p>
<p class="p4"></p>
<p class="p4"></p>
<p class="p5"></p>
<p class="p3">
<span>U IME CRNE GORE</span>
</p>
<p class="p3"></p>
<p class="p3"></p>
<p class="p3"></p>
<p class="p6">
<span>OSNOVNI SUD U BARU, kao prvostepeni krivični, sudija Lekić Zoran, kao sudija pojedinac, sa zapisničarom Marković Danijelom, u krivičnom predmetu okrivljenog M. B. iz B., zbog krivičnog djela – krađa iz čl. 239 st. 1 Krivičnog zakonika, po optužnom predlogu Osnovnog državnog tužilaštva u Baru Kt.br. 346/11 od 30.01.2012. godine, nakon zaključenog glavnog i javnog pretresa održanog dana 27.02.2013. godine u prisustvu zastupnika optužbe, zamjenika ODT-a iz Bara Tankosić Vučinić Mirjane i okrivljenog, dana 28.02.2013.godine donio je i objavio</span>
</p>
<p class="p6"></p>
<p class="p6"></p>
<p class="p6"></p>
<p class="p3">
<span>P R E S U D U</span>
</p>
<p class="p4"></p>
<p class="p6">
<span>Optuženi,</span>
</p>
<p class="p6"></p>
<p class="p6"></p>
<p class="p6"></p>
<p class="p6">
<span>M.B., JMBG .., od oca Đ. i majke M., rođene C.., rođen 01.04.1962. godine u B., stalno nastanjen u B., naselje Š., ul. IV Crnogorske Proleterske brigade, državljanin Crne Gore, po zanimanju Pomorac, oženjen, pismen, završio Višu pomorsku školu, dobrog imovnog stanja, neosuđivan,</span>
</p>
<p class="p6"></p>
<p class="p6"></p>
<p class="p3">
<span>K r i v   j e</span>
</p>
<p class="p3"></p>
<p class="p6"></p>
<p class="p6">
<span>Zato što je,</span>
</p>
<p class="p6"></p>
<p class="p6"></p>
<p class="p6">
<span>U vremenskom periodu prije dana 09.03.2010.godine u svom stambenom objektu, u ul. IV Crnogorske Proleterske brigade u B., oduzimao tuđu pokretnu stvar – električnu energiju, vlasništvo oštećene „E. . AD N. – E. u B., i lažne znakove-žigove upotrijebio kao prave, na način što je sa električnog brojila marke „Landis&amp;Gyr“ br. ..., skinuo državne olovne žigove i poklopac brojila, mehanički djelovao na mjerni sistem brojila, tako da se električna energija preuzeta preko faza L1 i L3 nije više registrovala, a zatim vratio poklopac brojila i na brojilu postavio lažne žigove, i na taj način neovlašćeno preuzimao neregistrovanu električnu energiju, u namjeri da njenim prisvajanjem i trošenjem sebi pribavi protivpravnu imovinsku korist u vrijednosti preko 150,00 €,</span>
</p>
<p class="p6"></p>
<p class="p6">
<span>- čime je izvršio krivično djelo – krađa iz čl. 239 st. 1 Krivičnog zakonika (KZ).</span>
</p>
<p class="p6"></p>
<p class="p6">
<span>Pa ga sud primjenom citiranog zakonskog propisa, te čl. 4, 5, 15, 23, 32, 39 i 42 Krivičnog zakonika i čl. 226, 229 i 374 Zakonika o krivičnom postupku (ZKP-a),</span>
</p>
<p class="p6"></p>
<p class="p6"></p>
<p class="p3"></p>
<p class="p3">
<span class="s1">O S U Đ U J E</span>
</p>
<p class="p7"></p>
<p class="p6"></p>
<p class="p6"></p>
<p class="p6">
<span class="s1">Na novčanu kaznu u iznosu od 1.200,00 € (hiljadu i dvije stotine eura) koju je optuženi dužan uplatiti u korist budžeta Crne Gore u roku od 15 dana po pravosnažnosti presude, pod prijetnjom prinudnog izvršenja. Ukoliko</span><span> optuženi ne plati izrečenu novčanu kaznu u navedenom roku, sud će istu zamijeniti kaznom zatvora, tako što ce za svakih započetih 25,00 € novčane kazne odrediti jedan dan kazne zatvora.</span>
</p>
<p class="p4"></p>
<p class="p6">
<span class="s1">Oštećena ..... AD N.. – E.. B. se radi ostvarivanja imovinsko pravnog zahtjeva upućuje na parnični postupak.</span>
</p>
<p class="p6"></p>
<p class="p6">
<span class="s1">Dužan je optuženi da na ime troškova krivičnog postupka uplati iznos od 278,19 eura, u korist Budžeta CG,  u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p class="p4"></p>
<p class="p4"></p>
<p class="p4"></p>
<p class="p3">
<span>O b r a z l o ž e nj e</span>
</p>
<p class="p3"></p>
<p class="p3"></p>
<p class="p6">
<span>Optužnim predlogom Osnovnog državnog tužilaštva u Baru Kt.br. 346/11 od 30.01.2012. godine stavljeno je na teret optuženom M.B.izvršenje krivičnog djela – krađa iz čl. 239 st. 1 KZ u sticaju sa krivičnim djelom – falsifikovanje znakova za obilježavanje robe iz čl. 286 st. 1 KZ, pri kom optužnom predlogu je zastupnik optužbe u završnoj riječi u cjelosti ostao i predložio da sud optuženog oglasi krivim i osudi ga po zakonu.</span>
</p>
<p class="p6"></p>
<p class="p6">
<span>Optuženi je u svojoj odbrani datoj kako u prethodnom postupku tako i na glavnom pretresu negirao izvršenje krivičnog djela koje mu je optužnim predlogom stavljeno na teret i u bitnom naveo da je tačno da je vlasnik kuće koja se nalazi u ul. IV C. P. u B., koji objekat ima od prilike 150 m² i u kojem je navodno zatečeno da je on skinuo državne olovne žigove, isključio naponske mostove na I i III fazi i upotrijebio lažne žigove na fabričkom brojilu, ali ovi navodi nisu tačni jer on nikada nije ništa dirao na predmetnom brojilu i uvjek su mu dolazili približno isti računi za utrošenu električnu energiju, koje je on uredno izmirivao, a takođe je izmirio i račune za sporne mjesece u iznosu od oko 100,00 do 150,00 €. Naveo je i to da stoji činjenica da su radnici E... B.. došli po nalogu za zamjenu električnog brojila koje se nalazi u njegovom stambenom objektu jer su na njemu kao nedostajale neke faze i u prisustvu policije izvršili zamjenu predmetnog brojila, o čemu su sastavili zapisnik. Ovaj zapisnik je potpisao iako u njemu nigdje nije konstatovano da su pronađene neispravne plombe, a u obrascu zapisnika postoji rubrika u kojoj se neispravnost treba navesti, pa po njegovom mišljenju to znači da je stanje takvo da su plombe bile ispravne, a takođe je naveo da je pomorac i da on nije mogao preduzeti navedene radnje na svom brojilu.</span>
</p>
<p class="p6"></p>
<p class="p6">
<span>U dokaznom postupku sud je proveo sledeće dokaze: saslušao je predstavnika oštećene E.. B.  P.D. i svjedoka V.E., na saglasan predlog stranaka pročitao je iskaz svjedoka R.G. dat na zapisniku od 19.01.2012. godine, pročitao je zapisnik E. B. o kontroli mjernog mjesta od 09.03.2010. godine, izvještaj br. 03-660/3-17 o ispitivanju žigova i ispravnosti rada brojila br. 89688627 od 27.08.2010. godine izdat od Zavoda za metrologiju CG, izvještaj o vještačenju br. 4343-1/12 Forenzičkog centra CG od 23.10.2012. godine i izvještaj istog centra o vještačenju od 27.11.2012. godine sa mišljenjem da sporni i nesporni olovni žigovi nisu autentični, potvrdu E. B.o demontiranim mjernim uređajima u stambenom objektu okrivljenog od 06.02.2008. godine, obračun neovlašćeno preuzete električne energije izdat od strane oštećene dana 20.05.2011. godine, energetsku karticu na ime optuženog, nalaz i mišljenje vještaka elektro struke L.R. od 28.12.2011. godine, saslušao je vještaka elektro struke L.R izvršio je uvid u dokumentaciju Uprave policije PJ Bar br. 104/12 od 10.09.2012. godine i pročitao izvod iz Kaznene evidencije na ime optuženog od 26.01.2013. godine izdat od UP PJ Bar.</span>
</p>
<p class="p6"></p>
<p class="p6">
<span>Iz iskaza predstavnika oštećene E. . P.D. datog u prethodnom postupku i na glavnom pretresu proizilazi da su na osnovu kontrole mjernog mjesta potrošača M.B. koju su dana 09.03.2010. godine izvršili radnici E.. V.E. i R.G. i izvještaja Zavoda za metrologiju od 05.04.2011. godine, saznali o izvršenju krivičnih djela iz krivične prijave. Kontrola koja je prethodila ovoj bila je dana 06.02.2008. godine kada je izvršena zamjena električnog brojila u objektu optuženog i kada je umjesto postojećeg brojila marke „Ei Niš“ broj 299411 postavljeno novo ispravno brojilo marke „Landis&amp;Gyr“ broj 89688627 o čemu je sačinjen zapisnik. </span><span class="s1">Ovdije se ne radi o potrošnji električne energije koja se registruje na ispravnom brojilu, jer dvije faze nisu radile i preko njih se utrošena električna energije nije registrovala. Nije utvrđeno koliko je električne energije tačno optuženi potrošio, ali prema energetsko finansijskoj kartici koju svakog mjeseca tehnička služba prati primijetili su da je iznos potrošene energije daleko manji od ranijih perioda, što im je dalo povoda za sumnju da nešto nije uredu, nakon čega je izvršni direktor dao nalog da se izvrši zamjena brojila i brojilo je poslato u Zavod za metrologiju, koji je došao do zaključka da su državne plombe na predmetnom brojilu falsifikovane i da brojilo ne registruje električnu energiju na prvoj i trećoj fazi. Kao ovlašćeni predstavnik oštećene pridružila se krivičnom gonjenju protiv optuženog i postavila imovinsko pravni zahtjev u iznosu od 4.072,65 €. </span>
</p>
<p class="p6"></p>
<p class="p6">
<span>Iz iskaza svjedoka V. E.proizilazi da su njegov kolega R.G.. i on dana 09.03.2010. godine </span><span class="s1">poslati od strane E. da kod potrošača M.B. izvrše zamijenu brojila. Po njegovom mišljenju brojilo je bilo ispravno, nije bilo vidljivih vanjski oštećenja, plombe su bile na svom mjestu, s tim što se na displeju, odnosno ekranu na kojem se očitava električna energija, nisu pokazivle oznake L1 i L3 faze, koje faze se, ukoliko se mehanički ne djeluje na brojilo, na displeju pokazuju kada se očitava potrošnja električne energije. Ovako zatečeno stanje su konstatovali na zapisniku i izvršili zamijenu brojila, koje su nakon toga ponijeli u E.., čime je njegov dio posla bio završen i više nije imao dodira sa tim brojilom. Nakon što mu je od strane suda pokazano brojilo i zapisnik o kontroli mjernog mjesta svjedok je izjavio da je to brojilo koje su njegov kolega i on predmetnog dana zamjenili, kao i zapisnik o kontroli, te da su oni kao radnici E. obučavani da vide i konstatuju samo oštećenja koja se nalaze spolja iz kog razloga ne mogu znati da li je postojalo oštećenja i u unutrašnjosti brojila. </span>
</p>
<p class="p6"></p>
<p class="p6">
<span>Iz iskaza svjedoka R.G. datog na zapisniku od 05.07.2012. godine proizilazi da su njegov kolega Velović Emir i on poslati od strane E.B.dana 09.03.2010. godine da izvrše zamjenu brojila u objektu optuženog budući da je inkasant prilikom očitavanja potrošnje utvrdio da su neispravne L1 i L3 faza, odnosno da se iste nisu očitavale na displeju. Ovo brojilo su skinuli i umjesto njega postavili drugo brojilo, a na zapisniku su konstatovali da se na brojilu nalaze dvije plombe određenih serijskih brojeva, ali se ne može sjetiti da li se radilo o metalnim ili plastičnim plombama, kao ni da li je postojao napon na sve tri faze.</span>
</p>
<p class="p6"></p>
<p class="p6">
<span>Iz zapisnika E.B.o kontroli mjernog mjesta od 09.03.2010. godine proizilazi da su ovlašćeni radnici E.B. prilikom kontrole mjernog mjesta - domaćinstva optuženog M.B. koje se nalazi u ul. ... u B.., a u kojem je ugrađeno brojilo marke „Landis&amp;Gyr“ br. 89688627 konstatovano da na brojilu nema L1 i L3 oznake, zbog čega je izvršena zamjena navedenog brojila u prisustvu pripadnika MUP-a, a zapisnik je potpisan od strane predstavnika potrošača M.B..</span>
</p>
<p class="p4"></p>
<p class="p6">
<span>Iz izvještaja br. 03-660/3-17 o ispitivanju žigova i ispravnosti rada brojila br. 89688627 od 27.08.2010. godine izdatog od Zavoda za metrologiju CG proizilazi da se na električnom brojilu marke „Landys&amp;Gyr“ fab. broj 89 688 627 nalazi olovni žig sa oznakom 1-11/08 i žig naljepnica br. 00308/08 što znači da je brojilo ovjereno 2008. godine od strane Zavoda za metrologiju, a da je poređenjem sa originalom žiga ustanovljeno da su olovni žigovi falsifikovani. Odnosno, ispitivanjem brojila od strane Zavoda utvrđeno je da brojilo ne ispunjava propisane metrološke zahtjeve jer se na brojilu nalaze falsifikovani žigovi, a brojilo ne registruje utrošenu električnu energiju na prvoj (R) i trećoj (T) fazi.</span>
</p>
<p class="p6"></p>
<p class="p6">
<span>Iz  izvještaja o vještačenju br. 4343-1/12 Forenzičkog centra CG od 23.10.2012. godine proizilazi da je komparativnim uklapanjem na stereo mikroskopu originalnih – nespornih i spornih olovnih žigova koji su skinuti sa brojila marke „Landis&amp;Gyr“ uočeno da se po opštim karakteristikama razlikuju, obzirom da brojčane oznake nisu istog formata ni veličine. Odnosno, nesporni i sporni olovni žigovi nisu autentični. Ovaj izvještaj svojim zaključkom nije razjasnio spornu činjenicu razlike u autentičnosti između nespornih i spornih olovnih žigova, uzetih sa brojila optuženog. Zbog toga je sud tražio dopunu ovog vještačenja, pa je o istom ovaj centar dao izvještaj o vještačenju br. 4343-1/12 od 27.11.2012. godine. Iz istog  proizilazi da je komparativnim uklapanjem na stereo mikroskopu originalnih – nespornih i spornih olovnih žigova koji su skinuti sa brojila marke „Landis&amp;Gyr“ uočeno da se po opštim karakteristikama razlikuju, obzirom da brojčane oznake nisu istog formata ni veličine. Odnosno, dostavljeni sporni i nesporni olovni žigovi nisu podudarni, tj. sporni olovni žigovi nisu autentični. </span>
</p>
<p class="p6"></p>
<p class="p6">
<span>Iz potvrde E.B.od 06.02.2008. godine o demontiranim mjernim uređajima u stambenom objektu okrivljenog proizilazi da su ovlašćeni radnici Elektrodistribucije Bar kod potrošača M.B. demontirali brojilo marke „Ei Niš“ br. 299411 i privremeno ugradili brojilo marke „Landis&amp;Gyr“ br. 89688627, te da je potvrda potpisana od strane potrošača M.B.. </span>
</p>
<p class="p6"></p>
<p class="p6">
<span>Iz obračuna neovlašćeno preuzete električne energije izdatog od strane oštećene dana 20.05.2011. godine proizilazi da neovlašćeno preuzeta električna energija na osnovu zapisnika o kontroli mjernog mjesta br. 16394 od 09.03.2010. godine iznosi ukupno 4.072,63 €.</span>
</p>
<p class="p6"></p>
<p class="p6">
<span>Iz energetske kartice od 12.04.2011. godine na ime optuženog proizilazi da se u objektu M.B od 31.01.2007. godine do 29.02.2008. godine nalazilo brojilo električne energije broj 299411, da je dana 29.02.2008. godine ono zamjenjeno brojilom broj 89688627 koje brojilo se nalazilo u objektu do dana 31.03.2010. godine kada je zamjenjeno brojilom broj 5094095.</span>
</p>
<p class="p4"></p>
<p class="p6">
<span>Iz nalaza i mišljenja vještaka elektro struke L.R. od 28.12.2011. godine proizilazi da je u objektu M.B. koja se nalazi u ul. .. br. 50 neovlašćeno preuzimana električna energija preko brojila električne energije marke „Landis&amp;Gyr“ broj 89688627, na način što je nakon raskidanja državnih plombi i skidanja poklopca brojila najvjerovatnije mehanički djelovano na mjerni sistem brojila, tako da se električna energija preuzeta preko faza L1 i L3 nije više registrovala. Poklopac brojila je zatim vraćen i umjesto originalnih državnih plombi postavljene su falsifikovane. Nakon raskidanja državnih plombi i skidanja poklopca brojila moglo se uticati i na mjerni sistem faze L2. Ovakvo mišljenje vještak je dao na osnovu podataka i činjenica notiranih u Zapisniku o kontroli mjernog mjesta od 09.03.2010. godine </span><span class="s1">kojeg su sačinili i u ime ED Bar potpisali radnici V.E. i R. G., a svojim potpisom na zapisnik, tačnost podataka, potvrdio je prisutni M.B.</span><span>, Izvještaja o ispitivanju originalnosti žigova i ispravnosti rada brojila Zavoda za metrologiju br. 03-660/3-17 od 27.08.2010. godine. </span><span class="s1">Sankcionisanje i način obračuna neovlašćene potrošnje električne energije ragulisan je članom 179. Zakona o energetici (Sl. list CG 28/10), članom 59. i članom 62. Pravila o snabdijevanju električnom energijom (Sl. list RCG 54/09), članom 26. Pravila o snabdijevanju električnom energijom (Sl. list RCG 13/05) i važećim Tarifnim pravilnikom i cijenama električne energije. Prema  mišljenju  ovog  vještaka,  vrijednost neovlašćeno preuzete električne energije, obračunate u skladu sa navedenim normativnim aktima iznosi 2.471,32 €. </span>
</p>
<p class="p6"></p>
<p class="p8">
<span>Iz iskaza vještaka elektro struke L.R. datog na glavnom pretresu od 04.02.2013. godine proizilazi da u svemu ostaje kod svog nalaza i mišljenja i dodaje da je zaključak da je energija uzimana nelegalno zasnovao na izvještaju Zavoda za metrologiju u kome se kaže da su žigovi na brojilu falsifikovani. Zavod je to mogao da konstatuje jer on prilikom stavljanja brojila u prvu upotrebu stavlja svoje plombe kojim garantuje ispravnost uređaja. Ako su plombe falsifikovane to znači da su originalne plombe skidane i umjesto njih postavljene druge koje nijesu odgovarale originalu. Ako se ima u vidu činjenica da brojilo ne pokazuje potrošnju preko dvije faze niti se na displeju vide, onda se zaključuje da su plombe skidane, odnosno da se brojilo onesposobilo za relalno čitanje električne energije. Na ovoj vrsti brojila ukoliko se pravilno plombira postoje dvije grupe plombi, i to dvije državne i dvije elektrodistrubivne, brojilo iz trgovine stiže sa državnim plombama, a nakon montaže i prikljčenja na elektroinstalaciju elektrodistribucija stavlja dvije plombe. Ako se brojilo skida sa instalacije radnici distribucije moraju raskinuti plastične donje plombe. Postoji i treće mjesto na ovoj vrsti brojila koje je moguće plombirati. Ispravljam da se ukupno može postaviti na ovakovoj vrsti brojila pet plombi. </span>
</p>
<p class="p4"></p>
<p class="p6">
<span class="s1">Na glavnom pretresu od 27.02.2013. godine vještak elektro struke je po naredbi suda donio predmetno brojilo radi pokazivanja kako se na njega moglo djelovati i nakon skidanja poklopca mjernog sistema na brojilu naveo da se na brojilu vide sledeća oštećenja: povreda kućišta plastike sa lijeve i desne strane u njegovom donjem dijelu, presječeni su provodnici dva (od tri) crna elektronska elementa ka štampanoj ploči a zatim letovani i po sredini brojila s prednje strane flet kabla od tri ista mini otpornika dva su odstranjena. Kao posljedica ovih oštećenja dešava se da brojilo normalno preuzima električnu energiju a da se ne registruje cjelokupna preuzeta električna energija, a u ovom slučaju nije se registrovala preuzeta električna energija preko dvije faze od ukupno tri, to su faze jedan i tri. Ovo znači da ako su državne plobme bile falsifikovane da su prethodne originalne plombe raskinute, a zatim odvrnuti zavrtnji koji su tim plombama bili plombirani. Nakon pokazivanja gdje su bile plombe na zatvorenom brojilu, naveo je da se mogao odvrnuti zavrtanj desne donje plombe brojila jer na istom nije bilo plombe, a ovo u cilju njegovog onesposobljavanja da registruje svu preuzetu električnu energiju. Ukoliko se odvrnu tri zavrtnja koja tog trenutka nisu bila plombirana onda se elastičnom deformacijom  plastičnih poklopaca brojila, poklopci odižu od postolja i stvara se prostor za djelovanje na štampanu ploču gdje su se nalazili opisani oštećeni elektronski elementi. Lice koje je djelovalo mora dobro poznavati elektroniku i biti stručnjak za ovo brojilo. Vještak je takođe naveo da ne mora da znači da je zavrtanj distribucije bio zavrnut do kraja što je u više slučajeva vidio, ali i pri do kraja zavrnutom zavrtnju jasno se na predmetnom brojilu vidi da su u cilju obezbjeđivanja prostora za djelovanje na elektronske elemente na štampanoj ploči postavljani metalni predmeti da se obezbijedi rastojanje između poklopca i osnove kako bi se moglo djelovatai, oštećenja su evidenta. </span>
</p>
<p class="p4"></p>
<p class="p6">
<span>Uvidom u dokumentaciju Uprave policije PJ Bar br. 104/12 od 10.09.2012. godine utvrđeno je da se na istoj nalazi šest fotografija na kojima je predstavljen ulaz u objekat optuženog, ormar u unutrašnjosti objekta u kojem se nalazi električno brojilo, kao i bliži izgled električnog brojila na čijem displeju se očitava faza L2. </span>
</p>
<p class="p6"></p>
<p class="p6">
<span>Iz izvoda iz Kaznene evidencije na ime optuženog izdatog od UP PJ Bar od 26.01.2013. godine proizilazi da optuženi nije evidentiran u kaznenim evidencijama PJ Bar.</span>
</p>
<p class="p6"></p>
<p class="p6">
<span>Cijeneći provedene dokaze na glavnom pretresu ovaj sud je našao da je utvrđeno da je okrivljeni Milošević Branko izvršio krivično djelo – krađa iz čl. 239 st. 1 Krivičnog zakonika, u vrijeme, mjesto i na način bliže opisan u izreci presude.</span>
</p>
<p class="p6"></p>
<p class="p6">
<span>Naime, iz iskaza svjedoka V.E. i R.G., ovlašćenih radnika E. B., čije je iskaze ovaj sud u cjelosti prihvatio kao istinite, jasne i međusobno saglasne, utvrđeno je da su dana 09.03.2010. godine </span><span class="s1">poslati od strane E.B. da kod potrošača M.B. izvrše zamijenu električnog brojila,</span><span> kojom prilikom su utvrdili da se na displeju brojila ne očitavju faze L1 i L3. Tada su u prisustvu pripadnika MUP-a izvršili </span><span class="s1">zamijenu brojila </span><span>marke „Landis&amp;Gyr“ br. 89688627 koje se nalazilo u objektu okrivljenog, što su uz zatečeno stanje </span><span class="s1">konstatovali na zapisniku, a koji zapisnik je u ime predsvanika potrošača potpisan od strane okrivljenog M. B. Takođe, da predmetno brojilo nije bilo ispravno potvrdio je posredno svjedok V.E. svojim iskazom datim na glavnom pretresu od 27.02.2013. godine: da brojilo na displeju nije pokazivalo oznake L1 i L3. Time je ovaj svjedok potvrdio činjenice iz nalaza vještaka R.L. da ove dvije oznake na displeju brojila optuženog u situaciji kada se ne očitavaju ukazuju da brojilo ne registruje potrošnje električne energije. </span>
</p>
<p class="p4"></p>
<p class="p6">
<span>Iskazi imenovanih svjedoka potvrđeni su i iskazom ovlašćenog predstavnika oštećene E.B. P.D., iz kojeg je utvrđeno da su radnici E. B, V.E. i R.G. izvršili kontrolu mjernog mjesta potrošača M.B.dana 09.03.2010. godine, nakon koje kontrole su saznali da je u objektu okrivljenog neovlašćeno preuzimana električna energija, a kontrola koja je prethodila ovoj bila je dana 06.02.2008. godine kada je izvršena zamjena električnog brojila u objektu optuženog i umjesto postojećeg brojila marke „Ei Niš“ broj 299411 postavljeno je novo ispravno brojilo marke „Landis&amp;Gyr“ broj 89688627 o čemu je sačinjen zapisnik, a nakon toga  predmetno brojilo </span><span class="s1">poslato Zavodu za metrologiju.</span>
</p>
<p class="p6"></p>
<p class="p6">
<span class="s1">Navodi svjedoka V.E.i R.G., kao i ovlašćenog predstavnika oštećene – P.D., potvrđeni su provedenim materijalnim dokazom na glavnom pretresu i to zapisnikom E.B. o kontroli mjernog mjesta od 09.03.2010. godine iz kojeg je utvrđeno </span><span>da su ovlašćeni radnici E.B. prilikom kontrole stambenog objekta optuženog M. B. koje se nalazi u ul. .... u B.., a u kojem je ugrađeno brojilo marke „Landis&amp;Gyr“ br. 89688627 konstatovano da na brojilu nema L1 i L3 oznake, zbog čega je izvršena zamjena navedenog brojila u prisustvu pripadnika MUP-a, a zapisnik je potpisan od strane predstavnika potrošača M.B.. Takođe, ovi navodi su potvrđeni i uvidom u dokumentaciju Uprave policije PJ Bar br. 104/12 od 10.09.2012. godine iz koje je utvrđeno je da se na istoj nalazi šest fotografija na kojima je predstavljen ulaz u objekat optuženog, ormar u unutrašnjosti objekta u kojem se nalazi električno brojilo, kao i bliži izgled električnog brojila na čijem displeju se očitava samo faza L2. </span>
</p>
<p class="p4"></p>
<p class="p6">
<span class="s1">Da je okrivljeni </span><span>skinuo državne olovne žigove sa predmetnog brojila marke „Landis&amp;Gyr“ br. 89688627 i na brojilu postavio lažne žigove</span><span class="s1">, potvrđeno je</span><span> i provedenim materijalnim dokazima na glavnom pretresu i to izvještajem Zavoda za metrologiju CG br. 03-660/3-17 o ispitivanju žigova i ispravnosti rada brojila br. 89688627 od 27.08.2010. godine i izvještajem Forenzičkog centra o vještačenju br. 4343-1/12 od 27.11.2012. godine.  Iz izvještaja Zavoda za metrologiju CG br. 03-660/3-17 od 27.08.2010. godine utvrđeno je da se na predmetnom električnom brojilu nalazi olovni žig sa oznakom 1-11/08 i žig naljepnica br. 00308/08, a poređenjem sa originalom žiga ustanovljeno je da su olovni žigovi falsifikovani, odnosno da brojilo ne ispunjava propisane metrološke zahtjeve jer se na brojilu nalaze falsifikovani žigovi, a brojilo ne registruje utrošenu električnu energiju na prvoj (R) i trećoj (T) fazi, dok je iz izvještaja Forenzičkog centra o vještačenju br. 4343-1/12 od 27.11.2012. godine utvrđeno da je komparativnim uklapanjem originalnih – nespornih i spornih olovnih žigova koji su skinuti sa predmetnog brojila uočeno da se po opštim karakteristikama razlikuju, obzirom da brojčane oznake nisu istog formata ni veličine, da sporni i nesporni olovni žigovi nisu podudarni, odnosno da sporni olovni žigovi nisu autentični.</span>
</p>
<p class="p4"></p>
<p class="p6">
<span>Vještak elektro struke L.R. je u svom nalazu i mišljenju od 28.12.2011. godine, koji nalaz i mišljenje je ovaj sud u cjelosti prihvatio kao jasan, stručan i izrađen u skladu sa pravilima nauke i struke, naveo da je na osnovu činjenica i podataka koji se nalaze u spisima predmeta, utvrdio da je u objektu M.B. koji se nalazi u ul. ... neovlašćeno preuzimana električna energija preko brojila električne energije marke „Landis&amp;Gyr“ broj 89688627, na način što je nakon raskidanja državnih plombi i skidanja poklopca brojila najvjerovatnije mehanički djelovano na mjerni sistem brojila, tako da se električna energija preuzeta preko faza L1 i L3 nije više registrovala. Poklopac brojila je zatim vraćen i umjesto originalnih državnih plombi postavljene su falsifikovane, a v</span><span class="s1">rijednost neovlašćeno preuzete električne energije na navedeni način, obračunate u skladu sa normativnim aktima iznosi 2.471,32 €. </span>
</p>
<p class="p6"></p>
<p class="p8">
<span>Nadalje, na glavnom pretresu vještak je po </span><span class="s1">naredbi suda donio predmetno brojilo radi pokazivanja kako se na njega moglo djelovati i nakon skidanja poklopca mjernog sistema na brojilu naveo da se na brojilu vide oštećenja u vidu: povrede kućišta plastike sa lijeve i desne strane u njegovom donjem dijelu, presječeni su provodnici dva (od tri) crna elektronska elementa ka štampanoj ploči a zatim letovani i po sredini brojila s prednje strane flet kabla od tri ista mini otpornika dva su odstranjena. Kao posljedica ovih oštećenja može se desiti da brojilo normalno preuzima električnu energiju a da se ne registruje cjelokupna preuzeta električna energija, a u konkretnom slučaju nije se registrovala preuzeta električna energija preko faze L1 i L3. Ovo znači da ako su originalne plombe raskinute državne plombe su falsifikovane a zatim odvrnuti zavrtnji koji su tim plombama bili plombirani.  Na predmetnom brojilu se mogao odvrnuti zavrtanj desne donje plombe brojila jer na istom nije bilo plombe, a ukoliko se na plombama odvrnu tri zavrtnja koja tog trenutka nisu bila plombirana onda se elastičnom deformacijom  plastičnih poklopaca brojila, poklopci odižu od postolja i stvara se prostor za djelovanje na štampanu ploču gdje su se nalazili opisani oštećeni elektronski elementi. Vještak je takođe naveo da se na predmetnom brojilu vidi da su u cilju obezbjeđivanja prostora za djelovanje na elektronske elemente na štampanoj ploči postavljani metalni predmeti kako bi se obezbijedilo rastojanje između poklopca i osnove da bi se moglo djelovati, jer su oštećenja na brojilu evidenta. </span>
</p>
<p class="p4"></p>
<p class="p8">
<span class="s1">Sud je prilikom odlučivanja imao u vidu i odbranu okrivljenog datu u toku postupka koji je u cjelosti negirao izvršenje krivičnog djela koje mu je optužnim predlogom stavljeno na teret i naveo </span><span>da je vlasnik kuće koja se nalazi u .... u B. u kojem je navodno zatečeno da je on skinuo državne olovne žigove, isključio naponske mostove i upotrijebio lažne žigove na fabričkom brojilu, ali ovi navodi nisu tačni jer on nikada nije ništa dirao na predmetnom brojilu, kao i da su radnici E.Bar došli po nalogu za zamjenu električnog brojila jer su na njemu navodno nedostajale neke faze i u prisustvu policije izvršili zamjenu predmetnog brojila, o čemu su sastavili zapisnik, koji je on potpisao iako u njemu nigdje nije konstatovano da su pronađene neispravne plombe. Ovakva odbrana okrivljenog je međutim neprihvatljiva za ovaj sud, prvenstveno sa razloga što je ista opovrgnuta istovjetnim iskazima svjedoka V.E., R.G. i</span><span class="s1"> </span><span>ovlašćenog predstavnika oštećene P.D., kao i provedenim materijalnim dokazima na glavnom pretresu, iz kog razloga je ovaj sud našao da je ista neosnovana i usmjerena na izbjegavanje krivično pravne odgovornosti.</span>
</p>
<p class="p6"></p>
<p class="p6">
<span>Okrivljenom je optužnim predlogom stavljeno na teret neovlašćeno preuzimanje električne energije u periodu od 09.12.2009. godine do 09.03.2010. godine. Isti se bazira na opštem aktu oštećene, a na osnovu istog je oštećena i zasnovala visinu svog odštetnog zahtjeva. Pošto je sud oštećenu uputio da oštetni zahtjev realizuje u parničnom postupku, to nije prihvatio ovaj period kao vrijeme kada je optuženi vršio nedozvoljenu radnju. Budući je činjenje optuženog u pravcu njegove nedozvoljene radnje indicirano 09.03.2010.godine, kao vrijeme činidbe ove radnje sud je utvrdio vrijeme prije 09.03.2010.godine. </span>
</p>
<p class="p6"></p>
<p class="p6">
<span class="s1">Pravno kvalifikujući utvrđeno činjenično stanje sud je okrivljenom stavio  na teret izvršenje krivičnog djela -  krađa iz čl. 239 st. 1 Krivičnog zakonika, jer su se po nalaženju ovog suda u radnjama okrivljenog stekli svi elementi bića krivičnog djela krađa, odnosno namjera da oduzimanjem drugome tuđe pokretne stvari sebi pribavi protivpravnu imovinsku korist.</span>
</p>
<p class="p6"></p>
<p class="p6">
<span class="s1">Optužnim predlogom okrivljenom je stavljeno na teret da je učinio krivično djelo krađa iz čl. 239 st. 1 Krivičnog zakonika, u sticaju sa krivičnim djelom falsifikovanje znakova za obilježavanje robe iz čl. 286 st. 1 Krivičnog zakonika. Članom 48 Krivičnog zakonika propisano je da ako je učinilac jednom radnjom ili sa više radnji učinio više krivičnih djela za koja mu se istovremeno sudi, sud će prethodno utvrditi kazne za svako od tih djela, pa će za sva ta djela izreći jedinstvenu kaznu. Međutim, sud smatra da u konkretnom slučaju nema sticaja između krivičnog djela krađa i falsifikovanje znakova za obilježavanje robe, već se elementi krivično djelo falsifikovanje znakova za obilježavanje robe pojavljuju u konkretnom slučaju kao način izvršenja krivičnog djela krađa, odnosno radi se o prividnom idealnom sticaju koji postoji onda kada jednom radnjom bude ostvareno biće više krivičnih djela ali se, i pored toga, smatra da je učinjeno samo jedno krivično djelo. Naime, članom 286 st. 1 Krivičnog zakonika predviđene su tri radnje izvršenja krivičnog djela falsifikovanje znakova za obilježavanje robe i to: pravljenje lažnih pečata, žigova, marki ili drugih znakova za obilježavanje robe; preinačenje pravih znakova za obilježavanje robe i upotreba lažnih ili preinačenih znakova za obilježavanje robe. Po nalaženju ovog suda radnje okrivljenog koje se sastoje u raskidanju državnih plombi, skidanje poklopca brojila i mehaničko djelovanje na mjerni sistem brojila, vraćanje poklopca brojila na brojilo, te skidanje državnih olovnih žigova sa brojila i postavljanje lažnih, falsifikovanih, žigova, predstavljaju pripremne radnje okrivljenog u namjeri izvršenja krivičnog djela krađa, odnosno neovlašćenog oduzimanja električne energije od oštećene, zbog čega je sud okrivljenom stavio na teret izvršenje krivičnog djela krađa iz čl. 239 st. 1 Krivičnog zakonika.</span>
</p>
<p class="p6"></p>
<p class="p6">
<span class="s1">Krivično djelo krađe, u ovom slučaju električne energije, kao tuđe pokretne stvari sastoji se u realizovanju namjere da se ovom stvari koristi i raspolaže kao držalac ili vlasnik tj. u njenom prisvajanju da se sebi pribavi protivpravna imovinska korist. Namjera je jasna predstava o posledici krivičnog djela. Sve prethodne radnje na brojilu koje je pobrojao vještak elektro struke kao i naknadne radnje koje su preuzete na brojilu da bi se prikrio cilj namjeravanih radnji su supsidijarne i naknadno nekažnjive radnje i predstavljaju sredstvo za realizovanje glavnog cilja i namjere – neovlašćene upotrebe električne energije bez kontrole, kao bića krivičnog djela krađe. Samo na izgled u ovom slučaju ostvarena su bića dva krivična djela, ali ustvari postoji samo jedno krivično djelo koje je primarno, a to je krivično djelo krađa iz čl. 239 st. 1. KZ-a. Elementi bića ovog krivičnog djela su ispunjeni jer je predmetnim preduzetim radnjama optuženi realizovao svoju namjeru prisvajanja protivpravne imovinske koristi. Za postojanje ovog krivičnog djela nije od značaja u kojoj mjeri je u tome uspio kao ni koliki je iznos protivpravno ostvarene imovinske koristi. Bitno je da je preduzetim radnjama stekao uslov da se prema stvari – električnoj energiji ponaša kao vlasnik odnosno držalac u namjeri prisvajanja. </span>
</p>
<p class="p4"></p>
<p class="p6">
<span>Imajući u vidu navedeno, te polazeći od činjenice da je okrivljeni vlasnik stambenog objekta u ul. ...B., da je u njemu dana 29.02.2008. godine od strane ovlašćenih radnika E..B izvršena ugradnja novog brojila marke „Landys&amp;Gyr“ broj 89688627 ovjerenog 2008. godine od strane Zavoda za metrologiju, po nespornoj izjavi oštećene, što je okrivljeni svojim potpisom potvrdio, te da okrivljeni nije predložio nijedan dokaz kojim bi potvrdio svoje navode da on nikada nije ništa dirao na predmetnom brojilu, ovaj sud je našao da je okrivljeni izvršio krivično djelo koje mu je stavljeno na teret i imao namjeru da u dužem vremenskom periodu sebi pribavi protivpravnu imovinsku korist neovlašćenim oduzimanjem električne energije, kao tuđe pokretne stvari. Njegovu odbranu u smislu da je on pomorac te da nije mogao preduzeti konkretne radnje na svom brojilu, sud nije prihvatio, zato što je isti nesporni vlasnik predmetne kuće u kojoj se nalazi električno brojilo koje je objekt inkriminisanih radnji, što znači da se i na kući i u kući, kao i na svakoj posebnoj stvari koja služi korišćenju stambenog objekta, pa i u ovom slučaju na električnom brojilu nikakva posebna radnja nije mogla preduzeti bez njegove saglasnosti, odnosno njegovog direktnog učišća bilo kao direktnog izvršioca, posrednog izvršioca, podstrekača ili pomagača. Taj pravni standard podrazumijeva se za svakog vlasnika stambenog objekta, jer zašto bi neko lice bez znanja vlasnika preduzimalo konkretne radnje na njegovom objektu. Očigledan je materijalni interes koji je rukovodio izvršioca, a koji u ovom slučaju postoji jedino na strani optuženog kao vlasnika. Subjektivna krivična odgovornost optuženog kao vlasnika postoji u ovom slučaju i ako se on u ostvarenju ovog krivičnog djela poslužio nekim drugim licem s obzirom na njegova posebna svojstva tj. znanje kako da se dođe do neovlašćenog korišćenja električne energije predmetnim radnjama na električnom brojilu. S obzirom na naznačene činjenice krivica optuženog je nesporna i s obzirom na čl. 23 KZ-a.</span>
</p>
<p class="p6"></p>
<p class="p6">
<span class="s1">Nesporno, pravo raspolaganja električnom energijom, koje se očituje u gazdovanju ovom stvarju i naplaćivanju računa zbog korišćenja iste, po Zakonu o energetici je na strani oštećene.</span>
</p>
<p class="p4"></p>
<p class="p4">
<span class="s1">	Zbog toga sud cijeni da su se u konkretnom slučaju ispunili svi objektivni i subjektivni elementi krivičnog djela krađe, uz prisustvo namjere kao jače izraženog direktnog umišljaja kod optuženog. </span>
</p>
<p class="p4"></p>
<p class="p6">
<span class="s1">Odlučujući se za krivičnu sankciju sud je cijenio sve olakšavajuće i otežavajuće okolnosti na strani okrivljenog iz čl. 42 Krivičnog zakonika. Od olakšavajućih okolnosti sud je cijenio raniju neosuđivanost okrivljenog, dok otežavajućih okolnosti na strani okrivljenog nije bilo. Za krivično djelo krađa iz čl. 239 st. 1 KZ propisana je novčana kazna ili kazna zatvora do 3 godine. Imajući u vidu kvalitet olakšavajućih okolnosti, a u odsustvu otežavajućih okolnosti sud je okrivljenom izrekao novčanu kaznu u iznosu od 1.200,00 € (hiljadu i dvije stotine eura) koju je okrivljeni dužan da uplati u korist Budžeta Crne Gore u roku od 15 dana po pravosnažnosti presude i istovremeno odredio da ukoliko</span><span> okrivljeni izrečenu novčanu kaznu ne plati u navedenom roku, ista će se zamijeniti kaznom zatvora, tako što će se za svakih započetih 25,00 € novčane kazne odrediti jedan dan kazne zatvora, a ovo shodno čl. 39 st. 2 tač. 5 u vezi st. 6 Krivičnog zakonika. Sud je okrivljenom izrekao novčanu kaznu cijeneći njegove imovinske prilike jer je okrivljeni dobrog imovnog stanja, nalazeći da će se u konkretnom slučaju novčanom kaznom u potpunosti ostvariti svrha kažnjavanja iz čl. 32 KZ u okviru opšte svrhe izricanja krivičnih sankcija iz čl. 4 st. 2 Krivičnog zakonika.</span>
</p>
<p class="p6"></p>
<p class="p6">
<span class="s1">Sud je donio rješenje da se na glavnom pretresu neće neposredno saslušati svjedok Radulović Goran obzirom da se isti nije odazvao na poziv suda koji je uredno primio, a njegov iskaz nije neophodan jer je činjenično stanje u dovoljnoj mjeri razjašnjeno.</span>
</p>
<p class="p6"></p>
<p class="p6">
<span class="s1">Sud je cijenio i ostale dokaze provedene na glavnom pretresu ali je našao da isti nisu od značaja za drugačije presuđenje.</span>
</p>
<p class="p6"></p>
<p class="p6">
<span>Shodno čl. 239 st. 2 ZKP-a sud je oštećenu ..... N. – E.B. radi ostvarivanja imovinsko pravnog zahtjeva uputio na redovnu građansko pravnu parnicu jer podaci prikupljeni u toku krivičnog postupka ne pružaju pouzdan osnov ni za djelimično ni za potpuno presuđenje, obzirom da je ovlašćeni predstavnik oštećene </span><span class="s1">postavilo imovinsko pravni zahtjev u iznosu od 4.072,65 €, a u optužnom predlogu je navedeno da je okrivljeni neovlačeno oduzeo električnu energiju u iznosu od 2.471,32 €, kako je to našao vještak elektro struke Lekić Risto.</span>
</p>
<p class="p6"></p>
<p class="p6">
<span>Odluka o troškovima postupka zasniva se na odredbi čl. 226 i čl. 229 ZKP-a po kojim odredbama je okrivljeni dužan da plati ovom sudu troškove postupka u iznosu od 99,69 €, za troškove osnovnog nalaza vještaka elektrostruke, 148,50 €, za troškove dopunskog objašnjenja nalaza, kao i pregleda spornog elekričnog brojila, i objašnjenja u vezi sa istim, kao i na ime sudskog paušala iznos od 30 €, što ukupno iznosi 278,19 €, koji su odmjereni shodno složenosti i trajanju krivičnog postupka.  A sve u roku od 15 dana od dana pravosnažnosti presude pod prijetnjom prinudnog izvršenja.</span>
</p>
<p class="p4"></p>
<p class="p6">
<span>Na osnovu izloženog odlučeno je kao u izreci presude. </span>
</p>
<p class="p4"></p>
<p class="p3">
<span class="s1">OSNOVNI SUD U BARU</span>
</p>
<p class="p3">
<span class="s1">Dana 28.02.2013. godine</span>
</p>
<p class="p4">
<span class="s1"> </span>
</p>
<p class="p4"></p>
<p class="p4">
<span>ZAPISNIČAR		                                                                   S U D I J A,</span>
</p>
<p class="p4">
<span>Marković Danijela                                                                               Lekić Zoran</span>
</p>
<p class="p4"></p>
<p class="p4"></p>
<p class="p4"></p>
<p class="p4">
<span>PRAVNA POUKA: Protiv ove presude može se izajviti žalba Višem sudu u Podgorici u roku od 15 dana od dana prijema pismenog otpavka. Žalba se predaje ovom sudu u dva primjerka.</span>
</p>
<p class="p4"></p>
<p class="p9"></p>


</body>
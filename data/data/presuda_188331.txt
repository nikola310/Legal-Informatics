<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.p1{margin-left:-0.15763889in;margin-right:-0.15763889in;text-align:start;hyphenate:auto;font-family:Arial;font-size:12pt;}
.p2{margin-left:-0.15763889in;margin-right:-0.15763889in;text-align:end;hyphenate:auto;font-family:Arial;font-size:12pt;}
.p3{margin-bottom:0.1388889in;text-align:center;hyphenate:auto;font-family:Arial Narrow;font-size:14pt;}
.p4{margin-left:-0.15763889in;margin-right:-0.15763889in;text-align:center;hyphenate:auto;font-family:Arial;font-size:12pt;}
.p5{margin-left:-0.15763889in;margin-right:-0.15763889in;text-align:justify;hyphenate:auto;font-family:Arial;font-size:12pt;}
.p6{margin-bottom:0.1388889in;text-align:start;hyphenate:auto;font-family:Arial;font-size:11pt;}
</style>
<meta content="dragisa.baletic" name="author">
</head>
<body class="b1 b2">
<p class="p1"></p>
<p class="p2">
<span>K.br.351/13</span>
</p>
<p class="p3">
<!--Image link to '0.jpg' can be here-->
</p>
<p class="p4"></p>
<p class="p4">
<span>U IME CRNE GORE</span>
</p>
<p class="p4"></p>
<p class="p5">
<span>Osnovni sud u Podgorici,po sudiji Đuković Goranu,uz učešće namještenika suda Maraša Ane,kao zapisničara,u krivičnom predmetu protiv okrivljenog N. V. iz P., zbog krivičnog djela šumska krađa iz čl. 324.st.2 u vezi st.1 Krivičnog zakonika,odlučujući po optužnom predlogu Osnovnog državnog tužilaštva Kt.br.1826/09 od 10.06.2011 godine(izmjenjenog na glavnom pretresu),koji je zastupala savjetnik Osnovnog državnog tužioca K. M.,nakon glavnog,javnog pretresa održanog dana 20.09.2013 godine u prisustvu stranaka, branioca okrivljenog,advokata R. N.,ovlašćenog predstavnika oštećene Uprave za šume PJ Podgorica D. V.,donio je i dana 23.09.2013 godine javno objavio </span>
</p>
<p class="p5"></p>
<p class="p4">
<span>PRESUDU</span>
</p>
<p class="p4"></p>
<p class="p5">
<span>Okrivljeni: N. V., od oca N. i majke D.,rođene S.,rođen ... godine u P.,sa prebivalištem u P.,K. gora bb,Crnogorac,završio osnovnu školu,oženjen,otac troje maloljetne djece,lošeg imovnog stanja,osuđivan presudom Osnovnog suda u Podgorici K.br.09/862 od 24.11.2009 godine zbog krivičnog djela iz čl. 339.st.3 u vezi st.1 KZCG 30(trideset)dana zatvora uslovno na 1(jednu)godinu i presudom  Osnovnog suda u Podgorici K.br. 06/1411 od 20.03.2010 godine zbog krivičnog djela iz čl. 339.st.3 KZ-a u vezi čl. 54 Zakona o izmjenama i dopunama KZ-a</span>
</p>
<p class="p4"></p>
<p class="p1">
<span>Na osnovu čl. 373.tač.2 Zakonika o krivičnom postupku</span>
</p>
<p class="p1"></p>
<p class="p4">
<span>OSLOBAĐA SE OD OPTUŽBE</span>
</p>
<p class="p1">
<span>Da je:</span>
</p>
<p class="p1"></p>
<p class="p5">
<span>Dana 27.11.2009 godine, u P.,u mjestu V. potok, svjestan svog djela čije izvršenje je htio, znajući da je njegovo djelo zabranjeno, u državnoj šumi kojom upravlja oštećena Uprava za šume PJ Podgorica, radi krađe bespravno oborio 8 bukovih stabala, ukupne drvne mase 10,38m3,vrijednosti 96,63 eura,</span>
</p>
<p class="p5"></p>
<p class="p1">
<span>-čime bi izvršio krivično djelo šumska krađa iz čl. 324 st.2 u vezi st.1 Krivičnog zakonika,</span>
</p>
<p class="p1"></p>
<p class="p5">
<span>Oštećena Uprava za šume PJ Podgorica se radi ostvarenja imovinskpravnog zahtjeva upućuje na parnični postupak.</span>
</p>
<p class="p5"></p>
<p class="p5">
<span>Troškovi postupka u iznosu od 88,00 eura,padaju na teret budžetskih sredstava suda.</span>
</p>
<p class="p5"></p>
<p class="p4">
<span>Obrazloženje</span>
</p>
<p class="p4"></p>
<p class="p5">
<span>Optužnim predlogom Osnovnog državnog tužilaštva Kt.br.1826/09 od 10.06.2011 godine okrivljenom N. V. iz Podgorice, stavljeno je na teret izvršenje krivičnog djela šumska krađa iz čl. 324.st.2 u vezu st.1 Krivičnog zakonika. Prije završne riječi zastupnik optužbe izmjenio je činjenični opis dispozitiva optužnog akta, na način kao u izreci presude. U konačnom ostao je pri izmjenjenom optužnom aktu i predložio je sudu da okrivljenog oglasi krivim i osudi po zakonu.</span>
</p>
<p class="p5"></p>
<p class="p5">
<span>Ovlašćeni predstavnik Uprave za šume PJ Podgorica,u završnoj riječi pridružila se krivičnom gonjenju i postavila je imovinskopravni zahtjev u iznosu od 685,00 eura.</span>
</p>
<p class="p5">
<span>Iznoseći odbranu na glavnom pretresu i tokom čitavog postupka okrivljeni se branio da je nekoliko dana prije kritičnog događaja putem telefona pozvao šumara Č. M., koji radi na navedenom reonu, i pitao ga da li može da ubere dva kamiona drva za ogrjev,tamo gdje je izvršena doznaka.Nadalje Č. je kazao da dođe u navedeni reon i kada dođe da ga nazove.Kritičnog dana došao je do mjesta M.  i pozvo Č. M. kome je mobilni telefon bio isključen. Zatim je pitao neke mještane iz M. da li su vidjeli šumara Č., našto su oni rekli da su ga vidjeli i da je automobilom krenuo prema navedenoj šumi,pa se upitio prema šumi-Vučjem potoku. Kada je došao u navedenu šumu potražio je Č. koga nije našao.Nadalje u šumi je vidio neke stare bukve koje su bile doznačene, pa je posjekao nekoliko komada doznačenih bukovih stabala. Pojasnio je da nije imao dozvolu i da navedena bukova stabla nijesu doznačena njemu,s tim što je precizirao da je kritičnom prilikom posjekao tri do četiri bukova stabla koje je stavio u kamion. Nadalje pojasnio je u mjesto V. potok došao sa bratom koji je na lice mjesta došao svojim kamionom.Sjeća se da je na tom mjestu vidio i oboreno bukovo drveće od vjetra (koje je bilo polu šuplje) i koje je utovario na bratov kamion. Znao je da je drveće oboreno od vjetra vlasništvo Direkcije šuma.Htio je da plati taksu za predmetna drva. Nakon što su u kamione utovarili drva, on i brat su krenuli prema mjestu M. i kada je izašao iz šume na asvalt imao je namjeru da pozove šumara Č.,ali ga nije pozvao, jer je imao problema sa jednim pijanim čovjekom, koji je htio da ga bije.Nadalje policija ga je privela  zbog navedenih stabala za koje nije imao papire.  Pojasnio je da mu je policija vratila navedena drva u komunikaciji sa Upravom za šume.</span>
</p>
<p class="p5"></p>
<p class="p5">
<span>Branilac okrivljenog,advokat R. N.,u završnoj riječi,u bitnom je izjavio, da u radnjama njegovog branjenika nema bitnih elemenata bića krivičnog djela koje mu se stavlja na teret,pa je predložio sudu da okrivljenog oslobodi od optužbe i da mu nadoknadi troškove postupka.</span>
</p>
<p class="p5"></p>
<p class="p5">
<span>Okrivljeni je u završnoj riječi podržao završnu riječ branioca.</span>
</p>
<p class="p5"></p>
<p class="p5">
<span>Sud je u dokaznom postupku na saslušao ovlašćenog predstavnika Uprave za šume PJ Podgorica D. V.,saslušao je svjedoka Č. M.,pročitao je službenu zabilješku Uprave policije PJ Podgorica broj 183/09 od 27.11.2009 godine,izvršio je uvid(izvod iz knjige panjeva) sa premjerom posječenih stabala sačinjen od strane šumara Č. M.,pročitao je potvrdu Uprave policije PJ Podgorica Ku.br.17-13/15 od 28.11.2009 godine,pročitao je nalaz i mišljenje sudskog vještaka iz oblasti šumarstva B. A. od 04.05.2012 godine i pročitao je izvod iz KE za okrivljenog izdat od Uprave policije PJ Podgorica broj 29-245/11-17195/2-2715 od 27.06.2011 godine.</span>
</p>
<p class="p5"></p>
<p class="p5">
<span>Valja istaći da je zastupnik optužbe nakon završenog dokaznog postupka predložio sudu da se ponovo sasluša okrivljeni,a da se nakon njegovog saslušanja ponovo angažuje vještak šumarske struke. Sud je odbio predlog tužioca,iz razlga jer je okrivljeni dva puta saslušavan samo na glavnom pretresu, dok je već izvršeno vještačenje po vještaku šumarke struke B. A. na koji zastupnik optužbe nije imao primjedbi.</span>
</p>
<p class="p5"></p>
<p class="p5">
<span>Ocjenom navoda optužbe i odbrane,provedenim dokazima,kako pojedinačno, tako u međusobnoj povezanosti, sud je utvrdio da u postupku nije dokazano da je okrivljeni izvrši krivično djelo stavljeno mu na teret,pa je sud okrivljenog oslobodio od optužbe,primjenom odredbe čl. 373.tač.2 Zakonika o krivičnom postupku,iz sledećih razloga:</span>
</p>
<p class="p5"></p>
<p class="p5">
<span>Saslušan na glavnom pretresu ovlašćeni predstavnik Uprave za šume PJ Podgorica Damjanović Vesna pridružila se krivičnom gonjenju i postavila je imovinsko- pravni zahtjev koji je precizirala na iznos od 685.08 eura.</span>
</p>
<p class="p5"></p>
<p class="p5">
<span>Saslušan na glavnom pretresu 06.03.2012 godine svjedok Č. M. je posvjedočio da obavlja posao šumara u reonu V.-V. potok. Nekoliko dana prije kritičnog događaja putem telefona ga je pozvao N. V. koji ga je pitao da li može dobiti „mjesto“, gdje su obilježena drva za sječu. Istom je kazao da može dobiti to „mjesto“,(koje to po zakonu mogu dobiti ljudi sa tog terena) i  da se javi kada dođe u mjesto V. potok.Kritičnog dana N. ga nije zvao na telefon, koji je možda bio isključen,zato što se gube signali.Nakon toga drugi ili treći dan pošao je na lice mjesta.Tom prilikom premjerio je osam posječenih bukovih stabala- zdravog drveta 10,38 kubnih metara bruto mase, što je konstatovao izvodom iz knjige panjeva.Zatečeno stanje je prijavio Direkciji Uprave šuma.</span>
</p>
<p class="p5"></p>
<p class="p5">
<span>Saslušan na glavnom pretresu 17.09.2013 godine,svjedok Č. M. je posvjedočio,da se sjeća kako su ga jednog jutra pozvali službenici policije i kazali da su zautavili jedan kamion natovaren drvima. Takođe su kazali da su mještani sa tim licem imali verbalni sukob.Od ranije poznaje okrivljenog koji mu nikada nije pravio probleme, niti je sjekao drva na njegovom reonu.Sjeća se,da ga je prije kritičnog događaja N. V. pitao da li može da mu odobri drva za ogrijev kao i ostalim ljudima sa tog područja. Odgovorio je da može i da mu se javi ,da uplati taksu koja je propisana i da mu pokaže mjesto na kome su drva označena.Međutim,nakon toga N. ga više nije kontaktirao,odnoso nijesu se više čuli.S obzirom da su bile vremenske nepogode,misli da je treći dan izašao na lice mjesta u V. Potok.Izlaskom na lice mjesta premerio je panjeve i o tome obavjestio Upravu za šume.Dakle,zatekao je panjeve koji su bili osječeni,a radilo se o bukovom drvetu.Izmjerio je,da je posječeno oko 10 kubika,što je zapisnički konstatovao.Nije mu poznato zašto je policija N. vratila kamion i drva.Za posječena stabla naknadno se nije mogla platiti taksa.Pojasnio je,da su do kraja 2009 godine,lugari imali uplatnice koje su nosili sa sobom na lice mjesta, a da se kasnije promjenio način uplaćivanja,pa se prije sječe morao uplatiti novac na pošti ili u banci na žiro račun Uprave za šume.</span>
</p>
<p class="p5"></p>
<p class="p5">
<span>Iz citiranog izvoda iz knjige panjeva od 28.11.2009 godine, koji je sačinio šumar Č. M., proizilazi da je N. V. u bespravnoj sječi posjekao 10,38 m3 bukve.</span>
</p>
<p class="p5"></p>
<p class="p5">
<span>Iz citirane službene zabilješke Uprave policije PJ Podgorica od 27.11.2009 godine proizilazi da je ista sačinjena povodom izlaska na lice mjesta a povodom obavještenja dežurne Ekspoziture granične policije da je u mjestu Kržanja došlo do tuče između braće N. i I. M..Izlaskom na lice mejsta na putu prije mjesta K. zaustavljena su dva teretna vozila pod utovarom (drva),bez potrebnih papira. Teretnim vozilom „F. 314“ reg. oznaka PG-de-...  upravljao je N. V., dok je drugim teretnim vozilom „T. 110 TD“, reg.oznake PG-...-... upravljao N. Đoka. Navedena lica privedena su u PJ Podgorica .</span>
</p>
<p class="p5"></p>
<p class="p5">
<span>Iz citirane potvrde UPPJ Podgorica od 28.11.2009 godine o privremeno oduzetim predmetima proizilazi da su ovlašćena lica PJ Podgorica istog dana od N. V. privremeno oduzeli „TNV TAM T10“,reg.oznaka PG ...-...,sa 3m3 ogrevnog drveta po izjavi N.a; „TAM FAP“ 1314 sv/a,reg oznaka PG-de ...,SA 4m3 ogrevnog drveta –po izjavi N.a; saobraćajnu dozvolu za „TMV“, reg.oznaka PG ...-... ,na ime N. V.,saobraćajnu dozvolu za „TMV FAP 1314“ SV/A,PG –de ...,na ime N. V..</span>
</p>
<p class="p5"></p>
<p class="p5">
<span>Iz citiranog nalaza i mišljenja vejštaka iz oblasti šumarstva B. A. od 04.05.2012 godine proizilazi da, na osnovu cjenovnika Uprave za šume P. ogrijevno drvo bukve  u državnim šumama na panju iznosi 9.31 eurao po m3 neto drvene mase,tako da ukupna vrijednost od 10,38m3 neto drvene mase - ogrijevnog drveta bukve iznosi 96,63 eura. Nadalje kao alternativa:primjenom „Pravilnika o naknadi štete koju pravna i fizička lica pričine šumama u državnoj svojini (Sl.list RCG br.56/01),ova vrijednost ogrijevnog drveta bi iznosila 581.28 eura(10,38x28 eura-tržišna vrijednost ogrijevnog drveta u šumi uvećana za 100%).</span>
</p>
<p class="p5"></p>
<p class="p5">
<span>Iz citiranog izvoda iz KE za okrivljenog izdatog od UP PJ Podgorica od 27.06.2011 godine proizilazi da je isti ranije osuđivan, kao u izreci presude.</span>
</p>
<p class="p5"></p>
<p class="p5">
<span>Okrivljeni je tokom čitavog postupka negirao izvršenje krivičnog djela.Branio se da je,nekoliko dana prije kritičnog događaja,putem telefona pozvao šumara Č. M.  i pitao da li može da ubera dva kamiona drva za ogrijev,na mjestu na kome je izvršena doznaka.Tom prilikom Č. je kazao da dođe u navedeni reon i kada dođe da ga nazove.Da je kritičnog dana došao u mjesto M. i pozvao Č. M. kome je telefon bio isključen.Zatim je pitao neke mještane da li su vidjeli šumara Č.,našto su oni kazali da su ga vidjeli i da je automobilom krenuo prema navedenoj šumi,pa se uputio prema šumi-Vučijem potoku.Kada je došao u navedenu šumu potražio je Č. koga nije našao.Nadalje u šumi je vidio neka stara bukova stabla koja si bila doznačena ,pa je posjekao nekoliko komada bukovih stabala.Nakon što je u kamion utovario drva imao je namjeru da pozove šumara Č.,ali ga nije pozvao jer je imao problema sa jednim pijanim čovjekom koji je htio da ga bije.Htio je da plati taksu za predmetna drva.Odbranu okrivljenog sud cijeni kao istinitu  i ista je potvrđena prvenstveno iskazom svjedoka Č. M., koji se tokom čitavog postupka izjasnio da ga je nekoliko dana prije kritičnog događaja putem telefona pozvao okrivljeni i pitao da li može dobiti mjesto gdje su obilježena drva za sječu,našto je odgovorio da može i da se javi kada dođe u mjesto Vučji potok,ali da ga okrivljeni kritičnog dana nije dobio na telefon koji je možda bio isključen, zato što se na tom mjestu gube signali.Dakle,  nakon što mu je svjedok –lugar Č. M. putem telefona kazao da može dobiti mjesto na kome su obilježena drva za sječu, okrivljeni je kritičnog dana pošao na premetno mjesto, a prije toga u mjestu M. je pitao mještane da li su vidjeli lugara,našto su isti odgovorili da su ga vidjeli  i da je krenuo prema mjestu Vučiji potok na koje je došao, i ponovo putem telefona pokušao dobiti Č. kome je telefon bio isključen,a svjedok Č. u svom iskazu je naveo da ostavlja mogućnost da je u tom trenutku telefon bio isključen,jer je u pitanju mjesto gdje se često gube signali. Nakon što je posjekao tri do četiri stabla bukovog drveta koje je doznačeno, i ista natovario na kamion, okrivljeni je izjavio da je htio ponovo da pozove šumara,ali da to nije učinio, jer je imao problema sa mještanima,a koji dio odbrane okrivljenog je potvrđen citirananom službenom zabilješkom UP PJ Podgorica od 27.11.2009 godine, iz koje proizilazi da su istog dana  ovlašćeni službenici policije izašli na lice mjesta, povodom obavještenja dežurne službe da je, u mjestu Kržanja došlo do tuče između braće N. i I. M..Okrivljenom je optužnim aktom tužioca stavljeno na teret krivično djelo šumska krađa iz čl. 324.st.2 u vezi st.1 Krivičnog zakonika. Da bi se učinilac ogasio krivim za ovo krivično djelo, neophodno je da se u postupku dokažu osim svih bitnih elemenata bića predmetnog krivičnog djela i bitni elementi bića krivičnog djela krađe iz čl. 239.st.1 Krivičnog zakonika. Naime, dizpozicija krivičnog djela krađe iz čl. 239.st.1 Krivičnog zakonika glasi: ko tuđu pokretnu stvar oduzme drugom u namjeri da njenim prisvajanjem sebi ili drugom pribavi protivpravnu imovinsku korist. U postupku upravo nije dokazano da je okrivljeni, postupajući na način kao u izreci presude, imao namjeru  da sebi pribavi protivpravnu  imovinsku korist,jer je osim navedenog, okrivljeni istakao da je htio da plati taksu za posječena drva, i bez obzira na činjenicu što je svjedok Č. M.  izjavio da se za posječena stabla nije naknadno mogla platiti taksa,jer iz cjelokupnog ponašanja okrivljenog (i to od stupanja u kontakt sa šumarom, dva -tri dana prije predmetnog događaja, kada da je istog pitao da li može da mu odobri sječu,pa do njegovog pokušaja, da dolaskom na lice mjesta pozove svjedoka Č.),upravo proizilazi zaključak da je, njegova odbrana istinita, a osim toga i konzistentna tokom čitavog postupka i upućuje na zaključak da nije dokazano da je okrivljeni izvršio krivično djelo stavljeno mu na teret. Nadalje iako je sud iskaz svjedoka Č. M. cijenio kao istinit i poklonio mu vjeru,sud nije prihvatio kao vjerodostojan dokaz izvod iz knjige panjeva  od 28.11.2009 godine, koji je sačinio ovaj svjedok, i iz koga proizilazi da je N. V. u bespravnoj sječi posjekao 10,38 m3 bukovog drveta,pri činjenici da se iz iskaza ovog svjedoka zaključuje, da je na lice mjesta izašao tri dana nakon kritičnog događaja,da nije zatekao bilo koga na licu mjesta,a osim toga, iz sadržine izvoda iz knjige panjeva se može zaključiti da je N. V. bespravno posjekao predmetna stabla,što ne može da stoji u izvodu knjige panjeva(tako koncipirano),već se te činjenice utvđuju nadležni sudovi. Sud je u sklopu ocjene dokaza cijenio i nalaz i mišljenje vještaka šumarske struke,ali je pri ovakvom činjeničnom utvrđenju isti bez značaja za presuđenje.</span>
</p>
<p class="p5"></p>
<p class="p5">
<span>Sud je odluku o imovinsko-pravnom zahtjevu, temeljio na odredbi čl.239.st.3 Zakonika o krivičnom postupku,pa je oštećenu Upravu za šume PJ Podgorica uputio da imovinsko –pravni zahtjev ostvari u redovnom parničnom postupku.</span>
</p>
<p class="p5"></p>
<p class="p5">
<span>Sud je odluku o troškovima postupka temeljio na odredbi čl. 230.st.1 ZKP-a,pa troškovi postupka u iznosu od 88,00 eura,koji se odnose na ima nagrade vještaku šumarske struke,padaju na teret budžetskih sredstva suda.</span>
</p>
<p class="p5"></p>
<p class="p5">
<span>Imajući u vidu navedeno,primjenom citiranih Zakonskih propisa,odlučeno je kao u izreci presude.</span>
</p>
<p class="p5"></p>
<p class="p4">
<span>OSNOVNI SUD U PODGORICI</span>
</p>
<p class="p4">
<span>Dana 23.09.2013 godine</span>
</p>
<p class="p4"></p>
<p class="p2">
<span>SUDIJA</span>
</p>
<p class="p2">
<span>Đuković Goran s.r.</span>
</p>
<p class="p5"></p>
<p class="p5"></p>
<p class="p5">
<span>PRAVNA POUKA:</span>
</p>
<p class="p5">
<span>Protiv ove presude može se izjaviti žalba u roku</span>
</p>
<p class="p5">
<span>od 8 dana od dana prijema pismenog otpravka,</span>
</p>
<p class="p5">
<span>Višem sudu u Podgorici a preko ovog suda.</span>
</p>
<p class="p5"></p>
<p class="p5">
<span>Z.T.O. Maraš Ana</span>
</p>
<p class="p5"></p>
<p class="p6"></p>


</body>
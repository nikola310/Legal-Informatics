<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.625in 1.0in 1.0in 1.0in;}
.s1{font-size:14pt;}
.p1{text-align:justify;hyphenate:auto;font-family:Times New Roman;font-size:12pt;}
.p2{text-align:justify;hyphenate:auto;font-family:Times New Roman;font-size:14pt;}
.p3{text-align:justify;hyphenate:auto;font-family:Arial;font-size:12pt;}
.p4{text-indent:0.5in;text-align:justify;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Arial;font-size:12pt;}
.p6{text-align:start;hyphenate:auto;font-family:Times New Roman;font-size:12pt;}
</style>
<meta content="PC" name="author">
</head>
<body class="b1 b2">
<p class="p1">
<span>					</span>
<!--Image link to '0.jpg' can be here--><span class="s1">    </span>
</p>
<p class="p2"></p>
<p class="p3">
<span>OSNOVNI SUD U ROŽAJAMA</span>
</p>
<p class="p3">
<span>K.br. 224/11.</span>
</p>
<p class="p3"></p>
<p class="p3">
<span>				U IME CRNE GORE	</span>
</p>
<p class="p3"></p>
<p class="p3">
<span>	OSNOVNI SUD U ROŽAJAMA i to Predsjednik suda Camić Zahit, kao sudija pojedinac, sa zapisničarem Burdžović Adisom, odlučujući po optužnom predlogu  Kt.br.250/11. od   22. decembra 2011. godine Osnovnog Državnog Tužilaštva iz Rožaja, protiv okrivljenog N. R iz Rožaja, zbog krivičnog djela laka tjelesna povreda iz čl. 152.st.2. u vezi st.1. Krivičnog Zakonika, nakon održanog glavnog i javnog pretresa u prisustvu Zamjenika Osnovnog Državnog Tužioca iz Rožaja Kalač Aldina, Zakonskog zastupnika oštećenog M. M njegovog oca M I, oštećenog M M, branioca okrivljenog advokata Kalač Nuša iz Rožaja i okrivljenog, dana 09.02.2012.godine, donio je i javno objavio</span>
</p>
<p class="p3"></p>
<p class="p3"></p>
<p class="p3">
<span>				P R E S U D U</span>
</p>
<p class="p3"></p>
<p class="p3">
<span>	Okrivljeni</span><span class="s1"> </span><span>N. R, JMBG ,od oca R i majke Dž, rodj. Č, rodjen  .godine, u Rožajama, gdje i živi, drž. CG, razumije Crnogorski jezik, koji mu je i maternji, pismen, završio SSS, nezapošljen, neoženjen, siromašnog imovnog stanja, neosudjivan.</span>
</p>
<p class="p3"></p>
<p class="p3"></p>
<p class="p3">
<span>				K R I V    J E</span>
</p>
<p class="p4">
<span>Što je:</span>
</p>
<p class="p3">
<span>	Dana 15.11.2011.godine oko 11,00 h, u naselju Šušteri opština Rožaje, lako tjelesno povrijedio M. M, na način što ga je orudjem – lopatom, sredstvom podobnim da tijelo teško povrijedi ili zdravlje teško naruši  udario u predjelu nosa, a zatim i u predjelu lijevog ramena nanoseći mu lake tjelesne povrede  u vidu razderotine nosa sa nagnječenjem i oguljotine u predjelu lijevog ramena i ključne kosti, </span>
</p>
<p class="p3">
<span>	-čime je izvršio krivčno djelo laka tjelesna povreda iz čl. 152. st. 2. u vezi st. 1. Krivičnog Zakonika.</span>
</p>
<p class="p3">
<span>	Pa mu sud na osnovu pomenutog zakonskog propisa, primjenom čl.  4.13.15.32.36.52.53.  Krivičnog Zakonika, čl. 226.229.239.st.2. i čl. 374. Zakonika o Krivičnom Postupku   i z r i č e</span>
</p>
<p class="p3"></p>
<p class="p3">
<span>				USLOVNU OSUDU</span>
</p>
<p class="p3"></p>
<p class="p3">
<span>	Kojom mu utvrdjuje kaznu zatvora u trajanju od 45 (četrdesetpet) dana i istovremeno odredjuje da se ista neće izvršiti ukoliko osudjeni u roku od jedne godine dana ne izvrši novo krivično djelo.</span>
</p>
<p class="p3">
<span>	Da  plati ovom sudu na ime troškova krivičnog postupka iznos od 55 eura i na ime paušala iznos od 40 eura, u roku od 15 dana po pravnosnažnosti ove presude.</span>
</p>
<p class="p3">
<span>	Oštećeni M. M radi ostvarivanja odštetnog zahtjeva upućuje se na gradjansku parnicu.</span>
</p>
<p class="p3"></p>
<p class="p3">
<span>				O b r a z l o ž e n j e</span>
</p>
<p class="p3"></p>
<p class="p3">
<span>	ODT iz Rožaja podnio je optužni predlog Kt.br.250/11. od 22. decembra 2011. godine, protiv okrivljenog N. R iz Rožaja, zbog krivičnog djela laka tjelesna povreda iz čl. 152.st.2. u vezi st. 1. KZ.</span>
</p>
<p class="p3">
<span>	Na glavnom pretresu Zamjenik ODT-a istakao je da je izvedenim dokazima utvrdjeno da je okrivljeni izvršio krivično djelo koje mu se optužbom stavlja na tereg. Predložio je da sud istog oglasi krivim i izrekne mu uslovnu osudu kojom će mu utvrditi kaznu zatvora u trajanju od 45 dana i istovremeno odrediti da se ista neće izvršiti ukoliko isti u roku od jedne godine dana ne izvrši novo krivično djelo. </span>
</p>
<p class="p3">
<span>	Zakonski zastupnik oštećenog Murić Ibrahim i oštećeni  M. M pridružili su se krivičnom gonjenju ODT-a u odnosu na okrivljenog i postavili su imovinsko pravni zahtjev koji nijesu precizirali.</span>
</p>
<p class="p3">
<span>	Advokat Kalač Nušo branilac okrivljenog istakao je:</span>
</p>
<p class="p3">
<span>	Da izvedenim dokazima nije utvrdjeno da je okrivljeni izvršio krivično djelo koje mu se optužbom stavlja na teret. U postupku nije utvrdjeno da li je oštećeni povrede zadobio u svadji sa okrivljenim ili prije toga, kao ni na koji način. Predložio je da sud okrivljenog oslobodi od optužbe.</span>
</p>
<p class="p3">
<span>	Okrivljeni N. R na glavnom pretresu je izjavio da ne priznaje izvršenje krivčnog djela ni krivicu za krivično djelo za koje je optužen. </span>
</p>
<p class="p3">
<span>	Na glavnom pretresu u svojoj odbrani ponovio je iskaz dat pred ODT-om u Rožajama na zapisniku Kt.br.250/11. od 22.12.2011.godine, gdje je istakao:</span>
</p>
<p class="p3">
<span>	Da je dana 15.11.2011.godine oko 11 h,  pošao od kuće sa majkom i bratom Rešadom  u pravcu naselja Šušteri, gdje posjeduju vikendicu i nepokretnosti da bi uzeli drva za grijanje. Na putu, na udaljenosti od oko 20 m od njihove nepokretnosti zatekli su radnu mašinu – rovokopač da potkopava njihovo zemljište. Obratio se vozaču  mašine govoreći mu da je to njegov posjed i da nikog nije pitao da li to može da radi. Vozač mu je rekao da ga je angažovao M. I da te poslove obavi. Do njih je došao M. I sa sinom M, bratom A i obratio mu se riječima „bježite sa puta, ovo nije vaše ja ću da kopam ovo je moje i ne interesuje me niko“, počeo je psovati i rukama dohvatio R. za vrat i počeo ga udarati. R. se istrgao iz njegovih ruku i udaljio se par metara kako bi obavijestio policiju. Tada je Ibrahim nastavio da ih psuje govoreći im „zovi koga hoćeš, jebem ti policiju i božju majku“. I. sin M. i brat A. fizički su pošli prema njima i počeli ih udarati stisnutim pesnicama po glavi i tijelu. Vidio je kada je ibrahim oborio R. na zemlju i udarao ga je nogama. Prišla je njihova majka da odbrani R, ali je istu Ibrahim dohvatio rukama za vrat i počeo je udarati. Njega su udarali Ibrahimov brat Asmir i njegov sin M. nogama i rukama navlačeći mu kapu na glavu i oborili ga na zemlju. Kada su se od istih udaljili Ibrahim je trčao za njima psujuću ih. Pošli su u policiju i ovo prijavili. Nije imao kod sebe lopatu niti je istu u toj blizini vidio. Ne isključuje mogućnost da su povrede kod M. nastale čupanjem izmedju njih. M. nije udario lopatom jer istu nije imao sa sobom. Imao je ručna kolica u kojima su bila dva platnena džaka. Predložio je da ga sud oslobodi od optužbe.</span>
</p>
<p class="p3">
<span>	Na glavnom pretresu po ovoj krivično pravnoj stvari sud je izveo dokaze:  saslušanjem u svojstvu svjedoka – oštećenog .M.M, u svojstvu svjedoka M. I, R.- M., M. E, N. R, N. Dž, M. M. zv. M, pročitao izvještaj ljekara jedinice za HMP Rožaje od 15.11.2011.godine, po saglasnosti stranaka pročitao nalaz i mišljenje vještaka medicinske struke dr. Tomislava Jeremića iz Bijelog Polja, pročitao izvod iz kaznene evidencije na ime okrivljenog, izvršio uvid u rješenje  Područne jedinice br. 01-954-151/2006. od 04.5.2006.godine, dok nije izveo dokaz neposrednim saslušanjem vještaka dr. Tomislava Jeremića sa razloga što se izvodjenje tog dokaza pokazalo suvišnim u odnosu na izvedene dokaze.	</span>
</p>
<p class="p3">
<span>	Svjedok – oštećeni M. M, ponovio je iskaz koji je dao na zapisniku Ktr. br. 148/11. od 13.12.2011.godine pred ODT-om u Rožajama, gdje je istakao:</span>
</p>
<p class="p3">
<span>	Da je dana 15.11.2011.godine oko 11 h, bio na seoskom putu u mjestu „Šušteri“ u Rožajama, gdje je njegov otac sa ostalim  mještanima angažovao rovokopač radi nasipanja puta. Na tom mjestu došli su N. Dž, R i okrivljeni i obratili im se riječima „što kopate ovo, ovo je naše“.  Upućivali su im uvredljive riječi i prijetnje. Iste je upozorio na ponašanje. Okrivljeni je iz ručnih kolica koje je imao uzeo lopatu  i istom ga udario u predjelu nosa i ramena. Od tih udaraca zadobio je povrede u predjelu nosa i lijevog ramena. Njegov otac Ibrahim pošao je prema okrivljenom, R. i Džani govoreći im „bježite odavde, ubiste mi sina, jebem li vam sunce“. Isti su se  udaljili sa tog mjesta.	</span>
</p>
<p class="p3">
<span>	Na glavnom pretresu istakao je:  kada ga je okrivljeni udario lopatom počela mu je teći krv sa nosa. Imao je namjeru da orkivljenog udari, ali u rukama nije imao nikakav predmet. Izmedju njih je stala majka okrivljenog koju je okrivljeni odgurnuo  nakon čega su prišli i drugi prisutni i razdvojili ih. Čuo je kada je okrivljeni psovao majku njegovom ocu u momentu kada je  pošao kući gurajući ručna kolica. Tada je pošao za okrivljenim i upozorio ga da ne psuje njegovog oca. U tom momentu je okrivljeni iz ruku ispustio ručna kolica, uzeo lopatu i sa istom ga udario. Bili su udaljeni od gradjevinske mašine oko 5-6 metara. Njegov otac Ibrahim i Murić Ersid od njih su bili udaljeni oko 15 m. Sa okrivljenim se nije izmirio.</span>
</p>
<p class="p3">
<span>	Svjedok M. I  na glavnom pretresu ponovio je iskaz dat pred ODT-om u Rožajama na zapisniku Ktr.br.148/11. od 13.12.2011.godine, gdje je istakao:</span>
</p>
<p class="p3">
<span>	Da je dana 15.11.2011.godine bio na seoskom putu u mjestu Šušteri. Angažovao je gradjevinsku mašinu radi nasipanja puta. Na tom mjestu bio je i njegov sin Mersudin i još nekoliko mještana iz tog naselja. Došli su N. Dž ,R i okrivljeni  i počeli su ih psovati nedozvoljavajući im  da nasipaju put. Nije se osvrtao na te psovke. Vidio je da je neko od njih nasrnuo na njegovog sina lopatom  i udario ga u predjelu nosa i lijevog ramena. Ne zna ime tog N., a misli da se zove R. Njegov sin Mersudin od tih udaraca pao je na zemlju dok su Nurkovići počeli da bježe prema kući. Prisutni su  sprečavali dalju svadju izmedju njih. Kada su se isti udaljili od njih obratio im se riječima „jebem li vam sunce, ubiste mi sina“. </span>
</p>
<p class="p3">
<span>	Na glavnom pretresu istakao je:  da okrivljeni na tom dijelu ne posjeduje nepokretnosti i da mu nije poznato zbog čega je tog dana dolazio kod njih da im ometa izvodjenje radova. Da je to okrivljeni radio u više navrata kada bi izvodio radove na popravci tog puta. Vidio je da okrivljeni u kolicima ima lopatu i istu mu je vidio u rukama. Mersudin mu je ispričao kako ga je okrivljeni udario. Kada je okrivljeni prišao kod gradjevinske mašine i upozorio vozača da ne izvodi radove, prišao je do istog i kazao mu da se udalji, nakon čega se isti udaljio. Nije imao nikakav kontakt sa okrivljenim, njegovim bratom i majkom. </span>
</p>
<p class="p3">
<span>	Svjedok R. M, na glavnom pretresu ponovio je iskaz dat pred ODT-om u Rožajama na zapisniku Ktr.br.148/11. od 13.12.2011. godine gdje je istakao:</span>
</p>
<p class="p3">
<span>	Da je dana 15.11. ove godine oko 11 h, bio na putu u mjestu Šušteri, gdje je gradjevinska mašina ravnala put. Na tom mjestu su došli okrivljeni sa majkom i bratom i obratili se oštećenom da ne kopaju zemlju na tom dijelu i da je to njihovo vlasništvo. Okrivljeni je iz ručnih kolica uzeo lopatu i istom udario oštećenog u predjelu nosa nakon čega mu je lopata ispala iz ruku, a onda je oštećenog udario pesnicom u predjelu lijevog ramena. Vidio je da oštećenom teče krv. Došao je njegov otac S. i njegov stric M. i spriječili su dalju svadju. Vidio je da je Ibrahim pošao za Nurkovićima kada su pošli kući govoreći im „jebem li vam sunce, ubiste mi dijete“. Oštećeni je pješke pošao prema gradu  da slučaj prijavi policiji, dok je Ibrahim za njim pošao kolima. </span>
</p>
<p class="p3">
<span>	Na glavnom pretresu svjedok je istakao: da je u momentu kada je okrivljeni udario oštećenog lopatom od njih bio udaljen oko 5 m, a Ibrahim više od 10 metara. Prije povredjivanja oštćenog nije vidio da  li je bilo fizičkog kontakta izmedju njega i okrivljenog. Nije vidio da je bilo fizičkog kontatka izmedju ostalih prisutnih. </span>
</p>
<p class="p3">
<span>	Svjedok M. E na glavnom pretresu ponovio iskaz dat na zapisniku Ktr.br.148/11. od 13.12.2011.godine pred ODT-om u Rožajama, gdje je istakao: da je dana 15.11.2011.godine bio prisutan na putu u naselju Šušteri, gdje je gradjevinska mašina radila na popravci puta. Vidio je kada je okrivljeni na to mjesto došao sa bratom i majkom.  Od mašine je bio udaljen nekoliko metara i čuo je neku galamu. Vidio je kada je Ibrahim prišao do istih i zamolio ih da se odatle uklone, te da se u toj verbalnoj prepirci umiješao i M.. Čuo je kada je Ibrahim istima uputio riječi „jebem li vam sunce, što mi udariste dijete“. Vidio je kada je oštećeni pošao put N, a okrivljenom je vidio lopatu u rukama kojom je zamahnuo i oštećenog udario u predjelu nosa i ramena. Kada ga je udario u predjelu nosa lopatom, vidio je kada je lopata skliznula i udarila ga u predjelu ramena. Vidio je da oštećenom teče krv sa nosa, kao i povrede u predjelu ramena. Zajedno sa ostalim prisutnim spriječio je dalju svadju. Pošto je imao vozilo oštećenog je odvezao do policije da ovo prijavi, a zatim u  bolnicu radi ukazivanja pomoći. </span>
</p>
<p class="p3">
<span>	Svjedok N. R istakao je: da je dana 15.11.2011.godine pošao od kuće sa majkom i okrivljenim da uzmu drva za grijanje. Okrivljeni je uzeo ručna kolica i dvije platnene vreće. Išao je sa majkom koju je držao pod ruku. Kada su došli na put, vidjeli su gradjevinsku mašinu da izvodi radove.  Na putu je bilo dosta gradjana, medju kojima je bio Ibrahim i njegov sin M.. Okrivljeni je zamolio vozača mašine da obustavi radove pošto je mašina vršila iskop zemljišta koje je njihovo vlasništvo. Ibrahim je išao put njih sa oštećenim. Istima su kazali da pozovu policiju nakon čega im se Ibrahim obratio riječima „zovi jebem ti božiju majku, ovo je moje, ja sam ovdje vlast, jebem vam policiju...“. Prišao je i dohvatio ga za grlo, a onda ga udario pesnicom i oborio na zemlju. Udarao ga je naizmjenično sa Mersudinom pesnicama i nogama, dok se nalazio na zemlji. Ustao je  i pošao po strani da bi mobilnim telefonom obavijestio policiju šta se dogodilo. Ibrahim je nastavio da ih psuje i pokušao je da mu uzme telefon. Kada je prišla njegova majka da ga odbrani, vidio je da je Ibrahim istu dohvatio za grlo. Kada je okrivljeni prišao da  Ibrahima i M.udalji od njega, vidio je kada su mu stavili kapu na glavu i to M. A i počeli su ga udarati pesnicama i nogama. U kolicima nijesu imali lopatu. Kod oštećenog nije primijetio nikakvu povredu, jer istog tog dana niko nije udario. </span>
</p>
<p class="p3">
<span>	Svjedok N. Dž istakla je :</span>
</p>
<p class="p3">
<span>	Da je dana 03.11.2011. godine sa sinovima R. i R  pošla od kuće da uzmu drva. Okrivljeni je imao ručna kolica, dok je ona išla sa R. Kada su došli na put vidjeli su da gradjevinska mašina vrši iskop njihove parcele.  Na tom mjestu je bilo dosta prisutnih medju kojima je bio oštećeni i njegov otac Ibrahim kao i A. Okrivljeni je prišao do vozača  i pitao ga je zbog čega to radi na šta mu je isti  odgovorio da ga je angažovao Ibrahim. Do njih je došao Ibrahim sa Mersudinom i Asmirom govoreći vozaču „kopaj, ruši sve, ovo je sve naše...“. Njih je upozorio da se uklone psujući im božju majku. Vidjela je kada je R. uzeo telefon da pozove policiju. Ibrahim je sa Mersudinom prišao do R. i počeli su ga udarati pesnicama, psujući mu majku, nakon čega su ga odgurnuli niz škarpu. Vidjela je kada je A. prišao do okrivljenog, navlačio  mu kapu na glavu i počeo ga udarati zajedno sa Ibrahimom i M. i oborili ga u jedan kanal. Svo vrijeme je zapomagala, ali niko nije prišao da ih razdvoji. Do nje je prišao Ibrahim, dohvatio je rukama za prsa i počeo joj psovati majku. Ostavili su kolica na put i pošli su kući. Pošli su u policiju i ovo prijavili. U kolicima nijesu imali lopatu  niti bilo koji drugi predmet. </span>
</p>
<p class="p3">
<span>	Svjedok M. M istakao je:  </span>
</p>
<p class="p3">
<span>	Da je dana 15.11.2011.godine sa gradjevinskom mašinom radio na popravci puta u naselju Šušteri. Bilo je prisutno dosta mještana iz tog naselja. Kod njega su prrišla dva momka, od kojih je jedan bio okrivljeni i bili su u društvu sa njihovom majkom. Okrivljeni ga je upozorio da ne kopa zemlju  i da je to njegovo vlasništvo. Kazao mu je da mu to nije poznato pa je zemlju vratio od iskopa. Okrivljeni je sa Bratom i majkom prošao pored mašine. Vidio je kada je došlo do raspravljanja izmedju okrivljenog i Ibrahima, ali riječi nije čuo jer je bio u kabini. Takodje je vidio i oštećenog kada se raspravljao sa okrivljenim i da je oštećeni rukom udario okrivljenog. Nije vidio da li je okrivljeni u rukama imao predmet. Kada se okrivljeni sa majkom i bratom vratio, vidio je da isti ima ručna kolica, ali ne zna da li je u istima bila i lopata, ili ašov, ali zna da je bio neki predmet. Kada su se udaljili oko 20 m, okrivljeni se okrenuo, podigao ruku sa ispruženim prstom i nešto je govorio. Zaključio je da možda i njega upozorava, ali iz kabine nije izlazio. Vidio je kada je oštećeni pošao put okrivljenog  i da je izmedju njih došlo do fizičkog kontakta. Okrivljeni mu je bio okrenut licem, a oštećeni ledjima. Kada su se medjusobno dohvatili rukama nije mogao da vidi  da li okrivljeni u rukama ima neki predmet. Vidio je kada je A., brat oštećenog pošao put njih, oštećenog dohvatio rukama i odgurnuo ga po strani. Kada je oštećeni došao do njega vidio je istom povredu na nosu i da mu teče krv. U tom fizičkom kontaktu vidio je kada je oštećeni pao na koljena. Okrivljeni je dolazio sa majkom kod njega nakon toga da od istog saznaju šta je tog dana vidio, te je istima kazao isto što i na glavnom pretresu. Isti su mu kazali da oštećeni nije dolazio do njih. Kada su se okrivljeni i oštećeni dohvatili rukama bili su u blizini kolica, koja je imao okrivljeni. Da li je okrivljeni u rukama imao neki predmet u tom momentu nije mogao da vidi, odnosno isti je imao neki predmet, ali nije mogao da vidi zbog njihovog položaja o kojem se predmetu radi. </span>
</p>
<p class="p3">
<span>	Sudski vještak medicinske struke dr. Tomislav Jeremić  u nalazu i mišljenju istkao je :  da je u medicinskoj dokumentaciji, ivzještaju doktora iz HMP Rožaje br.10274/11. od 15.11.2011.godine  konstatovano da je prilikom pregleda Murić Mersudina isti imao povrede: na nosu posjekotinu veličine 1 cm, tragovi svježe krvi u desnoj nosnici, više oguljotina u predjelu lijevog ramena i ključne kosti veličine 4 cm. Da se u konkretnom slučaju radi o razderotini nosa sa nagnječenjem i oguljotinama predjela lijevog ramena i ključne kosti. Da se ove povrede kvalifikuju kao lake tjelesne  i da su nanešene dejstvom tvrdo tupe mehaničke sile (pesnice, lakta, tvrdog predmeta). Povreda u predjelu nosa nije nanešena oštrim dijelom alatke – lopate.</span>
</p>
<p class="p3">
<span>	Sud je cijeneći iskaz okrivljenog i izvedene dokaze pojedinačno i u vezi sa ostalim izvedenim dokazima te je na osnovu takve ocjene utvrdio činjenično stanje opisano u izreci presude. </span>
</p>
<p class="p3">
<span>	Utvrdjeno činjenično stanje proizilazi iz iskaza svjedoka – oštećenog Mersudina, svjedoka Ibrahima, E, M, M, medicinske dokumentacije, nalaza i mišljenja vještaka dr. Tomislava Jeremića, čiji iskazi su odredjeni, jasni, medjusobno saglasni i kao takvi su i prihvaćeni,  te i iskaza svjedoka R, Dz.,  i okrivljenog , čije je iskaze sud  djelimično prihvatio.</span>
</p>
<p class="p3">
<span>             Iz iskaza svjedoka – oštećenog M. se vidi da je pomenutog dana bio prisutan na mjestu na kojem je gradjevinska mašina vršila popravku puta. Da je na tom mjestu bio njegov otac I. i još mještana. Da je došao okrivljeni  sa bratom R. i majkom. Da je okrivljeni upozorio vozača mašine da ne izvodi radove na tom dijelu tako da je došlo do verbalnog duela izmedju okrivljenog i njegovog oca. Da je upozorio iste da ne psuju. Da je okrivljeni  imao ručna kolica i kada se istom približio ista je ispustio iz ruku, dohvatio lopatu, koja je bila u kolicima i sa istom ga udario u predjelu nosa i lijevog ramena. Da je imao povrede od tog udarca u predjelu nosa i lijevog ramena. Kada je to vidio njegov otac iste je počeo da psuje govoreći im „ bježite odavde, ubiste mi sina, jebem li vam sunce“. Zbog povreda koje je imao javio se ljekaru. Njegov iskaz sud je prihvatio kao tačan, jer je u odlučnim činjenicama  potvrdjen sa iskazima svjedoka Ibrahima, E, M i M. </span>
</p>
<p class="p3">
<span>	Iz iskaza svjedoka Ibrahima se vidi da je pomenutog dana bio prisutan na mjestu gdje je gradjevinska mašina vršila popravku puta. Da je na tom mjestu bio i njegov sin M. i još dosta mještana. Da je došao okrivljeni sa bratom i majkom i da je nastao verbalni duel izmedju njega i okrivljenog u vezi izvodjenja tih radova. Vidio je da okrivljeni u ručnim kolicima koja je imao, ima lopatu, koju je uzeo u ruke i udario njegovog sina M. Kada su se isti od M. udaljili, pošao je za njima, upućujući im riječi „jebem li vam sunce ubiste mi sina“. Vidio je M. da teče krv iz nosa i da ima povrede u predjelu lijevog ramena. Njegov iskaz je  saglasan sa iskazom oštećenog Mersudina i iskazom svjedoka E, i  M, te je njegov iskaz i prihvaćen.</span>
</p>
<p class="p3">
<span>	Iz iskaza svjedoka E. se vidi da je on bio prisutan na mjestu gdje se vršila popravka puta. Vidio je kada je do gradjevinske mašine došao okrivljeni koji je bio sa majkom i bratom. Takodje je vidio i čuo kada je došlo do verbalnog duela izmedju Ibrahima i okrivljenog u vezi popravke tog puta i da je u tom verbalnom duelu učestvovao i oštećeni. Vidio je kada je okrivljeni lopatom koju je imao u ruci udario oštećenog u predjelu nosa, a nakon toga ga zakačio u predjelu ramena. Čuo je kada je Ibrahim N. uputio riječi „jebem li vam sunce što mi udariste dijete“. Kod oštećenog je primijetio da mu teče krv, te je istog svojim vozilom odvezao do policije da ovo prijavi, a nakon toga u bolnicu. Iskaz ovog svjedoka sud je prihvatio jer je saglasan i sa iskazima oštećenog, svjedoka I, M, M.</span>
</p>
<p class="p3">
<span>	Iz iskaza svjedoka M.se vidi da je on bio prisutan pomenutog dana na mjestu  gdje je došao i okrivljeni sa majkom i bratom. Da je čuo kada je došlo do verbalnog duela izmedju okrivljenog i oštećenog u vezi popravke puta nakon čega je vidio kada je okrivljeni sa lopatom oštećenog udario u predjelu nosa i od njih je bio udaljen oko 5 m. Njegov iskaz je u ovom dijelu sud prihvatio jer je saglasan sa iskazima oštećenog, svjedoka Ibrahima, E., M.</span>
</p>
<p class="p3">
<span>	Iz iskaza svjedoka M. se vidi da je on pomenutog dana radio sa gradjevinskom mašinom na popravci puta gdje su bili prisutni oštećeni sa ocem Ibrahimom i drugim mještanima. Da je došao okrivljeni i pitao ga zbog čega vrši iskop zemlje na posjedu koji je u njegovom vlasništvu. Čuo je kada je došlo do verbalne prepirke izmedju okrivljenog, oštećenog i I. Riječi nije čuo jer je bio u kabini. Vidio je kada je oštećeni okrivljenog udario rukom. Kada se okrivljeni udaljio od mašine vidio je da se isti okrenuo, podigao ruku sa ispruženim prstom i stekao je utisak da se njemu obraća. Vidio je kada je do okrivljenog došao oštećeni i da je izmedju njih došlo do fizičkog kontatka i da je u jednom momentu oštećeni pao na koljena, a da je do njih prišao A. koji je oštećenog odgurnuo po strani prilikom ostvarenog kontakta. Da je do kontakta izmedju oštećenog i okrivljenog došlo u blizini ručnih kolica, te da je okrivljeni u rukama imao neki predmet, ali obzirom na njihov položaj nije mogao da vidi o kakvom se predmetu radi. Iskaz ovog svjedoka sud je prihvatio, jer je u ovim činjenicama saglasan sa iskazima oštećenog svjedoka I, E i M.</span>
</p>
<p class="p3">
<span>	Iz iskaza svjedoka R. se vidi da je on pomenutog dana bio u društvu sa okrivljenim i njihovom majkom. Da je okrivljeni imao ručna kolica i da su pošli da uzmu drva na njihovom posjedu. Na putu su vidjeli da se izvode radovi sa gradjevinskom mašinom i da je tada došao I. sa oštećenim i da je izmedju njih nastao verbalni duel u vezi popravke tog puta. Da je okrivljeni bio u blizini oštećenog i Ibrahima kada su se raspravljali. Njegov iskaz u ovom dijelu sud je prihvatio jer je saglasan sa iskazom oštećenog, svjedoka I, E. i M. Medjutim, njegov iskaz u dijelu koji se odnosi da okrivljeni na kolicima nije imao lopatu i da sa lopatom nije udario oštećenog i da oštećeni nije imao povrede, sud nije mogao prihvatiti jer je njegov iskaz u ovom dijelu, obzirom na srodstvo sa okrivljenim usmjeren da okrivljenom pomogne u izbjegavanju krivičnopravne odgovornosti za krivično djelo koje mu se stavlja na teret. </span>
</p>
<p class="p3">
<span>	Iz iskaza svjedoka Dz. se vidi da je ona bila prisutna pomenutog dana na mjestu gdje je došlo do verbalne prepirke izmedju okrivljenog  i R. sa oštećenim i njegovim ocem Ibrahimom, gdje je bio prisutan i M. A. Da je okrivljeni imao ručna kolica. Njen iskaz sud je u ovom dijelu prihvatio jer je saglasan sa ostalim izvedenim dokazima. Medjutim, njen iskaz u dijelu koji se odnosi da okrivljeni nije imao lopatu i da lopatom nije udario oštećenog  sud nije mogao prihvatiti jer je isti u tom dijelu, obzirom da joj je okrivljeni sin, usmjeren da istom pomogne u pogledu izbjegavanja krivičnopravne odgovornosti za krivično djelo koje mu se stavlja na teret. </span>
</p>
<p class="p3">
<span>	Sud je cijeneći nalaz i mišljenje vještaka medicinske struke dr. Tomislava Jeremića isti prihvatio kao objektivan, stručan, jer je isti zasnovan na medicinskoj dokumentaciji koja se odnosi na konstatovanje povreda kod oštećenog koji se istog dana javio u službi HMP u Rožajama. Iz ovog nalaza se vidi da se opisane povrede kod oštećenog kvalifikuju kao lake tjelesne povrede i da su mogle biti nanešene udarcem tvrdotupog predmeta, ali ne i predmetom oštrih ivica.</span>
</p>
<p class="p3">
<span>	Sud je cijeneći iskaz okrivljenog  isti prihvatio u dijelu koji se odnosi da je pomenutog dana došlo do verbalnog duela izmedju njega, oštećenog i njegovog oca Ibrahima. Da je  bio u društvu sa svojim bratom R. i majkom i kada je došao na mjesto gdje je gradjevinska mašina vršila popravku puta, upozorio je vozača da to ne čini, nakon čega je došlo do verbalne prepirke sa oštećenim i I. Njegov iskaz u ovom dijelu je potvrdjen svim izvedenim dokazima, te je sud isti u ovom dijelu uzeo kao dokaz. Medjutim, njegov iskaz u dijelu koji se odnosi da nije imao lopatu i da sa lopatom nije udario oštećenog i istog povrijedio sud nije mogao prihvatiti jer je isti u tom dijelu usmjeren ka izbjegavanju krivično pravne odgovornosti i suprotan je utvrdjenom činjeničnom stanju. </span>
</p>
<p class="p3">
<span>	Pravnom ocjenom utvrdjenog činjeničnog stanja sud je našao da su u radnjama okrivljenog sadržani svi bitni elementi krivičnog djela laka tjelesna povreda iz čl. 152.st.2. uvezi st.1. KZ izvršenog na način opisan u izreci presude. Naime, okrivljeni je pomenutog dana lako tjelesno povrijedio oštećenog, na način  što ga je  udario lopatom kao sredstvom koje je podobno da tijelo teško povrijedi i zdravlje teško naruši, u predjelu nosa, koja je skliznula i udarila ga u predjelu ramena nanoseći mu tom prilikom opisane povrede. Opisane povrede se i pravno kvalifikuju kao lake tjelesne povrede i iste su nanešene udarcem sa lopatom, ali ne i oštrim ivicama iste. </span>
</p>
<p class="p3">
<span>	Cijeneći psihički odnos okrivljenog prema izvršenom krivičnom djelu, sud je našao da je okrivljeni ovo krivično djelo izvršio sa umišljajem, jer je bio svjestan da oštećenog može povrijediti udarcem lopatom, pa je na to i pristao, te je iz takvog njegovog postupanja  nastupila i  zabranjena posledica nanošenjem opisanih povreda istom. </span>
</p>
<p class="p3">
<span>	Predmet ocjene suda bila je i teza branioca okrivljenog, pa istu sud nije mogao prihvatiti, obzirom da je  izvedenim dokazima u  potpunosti utvrdjeno činjenično stanje,  te  ista  nije prihvaćena. </span>
</p>
<p class="p3">
<span>	Za izvršeno krivično djelo sud je našao da je okrivljeni krivično pravno odgovoran, te ga je  za isto i oglasio krivim, pošto je našao da nema elemenata koji bi isključivali njegovu krivičnopravnu odgovornost i izrekao mu uslovnu osudu utvrdjujući mu pri tom kaznu zatvora u trajanju od 45 dana i istovremeno odredjujući da se ista neće izvršiti ukoliko isti u roku od jedne godine dana ne izvrši novo krivično djelo. </span>
</p>
<p class="p3">
<span>	Prilikom izricanja uslovne osude, kao krivične sankcije sud je imao u vidu ličnost izvršioca ovog krivičnog djela, njegovo dosadašnje vladanje, da do sada nije osudjivan,  njegove lične i imovinske prilike, okolnosti pod kojima je izvršio ovo krivično djelo, pa mu je sud u tom smislu, vodeći računa o svrsi uslovne osude u okviru opšte svrhe krivičnih sankcija izrekao uslovnu osudu  ubijedjen da će se upozorenjem uz prijetnju kaznom – uslovnom osudom dovoljno uticati na okrivljenog da više ne vrši krivično djelo. </span>
</p>
<p class="p3">
<span>	U smislu čl. 226. i 229. ZKP-a sud je obavezao okrivljenog da plati na ime troškova krivičnog postupka iznos od 55 eura, a koji troškovi se odnose na ime naknade za dati nalaz i mišljenje vještaku medicinske struke, kao i da plati na ime paušala iznos od 40 eura, a imajući u vidu trajanje i složenost krivičnog postupka.</span>
</p>
<p class="p3">
<span>	U smislu čl. 239.st.2. ZKP oštećeni M. M. radi ostvarivanja imovinsko pravnog zahtjeva upućen je na gradjansku parnicu. Ovo  sa razloga što isti nije opredijelio  visinu istog, tako da sud nije raspolagao sa podacima u pogledu odlučivanja o istom. </span>
</p>
<p class="p3"></p>
<p class="p3"></p>
<p class="p3">
<span>ZAPISNIČAR						PREDSJEDNIK SUDA</span>
</p>
<p class="p3">
<span>Burdžović Adisa s.r.							Camić Zahit s.r.</span>
</p>
<p class="p3"></p>
<p class="p3"></p>
<p class="p3"></p>
<p class="p4">
<span>OSNOVNI SUD U ROŽAJAMA, dana 09.02.2012.godine.</span>
</p>
<p class="p3"></p>
<p class="p3"></p>
<p class="p3">
<span>PRAVNA POUKA: Protiv ove presude može se </span>
</p>
<p class="p3">
<span>izjaviti žalba u roku od 8 dana od dana prijema </span>
</p>
<p class="p3">
<span>iste i to Višem sudu u Bijelom Polju, a preko ovog suda.</span>
</p>
<p class="p3">
<span>	</span>
</p>
<p class="p5"></p>
<p class="p6"></p>


</body>
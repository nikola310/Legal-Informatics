<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.0in 1.0in 1.25in;}
.s1{font-weight:bold;}
.s2{font-weight:bold;color:black;}
.s3{color:black;}
.s4{font-size:12pt;color:black;}
.p1{margin-left:-0.125in;text-align:end;hyphenate:auto;font-family:Times New Roman;font-size:13pt;}
.p2{margin-left:-0.125in;text-align:center;hyphenate:auto;font-family:Times New Roman;font-size:13pt;}
.p3{margin-left:-0.125in;text-align:center;hyphenate:auto;font-family:Times New Roman;font-size:12pt;}
.p4{text-align:center;hyphenate:auto;font-family:Times New Roman;font-size:13pt;}
.p5{text-indent:0.5in;text-align:justify;hyphenate:auto;font-family:Times New Roman;font-size:13pt;}
.p6{text-indent:0.375in;text-align:start;hyphenate:auto;font-family:Times New Roman;font-size:13pt;}
.p7{margin-left:2.5in;text-align:start;hyphenate:auto;font-family:Times New Roman;font-size:13pt;}
.p8{text-indent:0.5in;text-align:start;hyphenate:auto;font-family:Times New Roman;font-size:13pt;}
.p9{text-align:center;hyphenate:auto;font-family:Times;font-size:13pt;}
.p10{text-align:start;hyphenate:auto;font-family:Times New Roman;font-size:13pt;}
.p11{text-indent:0.5in;margin-left:2.0in;text-align:start;hyphenate:auto;font-family:Times New Roman;font-size:13pt;}
.p12{text-align:justify;hyphenate:auto;font-family:Times New Roman;font-size:13pt;}
.p13{text-indent:0.5in;margin-left:-0.125in;text-align:center;hyphenate:auto;font-family:Times New Roman;font-size:13pt;}
.p14{margin-left:-0.125in;text-align:justify;hyphenate:auto;font-family:Times New Roman;font-size:13pt;}
.p15{margin-left:0.5in;text-align:start;hyphenate:auto;font-family:Times New Roman;font-size:13pt;}
.p16{margin-left:0.25in;text-align:start;hyphenate:auto;font-family:Times New Roman;font-size:13pt;}
.p17{text-align:start;hyphenate:auto;font-family:Times New Roman;font-size:12pt;}
</style>
<meta content=" " name="author">
</head>
<body class="b1 b2">
<p class="p1">
<span class="s1">K.br. 387/11</span>
</p>
<p class="p1"></p>
<p class="p2"></p>
<p class="p3"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p4">
<span class="s1">         U IME CRNE GORE</span>
</p>
<p class="p2"></p>
<p class="p5">
<span class="s1">OSNOVNI SUD U BARU</span><span>, kao prvostepeni krivični, sudija G. Š., kao sudija pojedinac, sa zapisničarom M. M., u krivičnom predmetu okrivljenog </span><span class="s1">N. S.</span><span>, zbog krivičnog djela samovlašće iz čl. 384 st.1 Krivičnog zakonika, po optužnom predlogu Osnovnog državnog tužilaštva u Baru Kt.br. 175/11 od 13.12.2011. godine, nakon održanog glavnog javnog pretresa u prisustvu zastupnika optužbe savjetnika Osnovnog državnog tužilaštva C. A. i okrivljenog, dana 15.03.2012. godine donio je i javno objavio.</span>
</p>
<p class="p6"></p>
<p class="p6"></p>
<p class="p7">
<span class="s1">      P R E S U D U</span>
</p>
<p class="p5"></p>
<p class="p5"></p>
<p class="p5">
<span>Okrivljeni </span><span class="s1">N. S.</span><span> od oca V. i majke Lj. rođene D., rođen ... godine na C., sa prebivalištem u B., ul. M. B.., državljanin Crne Gore, oženjen, otac dvoje maloljetne djece, pismen, po zanimanju mašinski tehničar, srednjeg imovnog stanja, neosuđivan;</span>
</p>
<p class="p5">
<span> </span>
</p>
<p class="p8">
<span class="s1">Na osnovu čl. 373 tačka 2. ZKP-a </span>
</p>
<p class="p9"></p>
<p class="p9">
<span class="s2">  OSLOBAĐA SE OD OPTUŽBE</span>
</p>
<p class="p10"></p>
<p class="p5">
<span class="s3">Da je : </span>
</p>
<p class="p5"></p>
<p class="p5">
<span>Dana 19.05.2009. godine, u selu U., Opština Bar, protivno odredbi čl.141. st.1. Zakona o energetici (»Službeni List Crne Gore« 28/10), samovlasno pribavio pravo korišćenja električne energije za koje smatra da mu pripada, na način što je porodičnu kuću samovlasno preko brojila marke »Iskra« br. 43886284 priključio na elektromrežu, iako prethodno nije pribavio saglasnost Elektroprivrede Crne Gore AD Nikšić Elektrodistribucije u Cetinju;</span>
</p>
<p class="p10"></p>
<p class="p10">
<span>	- čime bi učinio krivično djelo - </span><span class="s1">samovlašće iz čl.384. st. 1. Krivičnog zakonika.</span>
</p>
<p class="p5"></p>
<p class="p5">
<span>Jer nije dokazano da je učinio djelo za koje je optužen.</span>
</p>
<p class="p5"></p>
<p class="p5">
<span class="s3">Oštećeno preduzeće JP Elektroprivreda Crne Gore AD Nikšić, Elektrodistribucija u Baru, se radi ostvarivanja imovinsko pravnog zahtjeva upućuje na parnični postupak. </span>
</p>
<p class="p5"></p>
<p class="p10">
<span>	Troškovi krivičnog postupka padaju na teret budžetskih sredstava suda.</span>
</p>
<p class="p10"></p>
<p class="p11">
<span class="s1">  O b r a z l o ž e n j e</span>
</p>
<p class="p12"></p>
<p class="p5">
<span>Optužnim predlogom Osnovnog državnog tužilaštva u Baru Kt.br. 175/11 od 13.12.2011. godine, stavljeno je na teret okrivljenom izvršenje krivičnog djela bliže opisanog u dispozitivu.</span>
</p>
<p class="p5"></p>
<p class="p12">
<span>	Okrivljeni je u svojoj odbrani izjavio da </span><span class="s4">njegova porodica ima kuću u selu Utrg u Crmnici. Tačnije radi se o staroj porodičnoj kući koja se vodi na ime njegovog oca V. N.. Do te kuće 1979 godine započeta je izgradnja još jedne kuće i ta je porodična jer je započeo njegov otac, a nastavili je braća i on. Ista je završena u potpunosti prije jedno tri godine. Kat. parcela na kojoj se nalazi ta kuća treba da bude predmet ostavinskog postupka iza smrti njegove babe S.N. zbog toga kuća nije uknjižena ni na čije ime. Građevinsku dozvolu za tu kuću nisu vadili jer se radi o seoskom području koji nije dio urbanističkog plana, a i radi se o objektu koji je izgrađen poslije zemljotresa. U staroj kuće se nalazi monofazno brojilo koje je registrovano na ime njegovog oca. Na novoj kući se nalazi cjelokupna instalacija sa brojilom koje nije prikopčano na seosku elektro mrežu upravo zbog neriješenog imovinskog pitanja. Kuća se preko kabla napaja strujom iz stare kuće, a utrošena struja se uredno registruje na tom brojilu koju i plaćaju. Što se tiče zapisnika o kontroli mjernog mjesta dana 19.05.2009. godine isti nije potpisao on niti je bio prisutan kada je kontrola vršena. O kontroli je obaviješten telefonskim putem i to od strane komšije koji mu je rekao da je u toku akcija legalizacije brojila, te da će se to brojilo do pribavljanja potrebne dokumentacije voditi kao nelegalno, a da će biti prikopčano na NN mrežu. Rekao mu je da se on u njegovo ime potpiše na predmetni zapisnik ne znajući da će to kasnije biti predmet krivične prijave protiv njega. Radnici ED Cetinje brojilo nijesu prikopčali na NN mrežu kako je to bio prvobitni plan. Na glavnom pretresu je dodao da </span><span class="s3">njegov otac V.N. živi u S.. On ima još dva brata i oni s vremena na vrijeme odu do kuće u selu Utrg. Da bude precizan u pitanju je stara kuća, a odmah pored te kuće nalazi se jedan novosagrađeni dio, tačnije kuća koja ima  instalirane elektroinstalacije i brojilo, ali taj dio kuće nikada nije bio priključen na elektromrežu. Njima je bilo saopšteno da će kroz selo proći savremenija mreža i da će nakon toga kuća biti priključena na elektromrežu kao i da će biti legalizovani svi nelegalni priključci. To još uvijek nije završeno i nova kuća još uvijek nema struju, a kada odu na selo imaju jedan produžni kabl koji priključe na utičnicu u staroj kući koja ima monofazno brojilo i na taj način novu kuću snabdijevaju električnom energijom. Navodi i to da se taj dio imanja na kome se nalaze kuće još uvijek vodi na pok. babu očevu majku N. S., a ostavinski postupak nije završen i ako će taj dio nesporno pripasti njegovom ocu jer je on jedini naslednik. On je o kontroli brojila obavješten od strane jednog komšije koji mu je rekao da je u toku akcija legalizacije brojila i da je potrebno da mu kaže na koga da se vodi to novo brojilo.  Smatrajući da je u pitanju samo legalizacija objekta on mu je rekao da napiše njegovo ime, jer je on najstariji od braće, a otac je u to vrijeme bio o lošem stanju i iz svih tih razloga upisano je njegovo ime kao vlasnika. On je tada i rekao komšiji M. M. da potpiše zapisnik u njegovo ime.</span>
</p>
<p class="p12"></p>
<p class="p12">
<span class="s3">	U dokaznom postupku saslušan je svjedok P. D., pročitani su : zapisnik Elektrodistribucije Cetinje br. 4201-6729 od 19.05.2009. godine, dopis Elektroprivrede CG AD Nikšić - Elektrodistribucija Cetinje br. 40-16-01-12235 od 31.10.2011. godine, izvod iz kaznene evidencije na ime okrivljenog UP Ispostava Cetinje br. 20-02-245-4940 od 23.12.2011. godine, saslušan je vještak elektrostruke R.L., pročitan je dopis Elektrodistribucije Bar br.4101-1269 od 12.03.2012. godine. </span>
</p>
<p class="p12"></p>
<p class="p5">
<span class="s3">Svjedok </span><span class="s2">P. D.</span><span class="s3"> je izjavio da su po nalogu šefa službe D. D., on i kolega B. Z.otišli u kontrolu nelegalnih potrošača u selu Utrga i vršili kontrolu kod N. S.. Prilikom kontrole zatekli su da je mjerno mjesto ispravno i ostavili dokument, odnosno kopiju zapisnik da se potrošač N. S. prijavi u roku od tri dana od dana prijema tog dopisa pristupi u ED Cetinje radi obračuna i uplate iznosa za nelegalno korišćenje energije, odnosno radi dogovora razloga otklanjanja za obustavu isporuke električne energije (ako je brojilo potrošača unutar objekta po tehničkom propisu brojilo mora biti van objekt na fasadi ili stubnom ormaru. Na glavnom pretresu je dodao da je tom prilikom vršio evidentiranje odnosno pregled mjernog mjesta i da li je isto urađeno u skladu sa zakonom, brojilo su pogledali samo spolja i to je bio njegov zadatak jer da bi neko lice legalizovalo brojilo osim spoljašnjeg pregleda mora da dostavi atest ispravnosti električnih instalacija, jednopolnu šemu instalacija i građevinsku dozvolu objekta bez objekta gdje se objekat nalazi. On se ne može izjasniti da li je brojilo bilo priključeno na elektro mrežu jer to nije ni bio zadatak njegove kontrole. On je pregled tog i drugih brojila vršio povodom akcije za prijem nelegalnih potrošača u evidenciju.</span>
</p>
<p class="p12"></p>
<p class="p5">
<span class="s3">Iz zapisnika Elektrodistribucije Cetinje br. 4201-6729 od 19.05.2009. godine utvrđeno je da je u pitanju zapisnik o internom tehničkom pregledu spoljašnjeg i unutrašnjeg priključka i pregledu mjernih uređaja (pregled mjernog mjesta) nelegalno priključenog objekta.  U zapisniku je konstatovano da je u pitanju nova instalacija, da mjerni uređaj predstavlja brojilo marke »Iskra« broj 43886284, sa državnom i distributivnom plombom. Stanje više tarife iznosi 00000,9, a niže tarife 00000,6. Komisija predlaže da se električna instalacija primi. </span>
</p>
<p class="p5"></p>
<p class="p5">
<span class="s3">Iz dopisa Elektroprivrede CG AD Nikšić - Elektrodistribucija Cetinje br. 40-16-01-12235 od 31.10.2011. godine utvrđeno je da okrivljeni nikada nije predao zahtjev za izdavanje elektroenergetske saglasnosti. </span>
</p>
<p class="p5"></p>
<p class="p5">
<span class="s3">Iz izvoda iz kaznene evidencije na ime okrivljenog UP Ispostava Cetinje br. 20-02-245-4940 od 23.12.2011. godine utvrđeno je da okrivljeni nije saslušan. </span>
</p>
<p class="p5"></p>
<p class="p5">
<span class="s3"> Vještak elektrostruke R.L. je izjavio da svako brojilo koje se prodaje na tržištu prethodno mora proći kontrolu od strane državne institucije Centra za metrologiju. U tom centru vrši se provjera ispravnosti brojila i nakon izvršene kontrole ukoliko je brojilo ispravno, stavljaju se državne plombe koje su garancija ispravnosti. Da bi mogla da se utvrdi ispravnost brojila brojilo se mora testirati odnosno na njega priključiti neki potrošač i iz tog razloga i na novom brojilu koje se proda na tržištu na brojčaniku mora postojati neka minimalna potrošnja kao što je to u konkretnom slučaju, a obično se radi o potrošnji od nekoliko kilovata ili desetih djelova kilovat časova. Može da tvrdi da potrošnja koja je konstatovana na predmetnom brojilu je potrošnja koja je nastala prilikom kontrole u Zavodu za metrologiju. Zapisnik koji mu je pokazan, a koji se nalazi u spisima predmeta je korišćen za priključenje novih instalacija, nakon ovog zapisnika u kome je konstatovano da mjerni uređaji mogu da se prime bilo je potrebno dostaviti i dokaz o vlasništvu i atest o tehničkoj ispravnosti instalacija pa pretpostavlja da je u tom slučaju došlo do problema oko vlasništva i da iz tog razloga taj postupak nije okončan.</span>
</p>
<p class="p5"></p>
<p class="p5">
<span class="s3">Elektrodistribucija Bar je u dopisu br.4101-1269 od 12.03.2012. godine navela da se pridružuje krivičnom gonjenju i da postavlja imovinsko pravni zahtjev u iznosu od 735,64 €.  </span>
</p>
<p class="p12"></p>
<p class="p12">
<span class="s3">	Ocjenom izvedenih dokaza nije dokazano da je okrivljeni učinio krivično djelo koje mu je stavljeno na teret. </span>
</p>
<p class="p5"></p>
<p class="p5">
<span class="s3">Okrivljeni u svojoj odbrani nije priznao da je učinio krivično djelo u bitnom navodeći da je vlasnik parcele na kojoj se nalazi predmetni objekat još uvijek njegova baba N. S., da je jedini naslednik njegov otac N. V. i da će kuća pripasti njemu. Gradnju kuće je započeo njegov otac</span><span class="s4">, a nastavili je braća i on. U zapisniku Elektrodistribucije Cetinje komšija je potpisao njegovo ime jer ga je obavijestio da je u toku akcija legalizacije brojila i on je rekao da upiše njegovo ime jer je najstariji od braće. Brojilo koje je predmet kontrole nikada nije bilo priključeno na elektromrežu. </span>
</p>
<p class="p5"></p>
<p class="p5">
<span class="s3">U postupku je utvrđeno da se brojilo koje je predmet postupka nalazi u novosagrađenom objektu koji su pored oca okrivljenog, koji će u ostavinskom postupku biti i formalno oglašen kao naslednik, sagradili i okrivljeni i njegova braća. Krivična prijava protiv okrivljenog podnijeta jer je on rekao svom komšiji M. M. da u postupku legalizacije brojila potpiše njegovo ime, kao što bi na isti način bila podnijeta protiv oca ili brata okrivljenog. Dakle, okrivljeni nije vlasnik ni objekta u kome se nalazi brojilo, a ni brojila, što bi predstavljalo uslov za njegovu krivicu. </span>
</p>
<p class="p5"></p>
<p class="p5">
<span class="s3">Osim toga, nije dokazano da je predmetno brojilo bilo priključeno na elektro mrežu. U zapisniku koji je sačinjen od strane radnika Elektrodistribucije Cetinje nije navedeno da je brojilo priključeno na elektro mrežu, niti se svjedok P. D.  mogao izjasniti da li je brojilo bilo priključeno na elektro mrežu jer kako je izjavio to nije ni bio zadatak njegove kontrole, u postupku legalizacije brojila. U zapisniku je navedeno da stanje više tarife iznosi 00000,9, a niže tarife 00000,6. S obzirom na tako malu potrošnju sud je na glavnom pretresu saslušao vještaka elektro struke R. L. koji je u bitnom izjavio da može da tvrdi da je potrošnja koja je konstatovana na predmetnom brojilu potrošnja koja je nastala prilikom kontrole u Zavodu za metrologiju, u kome s mora izvršiti kontrola svakog brojila koje se nađe u prodaji, a da bi se izvršila kontrola brojilo se mora priključiti na neki potrošač. </span>
</p>
<p class="p5"></p>
<p class="p5">
<span class="s3">Imajući u vidu da okrivljeni nije vlasnik kuće u kojoj se nalazi predmetno brojilo, da nije vlasnik brojila, da brojilo nije bilo priključeno na elektro mrežu, donijeta je presuda kojom se okrivljeni oslobađa od optužbe na osnovu </span><span>čl. 373. tč. 2 ZKP.</span>
</p>
<p class="p12"></p>
<p class="p5">
<span class="s3">Na osnovu čl. 239 st. 3 ZKP oštećena JP Elektroprivreda Crne Gore AD Nikšić, Elektrodistribucija u Baru je </span><span>radi ostvarivanja imovinskopravnog zahtjeva upućena na parnični postupak, jer je sud donio presudu kojom je okrivljeni oslobođen od optužbe.</span>
</p>
<p class="p12"></p>
<p class="p5">
<span>Odluka o troškovima krivičnog postupka zasniva se na odredbi čl. 230. st.1 ZKP, zbog čega troškovi krivičnog postupka padaju na teret budžetskih sredstava suda.</span>
</p>
<p class="p5"></p>
<p class="p5">
<span>Na osnovu izloženog odlučeno je kao u izreci presude.</span>
</p>
<p class="p5"></p>
<p class="p13">
<span class="s1">OSNOVNI SUD U BARU</span>
</p>
<p class="p13">
<span class="s1">Dana 15.03.2012. godine</span>
</p>
<p class="p13"></p>
<p class="p13"></p>
<p class="p10">
<span class="s1">ZAPISNIČAR,					                      		S U D I J A                  </span>
</p>
<p class="p14">
<span class="s1">  M. M.				                           	                                      G. Š.</span>
</p>
<p class="p14">
<span> </span>
</p>
<p class="p14"></p>
<p class="p14">
<span class="s1">PRAVNA POUKA</span><span>:Protiv ove presude može se </span>
</p>
<p class="p14">
<span>izjaviti žalba Višem sudu u Podgorici u roku od</span>
</p>
<p class="p14">
<span>8 dana od dana prijema pismenog otpravka.</span>
</p>
<p class="p14">
<span>Žalba se predaje ovom sudu u dva primjerka.</span>
</p>
<p class="p15"></p>
<p class="p10"></p>
<p class="p10">
<span class="s1">DNA</span><span>:- 1 x ODT</span>
</p>
<p class="p16">
<span>    - 1 x okrivljenom</span>
</p>
<p class="p16">
<span>    - 1 x  oštećenom preduzeću  </span>
</p>
<p class="p10">
<span>         -  u spise</span>
</p>
<p class="p17"></p>
<p class="p17"></p>
<p class="p17"></p>


</body>
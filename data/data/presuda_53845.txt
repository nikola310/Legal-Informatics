<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:center;hyphenate:auto;font-family:Arial;font-size:12pt;}
.p2{text-align:end;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{text-indent:0.49166667in;text-align:justify;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Arial;font-size:12pt;}
.p6{text-indent:-0.25in;margin-left:0.5in;text-align:justify;hyphenate:auto;font-family:Arial;font-size:12pt;}
.p7{margin-left:0.25in;text-align:justify;hyphenate:auto;font-family:Arial;font-size:12pt;}
.p8{text-indent:0.25in;text-align:justify;hyphenate:auto;font-family:Arial;font-size:12pt;}
.p9{text-align:justify;hyphenate:auto;font-family:Arial;font-size:11pt;}
.p10{text-align:justify;hyphenate:auto;font-family:Times New Roman;font-size:12pt;}
.p11{text-indent:0.5in;text-align:justify;hyphenate:auto;font-family:Arial;font-size:12pt;}
.p12{text-align:start;hyphenate:auto;font-family:Times New Roman;font-size:12pt;}
.s1{font-size:11pt;}
.s2{display: inline-block; text-indent: 0; min-width: 0.2361111in;}
.s3{font-size:12pt;}
.s4{font-family:Arial;}
</style>
<meta content="vesna.pean" name="author">
</head>
<body class="b1 b2">
<p class="p1">
<!--Image link to '0.jpg' can be here-->
</p>
<p class="p2">
<span>K. 243/12/12</span>
</p>
<p class="p1">
<span>U IME CRNE GORE</span>
</p>
<p class="p1"></p>
<p class="p3">
<span>	OSNOVNI SUD U KOTORU, kao nadležni prvostepeni krivični sud, po sudiji Momirki Marović, uz učešće zapisničara Ana Marije Petković, u krivičnom predmetu protiv okrivljenih P P, B N i V B zbog krivičnog djela nasilničkog ponašanja iz člana 399 Kz-a izvršenog u saizvršilaštvu, a protiv okrivljenog Popivoda Petra i zbog krivičnog djela teške tjelesne povrede iz člana 151 stav 1 Kz-a, koji se vodi po optužnom predlogu ODT Kotor Kt. broj 193/12 od 07.06.2012 godine, nakon glavnog i javnog pretresa održanog dana 10.07.2013 godine u prisustvu zamjenika ODT Kotor Jovanke Čizmović, okrivljenog P P, njegovog branioca advokata Ž A i branioca okrivljenih B N i V B advokata B G, te odsustvu okrivljenih B N i V B shodno članu 457 Zkp-a, dana 12.07.2013 godine donio je i javno objavio sledeću </span>
</p>
<p class="p1">
<span>P R E S U D U</span>
</p>
<p class="p3"></p>
<p class="p4">
<span>1. OKRIVLJENI P P, od oca D i majke T, rođene P, rođen   godine u P, stalno nastanjen u C, B C J broj 199, državljanin CG, neoženjen, sa završenom SSS, lošeg imovnog stanja, ranije osuđivan Presudom Osnovnog suda u Cetinju K.21/08 od 14.04.2008 godine zbog krivičnog djela iz člana 375 stav 3 u vezi stava 1 i 2 KZ CG na kaznu zatvora u trajanju od šest mjeseci uslovno na dvije godine, protiv koga se ne vodi postupak za drugo krivično djelo,</span>
</p>
<p class="p3"></p>
<p class="p4">
<span>2. OKRIVLJENI B N, od oca B i majke N, rođene J, rođen  godine u P, stalno nastanjen u K, ulica D Đ broj 15, državljanin CG, neoženjen, student, sa završenom SSS, srednjeg imovnog stanja, neosuđivan, protiv koga se ne vodi postupak za drugo krivično djelo,</span>
</p>
<p class="p3"></p>
<p class="p4">
<span>3. OKRIVLJENI V B, od oca S i majke S, rođene A, rođen   godine u K, stalno nastanjen u K, ulica D Đ bb i u Podgorici, ulica V M, zgrada Č, 5 sprat, državljanin CG, neoženjen, sa završenom SSS, srednjeg imovnog stanja, neosuđivan, protiv koga se ne vodi postupak za drugo krivično djelo,</span>
</p>
<p class="p5"></p>
<p class="p1">
<span>K R I V I  S U</span>
</p>
<p class="p1"></p>
<p class="p1">
<span>Što su</span>
</p>
<p class="p1"></p>
<p class="p4">
<span>Dana 07.04.2012 godine oko 01:10 časova u K, izazivanjem tuče i vršenjem nasilja prema oštećenim B N  M Nli i B M, ugrozili spokojstvo građana i remetili javni red i mir, na način što su prišli parkiranom vozilu u kojemu su se nalazili oštećeni i počeli da lupaju po krovu vozila, da bi nakon što su iz vozila izašli oštećeni i pitali o čemu se radi, prvookrivljeni P P teško tjelesno povrijedio oštećenog B N, na način što ga je prvo udario nogom u predjelu glave, od kojeg udarca je isti pao pored vozila, a okrivljeni P nastavio da ga udara  nogama  u predjelu glave, kojom prilikom je istom nanio tešku tjelesnu povredu u vidu potresa mozga, krvnog podliva kože u predjelu desne ušne školjke i nagnječenja glave u lijevom čeonom - slijepoočnom predjelu, za koje vrijeme su okrivljeni B i V stisnutom pesnicom udarali oštećenog B M u predjelu glave i ramena, a potom i P u predjelu gornje usne, a kada je oštećeni M N pokušao da pomogne B M, istog je stisnutom pesnicom u predjelu potiljka udario okrivljeni V, kojom prilikom je oštećeni B M zadobio lake tjelesne povrede u vidu nagnječno razderne rane u predjelu gornje usne dužine 2 cm sa otokom u predjelu gornje usne i otokom u lijevoj polovini čeonog predjela, a oštećeni M N laku tjelesnu povredu u vidu nagnječno-razderne rane u desnoj polovini potiljačnog predjela,</span><span class="s1"> </span><span>pri čemu su bili uračunljivi, svjesni značaja svog djela i njegove zabranjenosti, a čije izvršenje su htjeli.</span>
</p>
<p class="p3"></p>
<p class="p4">
<span>- čime su kao saizvršioci učinili krivično djelo nasilničko ponašanje iz člana 399. Krivičnog zakonika, a okrivljeni Popivoda Petar i krivično djelo teške tjelesne povrede  iz člana 151. stav 1. Krivičnog zakonika.</span>
</p>
<p class="p3"></p>
<p class="p4">
<span>Pa sud okrivljenom P P na osnovu naprijed navedene krivičnopravne odredbe i člana 3, 5, 8, 13, 15, 32, 36, 42, 45 i 46. Krivičnog zakonika  prethodno  </span>
</p>
<p class="p1">
<span>utvrđuje</span>
</p>
<p class="p1"></p>
<p class="p6">
<span class="s2">1.​&nbsp;</span><span>Za krivično djelo nasilničko ponašanje iz člana 399 Kz-a, kaznu zatvora u trajanju od  četiri mjeseca.</span>
</p>
<p class="p7">
<span>2.  Za krivično djelo teške tjelesne povrede iz člana 151. st. 1. Kz-a, kaznu zatvora u trajanju od pet mjeseci;  </span>
</p>
<p class="p7"></p>
<p class="p8">
<span>Pa mu sud primjenom člana 48, 52, 53. i 54. Kz-a i čl. 368. i 374. Zkp-a  i z r i č e</span>
</p>
<p class="p1"></p>
<p class="p1">
<span>USLOVNU OSUDU</span>
</p>
<p class="p1"></p>
<p class="p4">
<span>Kojom utvrđuje jedinstvenu kaznu zatvora u trajanju od sedam mjeseci i istovremeno određuje da se kazna neće izvršiti ukoliko okrivljeni za vrijeme od dvije godine od dana pravosnažnosti presude ne učini novo krivično djelo.</span>
</p>
<p class="p3">
<span> </span>
</p>
<p class="p4">
<span>Sud okrivljenima B N i V B na osnovu naprijed navedene krivičnopravne odredbe i člana 3, 5, 8, 13, 15, 36, 42, 45, 46, 52, 53. i 54. Krivičnog zakonika i člana 368. i 374. Zkp-a  i z r i č e</span>
</p>
<p class="p3"></p>
<p class="p1">
<span>USLOVNU OSUDU</span>
</p>
<p class="p3"></p>
<p class="p4">
<span>Kojom im utvrđuje kazne zatvora u trajanju od po četiri mjeseca i istovremeno određuje da se kazne neće izvršiti ukoliko okrivljeni za vrijeme od jedne godine i šest mjeseci od dana pravosnažnosti presude ne učine novo krivično djelo.</span>
</p>
<p class="p3"></p>
<p class="p4">
<span>Dužni su okrivljeni na ime troškova krivičnog postupka solidarno uplatiti iznos od 1.549,50 eura i na ime sudskog paušala iznos od po 70,00 eura na žiro račun broj 832-16-52 u korist budžeta Crne Gore u roku od 15 dana od dana pravosnažnosti presude i dokaz o uplati dostaviti ovom sudu s pozivom na br. K. 243/12/12.</span>
</p>
<p class="p3"></p>
<p class="p4">
<span>Oštećeni B N, B Mi M N se sa imovinskopravnim zahtjevom upućuju na parnicu.  </span>
</p>
<p class="p3"></p>
<p class="p1">
<span>O b r a z l o ž e n j e</span>
</p>
<p class="p1"></p>
<p class="p3">
<span>	ODT Kotor aktom Kt. broj 193/12 od 07.06.2012 godine optužilo je P P, B N i V B zbog izvršenja krivičnog djela nasilničko ponašanje iz člana 399 Kz-a u saizvršilaštvu, a okrivljenog P P i zbog krivičnog djela teške tjelesne povrede iz člana 151 stav 1 Kz-a.</span>
</p>
<p class="p3"></p>
<p class="p3">
<span>	U svojoj odbrani okrivljeniP P na zapisnik pred ODT Kotor dana 15.05.2012 godine je naveo da se kritične prilike nalazio u stanu svog druga R zajedno sa drugovima B N, S N i V Bi kada su čuli sirenu iz jednog vozila ispred zgrade, izašli su na balkon i pitali te momke da prekinu da sviraju a oni su na to odgovorili da ako im što treba da dođu dolje, nakon čega su sva četvorica došli do vozila. Ispred jednog vozila je stajao jedan momak koji je rekao sve je u redu, popili su, dok su iz drugog vozila izašli dvojica mladića i krenula u njihovom pravcu, odnosno u pravcu  V B kojeg su odgurnuli i koji je prilikom pada zadobio tjelesne povrede. Svo vrijeme je bio prisutan na licu mjesta, ali u toj gužvi nije vidio ko koga udara, nije vidio ni povrede na licu ni jednog od njih, a kasnije je primijetio jednog momka da leži na pločniku i potom su svi prišli da mu pomognu. U tom trenutku čini mu se da taj momak nije bio u svjesnom stanju, pa su svi pokušali da mu pomognu i odatle su tog momka do Doma zdravlja prebacili njegovi drugovi a oni su se vratili u stan i niko od njih tu noć nije tražio ljekarsku pomoć. </span>
</p>
<p class="p3">
<span>	Na glavnom pretresu dana 21.02.2013. godine okrivljeni P P  je naveo da ne priznaje izvršenje krivičnog djela, niti krivicu za isto. Dodao je da od ranije nije poznavao ni jednog od oštećenih, a ni prije kritičnog događaja sa oštećenima nisu imali sukoba ni u gradu. U stanici policije se nije vršila radnja prepoznavanja od strane oštećenog B N. Nakon predmetnog događaja sa B N se prvi put sreo kada je dolazio u ODT Kotor da daje izjavu. Kritične prilike nikome nije zadao udarac rukom bilo u glavu, tjelo ili  gdje drugo. Neposredno prije događaja u stanu kod njegovog druga R još je bio i S N, a isti je takođe izlazio ispred stana kada i on sa ostalim drugovima i S N je bio očevidac događaja. Kada je izašao ispred zgrade sa društvom ne može se sjetiti ko od oštećenih je bio u kojem vozilu, jer iste i ne poznaje od ranije. Nije vidio da je V B bilo koga prvi dirao, a ne sjeća se gdje se u tom momentu nalazio B N a kada su ovi momci prilazili V B. U momentu kada se stvorila gužva oko V B, on se nalazio kod vozila u kojem su prethodno sjedali oštećeni i to na udaljenosti od istih na jedno 10 metara. U tom momentu V B se nalazio udaljen od mora na nekih 20 metara. Kada su obalili V B tu je nastala gužva i u jednom momentu je vidio da je jedan momak u nesvjesti i priskočili su da mu pomognu i to svi koji su bili na licu mjesta. Ovaj momak što je bio u nesvjesti je ležao na tom mjestu na kojem je prethodno i izbila gužva. U nesvjesti kritične prilike je bio B N i to je  jedan od momaka koji je prethodno krenuo ka V B, a kako je to ranije opisao. Čitav događaj je trajao možda 2-3 minuta i vidio je da svi udaraju jedni druge, a u svom tom događaju on se branio i bježao po plaži, a bježao je po plaži u namjeri da izbjegne svađu. Nije otišao sa lica mjesta jer je sve trajalo kratko. Pojasnio je  navod da je svako svakoga udara i mislio na to da su se tukli svi oštećeni a i njegovi drugovi uzajamno i da je  sigurno moguće da je on nekoga udario jer se branio. Nije se mogao izjasniti kome je zadao udarac i gdje, a nije se mogao ni izjasniti na okolnost koji se od njegovih drugova i sa kim se tukao i kakve udarce su jedni drugima zadavali, a zbog gužve i zbog kratkog trajanja događaja. Upravo zbog  kratkog trajanja događaja nije mogao da poprati čitavo dešavanje, niti se zbog toga sjeća ko je kome i kakve udarce zadavao. Nije pokušao da razdvoji učesnike u tuči. Pokušavao je rječima tuču da prekine i to  govoreći "prekinite momci molim Vas". Ne sjeća se gdje se nalazio njegov prijatelj S N, a kada su svi izašli ispred zgrade i dok je gužva trajala. S N mu je poznanik. Misli da je oštećeni koji je ležao u nesvjesti, ležao upravo na dijelu plaže.</span>
</p>
<p class="p3"></p>
<p class="p4">
<span>Punomoćnik oštećenih advokat S LJ je prigovorio odbrani okrivljenog P P i naveo da je njegova odbrana smišljena na umanjenje sospstvene krivice,  te lažna.</span>
</p>
<p class="p3"></p>
<p class="p4">
<span>Okrivljeni B N je u svojoj odbrani na zapisnik pred ODT Kotor od 25.05.2012 godine naveo da je kritične večeri bio u društvu svojih drugova V B, P P i N S, kada su se ispred njihove zgrade parkirala dva vozila iz kojih se čula glasna muzika i stalno su upotrebljavali sirenu, pa su izašli na balkon i pitali ih mogu li da se stišaju, na što su oni odgovorili da ako im nešto fali da dođu do njih. Potom su došli do vozila. U jednom vozilu je bilo jedno lice, koje im je reklo "pustite ih popili su i nemojte da se svađate" i krenuli su nazad u pravcu zgrade, da bi u jednom trenutku primjetili da u njihovom V kreće M i B M i tu je došlo do prepirke između njih i V B , kojom prilikom su V  oborili na tlo, potom je on prišao V  i pomogao mu da ustane, ali zna da nisu zadavali udarce V. U jednom momentu se okrenuo i primjetio da Nemanja leži pored vozila. U njegovoj blizini tada nije vidio nikoga i ne zna ko mu je zadao povrede, ali je on izgledao kao da je u besvjesnom stanju, zbog čega su svi pritrčali N i pokušali da ga podignu, a potom su ga odvezli do Doma zdravlja. Nije zadavao nikome udarce kritične večeri, niti je primjetio da je V bilo koga udarao, dok P  uopšte nije ni vidio u tom momentu, sjeća se da je na ruci M primjetio neku povredu koja mu je krvarila, a nije primjetio nikakve povrede na B M, a takođe nikakvih vidnih povreda nije bilo na licu B N. Nije stajao u vodi, niti je zajedno sa  P P udarao oštećenog M rukama u glavu. Nije tačno da u trenutku dok je B M pomagao B N da su ga napali on i V  udarajući ga šakama u predjelu glave i ramena. Nije priznao izvršenje krivičnog djela, niti krivicu za isto. </span>
</p>
<p class="p9">
<span>	N</span><span class="s3">a glavnom pretresu dana 21.02.2013. godine okrivljeni B N je naveo da je B N i M N poznavao od ranije jer zajedno studiraju i na istom su odsjeku, a B M uopšte nije poznavao od ranije. Vidio je da B N leži i to tačno pored njegovog vozila, a to je vidio nakon što su prethodno  M N i  B M napali V B. U momentu kada je vidio da B N leži pored vozila u tom momentu se V B nalazio sa druge strane vozila i nalazio se odmah pored njega. On nije nikome zadavao udarce, niti je njemu neko zadao udarac, jer kada je vidio da je  V B pao, priskočio je da ga podigne i u tom momentu je upravo vidio da N B leži na pod. Napad na V B od strane M N i B M je počeo u momentu kada su se oni već krenuli vraćati a nakon što su prepoznali B N i I  a I im rekao "pusti ih popili su", tada su M N i  B M napali V B. Misli da P P nije od ranije poznavao oštećene, jer nije dolazio kod njih na stan često a da bi ih upoznao. S obzirom da je poznavao oštećene i to B N i Ma </span>
</p>
<p class="p3"></p>
<p class="p3">
<span>N od ranije, znao je kako se isti obično ponašaju, tako da mu je djelovalo da su kritične prilike bili u pijanom stanju. Nije vidio da je P P bilo kome zadavao udarce, a to nije vidio obzirom da se isti sa S N nalazio iza njega, a ovo iz razloga što kada su krenuli da se vraćaju ka zgradi, ispred njega su išli P P i S N pa kada se on okrenuo ka  B V koji je išao iza njega, to su mu P P i S N ostali iza njega. Događaj su izazvali oštećeni koji su napali V B. Momka koji je ležao u nesvjesti je prepoznao i to je u pitanju bio B N. U momentu kad je vidio da isti leži na podu oko istog nije bilo nikoga i isti se nalazio sa druge strane vozila, u odnosu na mjesto gdje se on nalazio tj. sa druge strane vozila, a sa njim je bio i V B i upravo zato što su oboje vrata na vozilu bila otvorena, kroz otvorena vrata je vidio kako leži B N. Kada je vidio da su M B i M Nobalili V B, prišao je da mu pomogne da se podigne, a M N i B M su se udaljili od V B i kada je podigao V B, tada je vidio kako sa druge strane vozila leži B N.U tom momentu P P i S Nsu se nalazili iza njega i nije ih vidio. U tom momentu  je I bio udaljen od toga vozila i od njega na jedno 30-50 m. U momentu kada su B Mo i M N napali V B, tada je B N još uvjek bio u vozilu odnosno sjedio u istom. Događaj je po njegovoj procjeni trajao oko 5 minuta. Dok su M N i M B išli ka V B, vikao je i molio ih da se ne svađaju.</span>
</p>
<p class="p3"></p>
<p class="p4">
<span>Punomoćnik oštećenih advokat S LJ je prigovorio odbrani okrivljenog B N i naveo je da je njegova odbrana smišljena na umanjenje sospstvene krivice,  te lažna.</span>
</p>
<p class="p3"></p>
<p class="p3">
<span>	Okrivljeni V B je u svojoj odbrani na zapisnik pred ODT Kotor od 23.05.2012 godine naveo da su se kritične večeri ispred njegovog stana u naselju D parkirala dva vozila iz kojih se čula velika buka, zbog čega je izašao na balkon i upozorio momke koji su bili u vozilima da se stišaju, na što su mu oni odgovorili ,,siđite dolje, pa ćemo vidjeti’’, nakon čega su B N, S N , P P i on otišli do vozila i kada su prišli u jednom vozilu je sjedio jedan momak, koji je rekao ,,ostavite ih, malo su popili’’, dok su u drugom vozilu bila tri mladića, i oni su nakon toga krenuli put stana, da bi u jednom trenutku primjetio M Nu, koji se uputio u njihovom pravcu, a koga poznaje iz viđenja, a B M je krenuo u njegovom pravcu, gdje je došlo do guranja između B M i njega, pa ga je B Msrušio na pod, kojom prilikom je i zadobio tjelesne povrede. Kritične prilike nije primjetio da su P P ili B N bilo koga udarali, niti je on koga udarao, a sjeća se da je ispred vozila primjetio kako leži N B i svi su pritrčali da mu pruže pomoć, a primjetio je povrede na glavi  oštećenog M N i povredu na usni oštećenog M B, nakon čega su N B transportovali do Doma zdravlja, dok je on sjutra ujutro otišao u hitnu službu, radi zadobijenih povreda. Nikakvog fizičkog kontakta nije bilo između njega i M N, a takođe ni između njega i N B, jedino ostavlja mogućnost da za vrijeme dok se gurao sa M B, da je istom tom prilikom nanio neke povrede. Nije priznao izvršenje krivičnog djela, niti krivicu za isto. </span>
</p>
<p class="p3">
<span>	Na glavnom pretresu dana 21.02.2013 godine okrivljeni V B je dodao da se sa balkona on obratio da se utiša muzika a odgovorio mu je  M N. M N mu se obraćao i rječima čak i pogrdnim "siđite pičke". Ovo vozilo u kojem su se nalazili oštećeni se nalazilo udaljeno od mora na jedno 15 metara. Krenuli su se vraćati ka stanu, jer im se I obratio rječima "nemojte momci, moji drugovi su popili", te su se zbog toga krenuli vraćati i tada su se M B i M N zaletjeli ka njima i to M B ć konkretno ka njemu i obalio ga na pod, a nije vidio na koga se zaletio M N jer je već ležao na podu, obzirom da ga je B M oborio na tlo. B M ga je oborio na tlo odmah pored vozila. Nije lupao po vozilu ni jednom. B Nmu je prišao i pomogao mu da se podigne a nakon što ga je B M oborio na pod. Čim mu je B N pomogao da se ustane, u tom momentu je vidio kako B N leži pored vozila i odmah su svi priskočili da mu pomognu, polivali ga vodom, i nakon što su istog osvjestili i  pričali sa njim, M B ga je odveo u Dom zdravlja. Sa  Ne bio pored voziila odnosno udaljen na 5-6 metara od mjesta gdje je ležao B N  i to sa druge strane vozila. Svi su se krenuli vraćati ka stanu, nakon što im je I rekao da su oštećeni popili a sa njima je bio i S N. Nije vidio da je Popivoda Petar bilo koga udario a ni B N  a sa mjesta gdje se nalazio bi vidio da je Popivoda Petar udario B N. U momentu kada je njega B M napao, Popivoda Petar je bio sa njegove desne strane udaljen možda 4 - 5 metara od njega. Događaj je trajao maksimalno 30 sekundi. Ni on, ni P P ni B N nikome nisu zadavali udarce kritične prilike. Ne zna kako su oštećeni zadobili povrede. Nakon što su osvjestili B N isti je ponavljao rječi "dobro mi je, dobro mi je". Nikakav kontakt nije imao sa M N. Tačno je da su nakon nekoliko dana pronašli privezak M Nna plaži, nakon čega su pozvali drugaricu istog Dijanu i rekli joj da javi M N da su pronašli privezak. </span>
</p>
<p class="p3"></p>
<p class="p4">
<span>Punomoćnik oštećenih advokat S LJ je prigovorio odbrani okrivljenog V B i naveo da je njegova odbrana smišljena na umanjenje sopstvene krivice, te lažna.</span>
</p>
<p class="p4"></p>
<p class="p4">
<span>U dokaznom postupku koji je sproveden u cilju utvrđenja činjeničnog stanja i krivice okrivljenih, sud je proveo sledeće dokaze: saslušao oštećenog B M, oštećenog B N, oštećenog M N svjedoka I D, izvršio uvid u izvod iz kaznene evidencije za okrivljenog P P UP PJ Podgorica od 20.06.2012 godine, uvid u izvod iz kaznene evidencije za okrivljenog B N UP PJ Podgorice od 20.06.2012 godine, uvid u izvod iz kaznene evidencije za okrivljenog V B UP I Kolašin od 21.06.2012 godine, uvid u izvještaj ljekara Jedinice za hitnu pomoć u Kotoru na ime B N od 07.04.2012 godine, uvid u izvještaj ljekara specijaliste bolnice Vaso Ćuković Risan na ime B N od 07.04.2012 godine, uvid u izvještaj ljekara specijaliste bolnice Vaso Ćuković Risan na ime B N od 07.04.2012 godine, uvid u izvještaj ljekara jedinice za hitnu pomoć na ime M N od 07.04.2012 godine, uvid u izvještaj ljekara jedinice za hitnu pomoć u Kotoru na ime B Mod 07.04.2012 godine, na saglasnost stranaka pročitao nalaz i mišljenje vještaka medicinske struke dr K N od 08.05.2012 godine i saslušao svjedoka N N S.</span>
</p>
<p class="p4"></p>
<p class="p4">
<span>Oštećeni B M je na zapisnik pred ODT Kotor dana14.05.2012 godine naveo da je kritične večeri u društvu svojih drugova B N, M N i I D bio u S G, nakon čega su krenuli u pravcu D i kod pekare B su parkirali vozila i ušli u ista, a u jednom vozilu su M N i B N već bili sjeli da odmore, a on je stigao drugim vozilom i prešao u njihovo vozilo na mjesto vozača. Nije spavao, kada je u jednom trenutku primjetio da je prišla grupa od četvorice momaka koje on do tada nije poznavao osim B N, kojeg zna iz viđenja. Potom je V B otvorio njegova vrata i pitao šta oni tu traže, a potom je pokušao udariti M N i pri tom mu je strgao lančić oko vrata, da bi u sledećem trenutku primjetio kako je B N izašao iz vozila da vidi o čemu se radi, a on je takođe izašao iz vozila i u tom trenutku je vidio kako N B  leži na zemlji a P  P ga udara nogama u glavu, dok isti leži na trotoaru. Pokušao je da pomogne oštećenom N  B , ali su ga tada napali i B N  i P  P  i V B , udarajući ga šakama u predjelu glave i ramena, a to je dobro vidio jer su bili okrenuti licem u lice, a potom se pokušao izvući iz te gužve i pretpostavlja da ga je neko gurnuo, zbog čega je pao u more, a nakon što je izašao P Pga je udario ponovo šakom u predjelu gornje usne. Nije vidio ko je i na koji način nanio povrede M  N  ali se sjeća da je N B ležao u nesvjesti nekoliko minuta zbog čega su bili uznemireni, pa su čak i napadači ostali na licu mjesta bojeći se ishoda događaja, dok je jedan od njih koji nije učestvovao u tuči, prišao i podigao N B  kako bi se uvjerio da li se osvjestio, a to lice se zove I  D , nakon čega su svi pošli u Dom zdravlja radi ukazivanja ljekarske pomoći. Nije primjetio da je iko zadavao udarce V  B , a siguran je da to nisu bili ni on ni oštećeni B N , niti M N  S obzirom da je zadobio tjelesne povrede, kao oštećeni se pridružio krivičnom gonjenju i postavio je imovinsko pravni zahtjev. </span>
</p>
<p class="p4">
<span>Prilikom odgovora na pitanja na glavnom pretresu dana 21.02.2013. godine oštećeni B  M je naveo je da su sirenu koristili samo da bi pozdravili I koji je sa drugim vozilom krenuo sa lica mjesta. Niko ih nije opominjao da smanje muziku u vozilu. Kada su okrivljeni prišli njihovom vozilu, prvi je iz vozila izašao B N i to sa mjesta suvozača, a nakon što je on izašao iz vozila u tom momentu vidio je B N kako leži na podu i kako mu P P zadaje udarce nogama, a ostali okrivljeni su se nalazili oko B  N i kada je on prišao da vidi što se desilo sa B N  tada su sva trojica nasrnula na njega. Nije se mogao izjasniti koji od okrivljenih mu je zadavao koje udarce, jer je branio sebe, a nakon što se otkotrljao i pao u more, kada je izašao iz mora, prišao mu je P  P zadao  mu udarac šakom u predjelu usne i tada mu je rasparana usna. Nije vidio ko zadaje udarce M  N jer je istima bio leđima okrenut. Vidio je da pomoć B  N  ukazuju S  N , V B, I D  a i on je priskočio kada je izašao iz mora i smjestili su ga u vozilo i poveli u hitnu. Tačno je da je I D bio sa vozilom krenuo sa lica mjesta i da su istog otpozdravili sirenom, ali da isti nije  napustio lice mjesta, već je stao kada je vidio da okrivljeni prilaze njihovom vozilu. Ostali iz njegovog društva su krivične prilike pili, a on nije ništa. Prije ovog događaja nije nikada u životu vidio P  P . Niko od njegovog društva prethodno nije poznavao P  P . Vrata od vozila sa njegove strane kritične prilike je otvorio V B , ali ga nije V   izvukao iz vozila već je sam izašao. Nije vidio ko je B. N. zadao udarac od kojeg je on pao na tlo. Kada su primjetili da je B N bez svijesti svi su priskočili da mu pomognu pa i okrivljeni i tako se događaj okončao. Ne zna kako se V B našao na podu. Kritični događaj se desio na plaži i to na udaljenosti od oko 5 metara od mora. N B je pao na trotoar a od trotoara do mora ima  možda oko 5 metara. Nije vidio da je bilo ko od drugih okrivljenih zadavao udarce N B kad je ležao osim Popivoda Petra, a u tom momentu su B  N i V  B  stojali od P P i B N malo udaljeni, dok on nije krenuo da im prilazi. Ne zna tačno koliko je udaraca zadao P  P, B N  ali jeste par dok je ležao i to u predjelu tijela i u predjelu glave. Nije mogao tačno da se opredijeli koliko udaraca i gdje. Sa B  N  je prezimenjak. Iz vozila je B  N izašao sa mjesta suvozača, a on sa mjesta vozača. Krenuo je da izlazi iz vozila zato što je V B  počeo da lupa po vozilu. On se kritične prilike branio i držao ruke na glavi. Kada je izašao iz vozila V  B  se tada nalazio pored N  B. B N  se kada je on izašao iz vozila nalazio pored V  B . Nije vidio da neko udara V B. I D se u momentu kada su njihovom vozilu prišli okrivljeni nalazio jedno 20 metara od njihovog vozila i kada je vidio da je počeo konflikt izašao je iz vozila.</span>
</p>
<p class="p3"></p>
<p class="p4">
<span>Oštećeni B  N  je u svojoj izjavi na zapisnik pred ODT Kotor dana 15.05.2012. godine naveo da se kritične večeri nalazio u društvu njegovih drugova B M  I  i M N u S G nakon čega su krenuli u pravcu D, gdje su im kod pekare B bila parkirana vozila, u jednom vozilu je bio I D dok su u njegovom vozilu bili on, M N i B M. Zapravo su tu htjeli da malo odspavaju s obzirom da su konzumirali alkohol pa nisu htjeli u takvom stanju da upravljaju vozilom, da bi u jednom trenutku nakon što su sirenom pozdravili I D koji je odlazio, primijetili grupu od četvorice momaka koja prilazi njihovim vozilima i  kada je čuo lupu i galamu, izašao je iz vozila a prilikom samog izlaska mu je prišao okrivljeni  P P koji ga je udario nogom u predjelu desne strane lica i u predjelu desnog uha od kojeg udarca je odmah pao i sjeća se da mu je prišao sprijeda a kako okrivljenog tada nije poznavao u stanici policije je prepoznao to lice kao lice koje mu je nanijelo tjelesne povrede. Nakon što je pao na pločnik, osjetio je udarce u predjelu glave i tijela i misli da su mu te udarce nanijeli Popivoda Petar i još neko lice koje nije mogao vidjeti a za Popivodu Petra zna zato što je stajao tu i nastavio sa udarcima. Kako je udarac bio jak osjetio je jake bolove i ubrzo je izgubio svijest zbog čega nije vidio ko je nanio povrede njegovim drugovima B M u i M N, niti je vidio da oni bilo koga fizički napadaju. U jednom trenutku je osjetio da ga polivaju vodom kako bi došao svijesti, a kada je otvorio oči primijetio je svoje drugove I D i B  M  dok su na udaljenosti od nekih par metara stajali i napadači. Poslije toga je transportovan u Dom zadravlja u Kotoru bez svijesti, gdje su i B M i M Nzatražili ljekarsku pomoć zbog povreda koje su im nanijete. Niko ga nije kontaktirao da pita za njegovo zdravstveno stanje. </span>
</p>
<p class="p4">
<span>Prilikom odgovora na pitanja na glavnom pretresu dana 12.04.2013. godine oštećeni B N je naveo da okrivljene nije vidio sve dok isti nisu prišli vozilu u kojem su oni bili. Okrivljenog  P P nikada ranije u životu nije vidio. U momentu kada je izlazio iz vozila, odnosno još nije bio potpuno ni izašao zadobio je udarac u predjelu desne strane lica i uha, a siguran je da mu je taj udarac zadao okrivljeni P P, jer dok je izlazio pogledao je u toj sekundi i vidio P P ispred sebe koji je bio u crnoj "A" trenerci sa bjelim štraftama. Nakon što je pao sjeća se da je zadobijao udarce u predjelu tijela i glave, ali se sada ne može sjetiti ko mu je te udarce zadavao. Nakon nekoliko dana, a nakon što je izašao iz bolnice Risan sa ocem je otišao u stanicu policije Kotor i tada mu je inspektor po imenu B pokazao  sliku P P i  on je istog prepoznao kao lice koje mu je kritične prilike zadao udarac nogom, od kojeg udarca je pao jer je upravo to lice i zapamtio. Kritične prilike u stanici policije mu je pokazana samo ta jedna slika P P. On je kritične prilike sjedao na mjesto suvozača u njegovom vozilu, nisu puštali muziku u vozilu, a jesu svirnuli i to da bi otpozdravili I D, koji je sa njegovim vozilom odlazio, i taj zvučni signal sirene je trajao možda djelić sekunde. Pridružio se krivičnom gonjenju protiv okrivljenih i postavio je imovinsko pravni zahtjev u odnosu na sve okrivljene. </span>
</p>
<p class="p3"></p>
<p class="p4">
<span>Oštećeni M N je u svojoj izjavi na zapisnik pred ODT Kotor dana 14.05.2012 godine naveo da je kritične večeri bio u društvu svojih drugova B  N , B M i I D u S G, nakon čega su on i N B krenuli pješice u pravcu D i kod pekare B gdje je bilo parkirano vozilo, u koje je on tada ušao zajedno sa N B i kako nije imao kod sebe vozačku dozvolu odlučio je da malo odspava u vozilu i skoro je bio zaspao, da bi onda vozilu prišli B M i I D, i  M B je ušao kod njih a I Dje ostao u svom vozilu. Čuo je viku i galamu i kada je pogledao kroz staklo vidio je da su prišla vozilu četvorica momaka koji su počeli da viču šta vi radite tu, od kojih je prepoznao B N i V  B koje zna iz viđenja sa fakulteta, potom je V B otvorio vrata i udario ga šakom u predjelu brade, odnosno desne strane lica, a potom mu istrgao lančić sa vrata, a kada su počeli da lupaju po vozilu, izašao je B N , potom i B M, a za njima i on i kada je izašao vidio je B M  u vodi, a ispred njega su stajali Popivoda Petar i misli B N i udarali su ga rukama u predjelu glave. Krenuo je da pomogne B M, da bi tada zadobio udarac sa leđa u predjelu glave, misli da mu je nanijet od strane V B, a potom i udarac u predjelu desne strane leđa nogom, od kojeg udarca je pao pa kada se ustao primijetio je da B Nleži pored trotoara i I D kako mu pomaže polivajući ga vodom, jer je B N izgledao kao da je u nesvijesti, zbog čega misli da su se i napadači uplašili, pa su ostali tu na licu mjesta da bi se uvjerili šta će biti sa B N. Poslije toga su transportovali B N koji je bio bez svijesti do Doma zdravlja u Kotoru, gdje su i on i B M zatražili ljekarsku pomoć, zbog povreda koje su im nanijete. S obzirom da je zadobio tjelesne povrede, kao oštećeni pridružio se krivičnom gonjenju okrivljenih i postavio imovinsko-pravni zahtjev. Kritičnom prilikom mu je otkinut zlatni lančić sa vrata. Nakon što su se vratili iz Doma zdravlja i nakon što su dali izjave u policiji, vratili su se na lice mjesta kako bi pronašao lančić kojeg tu nije pronašao, ali je primijetio jednu drvenu letvu na udaljenosti od 5 metara gdje se događaj odvijao. </span>
</p>
<p class="p4">
<span>Prilikom odgovora na pitanja na glavnom pretresu dana 12.04.2013. godine oštećeni  M N je naveo da se kritične prilike nalazio u vozilu vlasništvo B N, da je sjedao pozadi iza vozača, a u vozilu su još bili B M i B N. Kritične prilike nisu puštali muziku u vozilu, a prije događaja nisu imali bilo kakvi kontakt sa okrivljenima. Vidio je kako okrivljeni prilaze vozilu, a dolazili su preko puta mjesta gdje je vozilo bilo parkirano. Nije vidio prije događaja okrivljene na balkonu susjedne zgrade. Nalazio se u vozilu u momentu kada je B N izlazio iz istog, nije vidio ko je B N zadao udarac, ali misli da mu je taj udarac zadao P P. Do ovog zaključka je došao zbog toga što su sa lijeve strane vozilu prišli V B i B  N  i lupali po vozilu, a sa  desne strane je bio samo P P. Sjeća se da je Popivoda Petar bio obučen u crnu trenerku koja je sa strane imala bjele štrafte i to na gornjem djelu trenerke. Izašao je iz vozila tako što je spustio sic od suvozača i izašao napolje. Nakon što je izašao iz vozila nije odmah vidio B N, a nakon što je izašao iz vozila nakon jedno 30 sekundi je zadobio udarac u glavu i to pozadi, nije vidio da li otvorenom ili zatvorenom šakom i misli da je taj udarac zadobio od V B i tek nakon što je zadobio taj udarac, okrenuo se i vidio da B N leži možda udaljen 2,3,4 metra od vozila i u tom momentu pored B N nije bio niko, i tada  je isti bio u besvjesnom stanju, da bi nakon toga naišao I D i počeo da pomaže B N. Dok se nalazio u vozilu i dok mu je V B zadavao udarce kako je to i objasnio na zapisnik pred ODT Kotor, ni u tom momentu on nije vidio što je radio B N. Kritične prilike u blizini nije vidio stepenice. U momentu kada je izašao iz vozila nije vidio gdje je bio V B. Dok se B M nalazio u moru i to negdje do koljena u vodi B N i P Psu mu zadavali udarce rukama u predjelu glave. Nije se mogao izjasniti na okolnost da li zatvorenim ili otvorenim šakama. Pridružio se krivičnom gonjenju protiv okrivljenih i postavio imovinsko pravni zahtjev.</span>
</p>
<p class="p3"></p>
<p class="p4">
<span>Branilac okrivljenog P P advokat Ž A je prigovorio iskazu oštećenog M N iz razloga što je kontradiktoran u odnosu na ono što je izjavio oštećeni B N da je od prvog udarca kojeg mu je navodno zadao njegov branjenik pao na pločnik ispred auta, dok u svom iskazu na glavnom pretresu svjedok M N naveo da je vidio B Nemanju 3-4 m od automobila. </span>
</p>
<p class="p3"></p>
<p class="p4">
<span>Branilac okrivljenih B N i V B advokat B Gje prigovorio iskazu oštećenog M N zato što je iskaz svjedoka kontradiktoran, naime, u svojoj izjavi kod ODT Kotor, isti je naveo  da misli da oštećenog B M  udara B N, a u svom iskazu na glavnom pretresu decidno je naveo da  su ga udarali P P i B N.</span>
</p>
<p class="p3"></p>
<p class="p4">
<span>Svjedok I D je na zapisnik pred ODT Kotor dana 25.05.2012. godine naveo da je kritične večeri bio u društvu svojih drugova N B, N M i M B u S gradu, nakon čega je došao svojim vozilom na donji put i u blizini pekare ,,B gdje je bilo parkirano njihovo vozilo, u kojem su oni namjeravali malo da odspavaju, a on je ostao u svom vozilu. U jednom trenutku je primjetio grupu momaka koji prilaze vozilu njegovih drugova i koji su lupali rukama po vozilu. Nakon toga je primjetio da je iz vozila izašao B N, a potom i ostala dvojica. Vidio je da je došlo do neke gužve kod njihovog vozila i da su neka 3 mladića napala njegove drugove, od kojih poznaje B N, a V B zna iz viđenja, ali nije vidio ko je koga udarao, samo je primjetio da B Nemanja leži pored vozila i nakon što mu je prišao, vidio je da je u besvjesnom stanju, pa ga je polivao vodom i dozivao, ali se on osvjestio tek kad su ga poveli u Hitnu. Sjeća se takođe da je vidio u vodi da stoji B M i vidio je da mu je rasječena usna, a M N je kasnije primjetio povredu u predjelu potiljka. Kritične prilike njega niko nije fizički napao, niti je na bilo koji način učestvovao u predmetnoj tuči. </span>
</p>
<p class="p4">
<span>Prilikom odgovora na pitanja na glavnom pretresu dana 12.04.2013. godine svjedok I D je naveo da on kritične prilike nije vidio da je bilo ko kome zadavao udarce. Zvučnim signalom nije nikog pozdravljao, a nije čuo ni da je neko njega pozdravljao. Nije čuo da je bilo muzike u vozilu N B.  Zaustavio se sa svojim vozilom nakon jedno 30 metara od mjesta gdje je bilo parkirano vozilo B. Nije mogao opredjeliti koliko je sukob trajao, a sve se brzo desilo. Čekao je da  B i M N krenu vozilom za njim i kako je vidio da ne kreću, a da im prilaze okrivljeni odnosno vozilu, to je on stao i nakon toga izašao iz vozila. Okrivljene je prvi put vidio kako prilaze parkiranom "R K" na udaljenosti od 2-3 metra od vozila. Čuo je neko komešanje, ne zna da li je ko udarao po vozilu "R K". Kada je došao do "R K" B N je bio pored istog vozila sa suvozačeve strane, ležao i to blizu zadnjeg točka, a možda udaljen pola metra od zadnjeg lijevog točka. Kad je prišao B N koji je ležao pored vozila, pored njega je još bio jedan od okrivljenih, ali sada ne može opredjeliti koji, a nije vidio da je iko udarao B N dok su se ostali okrivljeni gurali sa M N i drugim B (M), a M Nje bio u vodi. Što se tiče razlike u odnosu na iskaz pred ODT Kotor kada je rekao da je vidio da grupa momaka prilazi vozilu i udara  rukama po vozilu, naveo je  da je  tačno da je čuo neko komešanje i galamu, a ne može se opredjeliti na okolnost da li su isti lupali rukama po vozilu. Nije vidio da neko od trojice okrivljenih otvara vrata od vozila "R K". Takođe, na razliku u odnosu na iskaz dat na zapisnik pred ODT Kotor, kada je rekao da je vidio da u vodi stoji B M, a u odnosu iskaz dat na glavnom pretresu svjedok je naveo da je tačno da je  u vodi stojao B M, a i da je vidio da je M N mokar, pa je prema tome isti bio u vodu.</span>
</p>
<p class="p3"></p>
<p class="p4">
<span>Uvidom u izvod iz kaznene evidencije za okrivljenog Popivoda Petra UP PJ ‘Pod 20.06.2012 godine utvrđeno je da je isti ranije osuđivan Presudom Osnovnog suda u Cetinju K.21/08 od 14.04.2008 godine zbog krivičnog djela iz člana 375 stav 3 u vezi stava 1 i 2 KZ CG na kaznu zatvora u trajanju od šest mjeseci uslovno na dvije godine.</span>
</p>
<p class="p3"></p>
<p class="p4">
<span>Uvidom u izvod iz kaznene evidencije za okrivljenog B N UP PJ P od 20.06.2012 godine utvrđeno je da isti ranije nije osuđivan.</span>
</p>
<p class="p4">
<span>Uvidom u izvod iz kaznene evidencije za okrivljenog V B UP I K od 21.06.2012 godine utvrđeno je da isti ranije nije osuđivan.</span>
</p>
<p class="p3"></p>
<p class="p4">
<span>Uvidom u izvještaj ljekara Jedinice za hitnu pomoć u Kotoru na ime B N od 07.04.2012 godine utvrđeno je da je oštećenog pregledao dr J G, koji mu je postavio dijagnozu i odredio terapiju.</span>
</p>
<p class="p4">
<span>Uvidom u izvještaj ljekara specijaliste bolnice Vaso Ćuković Risan na ime B Nod 07.04.2012 godine utvrđeno je da je oštećenog pregledao specijalista ortoped, koji mu je  postavio dijagnozu i odredio terapiju.</span>
</p>
<p class="p3"></p>
<p class="p4">
<span>Uvidom u izvještaj ljekara specijaliste bolnice Vaso Ćuković Risan na ime B N od 07.04.2012 godine utvrđeno je da je oštećenog pregledao specijalista neurohirurg, koji mu je  postavio dijagnozu i odredio terapiju.</span>
</p>
<p class="p3"></p>
<p class="p4">
<span>Uvidom u izvještaj ljekara jedinice za hitnu pomoć na ime M N od 07.04.2012 godine utvrđeno je da je oštećenog pregledao dr J G, koji mu je postavio dijagnozu i odredio terapiju.</span>
</p>
<p class="p4"></p>
<p class="p4">
<span>Uvidom u izvještaj ljekara jedinice za hitnu pomoć u Kotoru na ime B M od 07.04.2012 godine utvrđeno je da je oštećenog pregledao dr J G, koji mu je postavio dijagnozu i odredio terapiju.</span>
</p>
<p class="p3"></p>
<p class="p4">
<span>Iz nalaza i mišljenja vještaka medicinske struke dr K N od 08.05.2012 godine utvrđeno je da je oštećeni B N kritične prilike zadobio potres mozga, krvni podliv kože u predjelu desne ušne školjke i nagnječenje glave u lijevom čeonom-slijepoočnom predjelu. Navedene povrede predstavljaju u vrijeme nanošenja, skupno procijenjeno tešku tjelesnu povredu i nanešene su dejstvom tupine mehaničkog oruđa u što bi spadalo: noga, šaka i slično. Oštećeni M N je zadobio nagnječno-razdernu ranu u desnoj polovini potiljačnog predjela a što predstavlja laku tjelesnu povredu nanešenu dejstvom tupine mehaničkog oruđa u što bi spadalo: stisnuta pesnica, šaka, noga i slično. Oštećeni B M je zadobio nagnječno-razdernu ranu u predjelu gornje usne dužine 2 cm sa otokom u predjelu gornje usne i sa otokom u lijevoj polovini čeonog predjela, a što predstavlja laku tjelesnu povredu nanešenu dejstvom tupine mehaničkog oruđa u što bi spadalo: stisnuta pesnica, šaka, noga i slično. Okrivljeni V B je kritične prilike zadobio sledeće tjelesne povrede: oguljotine kože u predjelu lijevog lakta, oguljotina kože u predjelu desnog lakta, oguljotine kože u predjelu desnog koljena i oguljotine kože u lijevom slabinskom predjelu. Navedene povrede predstavljaju i pojedinačno i zbirno laku tjelesnu povredu. Oguljotina kože u lijevom slabinskom predjelu nanešene su dejstvom tupine mehaničkog oruđa u šta bi spadalo: noga i slično, dok su ostale oguljotine nastale najvjerovatnije uslijed pada V Bi njegovog kontakta sa podlogom.</span>
</p>
<p class="p3"></p>
<p class="p4">
<span>Svjedok N N S je naveo da se kritične prilike nalazio u iznajmljenom stanu koji iznajmljuje V B i u stanu su bili on, P P, B N i V B i pričali su. U jednom momentu čuli su ispred stana neku buku i zbog te buke je V B izašao na prozor i čuo je kako je nekoga pitao " u čemu je problem", ali nije čuo da li je bilo odgovora na to pitanje. Nakon toga a iz razloga što buka nije prestajala sva četvorica su izašli ispred zgrade i ispred zgrade su bili B N i  M N, a on iste poznaje od ranije zato što zajedno studiraju, a na jedno 10 metara udaljen od njih je bio i I D i on je krenuo ka I  D koji se nalazio pored parkiranog vozila. Dok su on i I D pričali, čuo je neku buku iza sebe, obzirom da je bio okrenut ostalima leđima i kada se okrenuo vidio je da lijevo od parkiranog vozila, a pored kanala leži V B , a pored istog na udaljenosti od 4-5 metara su se nalazili P P  i B N Pored V B koji je ležao nije vidio da stoji bilo ko, niti da istom bilo ko zadaje udarce. Odmah je pritrčao V B da mu pomognem da se ustane i nakon što se isti ustao vidio je da na plaži a udaljen od njih 4-5 metara leži B N , međutim pored istog nije vidio da stoji bilo ko niti da mu zadaje udarac. Nakon ovoga prišao je B N da mu pomogne da se ustane, a isti nije bio u svjesnom stanju, a onda su svi ostali pritrčali da mu pomognu, da B  N podignu. Kritične prilike nije vidio da bilo ko kome zadaje udarce, a niti je on kome zadavao udarce. Zbog proteka vremena od događaja, ne sjeća se da li se ko od okrivljenih kada su izašli ispred zgrade, obraćao B  N  i M N , ali on im se nije obraćao. U prvi momenat nije vidio na licu mjesta B  M  ali jeste ga vidio kasnije kada je pomagao V  B  da ustane. Kada je prišao da pomogne V B  da se ustane, vidio je da isti ima povrede lakta, dok nije vidio bilo kakvu povredu na B N, ali jeste isti bio u besvjesnom stanju kada je prišao da mu pomogne da se ustane. Kod nikog od ostalih nije vidio bilo kakvu povredu kritične prilike, niti krv. </span>
</p>
<p class="p4">
<span>Svjedok N N S  je naveo je da su vozila bila parkirana na udaljenosti od jedno 10 metara od ulaza zgrade u kojoj je V  B  imao iznajmljeni stan i u kojem su se oni nalazili, čula se buka i pod bukom podrazumjeva sirene koje su trajale po 3-4 sekunde a od dvoje vozila i glasnije pričanje. Ne sjeća se ko je od njih iz stana predložio da izađu ispred zgrade, ali svi zajedno su izašli. Kada je izašao sa okrivljenima ispred zgrade, krenuo je ka parkiranom vozilu u kojem se nalazio I D koji je izašao ispred vozila i pričali su, a ostali okrivljeni su ostali iza njega i bio im je leđima okrenut. Nije čuo lupnjavu ali je čuo buku i raspravu iza sebe, ali nije vidio da se bilo ko tuče. Dok je on pričao sa I D buka i rasprava iza njega koja se dešavala trajala je 3,4-5 sekundi dok se on nije okrenuo. V B  je prije ovog događaja poznavao 2-3 mjeseca, sa B N je zajedno studirao, a P P je upoznao upravo to veče. Kada je izašao ispred zgrade prišao je vozilu u kojem je bio I D i to vozilu "G", koje je bilo prvo parkirano vozilo, a  drugo parkirano vozilo je bilo vozilo "K" i vidio je kako se P P nalazi udaljen 4-5 metara od "K", a to je vidio nakon što se okrenuo i vidio da V B leži na  podu. U tom momentu kada se okrenuo, a kako je to već naveo, kada je vidio da V B leži na podu, vidio je P P koji se nalazi udaljen 4-5 metara od "K", a vidio je i B N  kako leži na plaži, a  N B ležao s jedne strane "K" na udaljenosti od 3 metra, dok se P P nalazio sa druge strane "K". Kada je izašao ispred zgrade  nije primjetio, niti obračao pažnju da li se ko nalazi u "K". Kada se okrenuo a dok je pričao sa I D vidio je  kako V B leži na tlu a pored istog se nalazio B M udaljen 10 cm. Vozilo "G" je od vozila "K" bilo udaljeno na 10 metara. Kritične prilike nije primjetio da je bilo ko mokar, te da nakon što je on pritrčao da pomogne B N, iza njega je dotrčao prvi B N.</span>
</p>
<p class="p3"></p>
<p class="p4">
<span>Punomoćnik oštećenih advokat S LJje prigovorio iskazu svjedoka N N S i naveo da je ovaj svjedok pristrasan a motivisan da svojim iskazom pomogne okrivljenima koji su njegovi prijatelji, a njegov iskaz je nelogičan jer nije logično da je čitavo vrijeme bio okrenut leđima događaju i akterima u kojem je zadano više udaraca, a čak je njegov iskaz kontradiktoran, jer daje jedne odgovore na pitanje suda i njega kao punomoćnika, a druge odgovore  na pitanje branilaca, a sve u pogledu udaljenosti i položaja lica i objekata.  </span>
</p>
<p class="p4">
<span>Sud je odbio predlog branioca okrivljenih B N i V B advokata B G za vršenje rekonstrukcije predmetnog događaja, jer sud smatra da bi prednje vodilo ka odugovlačenju postupka, obzirom da je činjenično stanje u ovoj krivično pravnoj stvari dovoljno rasvjetljeno. </span>
</p>
<p class="p4"></p>
<p class="p4">
<span>Nije bilo drugih predloga za dopunu dokaznog postupka. </span>
</p>
<p class="p4"></p>
<p class="p4">
<span>Cijeneći sve provedene dokaze pojedinačno i u uzajamnoj povezanosti shodno članu 370 stav 3 Zkp-a, a u odnosu na odbrane okrivljenih, sud je utvrdio činjenično stanje navedeno u izreci presude. </span>
</p>
<p class="p3"></p>
<p class="p10">
<span>	</span><span class="s4">Činjenično stanje sud je utvrdio na osnovu iskaza oštećenog B M , ostećenog B N , oštećenog M  N , svjedoka I D , nalaza i mišljenja vještaka medicinske struke dr K K od 08.05.2012 godine, te ocjene odbrana okrivljenih.</span>
</p>
<p class="p3"></p>
<p class="p3">
<span>	Naime, oštećeni B N je naveo da mu je prilikom izlaska iz automobila prišao okrivljeni P Pi udario ga nogom u predjelu desne strane lica i u predjelu desnog uha od kojeg udarca je odmah pao na pločnik, gdje je okrivljeni P P nastavio da mu zadaje udarce u predjelu glave i tijela, čiji iskaz je sud prihvatio jer je isti potvrđen iskazom oštećenog B M koji je naveo da je vidio kako oštećeni B Nleži na zemlji a okrivljeni P Pga udara nogama u glavu i nalazom i mišljenjem vještaka medicinske struke dr K N od 08.05.2012 godine iz kojeg je utvrđeno da je oštećeni B N kritične prilike zadobio potres mozga, krvni podliv kože u predjelu desne ušne školjke i nagnječenje glave u lijevom čeonom-slijepoočnom predjelu, koje povrede su nanešene dejstvom tupine mehaničkog oruđa u što bi spadalo: noga, šaka i slično, čime su potvrđeni navodi oštećenog B  N o načinu nastanka navedenih povreda.</span>
</p>
<p class="p3"></p>
<p class="p3">
<span>	S tim u vezi, sud je izmjenio činjenični opis djela, na način da je prvookrivljeni Popivoda Petar oštećenog B N prvo udario nogom, a ne zatvorenom šakom, kako je to navedeno u optužnog predlogu ODT-a.</span>
</p>
<p class="p3"></p>
<p class="p3">
<span>	Dalje, oštećeni B M je naveo da je pokušao da pomogne oštećenom B N ali su ga tada napali i okrivljeni B N i P P i V B udarajući ga šakama u predjelu glave i ramena, usled čega je pao u more, a nakon što je izašao iz mora okrivljeni Popivoda Petar ga je udario ponovo šakom u predjelu gornje usne, čiji iskaz je sud prihvatio jer je isti potvrđen nalazom i mišljenjem vještaka medicinske struke dr K N od 08.05.2012 godine iz kojeg je utvrđeno da je oštećeni B M kritične prilike zadobio nagnječno-razdernu ranu u predjelu gornje usne dužine 2 cm sa otokom u predjelu gornje usne i sa otokom u lijevoj polovini čeonog predjela, a koje povrede su nanešene dejstvom tupine mehaničkog oruđa u što bi spadalo: stisnuta pesnica, šaka, noga i slično. Takođe, iskaz oštećenog B M je u skladu i sa iskazom oštećenog M N  koji je naveo da je vidio oštećenog B M u vodi, dok su ispred istog stajali okrivljeni P P i B N i udarali ga rukama u predjelu glave, pa je krenuo da pomogne oštećenom B M, da bi tada od strane okrivljenog V B zadobio udarac sa leđa u predjelu glave, čiji iskaz je sud prihvatio jer je potvrđen nalazom i mišljenjem vještaka medicinske struke dr K N od 08.05.2012 godine iz kojeg je utvrđeno da je oštećeni M N kritične prilike zadobio nagnječno-razdernu ranu u desnoj polovini potiljačnog predjela, nanešenu dejstvom tupine mehaničkog oruđa u što bi spadalo: stisnuta pesnica, šaka, noga i slično.</span>
</p>
<p class="p3"></p>
<p class="p3">
<span>	Ono što se postavilo kao sporno, imajući u vidu odbrane okrivljenih P  P, B Ni V B, jeste okolnost da li su okrivljeni kritične prilike nanijeli predmetne povrede oštećenima ili su oštećeni povrede zadobili na neki drugi način a okrivljeni su nakon toga samo priskočili da istima pruže pomoć.</span>
</p>
<p class="p3"></p>
<p class="p3">
<span>	S tim u vezi, odbranu okrivljenog P P ( da kritične prilike nikome nije zadao udarac bilo u glavu, tijelo ili gdje drugo ), odbranu okrivljenog B N ( da kritične prilike nije zajedno sa P P udarao oštećenog M N u rukama u glavu odnosno da nije zajedno sa V B udarao oštećenog B M  šakama u predjelu glave i ramena) i odbranu okrivljenog V B ( da kritične prilike nije ,,primjetio'' da su P P ili B N  bilo koga udarali, niti je on koga udarao, niti zna kako su oštećeni zadobili povrede ) sud nije prihvatio jer su ovakve odbrane u potpunosti opovrgnute iskazima oštećenih B  N , B M  i M N, koji su na detaljan način objasnili kako su im okrivljeni kritične prilike nanijeli predmetne povrede, a čije iskaze je sud prihvatio, jer isti nisu nijednim provedenim dokazom dovedeni u sumnju, već su naprotiv potvrđeni, kako nalazom i mišljenjem vještaka medicinske struke dr K N od 08.05.2012 godine, tako i iskazom svjedoka I D koji je naveo da su tri mladića ( od kojih poznaje B N i V B) napali oštećene, nakon čega je primjetio da oštećeni B N leži u besvjesnom stanju, da u vodi stoji oštećeni B M kome je bila rasječena usna, dok je kasnije kod oštećenog M N primjetio i povredu u predjelu potiljka. Iskaz svjedoka I D sud je cijenio kao istinit i u potpunosti neutralan, imajući u vidu da je svjedok i u svojoj izjavi na zapisnik pred ODT Kotor i prilikom odgovora na pitanja na glavnom pretresu naveo da nije vidio ko je kome zadavao udarce (iako je kao prijatelj oštećenih imao motiva da oteža krivično-pravni položaj okrivljenih), već je samo naveo da je došlo do sukoba između dvije grupe momaka, nakon kojeg sukoba je vidio oštećenog B N u nesvjesti, dok je kod oštećenog B M i M N primjetio povrede, a čijim iskazom su u potpunosti obezvrijeđene odbrane okrivljenih da kritične prilike nijesu nanijeli predmetne povrede oštećenima, pa je sud ovakve odbrane cijenio kao usmjerene na izbjegavanje sopstvene krivice i neistinite, te ih kao takve nije prihvatio.</span>
</p>
<p class="p3">
<span>S tim u vezi, razlike u iskazu svjedoka I D u pogledu okolnosti da li su okrivljeni kritične prilike udarali po vozilu oštećenih ili nisu, obzirom da je svjedok na zapisnik pred ODT Kotor (dana 25.05.2012 godine)  naveo da jesu a prilikom odgovora na pitanja na glavnom pretresu ( dana 12.04.2013 godine) da ne zna da li je ko udarao po vozilu, sud je cijenio kao različitosti koje predstavljaju posledicu proteka vremena od predmetnog događaja, pa je u pogledu te činjenice prihvatio raniji iskaz svjedoka, a sud je mišljenja da ova različitost u iskazima nije meritorna u pogledu zaključivanja o vjerodostojnosti iskaza ovog svjedoka.</span>
</p>
<p class="p3"></p>
<p class="p3">
<span>	Takođe, navod odbrane okrivljenog B N( da su kritični događaj izazvali oštećeni M N i B M koji su okrivljenog V B oborili na tlo, nakon čega se okrenuo i primjetio da oštećeni B N leži pored vozila), zatim navod odbrane okrivljenog V B ( da su se M N i B Mzaletjeli ka njima, pri čemu ga je B M oborio na pod, a čim mu je B N pomogao da se ustane, u tom momentu je vidio kako oštećeni B N leži pored vozila) i navod odbrane okrivljenog P P  ( da su dvojica mladića odgurnuli okrivljenog V B, koji je prilikom pada zadobio tjelesne povrede, nakon čega je nastala gužva i u jednom momentu je vidio da je jedan momak u nesvjesti), sud nije prihvatio jer su ovakvi navodi u suprotnosti sa iskazima oštećenih koji su se na međusobno saglasan način izjasnili o svim činjenicama bitnim za ovu krivično pravnu stvar, a koji su naveli da je kritični događaj počeo tako što su okrivljeni došli do njihovog vozila, nakon čega je prvi iz vozila izašao oštećeni B N, zatim oštećeni B M i na kraju oštećeni M N, pa je sud navode odbrana okrivljenih da je kritični događaj započet od strane oštećenih M N i B M (koji su navodno prvi krenuli put okrivljenog V B i istog oborili na pod), cijenio kao pokušaj da kroz svoje odbrane oštećene prikažu kao krivce za predmetnu tuču. Prilikom ovakve ocjene navoda odbrana okrivljenih sud je imao u vidu i činjenicu da je okrivljeni V B kritične prilike zadobio tjelesne povrede (oguljotinu kože u predjelu lijevog lakta, oguljotinu kože u predjelu desnog lakta, oguljotinu kože u predjelu desnog koljena i oguljotinu kože u lijevom slabinskom predjelu), a kako to proizilazi iz nalaza i mišljenja vještaka medicinske struke dr K N od 08.05.2012 godine, međutim, sud je mišljenja da je okrivljeni V B navedene povrede zadobio nakon što su okrivljeni napali oštećene, a da su okrivljeni, činjenicu da je i okrivljeni V B kritične prilike zadobio navedene tjelesne povrede, kroz svoje odbrane pokušali da iskoriste za navode da su oštećeni njih napali prvi, odnosno da su M N i B M  prvi napali okrivljenog V B, a koji navodi su osim iskazima oštećenih, obezvrijeđeni i iskazom svjedoka I D koji je naveo da je kritični događaj otpočeo tako što je grupa momaka prišla vozilu oštećenih i počela da lupa po istom, nakon čega je iz vozila prvo izašao oštećeni B N,  zatim i oštećeni B M  i M N  a čiji iskaz je sud prihvatio.</span>
</p>
<p class="p3"></p>
<p class="p3">
<span>	U vezi sa naprijed navedenim, sud nije prihvatio prigovor branioca okrivljenog P P advokata Ž A da je iskaz oštećenog M N (koji je naveo da je vidio B N u kako leži 3-4 metra od automobila) kontradiktoran sa iskazom oštećenog B N  ( koji je naveo da je od prvog udarca okrivljenog P P dao ispred auta), jer je sud ove različitosti u iskazima oštećenih cijenio kao različitosti koje predstavljaju neka lična zapažanja o prostornoj udaljenosti, koja kao takva nisu meritorna u pogledu zaključivanja o pojedinačnoj vjerodostojnosti iskaza oštećenih. </span>
</p>
<p class="p3"></p>
<p class="p3">
<span>	Takođe, prigovor branioca okrivljenih B N  i V B advokata B G da je iskaz oštećenog M N kontradiktoran, jer je isti navodno u svojoj izjavi na zapisnik pred ODT Kotor naveo da misli da je oštećenog B M udarao okrivljeni B N, a da je u svom iskazu na glavnom pretresu naveo da su oštećenog B  M udarali okrivljeni P P i B N sud nije prihvatio zbog činjenice da je oštećeni M N i u svom izkazu na zapisnik pred ODT Kotor (dana 14.05.2012 godine) i u svom iskazu na glavnom pretresu (dana 12.04.2013 godine) naveo da su oštećenog B M  udarali i okrivljeni P P i okrivljeni B N ( strana 9 i 10 presude ).</span>
</p>
<p class="p3"></p>
<p class="p3">
<span>	Sa druge strane, sud je prihvatio prigovore punomoćnika oštećenih advokata S LJ da su odbrane okrivljenih smišljene na umanjenje sopstvene krivice, a ovo stoga što su okrivljeni u svojim odbranama insistirali da kritične prilike nisu oštećenima zadavali udarce, te da ne znaju kako su isti zadobili povrede, već da su samo u jednom momentu vidjeli da oštećeni B N leži pored vozila, te su svi priskočili da mu pomognu, koje odbrane su u suprotnosti sa utvrđenim činjeničnim stanjem i očigledno date u cilju izbjegavanja krivične odgovornosti, pa ih sud kao takve nije prihvatio. </span>
</p>
<p class="p3"></p>
<p class="p3">
<span>	Iskaz svjedoka N N S u kojem je isti naveo da kritične prilike nije vidio da bilo ko kome zadaje udarce, obzirom da je bio okrenut leđima i kada se okrenuo prvo je vidio okrivljenog V B kako leži, a nakon što je isti ustao, vidio je da leži i oštećeni B N, sud nije prihvatio, jer je nelogično da svedok, koji se kritične prilike nalazio na licu mjesta, tokom trajanja čitavog sukoba ni u jednom trenutku se ne okrene da vidi šta se dešava( iako čuje buku i raspravu iza sebe), već samo na kraju sukoba vidi da dva aktera leže na podu, a sud je mišljenja da je ovakav iskaz svjedoka  N N S  posledica činjenice da je isti prijatelj sa okrivljenima, pa je očigledno da je njegov iskaz upravljen na olakšavanje njihovog krivično pravnog položaja.</span>
</p>
<p class="p3"></p>
<p class="p3">
<span>	Povrede koje su kritične prilike zadobili oštećeni B N, B M  i M N, bliže pobrojane u izreci presude, sud je utvrdio na osnovu nalaza i mišljenja vještaka medicinske struke dr K N od 08.05.2012 godine, čiju sadržinu je sud prihvatio, jer ista nije osporena na bilo koji način. </span>
</p>
<p class="p3"></p>
<p class="p3">
<span>	Imajući u vidu utvrđeno činjenično stanje, sud je našao da su okrivljeni P P , B N i V Bkritičnom prilikom postupali sa umišljajem, budući da su bili svjesni da svojim radnjama - izazivanjem tuče i vršenjem nasilja prema oštećenima B N , B  M (koji je zadobio lake tjelesne povrede) i M N (koji je takođe zadobio lake tjelesne povrede), ugrožavaju spokojstvo građana i remete javni red i mir, pa su ipak te radnje preduzeli a to im je i bila namjera. Time su se u radnjama okrivljenih ostvarila sva bitna obilježja krivičnog djela nasilničko ponašanje iz člana 399 Kz-a, pa ih je sud oglasio krivim za isto. Okrivljeni P P, B N i V B su postupali kao saizvršioci, obzirom da su svi imali učešće u radnji izvršenja krivičnog djela nasilničkog ponašanja, čime su ostvarili objektivni uslov postojanja saizvršilaštva i svijest o zajedničkoj saradnji, a što se u konkretnom slučaju ispoljava kroz činjenicu da su okrivljeni po prethodnom dogovoru zajednički sišli iz stana u namjeri da se obračunaju sa oštećenima, a čime su ostvarili subjektivni uslov postojanja saizvršilaštva. </span>
</p>
<p class="p4"></p>
<p class="p3">
<span>	U radnjama okrivljenog P P bliže opisanim u izreci presude, su se ostvarili i svi bitni elementi bića krivičnog djela teške tjelesne povrede iz člana 151 stav 1 Kz-a. Okrivljeni P P je postupao sa direktnim umišljajem, jer je bio svjestan da udaranjem oštećenog B N (prvo nogom u predjelu glave, a zatim kada je oštećeni pao pored vozila, nastavljanjem sa udaranjem oštećenog nogama u predjelu glave) istome može nanijeti tešku tjelesnu povredu, što je i htio.</span>
</p>
<p class="p3"></p>
<p class="p3">
<span>	Prilikom odluke o vrsti i visini krivične sankcije koju okrivljenima treba izreći sud je pošao od toga da je i za krivično djelo nasilničko ponašanje iz člana 399 Kz-a i za krivično djelo teške tjelesne povrede iz člana 151 stav 1 Kz-a propisana kazna zatvora u trajanju od šest mjeseci do pet godina. U smislu člana 42 Kz-a, sud je na strani okrivljenog P P kao olakšavajuće okolnosti cijenio njegovu mladost, koju okolnost je istovremeno cijenio kao naročito olakšavajuću, dok je kao otežavajuću okolnost cijenio što je isti ranije jedanput osuđivan, ali sud je pri tom imao u vidu i da je od ranije osude proteklo vrijeme preko 5 godina. Na strani okrivljenih  B  N i V Bkao olakšavajuće okolnosti sud je cijenio njihovu mladost, te činjenicu da ista ranije nisu osuđivani, koje okolnosti je istovremeno cijenio kao naročito olakšavajuće, dok otežavajućih okolnosti na njihovoj strani sud nije našao. Imajući naprijed navedeno u vidu, a nalazeći da će se upozorenjem uz prijetnju kaznama ostvariti svrha kažnjavanja, sud je okrivljenima izrekao uslovne osude za krivična djela za koja su oglašena krivim, na način što je okrivljenom P P prethodno za krivično djelo nasilničko ponašanje iz člana 399 Kz-a utvrdio kaznu zatvora u trajanju od 4 (četiri) mjeseca, a za krivično djelo teške tjelesne povrede iz člana 151 stav 1 Kz-a kaznu zatvora u trajanju od 5 (pet) mjeseci, pa mu je sud primjenom člana 48 Kz-a utvrdio jedinstvenu kaznu zatvora u trajanju od 7 (sedam) mjeseci, uz istovremeno određenje da se kazna neće izvršiti ukoliko okrivljeni za vrijeme od dvije godine od dana pravosnažnosti presude ne učini novo krivično djelo, a okrivljenim B  N  V B utvrdio kazne zatvora u trajanju od po 4 (četiri) mjeseca, uz istovremeno određenje da se kazne neće izvršiti ukoliko okrivljeni za vrijeme od jedne godine i šest mjeseci od dana pravosnažnosti presude ne učine novo krivično djelo.. Sud je mišljenja da će se izrečenim krivičnim sankcijama ostvariti svrha specijalne prevencije tj. da će se dovoljno uticati na okrivljene da ubuduće ne čine krivična djela. </span>
</p>
<p class="p3">
<span>	Na osnovu naprijed navedenih krivično pravnih odredbi, te odredbi člana 3, 5, 8, 13, 15, 32, 36, 42, 45, 46, 48, 52, 53. i 54. Kz-a i čl. 368 i 374 Zkp-a , a u odnosu na okrivljenog Popivoda Petra, sud je odlučio kao u izreci.</span>
</p>
<p class="p3">
<span>	Na osnovu naprijed navedenih krivično pravnih odredbi, te odredbi člana 3, 5, 8, 13, 15, 36, 42, 45, 46, 52, 53. i 54. Krivičnog zakonika i člana 368. i 374. Zkp-a, a u odnosu na okrivljene B N i V B , sud je odlučio kao u izreci presude. </span>
</p>
<p class="p4">
<span>Sud je obavezao okrivljene da na ime troškova krivičnog postupka solidarno uplae iznos od 1.549,50 eura na ime troškova vještačenja po vještaku medicinske struke i na ime sudskog paušala iznos od po 70,00 eura na žiro račun broj 832-16-52 u korist budžeta Crne Gore u roku od 15 dana od dana pravosnažnosti presude i dokaz o uplati dostave ovom sudu s pozivom na br. K. 243/12/12.</span>
</p>
<p class="p4">
<span>Oštećeni B N, B M i M Nsu sa imovinskopravnim zahtjevom upućeni na parnicu, shodno članu 236. stav 3. ZKP jer isti do okončanja glavnog pretresa nijesu određeno označili svoj zahtjev niti podnijeli dokaze. Takođe se i oštećeni M  N upućuje na parnicu u pogledu potraživanja povraćaja zlatnog lančića, a u odnosu na okrivljenog V B, jer se u toku postupka nije na pouzdan način moglo utvrditi da li je V lančić otrgao i ko je isti prisvojio.  </span>
</p>
<p class="p11">
<span>Na gore iznijetim razlozima sud je zasnovao svoju odluku.</span>
</p>
<p class="p1"></p>
<p class="p1">
<span>OSNOVNI SUD U KOTORU</span>
</p>
<p class="p1">
<span>Dana 12.07.2013 godine</span>
</p>
<p class="p5"></p>
<p class="p5">
<span>    Zapisničar,	                                                                    Sudija, </span>
</p>
<p class="p5">
<span>Ana Marija Petković                                          	                   Momirka Marović </span>
</p>
<p class="p1"></p>
<p class="p11">
<span>PRAVNA POUKA: Protiv ove presude ima se pravo žalbe u roku od 8 dana od dana prijema, Višem sudu u Podgorici, a preko ovog suda.</span>
</p>
<p class="p12"></p>
<p class="p12"></p>
<p class="p12"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span></span>
</p>
<p>&nbsp;</p>
<p style="text-align:right">
<span class="span1">K.br.252/15</span>
</p>
<p style="text-align:center;">
<span class="span1">U IME CRNE GORE </span>
</p>
<p>
<span class="span1">OSNOVNI SUD U PODGORICI, kao prvostepeni, krivični, po sudiji Larisi Mijušković-Stamatović, uz učešće Valentine Vukašinović, kao zapisničara, u krivičnom predmetu protiv okrivljenog </span><span class="span1">G.R.</span><span class="span1"> iz P</span><span class="span1">.</span><span class="span1">, zbog krivičnog djela ugrožavanje javnog saobraćaja čl.339 st. 3 u vezi st.1 Krivičnog zakonika Crne Gore, odlučujući po optužnom predlogu ODT-a Podgorica Kt.br.1000/14 od 27.03.2015. godine, kojeg je na glavnom pretresu zastupao Mihailović Vladan, savjetnik na radu kod ODT-a Podgorica, nakon glavnog i javnog pretresa održanog dana 01.03.2016 godine, u prisustvu stranaka, donio je, a dana 04.03.2016. godine i javno objavio, </span>
</p>
<p style="text-align:center;">
<span class="span1">P R E S U D U</span>
</p>
<p>
<span class="span1">Okrivljeni: </span>
</p>
<p>
<span class="span1">G.R.</span><span class="span1">, JMB </span><span class="span1">XXXXXXXXX</span><span class="span1">, od oca V</span><span class="span1">.</span><span class="span1"> i majke J</span><span class="span1">.</span><span class="span1">, rođene D</span><span class="span1">.</span><span class="span1">, rođen </span><span class="span1">XXXXXX</span><span class="span1">.godine u B</span><span class="span1">.</span><span class="span1"> P</span><span class="span1">.</span><span class="span1">, sa prebivalištem u P</span><span class="span1">.</span><span class="span1">, selo S</span><span class="span1">.</span><span class="span1"> </span><span class="span1">XX</span><span class="span1">, državljanin Crne Gore, završio srednju mašinsku školu, nezaposlen, oženjen, otac troje djece, lošeg imovnog stanja, ranije neosuđivan,</span>
</p>
<p>&nbsp;</p>
<p style="text-align:center;">
<span class="span1">K R I V   J E</span>
</p>
<p>
<span class="span1">Zato što je: </span>
</p>
<p>
<span class="span1">Dana 05.06.2014. godine, oko 21,10 časova, u Podgorici, u ul. Mihaila Lalića, ne pridržavajući se saobraćajnih propisa iz čl.17 st.1 Zakona o bezbjednosti saobraćaja na putevima, ugrozio saobraćaj tako da je doveo u opasnost život i tijelo ljudi na način što, upravljajujući vozilom marke „Citroen“ registarskih oznaka PG </span><span class="span1">XXXXXX</span><span class="span1">, krećući se desnom saobraćajnom trakom desne kolovozne trake u pravcu Bulevara Džordža Vašingtona, nije obratio dužnu pažnju na pješaka - oštećenu </span><span class="span1">B.E.</span><span class="span1">, koja je prelazila kolovoz na obilježenom pješačkom prelazu, sa lijeve na desnu stranu, usljed čega je prednjim dijelom vozila udario oštećenu i oborio je na kolovoz, nanoseći joj laku tjelesnu povredu u vidu razderine u lijevoj polovini tjemenog predjela, pri čemu je okrivljeni bio svjestan da tako može ugroziti javni saobraćaj i dovesti u opasnost život i tijelo ljudi, ali je olako držao da do toga neće doći,</span>
</p>
<p>
<span class="span1">- čime je izvršio krivično djelo ugrožavanje javnog saobraćaja iz  čl.339 st. 3 u vezi st.1 Krivičnog zakonika Crne Gore, </span>
</p>
<p>
<span class="span1">- pa mu Sud,  primjenom citiranog zakonskog propisa, te čl. 3, 4, 5, 13, 16, 32, 36, 42, 52, 53 i 54  Krivičnog zakonika Crne Gore, te čl. 226, 227, 229, 239 i 374 Zakonika o krivičnom postupku, i z r i č e,</span>
</p>
<p style="text-align:center;">
<span class="span1">USLOVNU OSUDU  </span>
</p>
<p>
<span class="span1">Kojom mu utvrđuje kaznu zatvora u trajanju od 30 (trideset) dana, i istovremeno određuje da se utvrđena kazna neće izvršiti ukoliko okrivljeni u roku od 1 (jedne) godine po pravnosnažnosti presude ne izvrši novo krivično djelo.</span>
</p>
<p>
<span class="span1">Obavezuje se okrivljeni da na ime troškova krivičnog postupka uplati na račun budžetskih sredstava Crne Gore iznos od 231,00 € (dvijestotinetridesetjedaneuro) kao i 50,00 € (pedeseteura) na ime sudskog paušala, sve prednje u roku od 15 (petnaest) dana po pravnosnažnosti presude, pod prijetnjom prinudne naplate. </span>
</p>
<p>
<span class="span1">Oštećena </span><span class="span1">B.E.</span><span class="span1"> se radi postavljenog imovinsko-pravnog zahtjeva upućuje na redovnu građansku parnicu.</span>
</p>
<p style="text-align:center;">
<span class="span1">O b r a z l o ž e nj e</span>
</p>
<p>
<span class="span1">Optužnim predlogom ODT-a Podgorica Kt.br. 1000/14  od 27.03.2016.godine kojeg je na glavnom pretresu zastupao Mihailović Vladan, savjetnik na radu kod  ODT-a Podgorica, okrivljenom  </span><span class="span1">G.R.</span><span class="span1">, stavljeno je na teret da je izvršio krivično djelo ugrožavanje  javnog saobraćaja  iz  čl. 339 st. 3 u vezi st. 1 Krivičnog zakonika Crne Gore.</span>
</p>
<p>
<span class="span1">Zastupnik optužbe je prije davanja završne riječi izmijenio činjenični opis dispozitiva optužnog predloga, na način kao u izreci presude, do kraja glavnog pretresa ostao pri tako izmijenjenom optužnom aktu, i u završnoj riječi predložio sudu da okrivljenog oglasi krivim i osudi po zakonu.</span>
</p>
<p>
<span class="span1">Okrivljeni </span><span class="span1">G.R.</span><span class="span1"> je u navodima odbrane na glavnom pretresu naveo da je tog 05.06.2014.godine, negdje u večernjim časovima upravljao vozilom marke „Citroen“ vlasništvo njegove firme, reg.oznaka PG </span><span class="span1">XXXXXX</span><span class="span1">, i kretao se ul.Mihaila Lalića ka gradu, te da je bio sam u vozilu, da je vidljivost bila dobra, a vrijeme suvo.Istakao je da je u jednom trenutku, nakon što je prošao pješački prelaz nekih par metara, sa njegove desne strane najednom istrčala pješakinja, pa je došlo do kontakta prednjeg lijevog dijela njegovog vozila i tijela pješaka.Objasnio je da je ona od tog udara pala, on je odmah zaustavio vozilo, prišao da joj pomogne, ali su se tu okupili prolaznici, došla su kola hitne pomoći i policija, a on je na licu mjesta sačekao uviđaj.Napomenuo je da se njegova porodica kasnije interesovala za zdravstveno stanje te djevojke, da je vozač B Kategorije nekih 30-ak godina, a da je brzina kojom se kretao u trenutku kontakta sa pješakom bila nekih 37-40 km/h, što je policija izuzela iz dispečerskog centra, i tačno zna kojom se brzinom kretao u tom trenutku, kao i da je ugledao pješakinju tek u trenutku kad je došlo do kontakta sa njegovim vozilom, i tada je trenutno kočio.</span>
</p>
<p>
<span class="span1">U završnoj riječi okrivljeni je ostao pri navodima odbrane kojim nije imao ništa dodati.</span>
</p>
<p>
<span class="span1">U dokaznom postupku sud je:saslušao svjedoka-oštećenu </span><span class="span1">B.E.</span><span class="span1">, pročitao zapisnik o uviđaju Uprave policije CB Podgorica br.813/2014 od 12.06.2014.godine, pročitao medicinsku dokumentaciju na ime </span><span class="span1">B.E.</span><span class="span1">, pročitao nalaz i mišljenje sudskog vještaka saobraćajne struke od 26.03.2015.godine i istog neposredno saslušao na glavnom pretresu od 27.01.2016.godine, pročitao nalaz i mišljenje sudskog vještaka medicinske struke od </span><span class="span1">17.03.2015.godine i istog neposredno saslušao na glavnom pretresu od 01.03.2016.godine, pročitao izvod iz registra kaznenih evidencija Ministarstva pravde na ime okrivljenog Ke.br.405/15 od 06.04.2015.godine, izvršio uvid u skicu lica mjesta predmetne saobraćajne nezgode.</span>
</p>
<p>
<span class="span1">Cijeneći provedeni dokazni postupak, te izvore saznanja o odlučnim činjenicama sadržane u istom, Ovaj sud zaključuje da činjenični navodi optuženja imaju pouzdanog oslonca u provedenim dokazima, pa je okrivljeni u vrijeme, mjesto i na način kako je to predstavljeno izrekom ove presude preduzeo radnje kojim je ostvario subjektivne i objektivne elemente upitne inriminacije, sa kojih razloga je sud, najprije utvrdio krivicu okrivljenog, a potom, vrjednujući prirodu, karakter, te međusobni odnos otežavajućih i olakšavajućih okolnosti koje stoje na njegovoj strani, ocijenio da se i mjerom upozorenja za okrivljenog na način i u trajanju kao u izreci presude, može ostvariti opšta svrha propisivanja i izricanja krivičnih sankcija iz čl.4 st.2 Krivičnog zakonika Crne Gore. </span>
</p>
<p>
<span class="span1">Svjedok-oštećena </span><span class="span1">B.E.</span><span class="span1"> je saslušana </span><span class="span1">kako u prethodnom postupku pred Osnovnim državnim tužilaštvom u Podgorici, tako i</span><span class="span1"> na glavnom pretresu, posvjedočila da se sjeća predmetne nezgode koja se dogodila 05.juna 2014.godine oko 21,10 časova, da je bila pješak, pa pošto se uvjerila da može bezbjedno da krene, započela je da prelazi preko pješačkog prelaza taj Bulevar, koji je prikazan na skici lica mjesta.Istakla je da je njena pozicija, pravilno označena pod brojem 3, i krenula je normalnim hodom, isključivo preko pješačkog prelaza, bez bilo kakvog pretrčavanja i ubrzanog hoda.Napomenula je da je prešla bezbjedno prvu polovinu tog bulevara, a prilikom prelaska, njoj su u susret dolazila dva lica, sa kojima se mimoišla i nastavila normalnim hodom da pređe i drugi stranu bulevara, pa kada je bila stigla gotovo do završetka pješačkog prelaza, sa njene desne strane iz pavca Tološke šume, iz njene perspektive većom brzinom, naišlo je vozilo, udarilo je, i odbacilo sa njene lijeve strane.Pojasnila je da ona nije izlijetala na kolovoz, već da je bez ikakvog pretrčavanja, normalnim hodom, propisno prelazila pješački prelaz, tako da nije mogla biti nikakvo iznenađenje za tog vozača koji ju je udario.Izjavila je da je bio pao mrak, da je radila ulična rasvjeta, u momentu kada se desila nezgoda bilo je malo kvasno, ali tada nije padala kiša.Objasnila je da je čovjek sačekao dok nijesu došla kola Hitne pomoći za njega, tako da je u narednim danima nije pitao za zdravlje, te da jednostavno sa njegove strane nije bilo nikakvih kontakata, kao i da je netačno da je u vrijeme prelaska kolovoza razgovarala mobilnim telefonom, kako je čula da je izjavio taj čovjek.</span>
</p>
<p>
<span class="span1">Pridužila se krivičnom gonjenju protiv okrivljenog, i postavila je imovinsko-pravni zahtjev koji nije mogla precizirati. </span>
</p>
<p>
<span class="span1">Iz zapisnika o uviđaju Uprave policije CB Podgorica br.813/2014 od 12.06.2014.godine sa skicom lica mjesta predmetne saobraćajne nezgode, proizilazi da su isti sa</span><span class="span1">činjeni povodom saobraćajne nezgode koja se dana 05.06.2014.godine, oko 21,10 časova, dogodila u Podgorici, u ul.Mihaila Lalića, i u kojoj su učestvovali </span><span class="span1">G.R.</span><span class="span1">, kao vozač vozila „Citroen“ reg.oznaka PG </span><span class="span1">XXXXXX</span><span class="span1">, i </span><span class="span1">B.E.</span><span class="span1">, kao pješak.Dalje proizilazi da je lice mjesta saobraćajne nezgode Bulevar Mihaila Lalića, kod vidno obilježenog pješačkog prelaza na kolovozu, te da je kolovoz Bulevara Mihaila Lalića fizički oivičen zemljanim dijelom, podijeljen na dvije </span><span class="span1">kolovozne trake, koje se dijele na po dvije saobraćajne trake, kao i da je kolovoz Bulevara Mihaila Lalića ravan, osvjetljen uličnom rasvjetom usljed kišnih padavina, mokar i klizav.Nadalje proizilazi da je vozilo PG </span><span class="span1">XXXXXX</span><span class="span1"> zatečeno u Bulevaru Mihaila Lalića neposredno poslije ulice koja vodi  u pravcu Građeviskog fakulteta, u desnoj saobraćajnoj, desne kolovozne trake, prednjim krajem okrenuto u pravcu Bulevara Džordža Vašingtona, blago iskošeno u lijevu stranu, a gledano iz pravca ul.SKOJ-a.Konačno proizilazi da su od materijalnih tragova na licu mjesta zatečeni dva traga krvi, plastike, poklopac brisača od vozila PG </span><span class="span1">XXXXXX</span><span class="span1">, desna patika od pješaka </span><span class="span1">B.E.</span><span class="span1">, kao i da je pješak </span><span class="span1">B.E.</span><span class="span1"> prije dolaska ovlašćenih policijskih službenika transportovana vozilom Hitne medicinske pomoći u KC CG, gdje su joj od strane dežurnog ljekara konstatovane lake tjelesne povrede.</span><span class="span1"> </span>
</p>
<p>
<span class="span1">Iz nalaza i mišljenja sudskog vještaka saobraćajne struke od 26.03.2015.godine, proizilazi da je isti sačinjem povodom </span><span class="span1">saobraćajne nezgode koja se dana 05.06.2014.godine, oko 21,10 časova, dogodila u Podgorici, u ul.Mihaila Lalića, i u kojoj su učestvovali </span><span class="span1">G.R.</span><span class="span1">, kao vozač vozila „Citroen“ reg.oznaka PG </span><span class="span1">XXXXXX</span><span class="span1">, i </span><span class="span1">B.E.</span><span class="span1">, kao pješak.Dalje proizilazi da je vještak mišljenja da je do nezgode došlo usljed propusta u vožnji vozača vozila „Citroen“ PG </span><span class="span1">XXXXXX</span><span class="span1">, koji nije pravovremeno zaustavio vozilo prije pješačkog prelaza, preko koga se kretao pješak, od lijeve prema desnoj ivici kolovoza i do mjesta kontakta, od stupanja na desnu kolovoznu traku, kojom se kretalo vozilo, zadržao se oko 3,23 s, već je nastavio kretanje i ostvario nalet na pješaka na pješačkom prelazu, na oko 1,50 – 2,00 m, lijevo od desne ivice kolovoza.Nadalje proizilazi da se takav način u upravljanju vozilom  smatra greškom, i osnovni je i jedini uzrok nastanka predmetne saobraćajne neugode, te da je vozač vozila „Citroen“ PG </span><span class="span1">XXXXXX</span><span class="span1">, imao tehničkih uslova da kočenjem zaustavi vozilo prije prije pješačkog prelaza, jer bi mu zaustavni put bio kraći (24,21 m) od rastojanja na kome se vozilo nalazilo u momentu stupanja pješaka na kolovoz desne kolovozne trake (40,29 m), kao i da kod pješaka nema elemenata koji su uticali na nastanak predmetne saobraćajne nezgode.</span>
</p>
<p>
<span class="span1">Saslušan na glavnom pretresu od 27.01.2016.godine, sudski vještak saobraćajne struke je pojasnio da na osnovu podataka iz uviđajne dokumentacije, a posebno na osnovu tragova ozanečnih sa 4 i 5 na skici i zatečene pozicije vozila, nakon što je izračunao brzinu kretanja vozila i pješaka, zaključio je da je do kontakta došlo na pješačkom prelazu, i da je tu presudna bila tzv. brzina odbačaja pješaka što se dokazuje tragovima krvi gdje je pješak pao i oštećenjima na vozilu.Napomenuo je da su ta oštećenja navedena u zapsisniku o uviđaju-prednje vjetrobransko staklo, poklopac motora, zaštitna maska, prednji branik, što upućuje na konstataciju da je pješak zahvaćen čitavom figurom bez kočenja od strane vozila do prednjeg vjetrobranskog stakla, a po zasutavljanju vozila, pješak je odbačen ispred, i to toliko ispred da nije došlo do pregaženja pješaka, jer je pješak pao na zemljanu površinu, i djelimično na pješački trotoar s desne strane puta.Istakao je da primjenom odgovarajućih formula za direktan udar vozila u pješaka i odbacivanje naprijed i udesno nedvosmisleno upućuje na zaključak da je do kontakta došlo na pješačkom prelazu, a da se vozilo zaustavilo između pješačkog prelaza i zatečene pozicije tragova koji su označeni na skici sa 4 i 5, kao i da je skica rađena u tzv.ortogonalnoj varijanti u kojoj su jasno prikazane kote po uzdužnoj osi puta, tako da je i to pomoglo za jasnije određenje mjesta i načina ostvarivanja kontakta. Istakao je da je</span><span class="span1"> </span><span class="span1">primijenjenom formulom odbačaja pješaka i zatečene pozicije vozila i pješaka ustanovio da se vozilo kretalo oko 44,90km/h, odnosno </span><span class="span1">12,47 m/s, i da je svaki slučaj primijenjene formule odbačaja višestruko zavistan od niza faktora kao što su tjelesna gradja pješaka, visina, oblik karoserije vozila, i drugih, i primjenjena formula dozvoljava odstupanja po Priručniku o saobraćajno tehničkim vještačenjima 10-15% tako da nije isključeno da je i brzina kretanja na osnovu ovih parametara bila 40 ili ispod 40 km/h ali nije bila iznad dozvoljene granice ni u jednoj varijanti, te da parametri na osnovu kojih se može zaključiti gdje je pješakinja ležala odnosno gdje se zaustavila jesu tragovi krvi, kao i da  je od pješačkog ta pozicija  udaljena oko 12,85m. Naveo je da je po računici sa skice lica mjesta, iako ona nije uradjena u razmjeri, vještak uzeo srednju vrijednost izmedju ova tri traga, a to je od 12,30 - 13,15, a tu je dakle aritmetička sredina negdje oko 12,75.Objasnio je da sistem odbačaja pješaka, pod uslovom da su zadovoljeni svi kriteriji, a to je da je pješak odrasla osoba i da vozilo prije toga nije kočeno, a da je kontakt ostvaren prednjim dijelom vozila sa tijelom pješaka podrazumijeva udar vozila u pješaka naisturenijim dijelom prednjeg kraja vozila tj. branikom, njegovo podizanje i nabacivanje preko poklopca motora do prednjeg vjetrobranskog stakla i nošenje do trenutka potpunog zaustavljanja vozila.Naveo je da od tog momenta, s obzirom da pješak nije ničim pričvršćen za vozilo, tijelo pješaka pada ispred vozila i sulja po kolovozu do mjesta zaustavljanja, te da se zadnja osovina vozila nalazila  u zaustavljenoj poziciji u koti 19,60, a bliža ivica pješačkog prelaza vozilu je 23,60 to je nekih 4m.Dodao je da ako se uzme prepust od zadnje osovine vozila do zadnjeg dijela vozila, onda se ta daljina umanjuje za dimenzije tog prepusta, ali da po procjeni vještaka to ne može biti više od oko pola metra.Dodao je da je kolovoz kako to proizilazi iz uvidjajne dokumentacije, ne bio suv, kako to govori okrivljeni, već klizav i suv, što je vjerovatno rezultiralo tim da ne ostanu tragovi kočenja, što bi sigurno ostali po suvom kolovozu bez obzira na ABS sistem, koje standardno posjeduje to vozilo. Istakao je da upravo zbog takve činjenice nije imao mogućnost da neosnovano pretpostavlja, jer nije imao naprijed navedeni podatak ali se nedvosmisleno može zaključiti da je vozilo bilo u fazi kočenja, što znači da je vozač pravovremeno uočio pješaka koji se kretao pješačkim prelazom sa ciljem da zaustavi vozilo prije, ali ga nije zaustavio prije, nego tek poslije pješačkog prelaza. Napomenuo je da na osnovu podataka o zaustavljenom položaju vozila, o daljini odbačaja pješaka i činjenici da je kolovoz bio mokar i klizav, ne može se utvrditi sa koje pozicije, odnoso sa koje udaljenosti je vozač aktivirao radnu kočnicu u cilju izbjegavanja kontakta sa pješakom, a nedvosmisleno se može zaključiti da je kočio jer se vozilo ne bi moglo zaustaviti poslije kontakta na 4,5m poslije pješačkog prelaza da vozilom nije kočio prije pješačkog prelaza.Objasnio je da pri brzini od 38 km/h vozilo poslije pješačkog prelaza ne bi moglo da se zaustavi na mjestu gdje se zaustavilo da nije prije toga bilo kočeno, tako da nije aktivirana radna kočnica u trenutku kontakta, nego mnogo ranije, i da  zaustavni put koji sadrži vrijeme aktiviranja radne kočnice 08+02+ trag koji vozilo ostavi, a koga ovdje nema, to je negdje pri brzini od oko 40 km/ bilo 24m zaustavni put po vlažnom kolovozu, sa 38 km/h zaustavni put bi bio 22m.Dodao je da po zakonima fizike način na koji je okrivljeni, a sa čim je vještak upoznat od strane suda, navodio da je kočio tek nakon kontakta sa pješakom, kada je i uočio pješaka, su neodrživi i nemogući, naročito iz razloga što je potrebno vrijeme za aktiviranje radne kočnice i vrijeme za zaustavljanje kočenjem,  tako da zaustavni put kako je rekao, bi iznosio nekih do 22m, kao i da ti podaci iz dispečerskog centra idu preko satelita, preko uredjaja zvanog RDS, tako </span><span class="span1">da nije siguran koliko je vremenski uskladjeno stvarno stanje sa podacima koji se emituju u dispečerskom centru. </span>
</p>
<p>
<span class="span1">Iz</span><span class="span1"> nalaza i mišljenja sudskog vještaka medicinske struke od 17.03.2015.godine, sa medicinskom dokumentacijom izdatom na ime oštećene, proizilazi da je oštećena </span><span class="span1">B.E.</span><span class="span1"> u predmetnoj saobraćajnoj nezgodi zadobila povrede u vidu razderine u lijevoj polovini tijemenog predjela, koja povreda je posljedica dejstva tupine mehaničke sile i ista je mogla nastati usljed nabacivanja tijela pješaka na predmetno vozilo i udara glavom o prednje vjetrobransko staklo, a koja povreda se u vrijeme nanošenja kvalifikuje kao laka tjelesna povreda; nagnječenje desnog stopala, koja dijagnoza je postavljena nedovoljno kritički, samo na osnovu subjektivnog simptoma bolne osjetljivosti u tom predjelu, bez spolja na koži opisanih bilo kojih povreda, tako da se ista ne može prihvatiti i dalje sudskomedicinski eleborirati, ali da takvo tumačenje ne isključuje mogućnost dejstva sile u navedeni predio tijela,ali sila koje je djelovala, nije bila dovoljnog inteziteta da dovede do nastanka tjelesne povrede.</span>
</p>
<p>
<span class="span1">Saslušan neposredno na glavnom pretresu od 01.03.2016.godine, sudski vještak medicinske struke je pojasnio da</span><span class="span1"> </span><span class="span1">nakon što je upoznat sa mehanizmom povredjivanja pješaka kako ga je vidio okrivljeni, u medicinskoj dokumentaciji za oštećenu </span><span class="span1">B.E.</span><span class="span1"> nije opisana nikakva povreda u predjelu desnog stopala, već je samo konstatovana bolna osjetljivost u tom predjelu, i da takva bolna osjetljivost može biti pokazatelj dejstva sile na predio desnog skočnog zgloba ili desnog stopala, i to dejstva sile moguće i po mehanizmu kako to navodi okrivljeni - udarcem pneumatikom vozila.Napomenuo je  da oštećena u predjelu desnog stopala nije zadobila tjelesnu povredu, a da je na osnovu dostavljene medicinske dokumentacije, </span><span class="span1">B.E.</span><span class="span1"> u predmetnoj nezgodi zadobila samo razderinu u lijevoj polovini tjemenog predjela, i ista je najvjerovatnije nastala prilikom nabacivanja tijela pješaka na predmetno vozilo i udara glavom u prednje vjetrobransko staklo.Objasnio je da u saobraćajnom povredjivanju pješaka brzina nailazećeg  vozila je jedan od najvažnijih faktora koji utiče na opsežnost i težinu tjelesnih povreda kod pješaka, a da to što u medicinskoj dokumentaciji nijesu opisane nikakve povrede osim gore navedene, govori u prilog da je brzina vozila bila manja, te da  prilikom odbacivanja pješaka i pada na tvrdu podlogu tipično nastaju tjelesne povrede, ali i ne moraju ukoliko je brzina vozila manja, podloga mekša (npr. trava), odjeća pješaka deblja i slično. </span>
</p>
<p>
<span class="span1">Iz </span><span class="span1">izvoda iz registra kaznenih evidencija Ministarstva pravde na ime okrivljenog Ke.br.405/15 od 06.04.2015.godine, proizilazi da okrivljeni </span><span class="span1">G.R.</span><span class="span1"> ranije nije osuđivan.</span>
</p>
<p>
<span class="span1">Član 17 st.1 Zakona o bezbjednosti saobraćaja na putevima propisuje da je vozač dužan da obrati pažnju na pješake koji se nalaze na kolovozu ili iskazuju namjeru da stupe na kolovz i da ne ugrožava njihovu bezbjednost.</span>
</p>
<p>
<span class="span1">Tokom postupka je nesumnjvo utvrđeno da se okrivljeni </span><span class="span1">G.R.</span><span class="span1"> nije pridržavao naprijed citiranog saobraćajnog propisa, već je dana 05.06.2014.godine, oko 21,10 časova, u Podgorici, u ul. Mihaila Lalića, ugrozio saobraćaj tako da je doveo u opasnost život i tijelo ljudi na način što, upravljajujući vozilom marke „Citroen“ registarskih oznaka PG </span><span class="span1">XXXXXX</span><span class="span1">, krećući se desnom saobraćajnom trakom desne kolovozne trake u pravcu Bulevara Džordža Vašingtona, nije obratio dužnu pažnju na pješaka-oštećenu </span><span class="span1">B.E.</span><span class="span1">, koja je prelazila </span><span class="span1">kolovoz na obilježenom pješačkom prelazu, sa lijeve na desnu stranu, usljed čega je prednjim dijelom vozila udario oštećenu  i oborio je na kolovoz, nanoseći joj laku tjelesnu povredu u vidu razderine u lijevoj polovini tjemenog predjela. </span>
</p>
<p>
<span class="span1">Naime, okrivljeni </span><span class="span1">G.</span><span class="span1"> nije sporio da je predmetne večeri upravljao vozilom marke „Citroen“ vlasništvo njegove firme, reg.oznaka PG </span><span class="span1">XXXXXX</span><span class="span1">, i kretao se ul.Mihaila Lalića ka gradu, te da je bio sam u vozilu, da je vidljivost bila dobra, a vrijeme suvo.Takođe nije sporio  da je u jednom trenutku, nakon što je prošao pješački prelaz nekih par metara, sa njegove desne strane najednom istrčala pješakinja, pa je došlo do kontakta prednjeg lijevog dijela njegovog vozila i tijela pješaka.Ono što je okrivljeni tokom postupka imao intenciju da spori, jeste okolnost da je do kontakta njegovog vozila i tijela pješaka došlo van obilježenog pješačkog prelaza, i to nekih par metara, po njegovom kazivanju, nakon što je prošao isti.</span>
</p>
<p>
<span class="span1">Analizirajući cjelokupne rezultate dokazivanja, ovaj sud zaključuje da se navodima odbrane okrivljenog ne može pokloniti vjera, budući da su u dijelu odlučnih činjenica obesnaženi dokaznim sredstvima provedenim u ovom postupku, radi čega sud takve navode odbrane okrivljenog </span><span class="span1">G.</span><span class="span1"> ne prihvata, i cijeni ih očito konstruisanim i naknadno pripremljenim u svrhu ublažavanja sopstvene pozicije u predmetnom postupku.Insistiranje na krediblitetu  tvrdnje okrivljenog, a u odnosu na odlučne činjenice utvrđene u ovom postupku, te njegovo zakonsko pravo da se brani na način koji njemu najbolje odgovara, i da u dominantnom dijelu postupka interpretira i prigovara određenim dokazima, za sud, a s aspekta  dosljednosti navodima svoje odbrane, ne predstavlja ni valjano, ni dovoljno uporište, na bazi kojeg bi sud zasnivao svoje utvrđenje u pogledu dokazanosti, te vjerodostojnosti tvrdnji okrivljenog.</span>
</p>
<p>
<span class="span1">Dosledno tome, tvrdnje okrivljenog da je do predmetne nezgode došlo van pješačkog prelaza, deplasirane su prevashodno iskazom svjedoka-oštećene </span><span class="span1">B.E.</span><span class="span1">, koji sud cijeni istinitim, i sa stanovišta odlučnih činjenica prihvatljivim, a koja je na glavnom pretresu posvjedočila da predmetne večeri kad je prešla bezbjedno prvu polovinu tog bulevara, i kada je bila stigla gotovo do završetka pješačkog prelaza, sa njene desne strane iz pavca Tološke šume, iz njene perspektive većom brzinom, naišlo je vozilo, udarilo je, i odbacilo sa njene lijeve strane.Dakle, prema stanovištu suda, okrivljeni tokom postupka bezuspješno akcentuje okolnost da je do predmetne saobraćajne nezgode došlo van obilježenog pješačkog prelaza, koja okolnost je uostalom opovrgnuta zapisnikom o uviđaju UP CB Podgorica sa skicom lica mjesta, iz kojih se nepobitno zaključuje da je bliže lice mjesta predmetne saobraćajne nezgode vidno obilježeni pješački prelaz.</span>
</p>
<p>
<span class="span1">Nadalje, utvrđujući sve mjerodavne činjenice i okolnosti predmetne saobraćajne nezgode, Ovaj sud ocjenjuje da krivica okrivljenog počiva na analizi kompletne dokazne građe, pa su tvrdnje okrivljneog dodatno deplasirane, kako iskazom svjedoka-oštećeme, tako i nalazom i mišljenjem vještaka saobraćajne struke, te njegovim neposrednim izjašnjenjem na glavnom pretresu, koje sud cijeni objektivnim i zasnovanim na pravilima struke i vještine, a čijim se poređenjem jasno utvrđuju odlučne vremensko-prostorne okolnosti, koje su determinisale tok, tj.uzroke nastanka i posljedice odnosne saobraćajne nezgode.U tom kontekstu, iz nalaza i mišljenja vještaka saobraćajne struke jasno se zaključuje da</span><span class="span1"> je do </span><span class="span1">nezgode došlo usljed propusta u vožnji vozača vozila „Citroen“ PG </span><span class="span1">XXXXXX</span><span class="span1"> (dakle, upravo okrivljenog </span><span class="span1">G.R.</span><span class="span1">), koji nije pravovremeno zaustavio vozilo prije pješačkog prelaza, preko koga se kretao pješak, od lijeve prema desnoj ivici kolovoza i do mjesta kontakta, od stupanja na desnu kolovoznu traku, kojom se kretalo vozilo, zadržao se oko 3,23 s, već je nastavio kretanje i ostvario nalet na pješaka na pješačkom prelazu, na oko 1,50 – 2,00 m, lijevo od desne ivice kolovoza.Dosledno tome, vještak saobraćajne struke je po uvjerenju suda takođe nedvosmisleno objasnio  da su po zakonima fizike način na koji  okrivljeni navodi da je kočio tek nakon kontakta sa pješakom, kada je i uočio pješaka, neodrživi i nemogući, naročito iz razloga što je potrebno vrijeme za aktiviranje radne kočnice i vrijeme za zaustavljanje kočenjem,  tako da bi zaustavni put iznosio nekih do 22m, radi čega se navodi njegove odbrane i u tom dijelu dodatno pokazuju neosnovanim.Okrivljeni je tokom postupka tvrdio da je on na osnovu podataka iz dispečerskog centra dobio tačno vrijeme predmetne saobraćajne nezgode, što sud tumači u svijetlu činjenice da je okrivljeni bio zainteresovan, aktivan, te istrajan da izabere i osmisli najpovlniji način svoje odbrane sa kojim će izaći pred sud, ali su i ovakve njegove tvrdnje sa stanovišta odlučnih činjenica neodržive, budući da ih je vještak saobraćajne struke, kao jedini kompetentan po tom pitanju, izjašnjavajući se na glavnom pretresu deplasirao navode okrivljenog i u tom dijelu, navodeći da podaci iz dispečerskog centra idu preko satelita, preko uredjaja zvanog RDS, tako da nije siguran koliko je vremenski uskladjeno stvarno stanje sa podacima koji se emituju u dispečerskom centru.</span>
</p>
<p>
<span class="span1">Kad se uz sve navedeno uzme u obzir da pravna ocjena naprijed opisanih radnji koje je okrivljeni preduzeo i kojim je ostvario obilježja upitne inkriminacije, odgovara utvrđenom činjeničnom stanju sa glavnog pretresa, kao posljedica odnosnog životnog događaja nadovezuje se i laka tjelesna povreda oštećene </span><span class="span1">B.E.</span><span class="span1"> u vidu</span><span class="span1"> razderine u lijevoj polovini tijemenog predjela, koja povreda je posljedica dejstva tupine mehaničke sile i ista je mogla nastati usljed nabacivanja tijela pješaka na predmetno vozilo i udara glavom o prednje vjetrobransko staklo, koju činjenicu je sud utvrdio iz nalaza i mišljenja, kao i medicinske dokumentacije izdate na ime oštećene, te neposrednog izjašnjenja vještaka medicinske struke, koje sud ocjenjuje objektivnim, stručnim, i zasnovanim na pravilima struke i vještine.</span>
</p>
<p>
<span class="span1">Rezimirajući činjenične i pravne aspekte predmetne krivično pravne stvari, sud zaključuje da su se u naprijed preduzetim radnjama okrivljenog </span><span class="span1">G.R.</span><span class="span1"> stekla sva subjektivna i objektivna obilježja bića krivičnog djela ugrožavanje javnog saobraćaja  iz čl.339 st. 3 u vezi st.1 Krivičnog zakonika Crne Gore, pa je okrivljeni na subjektivnom planu, i u odnosu na osnovno djelo koje se sastoji u nepridržavanju saobraćajnih propisa iz čl.17 st.1 Zakona o bezbjednosti saobraćaja na putevima, i u odnosu na zadobijanje lake tjelesne povrede kod oštećene </span><span class="span1">B.E.</span><span class="span1">, postupao sa svjesnim nehatom kao oblikom krivice, obzirom da je bio svjestan da može učniti djelo, ali je olako držao da do toga neće doći.</span>
</p>
<p>
<span class="span1">Vrjednujući sve okolnosti iz čl.42 Krivičnog zakonika Crne Gore, koje su od uticaja da kazna bude manja ili veća, sud je u odsustvu otežavajućih okolnosti na strani okrivljenog, kao olakšavajuće okolnosti na njegovoj strani cijenio njegove imovinske prilike, odnosno loše imovno stanje, njegove porodične prilike, odnosno činjenicu da se radi o ocu troje djece, a posebno njegovu raniju neosuđivanost utvrđenu uvidom u izvod iz registra </span><span class="span1">kaznenih evidencija, koja ukazuje da se radi o osobi koja nije sklona vršenju krivičnih djela, pa je sud, imajući uz navedeno u vidu i stepen krivice okrivljenog, istom utvrdio kaznu zatvora u trajanju od 30 (tridest) dana, a potom nalazeći, da radi krivično-pravne zaštite nije neophodno da okrivljeni utvrđenu kaznu zatvora i efektivno izdržava istu uslovio sa rokom provjere u trajanju od 1 (jedne) godine, čime će se, prema ocjeni suda, pored svrhe propisivanja i izricanja uslovne osude iz čl.52 Krivičnog zakonika Crne Gore, ostvariti i opšta svrha propisivanja i izricanja krivičnih sankcija iz čl.4 st.2 Krivičnog zakonika Crne Gore.</span>
</p>
<p>
<span class="span1">Radi postavljenog imovinsko-pravnog zahtjeva, sud je oštećenu </span><span class="span1">B.E.</span><span class="span1"> uputio na redovnu građansku parnicu, obzirom da činjenice utvrđene u ovom postupku nijesu pružile pouzdan osnov ni za potpuno, ni za djelimično dosuđenje istog, a njihovo utvrđivanje bi vodilo bespotrebnom odugovlačenju postupka, sve shodno čl.239 Zakonika o krivičnom postupku.</span>
</p>
<p>
<span class="span1">Odluku o troškovima krivičnog postupka sud je donio shodno čl.  226, 227 i 229 Zakonika o krivičnom postupku, i obavezao okrivljenog da na račun budžetskih sredstava Crne Gore, na ime troškova krivičnog postupka uplati ukupan iznos od </span><span class="span1">231,00 € </span><span class="span1"> €, a isti se odnose na troškove vještačenja po vještaku saobraćajne struke u iznosu od 82,50 €, i njegovo neposredno izjašnjenje u iznosu od 44,00 € troškove po vještaku medicinske struke u iznosu od 60,50 €, i njegovo neposredno izjašnjenje u iznosu od 44,00 € , dok je iznos od 50,00 € na ime sudskog paušala, odmjeren shodno trajanju i složenosti postupka kao i imovinskim prilikama okrivljenog. </span>
</p>
<p>
<span class="span1">Na osnovu izloženog, a shodnu članu 374 Zakonika o krivičnom postupku odlučeno je kao u izreci presude. </span>
</p>
<p style="text-align:center;">
<span class="span1">OSNOVNI SUD PODGORICA</span><span class="span1">Dana, 04.03.2016.godine</span>
</p>
<li>
<span class="span1">    ZAPISNIČAR                                                                                      SUDIJA</span>
</li>
<li>
<span class="span1">Valentina Vukašinović, s.r.</span><span class="span1">                        </span><span class="span1"></span><span class="span1">     Larisa Mijušković-Stamatović, s.r.</span>
</li>
<p>&nbsp;</p>
<p>&nbsp;</p>
<li>
<span class="span1">PRAVNA POUKA:</span>
</li>
<li>
<span class="span1">Protiv ove presude može se izjaviti žalba u roku </span>
</li>
<li>
<span class="span1">od 8 (osam) dana od dana prijema pismenog otpravka</span>
</li>
<li>
<span class="span1">iste, Višem sudu u Podgorici, a preko ovog suda.</span>
</li>
<p>&nbsp;</p>
<p style="text-align:center;">
<span class="span1">ZTO: Valentina Vukašinović</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<li>
<span class="span1">DN-a</span>
</li>
<li>
<span class="span1">Primjerak presude dostaviti:</span>
</li>
<li>
<span class="span1">- ODT-u Podgorica</span>
</li>
<li>
<span class="span1">- Okrivljenoj</span>
</li>
<li>
<span class="span1">- Oštećenoj nakon pravnosnažnosti</span>
</li>
<li>
<span class="span1">     S u d i j a, </span>
</li>
<li>
<span class="span1">___________________</span>
</li>
<li>
<span class="span1">Postupljeno dana______________</span>
</li>
<li>
<span class="span1">Namještenik__________________</span>
</li>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
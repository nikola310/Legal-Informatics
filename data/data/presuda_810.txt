<strong>Posl.br.K.86/11&nbsp;&nbsp; </strong><br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;<br>
<strong>U&nbsp; I M E&nbsp; N A R O D A</strong><br>
&nbsp;<br>
&nbsp;<br>
<strong><em>OSNOVNI SUD U CETINJU</em></strong>, kao prvostepeni krivični, u vijeću sastavljenom od sudije Marije Ćupić, kao predsjednika vijeća, i sudija porotnika Lekić Dimitrija i Petričević Zorana kao članova vijeća, uz sudjelovanje sudskog namještenika Lipovina Olge kao zapisničara, u krivičnom predmetu opt.A. D. iz P., zbog krivičnog djela teško djelo protiv bezbjednosti javnog&nbsp; saobraćaja iz čl. 348. st. 3. u vezi čl. 339. st. 3. u vezi stava 1.Krivičnog zakonika, a po optužnici Osnovnog državnog tužilaštva &nbsp;u Cetinju Kt.br.33/11 od 27.04.2011.godine, nakon održanog glavnog i javnog pretresa dana 02.06.2011.godine, u prisustvu zamjenika ODT-a Padalica Katarine, opt. A. D. ,ovl.predstavnika ošt. p.d. "M.k." D.O.O.Pljevlja ,A. Ž. donio je i istog dana nakon tajnog vijećanja i glasanja &nbsp;&nbsp;javno objavio<br>
&nbsp;<br>
&nbsp;<br>
<strong>P&nbsp; R&nbsp; E&nbsp; S&nbsp; U&nbsp; D&nbsp; U</strong><br>
&nbsp;<br>
<strong><em>Opt. A. D.,</em></strong> od oca N., i majke R. rođene G, rodjen. .godine, u P, gdje i prebiva, selo ,,Z,, bb., &nbsp;državljanin Crne Gore, po zanimanju vozač, neoženjen, pismen, sa završenom Srednjom školom,vojsku nije služio, srednjeg imovnog stanja,&nbsp; neosuđivan,<br>
&nbsp;<br>
<strong><em>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; K r i v&nbsp;&nbsp;&nbsp; j e:</em></strong><br>
<strong><em>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp; Zato što je:</em></strong><br>
&nbsp;<br>
Dana 29.novembra 2010.godine, oko 14,00 časova, na raskrsnici ulica ,,Lovćenske,, i ,,Peka Pavlovića,,u Cetinje,upravljajući u saobraćaju&nbsp; putničkim motornim vozilom marke ,,Renault Megan,,reg.oznaka PV AK 258,vlasništvo privrednog društva ,,Mili Kompani,,D.O.O. Pljevlja, ne pridržavajući se saobraćajnih propisa iz člana 13. stav 1. Zakona o bezbjednosti saobraćaja na putevima, ugrozio saobraćaj i doveo u opasnost život i tijelo ljudi, na način što krećući se navedenim vozilom ulicom ,,Bulevar crnogorskih junaka,, u pravcu mjesta zv:,,Ivanova korita,, nije obratio adekvatnu pažnju na pješaka-oštećenog R. G. iz Cetinja,koji se tom prilikom kretao uz desnu ivicu kolovoza, gledano iz pravca kretanja optuženog, usled čega je prednjim dijelom vozila udario u predjelu tijela oštećenog R. G. i oborio ga na kolovoznu površinu, pri čemu je prednjim desnim točkom vozila prešao preko skočnog zgloba i potkoljenice lijeve noge oštećenog, kojom prilikom je oštećeni R. G. zadobio tešku tjelesnu povredu u vidu rane oguljotine u predjelu nosa i preloma obije kosti lijeve potkoljenice.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; -čime je izvršio krivično djelo teško djelo protiv bezbjednosti javnog saobraćaja iz čl. 348. st. 3., a u vezi člana 339. st. 3.u vezi stava 1. Krivičnog zakonika,<br>
&nbsp;<br>
- pa mu Sud primjenom citiranog zakonskog propisa, te primjenom članova 4, 5,13, 16, 17, 42, 52, 53, 54, KZ -a i čl. 199 – 202,212 i 364 ZKP-a izriče<br>
&nbsp;<br>
&nbsp;<br>
<strong>USLOVNU OSUDU</strong><br>
&nbsp;<br>
&nbsp;<br>
Kojom optuženom utvrdjuje kaznu zatvora u trajanju od trideset dana i istovremeno odredjuje da se navedena kazna neće izvršiti ukoliko optuženi u vremenskom periodu od jedne godine od dana pravosnažnosti presude ne počini novo krivično djelo.<br>
&nbsp;<br>
Dužan je optuženi da na ime troškova krivičnog postupka uplati ovom sudu ukupan iznos 165,00 eura, te na ime sudskog paušala iznos od 35,00 eura, u roku od 15 dana po pravosnažnosti presude pod prijetnjom prinudnog izvršenja.<br>
&nbsp;<br>
Oštećeni R. G. se radi ostvarenja svog imovinskopravnog zahtjeva upućuju na redovnu parnicu.<br>
&nbsp;<br>
&nbsp;<br>
<strong>O b r a z l o ž e n j e</strong><br>
&nbsp;<br>
<strong><em>Osnovno državno tužilaštvo</em></strong> u Cetinju, podignutom optužnicom Kt. br.33/11 od 27.04. 2011.godine stavilo je na teret opt.A. D. da je izvršio krivično djelo teško djelo protiv bezbjednosti javnog saobraćaja iz čl. 348. st. 3. u vezi čl. 339. st. 3.u vezi st.1. Krivičnog zakonika. U završnoj riječi na glavnom pretresu zastupnica optužbe je ostala pri podignutoj optužnici i predložila sudu da optuženog oglasi krivim i osudi po zakonu.<br>
&nbsp;<br>
<strong><em>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Opt. A. D.</em></strong>, u svojoj odbrani iznijetoj na glavnom pretresu je istakao da je dana 29.11.2010.godine, oko 14,00 časova, upravljao u saobraćaju vozilom marke "Renault Megan" reg. oznake PV AK 258 koje je vlasništvo privrednog društva D.O.O. ,,Milik,,iz Pljevalja.Toga dana išao je ulicom Lovćenskom, tačnije trebao je da ode na sahranu jednom prijatelju.Kada je svojim vozilom stigao na raskrsnicu ul. Lovćenske i Peka Pavlovića, primijetio je grupu ljudi koji su se kretali ulicom i to sa njegove desne strane vozila. On je sa svojim vozilom htio da skrene u ul. Peka Pavlovića i odjednom začuo je viku od grupe koja se nalazila na ulici i koja je povikala ,,vrati se,vrati se,,.Tada se svojim vozilom vratio unazad nekih pola metra i zaustavio svoje vozilo, izašao je iz istog i tek tada je vidio da je prešao prednjim desnim točkom vozila preko stopala lijeve noge jednog čovjeka. Nakon ovog dogadjaja neka njemu nepoznata lica su ubacila u ovo vozilo toga čovjeka, dok je on ostao na licu mjesta nekih petnaest minuta,a zatim kako policija nije bila još stigla,on je napustio lice mjesta.Istakao je i to,da ovog čovjeka nije vidio samog, već kako je već naveo bila je grupa ljudi,a samim tim kako se ovo desilo blizu kapele kretao se dosta polako sa svojim vozilom. Prihvatio je krivicu i krivičnopravnu odgovornost zbog počinjenog djela. U završnoj riječi je naveo da mu je iskreno žao zbog svega što se desilo i naveo je i to da je nakon ovog dogadjaja stupio u kontakt sa ošt.R. G. i interesovao se za njegovo zdravlje.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sud je na glavnom pretresu u dokaznom postupku radi razrješenja predmetne krivičnopravne stvari proveo sledeće dokaze:salušao A. Ž. ovlašćenog predstavnika oštećenog privrednog društva ,,Mili Kompani,, D.O.O. Pljevlja, te na saglasan predlog stranaka umjesto neposrednog saslušanja&nbsp; ošt. R, G. &nbsp;pročitao njegov iskaz dat na zapisniku kod istražnog sudije od 22.03.2011.godine., pročitao iskaze svjedoka R. J. i K. S. date u prethodnom dijelu postupka, pročitao zapisnik o uvidjaju saobraćajne nezgode UP-Ispostave Cetinje br.175 od 29.11.2010.godine, pročitao nalaz i mišljenje sudskog vještaka saobraćajne struke ing. Šljivančanin Milana Ki.7/11 od aprila mjeseca 2011.godine.,o uzroku saobraćajne nezgode, pročitao nalaz i mišljenje sudskog vještaka med.struke dr.Rajković Sretena, dat na zapisniku pred istražnim sudijom Osnovnog suda u Cetinju, Ki.7/11 od 13.04.2010.godine., sa pratećom medicinskom dokumentacijom u spisima predmeta,o vrsti i težini tjelesnih povreda za oštećenog R. G, izvršio uvid u skicu lica mjesta nezgode sačinjenu od strane UP-Ispostave Cetinje dana 29.11.2010.godine.,izvršio uvid u fotodokumentaciju UP-Ispostave Cetinje br.165/10 od 29.11.2010.godine., te pročitao izvod iz KE na ime optuženog UP-Područne jedinice Pljevlja, br. 30-03/245/11-1431/2 od 23.03.2011.godine.<br>
&nbsp;<br>
<strong><em>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;Ošt.R. G. u svom iskazu</em></strong> datom na zapisniku kod istražnog sudije od 22.03.2011.godine., je istakao da se dana 21.11.2010.godine.,oko 12,00 časova nalazio ispred kapele u Cetinju sa namjerom da izjavi saučešće. Kada se to završilo,on kao i ostali koji su došli na sahranu počeli su da se razilaze,tj.da ide svako svojoj kući. Toga dana bila je velika gužva,a trotoari su bili zauzeti,jer su na njima bila parkirana auta.U jednom trenutku kada je krenuo prema vozilu koje ga je čekalo,išao je desnom stranom ulice i od gužve nije ni primijetio vozila koja su tuda prolazila.U jednom trenutku samo je osjetio udar od jednog vozila,tako da je pao i to licem prema asfaltu,a zatim je posle toga osjetio i strašan bol u lijevoj nozi, tačnije u stopalu lijeve noge.Napomenuo je i to da kada je pao ovo vozilo je bukvalno prešlo preko stopala njegove lijeve noge, tako da se i zadržalo par sekundi,dok neko nije povikao da se vrati unazad.Ovo vozilo se vratilo unazad i tada je osjetio strašan bol i pucanje kosti.U tom trenitku njegovi sinovi su mu pritekli u pomoć,tako što su ga unijeli u vozilo, a zatim ga odvezli u bolnicu da mu se ukaže pomoć.Kako se radilo o lomu odmah su ga uputili na liječenje u Risan. Dok se nalazio na liječenju A. D. ga je kontaktirao preko telefona i interesovao se za njegovo zdravlje. Naveo je &nbsp;da postavlja imovinskopravni zahtjev.<br>
&nbsp;<br>
<strong><em>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; A. Ž. ovlašćeni predstavnik oštećenog privrednog društva ,,Mili Kompani,, D.O.O. Pljevlja</em></strong>, je istakao da je vlasnik p.m.v. marke ,,Reno Megan,, reg.oznake PV AK 258,kojim je kritične prilike upravljao A. D.Na vozilu nije bilo nikakve štete, tako da se ne pridružuje krivičnom gonjenju protiv optuženog i ne postavlja imovinsko-pravni zahtjev.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp; <strong><em>Svjedok R. J.</em></strong> u svom iskazu<strong><em>,</em></strong> datom u prethodnom postupku na zapisniku kod istražnog sudije od 22.03.2011.godine, je naveo da se dana 29.11.2010.godine.,oko 14,00 časova, nalazio u Lovćenskoj ulici na sahrani jednoj rođaki.Kada se završila sahrana svi prisutni počeli su da se razilaze, tako da je on sa bratom i stricem otišao prema svom vozilu koje je bilo parkirano na trotoaru.Sjeo je u &nbsp;vozilo i čekao je da dodje njegov otac,jer je bila velika gužva, tako da su se ljudi jedva razilazili. Napomenuo je i to da je njegovo vozilo bilo parkirano nekih 15 metara od samog mjesta gdje se dogodila nezgoda. Upalio je vozilo i čekao da se razmakne gužva, kada je u jednom trenutku primijetio vozilo koje je dolazilo iz&nbsp; pravca Lovćenske ulice odozdo prema gore i vidio je &nbsp;kako je ovo vozilo desnim dijelom udarilo njegovog oca u lijevi dio butine, a zatim od tog udara njegov otac je pao.On je odmah izašao iz auta, a ovo vozilo je zatim&nbsp; prešlo preko stopala lijeve noge njegovog oca, tačnije nije potpuno prešlo već se točak od vozila zadržao na stopalo.Tada su neki ljudi povikali da se vrati unazad i kada je prišao ocu vidio je da ima lom lijevog stopala noge. Odmah je zajedno sa stricem ubacio oca u svoje vozilo, zatim su otišli u bolnicu da&nbsp; mu se ukaže pomoć,a kasnije i u bolnicu u Risnu gdje je i ostao na liječenju.<br>
&nbsp;<br>
<strong><em>Svjedok K. S.</em></strong> u svom iskazu<strong><em>,</em></strong> datom u prethodnom postupku na zapisniku kod istražnog sudije od 22.03.2011.godine, je naveo da je dana 29.11.2010. godine.,oko 14,00 časova, izlazio iz kapele jer je bio da izjavi saučešće.Toga dana je bila velika gužva, što od vozila,što od ljudi,tako da su vozila bila parkirana i sa jedne i sa druge strane trotoara.Vozila su saobraćala i iz pravca gornjeg i donjeg dijela Lovćenske ulice, tako da je bilo vrlo malo prostora za kretanje pješaka. On je bio sam i kretao se desnom stranom ulice,a ispred njega se nalazila grupa ljudi među kojima je bio i R. G. U jednom trenutku primijetio je jedno vozilo sa šarama koje je nailazilo iz pravca donjeg dijela Lovćenske ulice,tj.ovo vozilo mu je dolazilo sa leđa.Vozilo ga je mimoišlo,odnosno on se pomjerio skroz u desno da bi vozilo moglo da prođe.Tada je primijetio da je ovo vozilo sa prednjim desnim točkom nagazilo cipelu R. G.Tada je neko zavikao ,,hej,hej,, a R. se tada sa lijevom rukom naslonio na prednju haubu vozila,a neko je tada iz grupe ljudi držao R. za desnu ruku,ali ga nije održao i tada je ovaj čovjek pao prema asfaltu i to licem.Kako su podizali ovog čovjeka pretpostavlja da mu je noga tada ušla pod auto,a zatim je neko povikao da se vozač ovog vozila vrati unazad.Kada se ovaj momak vratio unazad moguće oko metar, primijetio je da je prešao preko noge ovog čovjeka.U tom trenutku su R. G. podigli ,a zatim ga smjestili u neko vozilo i odveli u bolnicu.Istakao je da je vozač izašao iz vozila da pita ovog čovjeka da li ga je povrijedio i kako je,ali kako je bila gužva nije mogao čuti dalji razgovor između njih.<br>
&nbsp;<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; <strong><em>Iz zapisnika o uvidjaju saobraćajne nezgode</em></strong> UP-Ispostave Cetinje br.175 od 29.11.2010.godine., utvrdjuje se da je dana 29.11.2010. godine oko 14,00 časova došlo do saobraćajne nezgode na raskrsnici ulica ,,Lovćenske,, i ,,Peka Pavlovića,,.U zapisniku je konstatovano da su na licu mjesta zatečeni tragovi krvi koji su obilježeni brojem 1 i koji su se nalazili na ivičnjaku po desnoj strani kolovoza. Isti su udaljeni od fiksne tačke &nbsp;&nbsp;6,40 metara,a do početka pješačkog prelaza 4,70 metara.Komad od rajfešlusa je zatečen na ivičnjaku, isti je udaljen od fiksne tačke 5,50 metara, a do traga krvi pod brojem 1- 10,90 m.Tragovi krvi (broj 3) su zatečeni na kolovoznoj površini na desnoj kolovoznoj traci gledano iz pravca Bulevara crnogorskih junaka prema Ivanovim koritima, isti su udaljeni od središnje linije 1,90 metara ,a do fiksne tačke 4,50 metara.Tragovi krvi (broj 4) su zatečeni na ivičnjaku, isti su udaljeni do fiksne tačke 4,90 metara, a do traga (broj 2) rajfešlusa 0,60 metara.Za fiksnu tačku je uzeta šahta koja se nalazi na desnoj kolovoznoj traci gledano iz pravca Bulevara crnogorskih junaka prema Ivanovim koritima.Ograničenje brzine na putu je 40 km/h.Vozilo ,,Renault Megan,,reg.oznake PV AK 258 se pomjerilo sa lica mjesta, zbog toga se nije našlo na skici lica mjesta.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; <strong><em>Iz nalaza i mišljenja vještaka saobraćajne struke</em></strong> datog na osnovu podatka od značaja za utvrdjivanje uzroka predmetne nezgode i rezultata dinamičke analize proizilazi da je fizički kontakt između p.m.v. marke "Reno Megane,, registarskih oznaka PV AK 258 i pješaka ostvaren na prostoru desne kolovozne trake smjera kretanja vozila,a najvjerovatnije u dubini kolovoza do 1,6 metara.Kontakt je ostvaren na način što je vozilo svojim prednjim desnim krajem zahvatilo lijevu nogu pješaka i nagazilo stopalo lijeve noge pješaka,koji se kretao ispred vozila u istom smjeru kretanja. Nakon kontakta pješak je najvjerovatnije pao na površinu kolovoza.Putničko motorno vozilo marke ,,Reno- Megane,,reg.oznake PV AK 258,posjedovalo je brzinu kretanja oko 18 km/h,u trenutku reakcije dok brzina kretanja pješaka bila je oko 4,5 km/h ili 1,25 m/sec.Vozač p.m.v. marke ,,Reno- Megane,,reg.oznake PV AK 258 mogao je uočiti pješaka na prostornoj distanci ne manjoj od 30 metara,a zaustavni put vozila, obzirom na brzinu kretanja iznosio je 7,5 metara,što znači da je vozač ovog vozila imao na raspolaganju potrebnu vremensko-prostornu distancu za izbjegavanje nezgode putem zaustavljanja vozila ili zaobilaženja pješaka na bezbijednoj bočnoj distanci ne majoj od 0,30 metara.Na osnovu prednjeg nalaza i mišljenja rezultira zaključak da je do ove saobraćajne nezgode došlo usled propusta u vožnji od strane vozača p.m.v. marke ,,Renault-Megane,,reg.oznake PV AK 258.Ovo se ogleda u tome što isti nije obratio adekvatnu pažnju prema pješaku,koji se kretao desnom stranom kolovoza u smjeru kretanja vozila,te nije blagovremeno reagovao u pravcu zaobilaženja pješaka na bezbjednoj bočnoj distanci od pješaka,ili zaustavljanja vozila,već je sa vozilom kojim je upravljao zahvatio prostor desne kolovozne trake,kojim se kretao pješak u grupi pješaka,pa je na ovom prostoru prednjim desnim krajem vozila zahvatio pješaka u predjelu lijeve noge, nakon čega je nastupila destabilizacija i pad pješaka na površinu kolovoza, koji je ovom prilikom zadobio tešku tjelesnu povredu.Vještak je našao da je vozač p.m.v. mogao izvršiti zaobilaženje pješaka sa lijeve strane na prostornoj distanci ne manjoj od 0,30 metra od pješaka.Kako je širina kolovoza 3 metra,a pješak je zahvatio prostor 1,6 metara,vozač ovog vozila je imao mogućnost da izvrši izmicanje vozila na lijevo,na bezbjednoj bočnoj distanci od pješaka ili da zaustavi vozilo.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
<strong><em>&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz nalaza i mišljenja sudskog vještaka med.struke</em></strong> dr.Rajković &nbsp;Sretena, datog na zapisniku pred istražnim sudijom Osnovnog suda u Cetinju, Ki.7/11 od 13.04.2010.godine., sa pratećom medicinskom dokumentacijom u spisima predmeta,o vrsti i težini tjelesnih povreda za oštećenog R. G., se vidi da je dana 29.11.2010.godine pregledan R. G., rođen 19...godine, kada mu je konstatovana dijagnoza:fractura tibiae et fibullae lat.sin, &nbsp;i oguljotine nosa.Pacijent je kasnije liječen u bolnici za ortopediju u Risnu gdje je prelom distalnog dijela fibija i tibule operativno liječen(urađena je ostosinteza uz pomoć pločice i šarafa). Pacijent je liječen u Risnu od 29.11.2010. do 21.12.2010.godine.Do povrede je nastupilo prilikom saobraćajnog udesa kada je vozilo ,,Reno Megan,,prešlo desnim točkom preko skočnog zgloba i potkoljenice oštećenog, koji je tom prilikom silazio sa trotoara na kolovoznu površinu. Vještak je mišljenja da konstatovana povreda -prelom obje kosti lijeve potkoljenice,predstavlja tešku tjelesnu povredu.<br>
&nbsp;<br>
&nbsp;&nbsp;<br>
&nbsp;&nbsp;&nbsp;&nbsp;&nbsp;&nbsp; <strong><em>&nbsp;Iz skice lica mjesta saobraćajne nezgode sačinjene od strane UP-Ispostave Cetinje</em></strong>, koja se dogodila dana 29.11.2010. godine., na raskrsnici ulica ,,Lovćenske,,i ,,Peka Pavlovića,, vidi se bliži izgled lica mjesta. Na istoj &nbsp;je dat prikaz tragova krvi broj 1 na ivičnjaku, komad rajfešlusa (patenta), rasuti tragovi krvi broj 3, tragovi krvi broj 4 na ivičnjaku, ivičnjak, kao i fiksna tačka-šahta.<br>
&nbsp;<br>
<strong><em>&nbsp;&nbsp;&nbsp;&nbsp;&nbsp;&nbsp;&nbsp; Iz fotodokumentacije UP-Ispostave Cetinje br.165/10 od 29.11.2010.godine.,</em></strong> koja je izrađena povodom saobraćajne nezgode-obaranje pješaka koja se dogodila dana 29.11.2010.godine.,u ,,Lovćenskoj ulici,, kod gradske kapele,u kojoj su učestvovali R. G. kao pješak i p.m.v.marke ,,Renault Megane,,reg.oznake PV AK 258, vidi se lice mjesta gdje je došlo do saobraćajne nezgode-obaranje pješaka, kao i mjesto na trotoaru i putu, gdje su pronađeni tragovi crvene boje nalik na krv i dio rajfešlusa,a prikazano je međusobno rastojanje među tragovima pod brojem 1,2,3,i 4.Takođe, fotografisana je prednja strane p.m.v.marke ,,Reno Megane,,reg.oznake PV AK 258,vl.,,Mega-taxi,,na kojem nijesu primijećena oštećenja, nastala obaranjem pješaka.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; <strong><em>Iz izvoda iz KE</em></strong> izdatog na ime optuženog, od strane UP-Područne jedinice Pljevlja, br. 30-03/245/11-1431/2 od 23.03.2011.godine., utvrđuje se da isti ranije nije osuđivan.<br>
&nbsp;<br>
Analizirajući rezultate dokaznog postupka te na osnovu savjesne i brižljive ocjene svih provedenih dokaza pojedinačno i u svojoj ukupnosti sud je nesumnjivo utvrdio da je&nbsp; opt. A. D., počinio krivično djelo teško djelo protiv bezbjednosti javnog&nbsp; saobraćaja iz čl. 348. st. 3. u vezi čl. 339. st. 3. a u vezi st. 1. Krivičnog zakonika.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp; Naime, sud je nesumnjivo utvrdio da je optuženi dana 29.novembra 2010.godine, oko 14,00 časova, na raskrsnici ulica ,,Lovćenska,, i ,,Peka Pavlovića,,u Cetinje,upravljajući u saobraćaju pitničkim motornim vozilom marke ,,Renault Megan,,reg.oznaka PV AK 258,vlasništvo privrednog drustva ,,Mili Kompani,,D.O.O. Pljevlja, ne pridržavajući se saobraćajnih propisa iz člana 13.stav 1.Zakona o bezbjednosti saobraćaja na putevima, ugrozio saobraćaj i doveo u opasnost život i tijelo ljudi,na način što krećući se navedenim vozilom ulicom ,Bulevar crnogorskih junaka,,u pravcu mjesta zv:,,Ivanova korita,,nije obratio adekvatnu pažnju na pješaka-oštećenog R. G. iz C.,koji se tom prilikom kretao uz desnu ivicu kolovoza,gledano iz pravca kretanja optuženog,usled čega je prednjim dijelom vozila udario u predjelu tijela oštećenog R. G. i oborio ga na kolovoznu površinu, pri čemu je prednjim desnim točkom vozila prešao preko skočnog zgloba i potkoljenice lijeve noge oštećenog, kojom prilikom je oštećeni R.G. zadobio tešku tjelesnu povredu u vidu rane oguljotine u predjelu nosa i preloma obije kosti lijeve potkoljenice.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Postupajući na prednje opisani način optuženi je prekršio odredbe iz čl.13. st. 1. Zakonika o bezbjednosti saobraćaja na putevima.<br>
&nbsp;<br>
&nbsp;Naime, čl. 13. st. 1. Zakona o bezbjednosti saobraćaja na putevima propisano je da je vozač dužan &nbsp;da obrati pažnju na pješake koji se nalaze na kolovozu ili stupaju na kolovoz.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Dakle, cijeneći citirane članove ZOBS-a na putevima&nbsp; u svijetlu konkretne krivičnopravne stvari, da se zaključiti da je optuženi upravljajući u saobraćaju predmetnim p.m.v. ugrozio saobraćaj i doveo u opasnost život i tijelo ljudi , na način što krećući se navedenim vozilom ulicom ,,Bulevar crnogorskih junaka,,u pravcu mjesta zv.,,Ivanova korita,, nije obratio adekvatnu pažnju na pješaka oštećenog-R. G., koji se tom&nbsp; prilikom kretao uz desnu ivicu kolovoza, gledano iz pravca kretanja optuženog, usled čega je prednjim dijelom vozila udario u predjelu tijela oštećenog R. G. i oborio ga na kolovoznu površinu,pri čemu je prednjim desnim točkom vozila prešao preko skočnog zgloba i potkoljenice lijeve noge oštećenog.<br>
&nbsp;<br>
Dakle , u uzročno posledičnom smislu doprinos u nastanku ove nezgode nalazi se u propustima&nbsp; vozača p.m.v. kojim je upravljao optuženi koji se manifestuje&nbsp; u kršenju citiranog zakonskog propisa&nbsp; koji reguliše oblast saobraćaja na putevima.<br>
&nbsp;<br>
&nbsp;Cijeneći izloženo optuženi se nije pridržavao citiranog saobraćajnog propisa, pa je time ugrozio saobraćaj i doveo u opasnost život i tijelo ljudi , pri čemu je bio svjesan da usled takvog ponašanja može nastupiti zabranjena posledica, ali je olako držao da ona neće nastupiti, čime su se u njegovim radnjama i nastupjelim posledicama stekla sva objektivna i subjektivna&nbsp; obilježja bića krivičnog djela&nbsp; ugrožavanja javnog saobraćaja&nbsp; iz čl. 339. st. 3. u vezi st. 1. Krivičnog zakonika, kao osnovnog djela. Kako je usled osnovnog djela&nbsp; kod ošt.R. G. nastupila teška tjelesna povreda u odnosu na koje posledice je optuženi&nbsp; postupao nehatno, stekli su se uslovi za postojanje odgovornosti za&nbsp; težu posledicu&nbsp; propisanu&nbsp; čl. 17. KZ-a, čime je krivično djelo poprimilo kvalifikovani vid, poprimajući obilježja bića krivičnog djela teško djelo protiv bezbjednosti&nbsp; javnog saobraćaja iz čl. 348. st. 3. u vezi čl. 339. st. 3. u vezi st. 1. Krivičnog zakonika.<br>
&nbsp;<br>
&nbsp;<br>
Sud je kao uvjerljive, istinite i kao takve od presudne važnosti za razjašnjenje ove krivičnopravne stvari ,u sklopu sa odbranom optuženog prihvatio provedene dokaze i to:iskaz oštećenog R. G. i svjedoka K. S. i R. J. ,te &nbsp;zapisnik o uviđaju, skicu lica mjesta sa priloženom fotodokumentacijom, u sklopu sa nalazom i mišljenjem vještaka saobraćajne struke, nalazeći da su ovi dokazi logički skladni, uvjerljivi i neprotivurječni. Za ukazati je da je sud nalaz i mišljenje vještaka saobraćajne struke, prihvatio kao dokaz od presudne važnosti za razjašnjenje ove krivično pravne stvari, zasnovan na egzaktnim matematičkim proračunima i pravilima saobraćajne nauke i struke. Sud je datom nalazu i mišljenju vještaka medicinske struke dr.Rajkovic Sretena u sklopu sa priloženom medicinskom dokumentacijom poklonio punu vjeru.<br>
&nbsp;<br>
&nbsp;<br>
Predmetom posebne ocjene bila je i odbrana optuženog za koju je sud našao da je u sklopu sa ostalim provedenim dokazima i kao takvu je prihvatio.<br>
&nbsp;<br>
Na osnovu svega izloženog sud je nesumnjivo utvrdio da je optuženi počinio&nbsp; krivično djelo&nbsp; - teško djelo protiv bezbjednosti&nbsp; javnog&nbsp; saobraćaja iz čl. 348. st. 3. u vezi čl. 339. st. 3. u vezi st. 1. Krivičnog zakonika za koje ga je oglasio krivim i osudio kao u izreci.&nbsp;&nbsp;<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Prilikom izbora vrste i visine krivične sankcije sud je cijenio sve okolnosti iz čl. 42. KZ-a, koje su od uticaja&nbsp; da kazna bude manja ili veća, pa je od olakšavajućih okolnosti na strani optuženog uzeo u obzir prihvatanje krivice i krivičnopravne odgovornosti zbog počinjenog djela, raniji neporočan načina života, iskreno izraženo kajanje zbog počinjenog djela, korektno držanje pred sudom,odnos prema oštećenom tj.činjenicu da se interesovao za zdravlje istog, dok otežavajućih okolnosti na strani optuženog van bitnih obilježja krivičnog djela u pitanju &nbsp;nije bilo, pa je Sud cijeneći tako utvrdjene okolnosti, a imajući u vidu svrhu kažnjavanja, optuženom utvrdio kaznu zatvora u trajanju od trideset dana&nbsp; odmjerivši kaznu u zakonom propisanim granicama za predmetno krivično djelo i istovremeno našao da su ispunjeni uslovi za izricanje uslovne osude propisani čl.54 KZ-a prije svega imajući u vidu cjelokupnu ličnost učinioca te njegovo stvarno , izraženo kajanje i žaljenje zbog izvršenog djela odredjujući da se izrečena kazna neće izvršiti ukoliko optuženi u vremenskom periodu od jedne godine od dana pravosnažnosti presude ne počini novo krivično djelo uz uvjerenje Suda da će se u konkretnom slučaju, a uzimajući u obzir prednje navedene razloge i sa tako utvrdjenom kaznom postići svrha njenog izricanja predvidjena čl.52 KZ-a.<br>
&nbsp;<br>
Posebno je sud prilikom izricanja uslovne osude imao u vidu ličnost učinioca, jer je mišljenja da izvršenje krivičnog djela prije predstavlja slučajnu epizodu u njegovom životu, nego što je pak rezultat njegovog asocijalnog načina života ,posebno kada se ima u vidu njegovo držanje nakon izvršenog krivičnog djela ,odn.njegov stav koji je društveno prihvatljiv&nbsp; i iz kojeg se vidi da se ne saglašava sa izvršenim djelom,a zbog pješaka koji je oštećen konkretnom prilikom, pritom imajući u vidu da je i pješak doprinio nastanku predmetne saobraćajne nezgode.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Na osnovu čl.199- 202. Zakona o krivičnom postupku obavezan je optuženi da na ime troškova krivičnog postupka uplati iznos od 165,00 eura, od čega iznos od 66,00 eura, na ime med.vještačenja, te iznos od 99,00 eura na ime saobraćajnog vještačenja, kao i iznos od 35,00 eura, na ime sudskog paušala, a koji je odredjen shodno dužini trajanja postupka, složenosti predmeta i imovinskim prilikama optuženog.<br>
&nbsp;<br>
Shodno čl. 212. ZKP-a, Sud je oštećenog R. G., radi ostvarenja svog imovinskopravnog zahtjeva uputio na redovnu parnicu.<br>
&nbsp;<br>
Na temelju izloženog shodno čl. 364. ZKP-a valjalo je odlučiti kao u izreci.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; <strong>OSNOVNI SUD U CETINJU</strong><br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp; Dana, 02.06.2011.godine<br>
&nbsp;<br>
&nbsp;<br>
<strong>Zapisničar, &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Predsjednik vijeća – sudija,</strong><br>
<strong><em>Olga Lipovina &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Marija Ćupić s.r.</em></strong><br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
<strong>PRAVNA POUKA</strong>:<br>
Protiv ove presude može se izjaviti žalba u<br>
roku od 15 dana&nbsp; od dana prijema Višem sudu<br>
u Podgorici a preko ovog Suda.<br>
&nbsp;<br>
&nbsp;&nbsp;<br>
&nbsp;<br>

<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{color:#0000FF;font-weight:800}
.span2{;font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p>
<span class="span1"> </span>
</p>
<p>
<span class="span1"></span>
</p>
<p>
<span class="span2"></span><span class="span2">                                                                                               K.br.17/13</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">U IME CRNE GORE</span>
</p>
<p>&nbsp;</p>
<p>&nbsp;</p>
<p>
<span></span><span>Osnovni sud u Pljevljima, kao prvostepeni krivični sud, po sudiji Ljiljani Popović uz sudjelovanje zapisničara Leković Zore u krivičnom predmetu protiv optuženog  S.S. iz P., koga brani M.D. advokat iz P.zbog krivičnog djela ugrožavanje sigurnosti iz čl.168 st.1 Krivičnog zakonika i optuženog D.I. iz R., koga brani advokat K.M., advokat iz R., zbog krivičnog djela lake tjelesne povrede iz čl.152 st.2 u vezi st.1 Krivičnog zakonika po optužnom predlogu ODT Pljevlja Kt.br.312/12 od 04.02.2013.godine, nakon održanog glavnog i javnog pretresa u prisustvu  zamjenika ODT Pljevlja Djurović Veljka, optuženog S.S.i njegovog branioca advokata D. M., optuženog D.I. i njegovog branioca  advokat K.M. dana 15.04.2013.godine, donio je i javno objavio </span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span2">P R E S U D U</span>
</p>
<p>&nbsp;</p>
<p>&nbsp;</p>
<p>
<span></span><span></span><span class="span2">Optuženi S.S., JMBG ...., </span><span>od oca M. i majke B. rodjene M., rodjen  u mjestu P.opština P. dana .... godine, sa prebivalištem u P.u mjestu S.G., državljanin CG, oženjen,  otac jednog maloljetnog djeteta, privatni preduzetnik, zaposlen u DOO "J." P., pismen, završio srednju školu, govori srspskim jezikom, razumije crnogorski jezik, srednjeg  imovnog stanja, osudjivan.</span>
</p>
<p>&nbsp;</p>
<p>
<span></span><span></span><span class="span2">Optuženi  D.I., JMBG ...., </span><span>od oca I. i majke Z. rodjene H., rodjen u R.  dana ....godine, sa prebivalištem u R., Ul.S., državljanin CG, oženjen, otac  troje maloljetne djece, zaposlen u "D.p." R., pismen, završio srednju školu, govori srpskim jezikom, razumije crnogorski jezik,  srednjeg imovnog stanja,  osudjivan. </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">K R I V I   S U</span>
</p>
<p>&nbsp;</p>
<p>&nbsp;</p>
<p>
<span></span><span></span><span class="span2"> I.</span><span> </span><span class="span2">Optuženi  S. S.</span>
</p>
<p>&nbsp;</p>
<p>
<span></span><span class="span2"> Što je:</span>
</p>
<p>&nbsp;</p>
<p>
<span></span><span>Dana  07.11.2012.godine  oko 10,30 časova  ispred ugostiteljskog objekta "Rodi godino" u mjestu K. opština P., ugrozio  sigurnost D.I. prijetnjom da  će napasti na život ili tijelo D.,  na način što je otvorenom šakom  udario D. u predjelu glave  a kasnije mu  uputio riječi prijetnje "jebem ti tursku majku, zadnji će ti danas biti dan,  proćeraću te iz P., ubiću te", koja prijetnja je izazvala  osjećaj  straha  kod D.I.,  </span>
</p>
<p>&nbsp;</p>
<p>
<span></span><span></span><span class="span2">čime je izvršio krivično djelo ugrožavanje sigurnosti  iz čl.168 st.1  Krivičnog Zakonika,</span>
</p>
<p>&nbsp;</p>
<p>&nbsp;</p>
<p>
<span class="span2"></span><span class="span2">II. Optuženi   DACIĆ ISMET </span>
</p>
<p>&nbsp;</p>
<p>
<span class="span2"></span><span class="span2">Što je :</span>
</p>
<p>&nbsp;</p>
<p>
<span class="span2"></span><span class="span2"></span><span>Dana 07.11.2012.godine  oko 11,00 časova  na regionalnom putu Ž.-P. u mjestu M. opština P., lako tjelesno povrijedio S.S.,  na način što je metalnom šipkom, sredstvom podobnim da tijelo teško povrijedi ili zdravlje teško naruši, udario S.u predjelu  lijeve šake, tjemenog dijela glave  i lijevog ramena  nanijevši  S. lake tjelesne povrede  razderotina glave  u tjemeno potiljačnoj regiji  dužine 7 cm,  kontuzija lijeve šake sa otokom  u predjelu  dlanskog ispupčenja  korijena palca  i površnu oguljotinu kože  lijevog ramena, </span>
</p>
<p>&nbsp;</p>
<p>
<span></span><span></span><span class="span2">čime je izvršio  krivično djelo  lake tjelesne povrede iz čl.152 st.2 u vezi st.1 Krivičnog zakonika, </span>
</p>
<p>&nbsp;</p>
<p>
<span class="span2"></span><span>pa sud  optuženog Stevanović Sava na osnovu već citiranog zakonskog propisa te primjenom čl.4,5,13,15, 32,33,39 i 42 Krivičnog Zakonika  i čl.226,229 i 374 ZKP-a  </span>
</p>
<p>
<span></span><span></span><span></span><span></span><span></span><span></span><span></span><span></span>
</p>
<p style="text-align:center;">
<span class="span2">O S U DJ U J E</span>
</p>
<p>&nbsp;</p>
<p>
<span class="span2"></span><span class="span2">Na novčanu kaznu u iznosu od 600,00 </span><span class="span2">(šeststotina) € koja će se u slučaju nenaplativosti  zamijeniti kaznom zatvora  tako što će se za svakih započetih 25,00 € novčane kazne odrediti jedan dan zatvora.</span>
</p>
<p>&nbsp;</p>
<p>
<span class="span2"></span><span class="span2">Izrečenu novčanu kaznu  optuženi je dužan platiti u roku od 3 (tri) mjeseca po pravosnažnosti presude. </span>
</p>
<p>&nbsp;</p>
<p>
<span class="span2"></span><span class="span2"></span><span>a  optuženog  D.I. na osnovu već citiranog zakonskog propisa te primjenom čl.4,5,13,32,33,39,42,45  i 46 Krivičnog zakonika  i čl. 226,229 i 374 ZKP-a</span>
</p>
<p>&nbsp;</p>
<p>&nbsp;</p>
<p>
<span class="span2"></span><span class="span2">Na novčanu kaznu u iznosu od 1.200,00 </span><span class="span2">(hiljadudvesta) € koja će se u slučaju nenaplativosti  zamijeniti kaznom zatvora  tako što će se za svakih započetih 25,00 € novčane kazne odrediti jedan dan zatvora.</span>
</p>
<p>&nbsp;</p>
<p>
<span class="span2"></span><span class="span2">Izrečenu novčanu kaznu  optuženi je dužan platiti u roku od 3 (tri) mjeseca po pravosnažnosti presude. </span>
</p>
<p>&nbsp;</p>
<p>
<span></span><span></span><span class="span2">Optuženi S.S. je dužan  platiti  Budžetu Crne Gore na ime paušala iznos od 27,50 € a optuženi D.I. je dužan platiti Budžetu Crne Gore  na ime troškova krivičnog postupka iznos od  88,00 € kao i na ime  paušala  iznos od 27,50 eura,</span>
</p>
<p>&nbsp;</p>
<p>
<span class="span2"></span><span class="span2">a ovo u roku od 15.dana po pravosnažnosti presude pod  prijetnjom prinudnog izvršenja. </span>
</p>
<p>&nbsp;</p>
<p>
<span class="span2"></span><span class="span2"> Imovinsko pravnog zahtjeva nije bilo.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">O b r a z l o ž e nj e</span>
</p>
<p>&nbsp;</p>
<p>&nbsp;</p>
<p>
<span class="span2"></span><span class="span2"> </span><span>Osnovno državno tužilaštvo u Pljevljima optužnim predlogom Kt.br.312/12 od 04.02.2013.godine optužilo je S.S. iz P. da je izvršio krivično djelo ugrožavanje sigurnosti iz čl.168 st.1 Krivičnog zakonika a D.I. iz R.  da je izvršio krivično djelo lake tjelesne povrede iz čl.152 st.2 u vezi st.1 Krivičnog zakonika a na  način,mjesto i vrijeme bliže opisano izrekom ove presude  i u završnoj riječi zamjenik ODT Pljevlja  nakon što je precizirao optužni predlog  u odnosu na optuženog D.I. predložio  je da sud optuženog S.S. oglasi krivim i  osudi po zakonu zbog izvršenog  krivičnog  djela ugrožavanje  sigurnosti iz čl.168 st.1 Kz a optuženog D. I.oglasi krivim  i osudi zbog krivičnog djela lake tjelesne povrede iz čl.152 st.2 u vezi st.1 Kz ističući da je izvedenim dokazima nesumnjivo utvrđeno da su optuženi počinili krivična djela koja su im  stavljena na teret.</span><span></span><span>  </span>
</p>
<p>&nbsp;</p>
<p>
<span></span><span>Optuženi S. S. u odbrani na glavnom pretresu  negirajući izvršenje krivičnog djela i krivicu  naveo je da se dana 07.11.2012.godine  čuo  mobilnim telefonom sa D.I. koji mu je dugovao novac za ogrevno drvo koje je kupio na desetak dana prije  i koja drva je D. trebao platiti  prilikom utovara. On i D.su se dogovorili da  D. utovari kamion i prikolicu  ogrevnim drvetom  i to sa  dizalicom optuženog S. koji je trebao da utovari ta drva u M. i D.je došao u M.  i utovario 6 do 7 m3 ogrevnog drveta a dogovor je bio pun kamion i prikolica što iznosi od prilike 25 do 30 m3. Misli  da je cijena dogovorena  na 20,00 € po m3  stim što on to ne pamti već se to upisuje u konpjuter tako da taj podatak ima u konpjuteru. Time što nije utovario drva po dogovoru  odnosno u količini koju su dogovorili  D.  mu je pričinio štetu  ali mu on to nikad nije rekao. Kako D. već desetak dana nije plaćao ta drva pozvao je dana 07.11.2012.godine  D. na mobilni telefon  negdje izmedju 09,00  i 10,00 časova  izjutra i pitao ga  što nije platio drva na utovaru kako su se dogovorili i hoće li mu platiti drva  a D.rekao da hoće da plati  i da će novac poslati po vozaču  kao i da se  i on i vozač nalaze na K.. Dalje  je kazao da  poslije pola sata od ovog razgovora  njega ili njegovu radnicu Lj. K.pozvao je na mobilni telefon dacićev vozač Č.i rekao da je na terminalu  i da je I.poslao novac za drva,  nezna kolko je Č. rekao da je I.poslao novca  samo  zna  da je I.poslao manje novca i  to za 40,00 € nego što je trebalo. Č. ga je zvao da dodje po novac na terminal  a on nije otišao po novac  zato što je poslat manji iznos nego  što je trebalo i nazvao je I. i pitao ga  zbog čega nije poslao  sve što je dogovoreno  a I. mu rekao  da je poslao  sve  pa je pitao I.  po kojoj cijeni  je poslao  a Ismet  mu čini mu se  rekao  po cijeni od 17,00 €  po m3  a možda čak i manje, nije siguran  a on mu rekao  da  nije bio takav dogovor  već je  dogovor bio po 20,00 €. radnica K. mu je dala podatak  iz kompjutera  da je dogovor bio po 20,00 €  po m3. Optuženi S. je dalje kazao  da on  tada svojim autom odlazi na K.  jer je I. rekao da dodje po njega  kako bi  kod S. u firmi  sravnili papire  u vezi tog ogrevnog drveta  i prekinuli daljnju saradnju. Kad je došao na K.I. je našao u kafani P.Lj., I. je sjedio sa P.M. pa se pozdravio sa I. i P. kao i sa Lj. koji je služio u kafani  i zamolio  I.  ako hoće  da podju  da sravne papire u  firmu  oko ogrevnog drveta  i na izlasku iz kafane  zakleo se u dijete  I.  da je dogovor  bio 20,00 € po m3  a I. mu na to odgovorio  riječima "lažeš".  Počeli  su da se raspravljaju,  iz kafane izlaze P.Lj. i P. M. koji su ih smirivali  i I. je rekao da ide do kamiona  kako bi uzeo papire  pa da  podju da to sravne  i kad je  izašao iz kamiona  držao je fasciklu ispod pazuha  a pod jaknu stavio  pajser  koji on tada nije vidio. I. je sjeo u njegovo auto i krenuli su prema P. kako bi otišli u njegovu firmu i   3 do 4 km od K. prema P. I. je zatražio da stane  i da mu pokaće papire  pošto je prethodno snekim pričao na telefon i tom nekom rekao "evo svadjam se sa bratom oko para". Optuženi dalje navodi da je stao sa vozilo  da su i on i I.  izašli iz vozila  i I. je prošao pozadi auta a on mu prišao  na možda metar do metar ipo  i I. je izvadio pajser ispod jakne. Optuženi S.navodi  da se tada okrenuo da bježi  a I. je trčao za njim, psovao ga i rekao mu "sad ćeš da vidiš ko je I.D.". Kad je vidio  da ga I.već sustiže  i pošto se sapleo i pao  podigao se u stojeći stav i okrenuo prema I. koji je bio na jedno metar od njega  i I. ga je gadjao metalnim pajserom u pravcu glave  pa je postavio llijevu ruku ispred glave i uhvatio za pajser, I. drži pajser  i I. mu je iščupao pajser iz ruke  i ponovo ga gadja pajserom i pogadja po mišici lijeve ruke  a kako je bio podigao glavu  I. tim udarcem ga je zakačio i po glavi u predjelu tjemena. Opet je krenuo da bježi, krvario je i pao  i okrenuo  se I. licem i rekao " ja sam gotov I.vodi me u bolnicu"  a I. mu prilazi  i dok je u ležećem položaju udara ga u </span><span>obje noge  iznad koljena i govori mu " sad ću da te vozim". I. mu je pomogoa da se podigne  i pošto se sve dešavalo ispod puta  njih dvojica su izašla na put do auta  pa je on sjeo  na mjesto suvozača  a I. na mjesto vozača  i I.je tada nekoga zvao telefonom,  misli da je  zvao P., okrenuo je auto i vratio ih na K.  a ispred kafane na K. čekao je P. i P. ga je dovezao do ljekara. O povredama ima medecinsku dokumentaciju. Dalje je kazao da prije nego su krenuli za P. ispored kafane P. moćda je I.opsovao majku kad mu je rekao da laže  ali mu nije opsovao tursku majku a tvrdi da mu nije prijetio. Tu su bili prisutni P.Lj. i P.M., nijesu bili prisutni ljudi koje D.navodi, Č. je bio na terminalu  a D.M. ne poznaje  ali tvrdi da nije bio tu. Tvrdio je da ispred kafane P. prije nego su pošli za P. ničim nije udario I.  a u toku vožnje od K.ka P. dok nisu stali  nije bilo nikakve prepirke izmedju njega i I., I. je pričao telefonom  i to misli sa svojim gazdom M.  oko  njihovog duga prema  njemu  oko 1.600,00 €. Sjutradan nakon dogadjaja I. ga je zvao na telefon  da dodje sa familijom da se pomire i da mu se izvine  i rekao je da nezna  šta mu se desilo  a on prihvatio pod uslovom  da mu I.plati oštetu što ga je udarao pajserom  ali kako I. to nije prihvatio  do pomirenja nije došlo  i ako je I. više  puta  pokušavao preko drugih na pomirenje. Teren  na kome se sapleo je livada, P.je vidio  po gardarobi  da je padao, dužina pajsera je bila oko 80 cm  a iz vozila je izašao  zato što mu je I.rekao da hoće  da mu pokaže papire  odnosno rok plaćanja. Tvrdio je  da ga je optuženi D. udario dva puta pajserom, prvi put ga je gadjao pajserom pa je uhvatio pajser lijevom rukom od čega je dobio povredu lijeve ruke u predjelu šake  a drugi put  ga je D. udario istim tim pajserom u predjelu mišice lijeve ruke  i kako je podigao ruku da se zaštiti  tim istim udarcem mu je zakačio i glavu  u predjelu tjemena. Ostale povrede je zadobio od pada. </span>
</p>
<p>&nbsp;</p>
<p>
<span></span><span>Branilac optuženog S. S.u  završnoj riječi  ističući da izvedenim dokazima  a prevashodno na osnovu iskaza svjedoka P. i P. nije utvrdjeno  da je optuženi S.S.počinio krivično djelo  koje muse javnom optužbom stavlja na teret  i predložio je  da ga sud u nedostatku dokaza  oslobodi  od optužbe  i naknadi mu troškove krivičnog postupka. </span>
</p>
<p>&nbsp;</p>
<p>
<span></span><span>Optuženi S.S. u završnoj riječi usvajajući odbranu svog branioca u cjelosti  istakao je da mu je sve jedno  da li će sud optuženog D. osuditi ili osloboditi. </span>
</p>
<p>&nbsp;</p>
<p>
<span></span><span>Optuženi  D.I. u svojoj odbrani na glavnom pretresu ne priznajući izvršenje krivičnog djela ni krivicu  navodi da je dana 07.11.2012.godine  sa svojim malim vozilom išao iz R. za P. i negdje oko 07,00 časova bio na K.  u kafani P. Lj.  a prethodnu veče  se čuo sa S.S. i dogovorili se da  se  07.11.2012.godine vide u P.. Dalje navodi  da je bio u kafani P.da bi ga negdje oko   20 ili 15  do 8,00 časova  nazvao na  mobilni S.  i pitao ga gdje je  a prve S.riječi na telefon su bile " opet pičko lažeš, nema te u P." a on je rekao S. "nijesu to primjerene  riječi S., ja sam stigao na K. i  u kafani sam kod Lj.". Tada kad su pričali telefonom bio je u društvusa P.M. i nekim šumarom kome nezna ime  i rekao je Savu da će doći u P. a sporni novac - dug za neka drva  je poslao malim autom  sa A.Dž. i A. će taj novac predati gdje treba. Samo mu je na telefon rekao da mu je vozač  sa kamionom na benzinskoj pumpi i da nema para da naspe gorivo, A. je otišao za P.a poslije nekih 5 do 10 minuta  nazvao je S. koji mu je tada rekao " netrebaju mi više novci ako si na K.ja  ću da dodjem i da naplatim" i na tome se razgovor završio. Optuženi D. dalje navodi  da on i dalje ostaje u kafani  i dalje u društvu sa M. i tim šumarem  a nakon nekih možda pola sata  u kafanu na K.ulazi  S.S., dolazi do stola za kojim sjedi  on sa M.i šumarem  i S. se pozdravio sa M. i  šumarem a njemu rekao da izadje  iz kafane što je i učinio. Na izlasku iz kafane, S. je išao ispred njega a on za njim i tačno na izlasku iz kafane  S.se okreće prema njemu i udara ga otvorenom šakom  u predjelu lica-obraza pa je podigao ruke da zaštiti glavu a  S.ga udra nogom u predjelu lijeve noge i govori mu" sad ću ja tebe da pokažem ko je  S.S.i kako  ti sa S. treba da pričaš  i kad  ti kaže S. da dodješ u 07,00 časova onda moraš  da dodješ u 07,00 časova". U tom momentu izlazi Lj., M. i još neki ljudi i Lj.  ih razdvaja. Optuženi navodi da je on tada pošao  put kafane i stao ispred  ulaza kafane a M.P. je za obje ruke uhvatio S. i nije  mu  više dao da ga udara. Tada mu S.upućuje riječi "jebaću ti majku, djecu, ženu, ubiću te , istjeraću te ja iz P., istjeraću te iz Crne Gore" i još nekakvih pogrdnih psovki. Pošto se malo situacija smirila i kad su objasnili P.i prisutnim o čemu se radi, da imaju neizmirenih računa  tako što  S.duguje  njemu a on S., S. je </span><span>rekao da u kancelariji ima spisak dugovanja.Optuženi ističe da on tada  uzima svesku i rokovnik iz kamiona  gdje je imao podatke o transakcijama i sjeda u S. auto na mjesto suvozača i on i S. kreću put P. a na nekih 2 do 3  km od kafane S.usput  ponovo počinje da ga vrijedja  i prijeti mu da sada nema ko da ga brani  i da će  sad da vidi  ko je S.  pa ga je molio  da riješe neraščišćene finansijske račune, pošli su u kancelariju pa da to riješe u kancelariji ljudski, ako duguje da će da plati a ako ne duguje nema šta da plati a  S. mu govori "sad ćeš ti da vidiš" i psuje ga riječima "jebaću ti ja majku sad", zaustavlja auto i izlazi iz auta. Optuženi D. navodi da tada  izlazi i on iz auta  i S. polazi put njega  i rukom ga udara u predjelu desnog ramena, on se branio  i uhvatio S.za ruke, rvali su se i obojica pali pored  auta, skotrlajli se niz neko brdašce  i u jednom momentu je vidio da S. ima krv na glavi, opet je molio S. da prestane i kleo ga na dijete da prestane i tada S.prestaje da ga udara. Kad je S.vidio da je krvav zamolio ga je  da ga vozi za P.  a on to nije smio  već mu rekao da može da ga  vozi  nazad  samo do P. i njih dvojica idu u auto pa S. sjeda na mjesto suvozača  a on na mjesto vozača i vraćaju se na K.  a uz  put je nazvao  telefonom P.M. da izadje ispred kafane  što je P. i učinio  i kad su došli pred kafanu  zamolio je P. da odveze S. u bolnicu u P. što je P. i učinio. Dalje je kazao da pošto se prepao od S. prijetnji  i njemu i njegovoj porodici  sjeo je u kamion i otišao za Ž..Od S.udaraca  imao je modrice u predjelu vrata i butne kosti kao i u predjelu rebara na desnu stranu i ogrebotine na rukama  o čemu ima medecinsku dokumentaciju  ali mu je ostala u S.. Optuženi S.mu je uputio riječi prijetnje  koje stoje u optužnom predlogu, psovao mu tursku majku i govorio  da će mu to biti zadnji dan  i ove riječi mu je govorio pred kafanom  i to su mogli čuti P.Lj., P. M., E. Č., M. D. i još neki  ljudi koje ne poznaje i ove prijetnje su izazvale osjećaj straha kod njega. Rokovnik  koji je iznio iz kamiona je manji od advokatskog rokovnika  a sveska- fascikla  koju je iznio iz kamiona je bila manja, to je fascikla u kojoj nosi fakture i ništa drugo nije uzeo iz kamiona. Nakon dogadjaja je imao modrice po nogama a od gardarobe na sebi je imao toga  dana pantalone, dženper i duks  a strah je osjećao još u kafani  po S.dolasku  i nakon  toga  sve do  sada,  prvi put se nakon dogadjaja  pojavljuje u P.  a sa S. je sjeo u auto i krenuo za P.jer su  ih u momentu već izmirili neznajući  šta će S. da radi  sjeda u auto  da idu u P.  u S. kancelariju. Na Ž. je otišao  kamionom  jer je  malo auto  sa kojim je došao  iz R.  dao A. Dž.  da odnese novac S. a Dž.je na K. dotjerao kamion  da bi uzeo malo auto  i zato je  on sa kamionom otišao za Ž..Tvrdio je da nije ničim udarao S.  a što se tiče  S.povreda  obijica su padala,  tu je bilo nekog kamenja, granja i moguće je da su S. povrede od toga  jer je i on imao  isto takvih povreda i ogrebotina. Nemože se tačno sjetiti koliko je ljudi tačno bilo u kafani kad je S.došao, zna da su bili P.Lj., P.M. i šumar koga zna ali mu nezna ime a pred kafanom su  bili D.M.i Č. E. koji su čekali njega  i u momentu kad su izašli iz kafane  nije  vidio gdje u M.i E.a poslije ih je  i to prije nego što su krenuli on i S. za P. vidio pred kafanom i rekao im da idu za Ž.a da će on doći kasnije. S. više nema duga  prema firmi u kojoj on radi  jer je nakon ovog dogadjaja S.  sa njegovom firmom sklopio dogovor  da je njegova firma  izmirila  svoja dugovanja prema S. a S. prema njegovoj firmi. </span>
</p>
<p>&nbsp;</p>
<p>
<span></span><span> </span><span>Branilac optuženog D.I. advokat K.M.u završnoj riječi  je istakao da tokom krivičnog postupka, koji je proveden  u cjelosti  u duhu odredbi ZKP,a strankama  u postupku je omogućeno da koriste sva zakonska prava, sud  može u odnosu na njegovog branjenika donijeti  jedinu moguću odluku, a to jeste oslobadjajuću. Naime, u momentu  krivično pravnih radnji koje se optužbom  stavljaju na teret njegovom branjeniku,  osim dvojice optuženih, niko od trećih lica nije bio prisutan te sud  jedino  može na bazi   ocjene odbrana optuženih donijeti svoju odluku,  u nedostatku materijalnih ili bilo kojih drugih dokaza. U svetlu pune istine, predložili su suočenje oba optužena  u odnosu na činjenicu  šta se to dogodilo  izmedju  njih dvojice prilikom izlaska iz PMV.Medjutim, odbrana  optuženog  S. se protivila izvodjenju  ovog dokaza, što je dovoljno da sud prilikom ocjene ovog predloženog  dokaza i odbrane oba optužena, utvrdi ko je od optuženih govorio istinu.Optužni akt neraspolaže niti jednim materijalnim dokazom  koji bi  potkrijepio  navode  optužbe,  a čudno je da  u dokaznom postupku  nije prezentovano sredstvo izvršenja krivičnog djela koje se pominje,što opet optužbu čini nedokaznom. Jedini medecinski  izvještaj, koji je bio predmet vještačenja nemože biti potpora  niti  sumnji  da je njegov branjenik izvršio  krivično djelo lake tjelesne povrede, jer je izvještaj nepotpun  i nesadrži  niti  najmanje elemente </span><span>koji bi mogli biti  podobni za  vještaka  medecinske struke, da bi ovaj mogao  utvrditi način i sredstvo nanošenja tjelesnih povreda kod optuženog S.. Zbog  svega ovoga  molio je sud  da  oslobodi od optužbe njegovog branjenika  i da ima  u vidu činjenicu  da je optuženi S. nekoliko dana  nakon  životnog dogadjaja ovaj slučaj prijavio policiji,  a   u svjetlu činjenice da su se  oba optužena  izmirila  i to iskreno, da su već duži  period  prije ovog dogadjaja bili iskreni prijatelji i poslovni partneri očekuje  od suda  da će buduća sudska odluka doprinijeti njihovom budućem uzajmnom prijateljstvu.Troškove postupka u ime okrivljenog  je tražio. </span>
</p>
<p>&nbsp;</p>
<p>
<span></span><span>Optuženi D. I. u završnoj riječi ističući da usvaja odbranu svog branioca naveo je da što se  tiče  optuženog  S.svejedno mu je  da li će ga sud kazniti ili ne. </span>
</p>
<p>&nbsp;</p>
<p>
<span></span><span>U dokaznom postupku sud je saslušao svjedoke P. Lj., P.M.,  D.M.,Č.E. i A.Dž., saslušao vještaka dr.P.M., pročitao izvještaj JZU Opšta bolnica P.broj 4910 od 07.11.2012.godine za S. S., izvršio uvid u ljekarsko uvjerenje na ime D.I. od 07.11.2012.godine na ime D.I. izdat od dr.Š.H.-S. i pročitao izvode iz   KE  za  okrivljene.</span>
</p>
<p>&nbsp;</p>
<p>
<span></span><span>Nakon provedenog dokaznog postupka i ocjene izvedenih dokaza kako svakog pojedinačno tako i u medjusobnoj povezanosti  a pri tom cijeneći odbrane optuženih S.S. i D.I.ovaj sud je utvrdio  da je optuženi S.S. izvršio  krivično djelo ugrožavanje sigurnosti  iz čl.168 st.1 Kz a optuženi D. I. krivično djelo lake tjelesne povrede  iz čl.152 st.2 u vezi st.1 Kz  kako im se to javnom optužbom  i stavlja na teret. </span>
</p>
<p>&nbsp;</p>
<p>
<span></span><span>Ovakvu svoju odluku sud zasniva na činjenicama koje proizilaze iz izvedenih dokaza. </span>
</p>
<p>
<span> </span><span></span><span></span><span></span><span></span><span></span><span></span><span></span><span></span>
</p>
<p>
<span></span><span>Naime,  javna optužba  stavlja na teret  optuženom S. S.da je izvršio   krivično djelo ugrožavanje sigurnosti iz čl.168 st.1 Krivičnog Zakonika  na štetu oštećenog D. I. tako što je dana 07.11.2012.godine  oko 10,30 časova ispred  lokala "R. g." na K. uputio D.I. riječi prijetnje " jebem ti tursku majku, zadnji će ti danas biti dan, proćeraću te iz P., ubiću te". Optuženi S. medjutim negira izvršenje krivičnog djela koje mu se stavlja na teret i svoju krivicu tvrdeći da D.I.  nije prijetio, da mu je možda opsovao majku  te da  ga ničim nije  udario. </span>
</p>
<p>&nbsp;</p>
<p>
<span></span><span>Radi utvrdjivanja  činjenica  od značaja  za donošenje odluke  u ovoj krivično pravnoj stvari  sud je izveo  naprijed navedene dokaze pa je tako  D. I. kazao  da je dana 07.11.2012.godine  došao iz R., da je oko 07,00 časova  bio  na K.  u kafani P.Lj. a da se prethodnu veče čuo sa S.i da su se dogovorili  da se  07.11.2012. godine  vide u P.. Dok je bio u kafani kod P. negdje oko 20 ili 15  do 08,00 časova  nazvao ga je na mobilni telefon S.  i pitao gdje je  a prve riječi su mu bile "opet pičko lažeš, nema te u P." a on S. rekao  da to nijesu primjerene riječi i da se nalazi  na K. u kafani  kod Lj.  a da mu je dug za neka drva poslao  sa A.Dž.. A. je otišao za P. da bi   poslije nekih 5 do 10 minuta  nazvao S. i S.mu rekao  na telefon "netrebaju mi više novci, ako si na K. ja ću da dodjem i da naplatim". Na tome se  razgovor završio  a nekih  možda pola sata nakon toga  u kafanu dolazi S. S.  koji se pozdravio sa P. M.i  šumarem  a njemu rekao da izadje ispred kafane što je i učinio. Na izlasku iz kafane,  S. je išao ispred njega a on za njim  i tačno na izlasku iz kafane  S. se okreće prema njemu i udara  ga otvorenom šakom u predjelu lica-obraza  pa je podigao ruke  da zaštiti glavu  a S. ga udara  nogom u predjelu lijeve noge. S. mu govori "sad ću ja tebe  da pokažem  ko je S.S. i kako  ti sa S. treba da pričaš i kad ti  kaže S. da dodješ u sedam onda moraš da dodješ u sedam".  U tom momentu iz kafane izlaze  Lj.i M.  i Lj. ih  razdvaja  i tada mu S. upućuje riječi "jebaću ti majku, djecu, ženu,  istjeraću te ja iz Pljevalja, istjeraću te iz Crne Gore". Pošto se situacija malo smirila  S. mu je rekao da u kancelariji  ima spisak  dugovanja  pa je on  uzeo svesku i rokovnih iz kamiona  i sjeda  u S. auto na mjesto suvozača  i  kreću put P..  Riječi  prijetnje " zadnji će ti danas biti dan, proćeraću te iz P., ubiću te"  koje mu je ispred kafane  uputio S. i koje su mogli čuti P. Lj., P.M., Č.E. i D.M. izazvale su kod njega osjećaj  straha. Svjedoci D.M. i Č. E.  su izjavili  da su kritičnog jutra  bili sa svojim </span><span>kamionima na K., da su stajali pored parkiranih kamiona  i vidjeli kad je na K. malim autom  došao S. S.  koji je ušao u kafanu  da bi nakon kraćeg vremena  S. i  I. izašli iz kafane. Svjedok Č. je kazao da je vidio kada je S. ošamario I.  kao i kada je S. nakon toga  nogom  udario I. u predjelu nogu  iznad koljena  kao i da se S.  i I. čupaju  i guraju  a tada iz kafane jizlaze P.Lj.i P.M. i odguravaju  S. od I.. Dalje je kazao  da je S.  I. upućivao riječi  psovke "jebaću ti majku, jebem ti sve mrtvo i živo, jebem ti ženu i djecu,  jebem ti tursku majku" kao i  riječi "ovo će ti biti poslednji dan u P., protjeraću te  iz P.". Svjedok D.M.je posvjedočio  da je S.  udario nogama  i rukama  I. kad su izašli iz kafane  a I. mu govori " nemoj S. šta si poludio jutros". Nakon minut iz kafane izlaze P. i vlasnik kafane Lj. i razdvajaju ih  i I. odlazi put kamiona da uzme fasciklu  a prethodno je rekao S. da  svedu račune  šta je ko kome dužan  i da završe, da neće više da posluju. Čuo je da je S. psovao  I.djecu  i govorio mu "jebem ti djecu, jebem ti tursku majku, jebem ti sve živo i mrtvo".  Čuo je i kad je  S.govorio I. " danas ću  ti ja  presuditi, danas ti je zadnji dan". Nemože se sjetiti da li je S. tog dana rekao I. "ubiću te". I.  mu je izgledo uplašeno. Svjedok P.Lj., vlasnik kafane "R. g." na K. je kazao  da obično  na posao u kafanu dolazi oko 08,00 časova  te  da je kada je kritičnog jutra došao na posao u kafani zatekao  D.I. da sjedi sa P.M., da je čuo  da je D. snekim razgovarao telefonom a kad ga je  P. pitao skim je pričao  D.je rekao "sa S.". Svjedok  P.je dalje kazao da je oko 10,00 ili 10,30 časova  u kafanu došao S.S. koji je pozvao I.a da izadje napolje i I. i S.izlaze  ispred kafane. Dok je slagao anbalažu  vidio je da  se I. i S. ispred kafane čupaju  pa je rekao P. " ovi hoće da se pobiju"  i P. je  izletio ispred kafane  a i on za njim  i kad je izašao zamolio je I. da udje u kafanu  a M. je molio S. govoreći  mu " nemoj  molim  te". Svjedok P. je kazao da je tada zaprijetio da će zvati policiju  i da mu se  S. izvinuo  te da  nije čuo  da je S. prijetio I.  da će ga ubiti  niti mu psovao majku  ali je čuo kada je S. rekao I. " da mu jebe djecu". Svjedok P.M. je kazao  da je tog jutra  negdje oko  07,00 do  07,30 časova  u kafani "R.g."  na K. sreo se sa D. I.  pa su sjeli i poručili  kafu i u jednom momentu D. je zazvonio telefon, razgovarao je sa nekim  a nakon što je završio razgovor  pomenuo je da ga je zvao prijatelj S.  i da im se računi  ne slažu za nekih četrdeset  eura te da će S. doći. Negdje oko  09,40 do 09,45 časova  u kafanu dolazi S. S., korektno se rukuje sa njim i sa I. i zamolio je I. da izadje napolje a I.rekao " nema problema evo izlazim". S.  i I. izlaze iz kafane a   tridesetak sekundi  do pola minuta nakon njihovog izlaska  začuo je Lj. kako povišenim  glasom govori " neka, nemojte to  ovdje da radite"  i istovremeno ga Lj. zove  govoreći "P. molim te dodji  ovamo da se ova  dvojica ne posvadjaju". Odmah izlazi iz kafane  i zatiče D. jedno metar u desno od ulaznih vrata  a S. je jedno dva do tri metra od I.. Čuje  obostrane  riječi izmedju njih ali ih ne registruje, S.  govori  malo povišenim tonom  pa je stao izmedju njih,  nastavlja se rasprava izmedju I. i S.  i u jednom momentu čuje kako S.  upućuje  I. riječi " jebaću ti majku platićeš mi ovo" a I. mu odgovara " S. nema potrebe da se psujemo  a sve možemo riješiti a pogotovo spor od 40,00 €". S. se zatim obraća  I. riječima da nema problema  i da to riješe  i da odu  do njegovog knjigovodstva i sravne račune  našta I.odgovara da nema problema i iz kamiona  uzima fasciklu  koju stavlja pod mišku i odlazi i sjeda  u S. auto na mjesto suvozača i njih dvojica  odlaze u pravcu P..  Kazao je da poznaje D.M. i Č.E. ali da oni nijesu bili tada  pred kafanom. Nije čuo  da je S.  psovao I. tursku majku  niti da će ga proćerati  niti da mu je to zadnji dan. Svjedoci P. i P. su  izjavili  da poznaju i  S.S. i D. I..Svjedok A. Dž.je izjavio  da ga je 07.11.2012.godine  u vremenu od 06,00 do 06,30 časova  nazvao D.I. da mu sa terminala  poveze kamion na K. pa je došao  kamionom na K.  i ušao u kafanu  gdje  je za jednim stolom sjedio D. M.  pa je sjeo  kod njega da popije kafu. Za drugim stolom je sjedio D.I.  i misli šumar L.. Nije  ni kafu popio  kad ga je zovnuo I. i dao mu ključeve od njegovog auta i 150,00 € da ih  ponese S.S.. Svjedok A.je kazao da je krenuo sa K. i ponio S. pare  i kad je bio  na G.  nazvao ga I.i rekao da se vrati i da ne nosi  pare S.. Vratio se na K.  i dao I.  tih 150,00 € a I.  mu rekao da njegovo vozilo odveze na Nj.  što je i uradio. Nezna posle kolko vremena  ali toga dana  I. dolazi na Nj. kamionom.  </span>
</p>
<p>&nbsp;</p>
<p>
<span></span><span>Cijeneći navode D.I.,  D.M., Č.E., P.Lj.,A. Dž. i P.M.sud je stekao ubjedjenje  da su  D. I.t, D.M., Č. E. i A.Dž. bili  i istiniti  i  jasni  u svom kazivanju  te da su vjerno prenijeli  sve ono što se  dogodilo  ispred kafane  "R. g."  na K.i.  Iskaze svjedoka  D.M. i Č. E.  bez obzira što  su radnici optuženog D.  sud prihvata  kao istinite i nepristrasne. Dovodeći  u vezu navode  D. I.  u </span><span>vezi dogadjaja ispred kafane  sa iskazima svjedoka D. i Č. to sud u cjelosti prihvata  navode D.I. da mu je  dana 07.11.2012.godine  oko 10,30 časova  ispred kafane "R. g."  na K. optuženi S.  ugrozio sigurnost, prijetnjom da će napasti na život i tijelo  tako što je prvo otvorenom šakom  udario D. u predjelu glave  a onda mu   kasnije uputio riječi prijetnje " jebem ti tursku majku,  zadnji će  ti danas biti dan,  proćeraću te iz P., ubiću te"  koje riječi  su izazvale  strah kod D. i u kojim radnjama optuženog S. S. stoje svi bitni elementi  bića krivičnog djela  ugrožavanje sigurnosti  iz čl.168 st.1 Kz  pa ga je sud kao umišljajnog učinioca,  obzirom da je bio svjestan  da navedene riječi  mogu  izazvati strah kod D. ali ih je uprkos tome  uputio, oglasio krivim  i osudio po zakonu.  Prilikom donošenja ovakve odluke  sud je cijenio i iskaze  svjedoka P.Lj. i P.M. ali je stekao ubjedjenje  da ova dva svjedoka  nijesu  izjavili  sve što su kritične prilike  vidjeli i čuli  već da su svojim iskazima  htjeli da ostanu po strani  a na taj način  i pomognu  optuženom S.  sa kojim su  u veoma dobrim  odnosima. Svjedok P. je kazao  da je čuo  da je  S. rekao D. ispred kafane "da mu jebe djecu" što opet upućuje na zaključak  da su svjedoci D.M.i Č. E. koji su kazali  da je S. psovao  pa čak i djecu  I.  bili istiniti u svom kazivanju. Svjedok P. je kazao da je čuo  kada je optuženi S. uputio  I. riječi "jebaću ti majku platićeš mi ovo" što opet ućuje na  logičan zaključak  da su D.I.kao i svjedoci D. i Č.  bili istiniti u svom kazivanju kad su tvrdili da je optuženi S. S.kritičnog  jutra  D. upućivao  riječi prijetnje. Objašnjenje svjedoka P.  da je  ove riječi  S.uputio u afektu  te da je on to shvatio  da će D.platiti  tih spornih 40,00 € S.  su samo način  odnosno namjera svjedoka P. da pomogne  S.kako bi izbjegao  odgovornost  za počinjeno krivično djelo.  Iz ovih razloga  sud  iskaze svjedoka P. i P. nije  u cjelosti prihvatio  smatrajući  da nisu bili  iskreni  i objektivni u svom kazivanju. </span>
</p>
<p>&nbsp;</p>
<p>
<span></span><span> Javna optužba stavlja na teret  optuženom D.I. da je  izvršio krivično djelo lake  tjelesne povrede  iz čl.152 st.2 u vezi st.1 Kz  na štetu  S. S. tako što je dana  07.11.2012.godine  oko 11,00 časova  na regionalnom putu P.-Ž. u mjestu M. nanio lake tjelesne povrede  S.S.. Optuženi D. I. tvrdi  da nije  udarao  S. niti mu nanio lake tjelesne povrede,  da se branio  od S.  tako što ga je uhvatio za ruke  pa su se rvali  i obojica pali pored auta  i skotrljali niz neko brdašce  i u jednom momentu je vidio da S. ima krvi na glavi. Pošto je tu bilo nekog kamenja, granja  a obojica su padala  moguće je da su  S. povrede  od toga  te da on nije ničim udarao  S.. S. S.  medjutim,  tvrdi  da kada su on i D. pošli za P. na jedno tri do četiri kilometra od K. prema P. D.je zatražio da stane i da mu pokaže papire  pa je stao, izašli su iz auta, I. je pošao po zadi auta  a on mu prišao možda na metar do metar ipo  i I.je tada  izvadio ispod jakne pajser. Počeo je da bježi  a I. je trčao za njim, psovao ga  i rekao mu "sad ćeš da vidiš ko je I.  D.". Sapleo se i pao  pa se podigao u stojeći stav  i okrenuo se prema I. koji je bio na jedno  metar  od njega  i I. ga je tada gadjao metalnim pajserom u predjelu glave a on postavio lijevu ruku ispred glave i  uhvatio za pajser,  I.drži pajser  i iščupao mu je pajser iz ruke  i  ponovo ga gadja pajserom i pogadja  po mišici lijeve ruke  a kako je bio podigao ruku  I. ga je istim tim udarcem zakačio i po glavi u predjelu tjemena.  Ponovo je krenuo da bježi, krvario je i pao  i okrenuo se licem prema I. i rekao mu "ja sam gotov I. vodi me u bolnicu",  I.mu prilazi  i dok  on leži  I. ga jedanput udara iznad koljena  obje noge i govori mu "sad ću da te vozim". I. mu je pomogao da se podigne, odlaze do  kola i on sjeda na mjesto suvozača a I. na mjesto vozača  i I.je tada nekoga zvao telefonom, misli  da je P.  pa je okrenuo auto  i vratio  ih na K., ispred kafane je čekao P.i P. ga je odvezao  ljekaru. Tvrdio je da ga je kritične prilike D. udario  dva puta pajserom, prvi put ga je gadjao pajserom  pa je on uhvatio pajser lijevom rukom od čega je dobio povredu lijeve ruke u predjelu šake  a drugi put ga je D.udario  istim tim  pajserom u predjelu mišice lijeve ruke  i kako je podigao ruku da se zaštiti  tim istim udarcem  mu je zakačio i glavu i u  predjelu tjemena  a ostale povrede  je zadobio od pada. </span>
</p>
<p>
<span> </span>
</p>
<p>
<span></span><span>Vještak dr.P. M.u svom nalazu i mišljenju  datom tužilaštvu  nakon uvida u medecinsku dokumentaciju na ime S.S. kazao je da u rubrici "klinički nalaz"  stoji:  "na glavi  parijeto opsipitalno ( tjemeno potiljačno) razderotina dužine 7 cm, na ledjima  u predjelu grudne kičme  oguljotina kože veličine 4 x 3 cm, na  desnoj nadlaktici oguljotina kože veličine  3 x 3 cm. Otok u predjelu tenara (dlansko ispupčenje u predjelu korijena palca) lijeve šake".  U dijagnozama  </span><span>stoji:razderotina glave  u tjemeno-potiljačnoj regiji, kontuzija lijeve šake sa  otokom u predjelu dlanskog ispupčenja  korijena palca, površna oguljotina kože u predjelu grudne kičme i lijevog ramena. Vještak je u svom  mišljenju kazao da se radi o lakim  tjelesnim povredama koje su nanesene sa više udaraca tupim tvrdim zamahnutim predmetom (moguće letvom, šipkom, motkom, tojagom)  po povrijedjenim  regijama. Povreda dlanskog ispupčenja lijeve šake mogla je nastati i padom i dočekivanjem šake  o podlogu.  Na glavnom pretresu  vještak je kazao  da je povreda na desnoj nadlaktici  koja je opisana  u izvještaju hirurga broj 4910 kao oguljotina veličine 3 x 3 cm  mogla nastati od udarca tupim tvrdim predmetom ili od pada i udara  od tupi predmet  ali je veća vjerovatnoća da je ova povreda nastala od udarca tupim tvrdim predmetom. U medecinskoj dokumentaciji  i to izvještaju hiruga broj 4910  postoji u dijagnozi  povreda lijevog ramena i to  površna oguljotina bez navodjenja dimenzija, od lakta do ramena postoji nadlaktična kost  i neki ljekari svu tu regiju računaju  za nadlaktičnu kost  i često prilikom opisa  povrede na navode tačne granice anatomskih regija, ljekari često povredu  mišice na ruci svrstavaju u povredu ramena  pogotovo ako je  ta povreda  u donjem dijelu ramena. Kazao je da povreda lijevog ramena  kod S.  je mogla nastati  i udarcem tupim tvrdim predmetom  i  skresavanjem  tjemeno potiljačnog dijela glave a mogla je i padom i udarom od tupo tvrdi predmet.  Vještak je objasnio da je prilikom davanja nalaza i mišljenja u tužilaštvu isti dao na osnovu izvještaja ljekara hirurga broj 4910  te da nije imao podatke od povrijedjenog kako su te povrede nastale  pa je u nalazu  i mišljenju rekao da je povreda dlanskog ispupčenja lijeve šake mogla nastati i padom  i dočekivanjem šake o podlogu  a nakon što se povrijedjeni na pretresu izjasnio  kako je ovu povredu zadobio  vještak je kazao da je mišljenja  da je  ova povreda dlanskog ispupčenja mogla nastati  i  onako kako povrijedjeni kaže odnosno od udara tupim tvrdim predmetom. Ako je  povrijedjeni  S.  povredu u predjelu dlana lijeve ruke  zadobio kako on to kaže  onda se radi o odbranbenoj povredi. Vještak dr. P. je kazao da je povreda lijevog ramena i tjemenog dijela glave mogla nastati od jednog udarca  u situaciji takozvanog odbranbenog stava  kad se rukom štiti od udarca  namijenjenog  glavi.  Ove povrede  su mogle nastati udarcem  metalnim pajserom ali su udarci srednjeg inteziteta jer bi jači udarci polomili kost čega u konkretnom slučaju nema. Ove povrede su nastale od najmanje dva udarca,  jedan u predjelu dlanske strane lijeve šake  a jedan ili dva udarca u predjelu ramena i tjemenog dijela glave  stim što su povreda ramena i  tjemenog dijela glave mogle nastati i od jednog udarca.  Neke povrede su mogle nasstati i padom ali ne sve, pogotovo  ne povreda na tjemenom dijelu glave jer  povreda u tjemenom dijelu glave češće nastaje od udarca nego od pada.  Moguće je da ove povrede  nastanu od metalnog pajsera. Vještak  dr.P.je ostao pri tome  da je veća vjerovatnoća da je  povreda lijeve šake-njenog dlanskog dijela i povreda ramena  i tjemenog dijela glave  nastala  udarcem tupo tvrdim predmetom.  </span>
</p>
<p>
<span></span>
</p>
<p>
<span></span><span>Cijeneći nalaz i mišljenje vještaka dr.P.M. sud isti prihvata kao objektivan i dat po pravilima struke kao i na osnovu  medecinske dokumentacije  na ime S.S.. Dovodeći  u vezu  navode  S. S. o načinu i sredstvu nanošenja  ovih povreda  u vezu sa  objektivnim  nalazom i mišljenjem vještaka dr. P. sud  navode  S.S. da je povredu dlanskog ispupčenja  u predjelu korijena palca  lijeve šake, razderotinu glave  u tjemeno potiljačnoj regiji  i površnu oguljotinu kože u predjelu lijevog ramena  zadobio od  dva udarca metalnim pajserom od strane optuženog D.a  u potpunosti prihvata kao  istinite. I njegove navode  da ga je otpuženi D. vozilom vratio na K.  gdje ga je čekao P.M. koji ga je prevezao do bolnice  sud je prihvatio  obzirom da je to potvrdio  i sam optuženi D. kao i svjedok P.M.koji je kazao  da nakon  deset do petnest minuta od odlaska  S.i I. sa K.  pozvao ga je na mobilni telefon I.  i zamolio da izadje na parking  pa je izašao  a nakon toga  dolazi  S.  auto iz pravca P.i staje na parking i tada vidi  da  I. upravlja vozilom  a S. je na mjestu suvozača  i I.ga je zamolio da odveze S.u bolnicu  jer mu je pozlilo  pa kad je ušao u vozilo  vidio je  da je S.zalila krv  od tjemena ka licu. Odvezao je S.ljekaru.  U toku vožnje  pitao je S. šta se desilo  a on malo oćutao  pa mu rekao da misli da ga je I.  udario pajserom po glavi. </span>
</p>
<p>&nbsp;</p>
<p>
<span></span><span>Dakle,  navodima S. S.  koji imaju  utemeljenje  u medecinskoj dokumentaciji  i objektivnom i stručnom nalazu i mišljenju  vještaka dr.P.M.negirani su navodi optuženog D.da kritične prilike  nije ničim  udario  S. već da su  obojica padali, da je bilo granja i kamenja  i da su  </span><span>S. povrede  vjerovatno od toga  jer su  nalazom i mišljenjem vještaka dr.P.potvrdjeni navodi S. da je ove povrede  zadobio  od  udaraca  pajserom  kao i da se radi o takozvanim odbranbenim  povredama  što upućuje na zaključak  da je kritične prilike  optuženi D.  zaista i udario  metalnim pajserom S.  i to dva puta  i nanio mu  lake tjelesne povrede  bliže opisane  izrekom ove presude. Optuženi D.je bio svjestan  da metalni pajeser  jeste  sredstvo podobno  da tijelo teško povrijedi  ili zdravlje teško naruši  i da udarcima istim  može povrijediti S. ali  je ipak  dva puta metalnim pajserom  udario S.  i nanio mu povrede, dakle bio svjestan  svoga djela i htio njegovo izvršenje  te samim tim djelovao sa direktnim umišljajem i u ovim radnjama  optuženog D.I. stoje svi bitni elementi  krivičnog djela  lake tjelesne povrede iz čl.152 st.2 u vezi st.1 Kz  pa ga je sud oglasio  krivim i kao umišljajnog  učinioca  osudio po zakonu. </span>
</p>
<p>&nbsp;</p>
<p>
<span></span><span>Kako je sud u postupku utvrdio da je optuženi S.S. izvršio krivično djelo  ugrožavanje sigurnosti iz čl.168 st.1 Kz   na štetu  D. I. a optuženi D. I.krvično djelo lake tjelesne povrede iz čl.152 st.2 u vezi st.1 Kz  na štetu S. S. kako je to optuženom i stavljeno na teret javnom optužbom  to je sud optužene S. S. i D.I. oglasio krivim i osudio po zakonu a prilikom odlučivanja  o vrsti i visini kazne sud je u smislu čl. 42 KZ cijenio sve okolnosti  koje utiču  kako na vrstu tako i na visinu kazne. Optuženi S.S. i D.I. su  porodični ljudi, S. otac jednog maloljetnog djeteta a D.I.otac troje maloljetne djece. Poslovni su partneri, prije dogadjaja prijatelji a nakon dogadjaja su se izmirili.  Ove okolnosti  sud je  optuženom S. uzeo  kao  olakšavajuće okolnosti a optuženom D. kao  osobito olakšavajuće okolnosti pa je sud mišljenja  da se  i novčanom kaznom  koja je predvidjena za   krivično djelo ugrožavanje sigurnosti  iz čl.168 st.1 Kz može postići svrha kažnjavanja i dovoljno uticati na optuženog S. da više ne vrši krivična djela pa je sa ovih razloga sud  optuženom   izrekao novčanu kaznu  u iznosu  od 600,00 € koja predstavlja minimum  novčane kazne  predvidjene  za ovo krivično djelo  smatrajući  da će se  ovim iznosom novčane kazne u cjelosti postići svrha kažnjavanja. Sud je mišljenja  da se novčanom kaznom  i to u iznosu od 1.200,00 €  može uticati  na optuženog D.I.da više ne vrši krivična djela  pa je obzirom  na  navedene  okolnosti  koje su mu  uzete kao osobito olakšavajuće okolnosti  optuženom D.primjenom čl.45 i 46 Kz ublažio kaznu  i umjesto  kazne zatvora  izrekao mu novčanu kaznu  u iznosu od 1.200,00 €. U smislu čl.39 Krivičnog Zakonika sud je odredio  da optuženi  izrečene novčane kazne  plate  u roku od 3.mjeseca  po pravosnažnosti presude.  </span>
</p>
<p>&nbsp;</p>
<p>
<span> </span><span></span><span>Shodno čl.226 i 229 ZKP-a  sud je  obavezao optuženog D. I. da na ime troškova krivičnog postupka plati iznos 88,00 €  koji čine troškovi vještačenja  u  tužilaštvu i na glavnom pretresu po vještaku medecinske struke  kao i optužene  S.S. i D.I. da na ime paušala  plate pojedinačno  iznos od po 27,50 € koji iznos je odmjeren obzirom na dužinu trajanja  i složenost krivičnog postupka  te imovno stanje  optuženih.</span>
</p>
<p>&nbsp;</p>
<p>
<span></span><span> Imovinsko pravnog  zahtjeva nije bilo.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">OSNOVNI SUD U PLJEVLJIMA ,</span>
</p>
<p style="text-align:center;">
<span class="span2">Dana 15.04.2013.godine.</span>
</p>
<p>&nbsp;</p>
<p>&nbsp;</p>
<p>
<span class="span2">Zapisničar, </span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2">    </span><span class="span2"></span><span class="span2"></span><span class="span2"> S u d i j a, </span>
</p>
<p>
<span class="span2">Zora Leković </span><span class="span2"></span><span class="span2"></span><span class="span2"></span><span class="span2"></span><span class="span2">    </span><span class="span2">                                Ljiljana Popović </span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span2">PRAVNA POUKA</span><span>:</span>
</p>
<p>
<span></span><span>    Protiv ove presude  dozvoljena je žalba u roku od 8.dana po </span>
</p>
<p>
<span></span><span>    prijemu iste Višem sudu B. Polje, a preko ovog suda.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span2">DOSTAVITI:</span>
</p>
<p>
<span class="span2">1 x ODT Pljevlja</span>
</p>
<p>
<span class="span2">2 x Optuženim</span>
</p>
<p>
<span class="span2">2 x Braniocima</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt}
.span2{color:#000000;font-size:12pt}
</style>
</head>
<body class="b1" style="background: #aaa;">
<div class="window1">
<div class="page1">
<p>
<span class="span1"></span>
</p>
<p style="text-align:right">
<span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">K. br. 820/15</span><span class="span1"></span>
</p>
<p>
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">Osnovni sud u Podgorici, sudija pojedinac Rade Ćetković, uz učešće Edine Kraje, kao zapisničara, u krivičnom postupku protiv okrivljenog Ž. M., zbog krivičnog djela ugrožavanje javnog saobraćaja iz čl. 339 st. 3 u vezi st. 1 Krivičnog zakonika Crne Gore, nakon održanog javnog glavnog pretresa od 24.03.2016. godine, u prisustvu zastupnice optužbe Danijele Ivanović, savjetnice u ODT Podgorica, okrivljenog i njegovog branioca adv. N. P. iz Podgorice, dana 25.03.2016. godine izrekao je i objavio,</span>
</p>
<p>&nbsp;</p>
<p>&nbsp;</p>
<p>
<span class="span1">P R E S U D U</span>
</p>
<p>&nbsp;</p>
<p>&nbsp;</p>
<p>
<span class="span1">Okrivljeni: Ž. M., JMB ............., od oca V. i majke A., rođene P., rođen ....... godine u Z. – R. H., sa prebivalištem u P.– S.-a bb, državljanin C. G., razumije crnogorski jezik, a koji je i njegov jezik, penzioner, oženjen, otac četvoro djece, pismen, završio srednju školu, srednjeg imovnog stanja, ranije neosuđivan, protiv kojeg se ne vodi postupak za drugo krivično djelo.</span>
</p>
<p>&nbsp;</p>
<p>&nbsp;</p>
<p>
<span class="span1">Kriv je</span>
</p>
<p>&nbsp;</p>
<p>
<span class="span1">&nbsp;</span>
</p>
<p>
<span class="span1">Što je:</span>
</p>
<p>
<span class="span1">Dana 06. aprila 2015. godine, oko 00,30 časova, na raskrsnici ulice V. K. i ulice N. M., u P., ne pridržavajući se saobraćajnog propisa iz čl. 40 st. 4 ZOBS-a na putevima, pri čemu je bio svjestan da ovakvim kršenjem propisa može ugroziti javni saobraćaj i dovesti u opasnost život i tijelo ljudi, ali je olako držao da do toga neće doći, ugrozio javni saobraćaj i doveo u opasnost život i tijelo ljudi, na način što je, upravljajući vozilom marke „Peugeot 1,6 HDI“ registarskih oznaka PG FG 546, ulicom V. K.u pravcu raskrsnice sa ulicom N.M., dolaskom na raskrsnicu nastavio kretanje u pravcu ulice M. V. a da prethodno nije propustio vozilo marke „Renault Megane“, reg. oznaka PG FD 417, kojim je ulicom N. M.u pravcu ulice S.upravljao oštećeni V. M., iako je pravac kretanja oštećenog saobraćajnim znakom za pravac kretanja okrivljenog bio određen kao put sa prvenstvom prolaza, usljed čega je došlo do sudara ovih vozila, kojom prilikom je oštećeni V. M. zadobio laku tjelesnu povredu u vidu istegnuća vratnog dijela kičmenog stuba i nagnječenja u predjelu glave i desnog ramena, </span>
</p>
<p>&nbsp;</p>
<p>
<span class="span1">- čime je izvršio krivično djelo ugrožavanje javnog saobraćaja iz čl. 339 st. 3 u vezi st. 1 Krivičnog zakonika Crne Gore. </span>
</p>
<p>
<span class="span1">&nbsp;</span>
</p>
<p>
<span class="span1">&nbsp;Pa mu sud za navedeno krivično djelo primjenom&nbsp; čl. 4 st. 2, čl. 42 st. 1, čl. 52 st. 2, čl. 53 i 54 Krivičnog zakonika Crne Gore i čl. 226, 229 i 374 Zakonika o krivičnom postupku, izriče </span>
</p>
<p>
<span class="span1">&nbsp;</span>
</p>
<p>
<span class="span1">USLOVNU OSUDU</span>
</p>
<p>
<span class="span1">&nbsp;</span>
</p>
<p>
<span class="span1">Kojom mu utvrđuje kaznu zatvora u trajanju od 30 (trideset) dana i istovremeno određuje da se ona neće izvršiti, ako okrivljeni u roku od 1 (jedne) godine po pravosnažnosti presude ne učini novo krivično djelo. </span>
</p>
<p>
<span class="span1">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; </span>
</p>
<p>
<span class="span1">Obavezuje se okrivljeni da plati na ime troškova krivičnog postupka iznos od 200,50 €, u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p>&nbsp;</p>
<p>&nbsp;</p>
<p>
<span class="span1">O b r a z l o ž e nj e</span>
</p>
<p>&nbsp;</p>
<p>&nbsp;</p>
<p>
<span class="span1">Optužnim predlogom Osnovnog državnog tužilaštva Podgorica Kt. br. 1007/15 od 14.12.2015. godine okrivljenom Ž. M.stavljeno je na teret izvršenje krivičnog djela ugrožavanje javnog saobraćaja iz čl. 339 st. 3 u vezi st. 1 Krivičnog zakonika Crne Gore. Zastupnica optužbe u završnoj riječi je navela da u cjelosti ostaje pri podnijetom optužnom predlogu i predložila sudu da okrivljenog oglasi krivim i osudi po zakonu. </span>
</p>
<p>
<span class="span1">Okrivljeni Ž.M. u odbrani datoj u prethodnom postupku je naveo da se predmetna saobraćajna nezgoda dogodila 06. aprila 2015. godine, nešto poslije ponoći, a on je upravljao vozilom marke "Peugeot 308", reg. oznaka PG FG 546, krećući se brzinom, ne većom od 30 km/h, putem koji vodi od ulice V. K.prema ulici N. M.. Dolaskom na raskrsnicu sa ulicom N. M., usporio je i uključio se sa namjerom da nastavi kretanje pravo kroz ulicu B. prema B. I. .C. U tom trenutku sa njegove desne strane, ulicom N. M., od pravca stare vatrogasne nailazi vozilo "Renault Megane", koje je po njegovoj procjeni išlo prilično brzo i koje je prednjim dijelom udarilo u prednji desni bočni dio njegovog vozila, tačnije u predjelu kod prednjeg desnog točka. Od siline udara njegovo vozilo se zanijelo i udarilo u stubiće sa desne strane ulice N. M., posmatrano iz smjera kretanje vozila "Renault", a "Renault" je udario u drvo. Na glavnom pretresu ponovio je odbranu datu u prethodnom postupku i dodao da prilikom ulaska u raskrsnicu sa ulicom N. M. on nije obratio pažnju na znak koji mu je stojao sa desne strane i iako je usporio svoje kretanje prilikom ulaska u raskrsnicu, nije uspio da primijeti vozilo koje mu je nailazilo sa desne strane. Ne zna da li ga nije vidio zbog nekog vozila koje je tu bilo parkirano ili su ga njegova svijetla navela da pomisli da se on nalazi na većoj udaljenosti i da može da prođe kroz raskrsnicu. Žao mu je što je došlo do predmetne saobraćajne nezgode i zbog posledica koje je zadobio oštećeni, ali i danas kad razmišlja o nezgodi ne može, a da ne zaključi da se i oštećeni, po njegovom mišljenju, prebrzo kretao, a ovim ne želi da umanji svoju odgovornost. U završnoj riječi je naveo da mu je krivo što je došlo do predmetne saobraćajne nezgode, te da je i sam uvidio da je pogriješio što nije zaustavio svoje vozilo. Zbog posledica nezgode mu je bilo jako teško i da može da vrati vrijeme sigurno bi se na ovoj raskrsnici potpuno zaustavio. Zamolio je sud da prilikom odabira krivične sankcije ima u vidu olakšavajuće okolnosti koje stoje na njegovoj strani.</span>
</p>
<p>
<span class="span1">Branilac okrivljenog u završnoj riječi je naveo da, imajući u vidu potpuno priznanje izvršenja krivičnog djela koje je okrivljeni učinio, odbrana je stava da se svrha kažnjavanja u ovom postupku može postići i jednom od mjera upozorenja, a prije svega sudskom opomenom. Ovo sa razloga što se radi o porodičnom čovjeku i licu starije životne dobi, te da za 65 godina života ranije nikada nije osuđivan.</span>
</p>
<p>
<span class="span1">Sud je u dokaznom postupku saslušao svjedoka oštećenog M. V.lahovića, pročitao zapisnik o uviđaju Uprave policije CB P. br. 421/2015 od 22.04.2015. godine, izvršio uvid u medicinsku dokumentaciju na ime oštećenog M. V., na saglasan predlog stranaka </span><span class="span1">pročitao nalaz i mišljenje vještaka sudske medicine dr M. Š. od 03.09.2015. godine, neposredno saslušao vještaka saobraćajne struke Đ. V. koji je pročitao prethodno pisano izrađeni nalaz i mišljenje od 21.09.2015. godine, i izvršio uvid u skicu lica mjesta.</span>
</p>
<p>
<span class="span1">Svjedok oštećeni M. V. je naveo da se sjeća da se nezgoda dogodila 06.04.2015. godine, negdje oko ponoći, te da se, upravljajući svojim vozilom marke Renault Megane, kretao ulicom N.M.. Prije ukrštanja sa ulicom V. K., sa njegove lijeve strane iz te ulice je izašlo vozilo marke Peugeot i nakon toga je došlo do kontakta prednjeg lijevog dijela njegovog vozila i prednje desne strane vozila okrivljenog. On je kočenjem i blagim usmjeravanjem svog vozila u desnu stranu pokušao da izbjegne ovu saobraćajnu nezgodu, ali u tome nije uspio. U predmetnoj saobraćajnoj nezgodi zadobio je tjelesne povrede. Nije se pridružio krivičnom gonjenju protiv okrivljenog i nije postavio imovinsko pravni zahtjev.</span>
</p>
<p>
<span class="span1">Iz uviđajne dokumentacije - zapisnika o uviđaju saobraćajne nezgode Uprave policije CB P. br. 421/2015 od 22.04.2015. godine i skice lica mjesta saobraćajne nezgode od 06.04.2015. godine utvrđeno je da je lice mjesta raskrsnica ulica N.M., dijela ulice V. K. i trga B., koja raskrsnica je pregledna, regulisana saobraćajnim znakom nailazak na put sa pravom prvenstva prolaza koji je postavljen u dijelu ul. V. K., neposredno prije raskrsnice sa ulicom N.M.. Vozilo PG FD 417 zatečeno je u raskrsnici na desnoj strani ulice N. M., prednjim dijelom iskošeno udesno u kontaktu sa stablom drveta prednjim dijelom u pravcu ul. S., a gledano od pravca ul. M. M.. Ispred njega iskošeno udesno prednjim dijelom u pravcu ul. S. i prednjim dijelom na trotoaru, a gledano iz pravca ul. M.M. zatečeno je vozilo  PG FG 546. Od materijalnih tragova na licu mjesta zatečeni su tragovi stakla, laka i plastike rasuti po kolovozu i trag zanošenja lijevog točka vozila PG FD 417. Zatečeno stanje koje je konstatovano u zapisniku o uviđaju, predstavljeno je na skici lica mjesta od 06.04.2015. godine, u koju je sud izvršio uvid.</span>
</p>
<p>
<span class="span1">Iz medicinske dokumentacije na ime oštećenog M. V. - uvjerenja JZU Zavoda za hitnu medicinsku pomoć C. G. P. br. 4330 od 03.06.2015. godine, uvjerenja Urgentnog centra JZU Kliničkog centra C. G. br. 03/01-9381/1 od 15.07.2015. godine, proizilazi da se oštećeni M. V. javljao u navedene zdravstvene ustanove dana 06.04.2015. godine radi pružanja medicinske pomoći i da su ljekari postavili odgovarajuće dijagnoze na latinskom jeziku.</span>
</p>
<p>
<span class="span1">&nbsp;Iz nalaza i mišljenja vještaka sudske medicine dr M. Š. od 03.09.2015. godine, a koji je vještak dao na osnovu medicinske dokumentacije na ime oštećenog, proizilazi da je oštećeni M. V. u predmetnoj saobraćajnoj nezgodi zadobio istegnuće (napetost) vratnog dijela kičmenog stuba i nagnječenje u predjelu glave i desnog ramena, a usled povređivanja razvila se glavobolja, koje povrede su posledica dejstva tupog, teškog i zamahnutog mehaničkog oruđa, moguće i u jednom - istom aktu, koje pojedinačno i u svom zbiru predstavljaju laku tjelesnu povredu.</span>
</p>
<p>
<span class="span1">Iz nalaza i mišljenja vještaka saobraćajne struke od 21.09.2015. godine Đ. V. i izjašnjenja istog na glavnom pretresu od 24.03.2016. godine, proizilazi da se predmetna saobraćajna nezgoda dogodila dana 06.04.2015. godine, u 00:25 časova, na raskrsnici ul. N. M., dijela ul. V. K. i T. B. i da su u istoj učestvovali okrivljeni Ž. M., kao vozač putničkog motornog vozila marke "Peugeot 1.6 HDI", reg. oznaka PG FG 546, koji se kretao dijelom ul. V.K., iz pravca ul. V.K.u pravcu ul. M. V. (sporedna ulica) i oštećeni M.V., kao vozač putničkog motornog vozila marke "Renault Megane 1.5 DCI", reg. oznaka PG FD 417, koji se kretao ul. Novaka Miloševa, iz pravca ul. Marka Miljanova u pravcu ul. S. (ulica sa prvenstvom prolaza). Na lokaciji saobraćajne nezgode, saobraćaj je regulisan vidno postavljenim zanakom "nailazak na put sa pravom prvenstva prolaza", postavljenim u dijelu ul. V. K., iz pravca ul. V. K. iz kojeg smjera se uključivalo u </span><span class="span1">saobraćaj vozilo "Peugeot 1.6 HDI", reg. oznaka PG FG 546, pa s tim u vezi ul. N. M. predstavlja glavnu ulicu, po kojoj se kretalo vozilo "Renault Megane 1.5 DCI", PG FD 417 i imalo prvenstvo prolaza. Predmetna raskrsnica je pregledna, regulisana vertikalnom saobraćajnom signalizacijom, uslovi saobraćaja noćni, vidljivost dobra, kolovoz suv. Sudar je nastao udarom (naletom) čeonom desnom stranom vozila "Peugeot 1.6 HDI" na prednju lijevu stranu vozila "Renault Megane 1.5 DCI", nakon čega je vozilo "Peugeot 1.6 HDI" potisnulo vozilo "Renault Megane 1.5 DCI" prema T. B., pri čemu je ostvarilo kontakt prednjom desnom stranom sa stablom drveta, gdje se i zaustavilo, dok se vozilo "Peugeot 1.6 HDI" odbilo ulijevo i zaustavilo na pješačkom prelazu prema ul. S.. Brzina vozila "Renault Megane 1.5 DCI" neposredno prije i u momentu kontakta imala je vrijednost od oko 44 km/h, dok je brzina vozila "Peugeot 1.6 HDI" neposredno prije i u momentu kontakta imala je vrijednost od oko 24 km/h. Mjesto kontakta je bilo, gledano po uzdužnoj osi ul. N. M. na oko 0,50 m prije početka traga zanošenja vozila "Renault Megane 1.5 DCI", gledano iz pravca ul. M. M., a gledano po poprečnoj osi ul. N.M.u raskrsnici na oko 6 m desno od lijeve ivice kolovoza, gledano iz pravca ul. M.M.. Vozilo "Peugeot 1.6 HDI" prešlo je, od lijeve ivice kolovoza poslije znaka za uslovno zaustavljanje do mjesta kontakta, rastojanje od oko 7 metara, za vrijeme 1,03 sekunde. U momentu kada je vozilo "Peugeot 1.6 HDI" počelo uključivanje poslije znaka za uslovno zaustavljanje, vozilo "Renault Megane 1.5 DCI" je bilo udaljeno od mjesta kontakta oko 12,35 metara. Zaustavni put vozila "Renault Megane 1.5 DCI", pri posjedovanoj brzini od oko 12,30 m/s, po suvom kolovozu bi iznosio oko 21,90 m, a vrijeme zaustavljanja bi trajalo oko 2,66 s. Vještak je mišljenja da je do nezgode došlo usled propusta u vožnji okrivljenog, koji se iz sporedne ulice pored vidno postavljenog znaka "nailazak na put sa pravom prvenstva", uključio u ulicu sa pravom prvenstva, a da prethodno nije zaustavio svoje vozilo i propustio vozilo oštećenog, koje je imalo prioritet u prolazu. Oštećeni nije imao vremensko - prostornih uslova da zaustavi vozilo prije mjesta kontakta, o čemu svjedoči podatak da bi mu zaustavni put bio duži (21,90 m) od udaljenosti na kojoj se nalazio od mjesta kontakta u momentu prolaska vozila okrivljenog pored zanaka za uslovno zaustavljanje (12,35 m), dok je okrivljeni imao tehničkih uslova da pravovremeno uoči vozilo koje se kretalo glavnom ulicom, da se zaustavi i propusti ga.</span>
</p>
<p>
<span class="span1">Nakon savjesne oscjene svakog dokaza pojedinačno i svih dokaza zajedno, dovodeći ih u vezu sa odbranom okrivljenog, sud je nesumnjivo utvrdio da je okrivljeni dana 06. aprila 2015. godine, oko 00,30 časova, na raskrsnici ulice V. K. i ulice N. M., u P., ne pridržavajući se saobraćajnog propisa iz čl. 40 st. 4 ZOBS-a na putevima, ugrozio javni saobraćaj i doveo u opasnost život i tijelo ljudi, na način što je, upravljajući vozilom marke „Peugeot 1,6 HDI“ registarskih oznaka PG FG 546, ulicom V. K.u pravcu raskrsnice sa ulicom N. M., dolaskom na raskrsnicu nastavio kretanja u pravcu ulice M. V. a da prethodno nije propustio vozilo marke „Renault Megane“, reg. oznaka PG FD 417, kojim je ulicom N. M. u pravcu ulice S.upravljao oštećeni V. M., iako je pravac kretanja oštećenog saobraćajnim znakom za pravac kretanja okrivljenog bio određen kao put sa prvenstvom prolaza, usljed čega je došlo do sudara ovih vozila, kojom prilikom je oštećeni V. M. zadobio laku tjelesnu povredu u vidu istegnuća vratnog dijela kičmenog stuba i nagnječenja u predjelu glave i desnog ramena.</span>
</p>
<p>
<span class="span1">Navedeno činjenično stanje sud je utvrdio prvenstveno iz iskaza svjedoka oštećenog koji je naveo da se kritične večeri, upravljajući svojim vozilom Renault Megane, kretao ulicom N. M., te da je prije ukrštanja sa ulicom V.K., sa njegove lijeve strane, iz te ulice izašlo vozilo marke Peugeot, nakon čega je došlo do kontakta prednjeg lijevog dijela njegovog vozila i prednje desne strane vozila okrivljenog. On je kočenjem i blagim usmjeravanjem svog vozila u desnu stranu pokušao da izbjegne ovu saobraćajnu nezgodu, ali u tome nije uspio. </span><span class="span1">Iskaz svjedoka oštećenog sud je cijenio kao istinit, i kao </span><span class="span1">takvog ga prihvatio, pritom imajući u vidu da je isti u cjelosti potvrđen provedenim materijalnim dokazima koji nisu ničim dovedeni u sumnju. Naime, iz zapisnika o uviđaju saobraćajne nezgode Uprave policije </span><span class="span1">CB P.br. 421/2015 od 22.04.2015. godine i skice lica mjesta od 06.04.2015. godine, utvrđuje se da je dana 06.04.2015. godine oko 00:30 časova došlo do predmentne saobraćajne nezgode, na raskrsnici ulica N. M., dijela ulice V. K. i T. B., te da se vozilo okrivljenog kretalo ulicom V. K. u pravcu ul. M. V., kao i da se u ulici V. K. neposredno ispred raskrsnice sa ulicom N. M. nalazi saobraćajni znak - nailazak na put sa pravom prvenstva prolaza. Dinamiku nastanka i toka saobraćajne nezgode, odnosno da je sudar nastao udarom (naletom) čeonom desnom stranom vozila okrivljenog na prednju lijevu stranu vozila oštećenog, nakon čega je vozilo okrivljenog potisnulo vozilo oštećenog prema T. B., pri čemu je ostvarilo kontakt prednjom desnom stranom sa stablom drveta, gdje se i zaustavilo, dok se vozilo okrivljenog odbilo ulijevo i zaustavilo na pješačkom prelazu prema ul. S., sud je utvrdio iz nalaza i mišljenja vještaka saobraćajne struke. Takođe, iz navedenog nalaza i mišljenja je utvrđeno da oštećeni nije imao vremensko - prostornih uslova da zaustavi vozilo prije mjesta kontakta, o čemu svjedoči podatak da bi mu zaustavni put bio duži, odnosno da bi iznosio 21,90 m, od udaljenosti na kojoj se vozilo oštećenog nalazilo od mjesta kontakta u momentu prolaska vozila okrivljenog pored zanaka za uslovno zaustavljanje, koja je iznosila 12,35 m, dok je okrivljeni imao tehničkih uslova da pravovremeno uoči vozilo koje se kretalo glavnom ulicom, da se zaustavi i propusti ga. Navedeni nalaz i mišljenje sud je u cjelosti prihvatio, ocijenivši ga kao objektivan, jasan i dat shodno pravilima struke, a na koji stranke i branilac nisu imale primjedbi. Osim navedenog, ni okrivljeni u odbrani, koja ima karakter priznanja, nije sporio da se saobraćajna nezgoda dogodila na način što je on, upravljajući vozilom marke "Peugeot" iz pravca ul. V. K., dolaskom na raskrsnicu sa ulicom N.M., ne obrativši pažnju na saobraćajni znak "nailazak na put sa pravom prvenstva" koji mu je stojao sa desne strane, usporio i uključio se sa namjerom da nastavi kretanje pravo kroz raskrsnicu, u kom trenutku, sa njegove desne strane, ulicom N. M., od pravca stare vatrogasne nailazi vozilo "Renault Megane", nakon čega dolazi do kontakta prednjeg desnog dijela njegovog vozila i prednjeg lijevog dijela vozila oštećenog. </span>
</p>
<p>
<span class="span1">Dakle, okrivljeni se kritičnom prilikom nije pridržavao saobraćajnog propisa iz čl. 40 st. 4 Zakona o bezbjednosti saobraćaja na putevima, kojim je propisano da je vozač koji ulazi vozilom na put koji je saobraćajnim znakom označen kao put sa prvenstvom prolaza dužan propustiti sva vozila koja se kreću tim putem, usled čega je došlo do sudara vozila kojim je upravljao okrivljeni i vozila kojim je upravljao oštećeni. Kritičnom prilikom oštećeni M. V. je zadobio laku tjelesnu povredu u vidu istegnuća (napetosti) vratnog dijela kičmenog stuba i nagnječenja u predjelu glave i desnog ramena, koje povrede su posledica dejstva tupog, teškog i zamahnutog mehaničkog oruđa, moguće i u jednom - istom aktu, </span><span class="span1">a što je sud utvrdio iz medicinske dokumentacije na ime oštećenog i iz nalaza i mišljenja vještaka medicinske struke, koji je sud prihvatio kao potpun, jasan i stručan.</span>
</p>
<p>
<span class="span1">Prilikom izvršenja krivičnog djela okrivljeni je bio svjestan da svojom radnjom, odnosno ulaskom u raskrsnicu sa putem koji je saobraćajnim znakom označen kao put sa prvenstvom prolaza, a da prethodno nije propustio sva vozila koja se kreću tim putem, može ugroziti saobraćaj i dovesti u opasnost život i tjelo ljudi, ali je olako držao da do toga neće doći, pa se u radnjama okrivljenog pored objektivnih stiče i subjektivni elemenat bića krivičnog djela ugrožavanje javnog saobraćaja iz čl. 339 st. 3 u vezi st. 1 Krivičnog zakonika Crne Gore.</span>
</p>
<p>
<span class="span1">Sud je cijenio i navode odbrane okrivljenog da je, po njegovoj procjeni, oštećeni išao prebrzo, ali je našao da isti nisu od uticaja za drukčije odlučivanje u ovoj krivičnopravnoj stvari, a ovo posebno imajući u vidu nalaz i mišljenje vještaka </span><span class="span1">saobraćajne struke iz kojeg nesumnjivo proizilazi da je predmetna saobraćajna nezgoda nastala usled propusta u vožnji okrivljenog koji se iz sporedne ulice, pored vidno postavljenog znaka - nailazak na put sa pravom prvenstva, uključio u ulicu sa pravom prvenstva, kojom je išao oštećeni, a da prethodno nije zaustavio svoje vozilo i propustio vozilo oštećenog, te da brzina vozila oštećenog nije u uzročno posledičnoj vezi sa nastankom predmetne saobraćajne nezgode.</span>
</p>
<p>
<span class="span1">Sud u dokaznom postupku nije provodio kao dokaz izvod iz registra kaznenih evidencija na ime okrivljenog, a ovo imajući u vidu izjašnjenje okrivljenog da je ranije neosuđivan i odustanak zastupnice optužbe od tog dokaznog predloga, te da bi pribavljanje istog vodilo nepotrebnom odugovlačenju postupka, obzirom da sud ni nakon više od dva mjeseca nije dobio odgovor od nadležnog organa Republike H. na zamolnicu kojom je tražen izvod iz kaznene evidencije, pa</span><span class="span2"> je sud primjenom čl. 3 st. 3 Zakonika o krivičnom postupku prihvatio činjenicu ranije neosuđivanosti okrivljenog.</span>
</p>
<p>
<span class="span1">Prilikom odlučivanja o krivičnoj sankciji, sud je u smislu čl. 42 st. 1 Krivičnog zakonika Crne Gore cijenio sve okolnosti koje utiču da kazna bude manja ili veća, pa je od olakšavajućih okolnosti na strani okrivljenog cijenio, njegove lične i porodične prilike, odnosno da je penzioner, oženjen, otac četvoro djece, njegovo držanje poslije učinjenog krvičnog djela, koji se ogleda u prihvatanju odgovornosti za predmetnu saobraćajnu nezgodu uz izraženo kajanje, kao i stav oštećenog koji se nije pridružio krivičnom gonjenju, njegov raniji život i s tim u vezi raniju neosuđivanosti, pa je u odsustvu otežavajućih okolnosti, sud okrivljenom shodno čl. 53 i 54 Krivičnog zakonika Crne Gore izrekao uslovnu osudu, kao u izreci presude, nalazeći da prema okrivljenom nije nužno primjeniti kaznu radi krivično pravne zaštite, jer se može očekivati da će se i sa upozorenjem uz prijetnju kazne zatvora u trajanju od 30 (trideset) dana i vremenom provjeravanja u periodu od 1 (jedne) godine, na okrivljenog u dovoljnoj mjeri uticati da ubuduće ne vrši krivična djela, čime će se sa uspjehom ostvariti svrha uslovne osude iz čl. 52 st. 2 Krivičnog zakonika Crne Gore, a u okviru opšte svrhe krivičnih sankcija u smislu čl. 4 st. 2 Krivičnog zakonika Crne Gore.</span>
</p>
<p>
<span class="span1">Na osnovu čl. 226 i 229 Zakonika o krivičnom postupku sud je obavezao okrivljenog da na ime troškova krivičnog postupka plati iznos od 200,50 eura, od čega na ime troškova medicinskog vještačenja iznos od 60,50 eura, troškova saobraćajnog vještačenja iznos od 110,00 eura, i na ime sudskog paušala iznos od 30,00 eura, koji iznos je odmjeren shodno dužini trajanja postupka, složenosti predmeta i imovinskim prilikama okrivljenog.</span>
</p>
<p>
<span class="span1">Sa svega izloženog, na osnovu čl. 374 Zakonika o krivičnom postupku, odlučeno je kao u izreci presude.</span>
</p>
<p>&nbsp;</p>
<p>
<span class="span1">OSNOVNI SUD U PODGORICI</span>
</p>
<p>
<span class="span1">Dana, 25.03.2016. godine</span>
</p>
<p>&nbsp;</p>
<p>
<span class="span1">     ZAPISNIČAR                                                                                  S U D I J A                               </span><span class="span1"></span><span class="span1"></span><span class="span1">Edina Kraja,s.r.                                                                           Rade Ćetković,s.r.</span>
</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA: Protiv ove presude dozvoljena je</span>
</p>
<p>
<span class="span1">                             žalba  u  roku od 8 dana od dana </span>
</p>
<p>
<span class="span1">                             prijema prepisa iste, Višem sudu</span>
</p>
<p>
<span class="span1">                            u Podgorici, a preko ovog suda.</span>
</p>
<p>&nbsp;</p>
<p>
<span class="span1">ZTO. Edina Kraj</span><span class="span1">a</span>
</p>
</div>
</div>


</body>
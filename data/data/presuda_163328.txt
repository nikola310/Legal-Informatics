<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:justify;hyphenate:auto;font-family:Arial;font-size:12pt;}
.p2{text-align:end;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:justify;hyphenate:auto;font-family:Verdana;font-size:12pt;}
.p5{text-align:justify;hyphenate:auto;font-family:Verdana;font-size:11pt;}
</style>
<meta content="dragan.mrdak" name="author">
</head>
<body class="b1 b2">
<p class="p1"></p>
<p class="p1"></p>
<p class="p2">
<span>K. br.  233/12</span>
</p>
<p class="p3">
<!--Image link to '0.jpg' can be here-->
</p>
<p class="p1"></p>
<p class="p3">
<span>U IME CRNE GORE</span>
</p>
<p class="p1"></p>
<p class="p1">
<span>	 </span>
</p>
<p class="p1"></p>
<p class="p1">
<span>	OSNOVNI SUD U BIJELOM POLJU, kao prvostepeni krivični sud, sudija Dragan Mrdak, sa zapisničarem Koviljkom Lješnjak, rješavajući u po optužnom predlogu ODT-a iz B. Polja, Kt.br.1254/12 od 14. 06.2012. godine, protiv optuženog L.V.a iz Bijelog Polja zbog krivičnog djela nedavanje izdržavanja iz čl. 221 st.1 Krivičnog zakonika, po održanom usmenom glavnom i javnom pretresu u prisustvu savjetnice ODT-u B. Polju Šćepanović Darinke okrivljenog L.V.a, a u odsustvu zakonske zastupnice oštećene maloljetne L.I., majke  L.A., dana 10. 07. 2012 . godine, donio je i javno objavio</span>
</p>
<p class="p1"></p>
<p class="p1"></p>
<p class="p3">
<span>P R E S U D U</span>
</p>
<p class="p1"></p>
<p class="p1">
<span>	Okrivljeni L.V. rođen ... godine u Bijelom Polju, sa pebivalištem u mjestu L..a, opština Bijelo Polje, državljanin Crne Gore, nezaposlen, neoženjen, razveden, otac jednog maloljetnog djeteta, pismen, sa završenom srednjom školom, lošeg imovnog stanja, osuđivan i to  presudom Višeg suda u Bijelom Polju K. br.82/2002 od 16.12.2003 godine, zbog krivičnog djela iz čl. 36.st.4. u vezi st. 1. KZCG,  na 3 /tri/ mjeseca zatvora, kaznu izdržao;  presudom Osnovnog suda u Bijelom Polju K.br.297/03 od 20.09.2004 godine,zbog krivičnog djela iz čl. 240 st.1.tač.1. KZRCG, na kaznu zatvora od 7 /sedam/ mjeseci, kaznu izdržao; presudom Osnovnog suda u Berane K.br. 320/10 od 23.12.2010 godine, zbog krivičnog djela iz čl. 324. st.2. KZCG, na 3 /tri/ mjeseca zatvora, i na novčanu kaznu od 200,00 €  i presudom Osnovnog suda u Berane K.br.159/09 od 20.11.2010 godine, zbog krivičnog djela iz čl. 324 st.2 KZCG, na 3 /tri/ mjeseca zatvora uslovno za 1 /jednu/ godinu i na novčanu kaznu od 200,00 € .</span>
</p>
<p class="p1"></p>
<p class="p1"></p>
<p class="p3">
<span>K r i v    j e</span>
</p>
<p class="p1">
<span>	Što :</span>
</p>
<p class="p1"></p>
<p class="p1">
<span>	- U vremenu od 22. 04. 2009 godine do 22. 03. 2012 godine, nije davao izdržavanje svojoj maloljetnoj kćerci, oštećenoj L.I., koju je po zakonu dužan da izdržava, a ta dužnost je utvrđena izvršnom sudskom odlukom - presudom Opštinskog suda u Prijepolju P. br. 83/09 od 22. 04. 2009 godine, kojom je obavezan da mjesečno plaća iznos od 100,00 € do 10-tog u mjesecu, za tekući mjesec, na ime doprinosa za izdržavanje maloljetne ćerke L.I.,</span>
</p>
<p class="p1"></p>
<p class="p1">
<span>	- čime je izvršio krivično djelo nedavanje izdržavanja iz čl. 221 st. 1 Krivičnog zakonika, </span>
</p>
<p class="p1"></p>
<p class="p1">
<span>	- za koje ga sud primjenom citiranih zakonskih propisa te čl. 2, 4, 5, 13, 15, 32, 39 i 42 Krivičnog zakonika  te čl. 226, 229,239 i 374 Zakonika o krivičnom postupku</span>
</p>
<p class="p1"></p>
<p class="p1"></p>
<p class="p3">
<span>O S U DJ U J E</span>
</p>
<p class="p1"></p>
<p class="p1">
<span>	Na novčanu kaznu u iznosu od 600,00€ ( šestotina eura), koju kaznu je okrivljeni dužan platiti u roku od tri mjeseca od dana pravnosnažnosti presude, na žiro račun br. 832 -151 -35 Depozit novčanih kazni troškova postupka i paušala CG.</span>
</p>
<p class="p1"></p>
<p class="p1">
<span>	Ako okrivljeni ne plati novčanu kaznu sud će novčanu kazni zamijeniti kaznom zatvora, tako što će za svakih započetih 25,00 €, novčane kazne, odrediti jedan dan zatvora, a ako okrivljeni plati samo dio novčane kazne, sud će ostatak kazne srazmjerno zamijeniti kaznom zatvora, a ako okrivljeni plati ostatak novčane kazne, izvršenje kazne zatvora će obustaviti.</span>
</p>
<p class="p1"></p>
<p class="p1">
<span>	Okrivljeni se obavezuje da ovom sudu na ime paušala plati iznos od 30,00 € na žiro račun br. 832 - 151 - 35 Depozita novačnih kazni troškova postupka i paušala ovog suda u roku od 15 dana od dana pravosnažnosti presude, pod prijetnjom prinudnog izvršenja, s tim što će dokaz o izvršenoj uplati dostaviti krivičnoj pisarnici ovog suda.  </span>
</p>
<p class="p1"></p>
<p class="p1">
<span>	Oštećena L. I.a se preko svog zakonskog zastupnika majke L.A. radi ostvarivanja imovinsko - pravnog zahtjeva upućuje na parnični postupak.</span>
</p>
<p class="p1"></p>
<p class="p1">
<span>					O b r a z l o ž e nj e </span>
</p>
<p class="p1"></p>
<p class="p1">
<span>	Optužnim predlogom ODT-a iz B. Polja Kt. br. 124/12 od 13.06.2012.  godine, optužen je L.V. iz Bijelog Polja, zbog krivičnog djela nedavanje  izdržavanja iz čl. 221 st. 1 Krivičnog zakonika. </span>
</p>
<p class="p1"></p>
<p class="p1">
<span>	Glavni pretres je održan i zaključen dana 10. 07. 2012.  godine u prisustvu savjetnice ODT- a iz B. Polja Šćepanović Darinke, okrivljenog L.V.a a u odsustvu obaviještene zakonske zastupnice oštećene maloljetne L.I. majke L.A.. </span>
</p>
<p class="p1"></p>
<p class="p1">
<span>	U završnoj riječi savjetnica ODT-a je ostala je pri optužnom predlogu i predložila je da sud optuženog oglasi krivim i osudi na kaznu po zakonu.</span>
</p>
<p class="p1"></p>
<p class="p1">
<span>	Okrivljeni u svojoj odbrani u toku istražnog postupka pred zamjenicom ODT-a u bitnom je istakao: da sa suprugom ne živi zadnje dvije do tri godine. Supruga se vratila u Prijepolje odakle je rodom i sa sobom povela ćerku I.. Kad ima novca njegova majka ode da ih obiđe pošto on nije u dobrim odnosima sa ocem bivše supruge sa kojim ona sada živi. Nije mu bilo poznato da su se supruga i on sudski razveli, dok mu u Tužilaštvu nije saopšteno da mu je presudom Opštinskog suda u Prijepolju naloženo da na ime izdržavanja maloljetne ćerke I.e, plaća iznos od 100,00 € mjesečno. Nije mu poznato da se protiv njega u Prijepolju vodio postupak jer nikakav poziv nije dobio. U međuvremenu se čuo sa bivšom suprugom koja mu je pojasnila da je ovaj postupak pokrenula zbog dječjeg dodatka, odnosno primanja socijalnog. Spreman je da svoje dijete izdržava ali trenutno ne radi. Živi sa majkom na selu i izdržavaju se isključivo od poljoprivrednih proizvoda, spreman je da se sa bivšom suprugom dogovori oko načina davanja izdržavanja. Na glavnom pretresu ostajući pri ovoj odbrani dodao je  da nije prisustvovao brakorazvodnoj parnici pred sudom u Prijepolju a supruga ga je upoznala da je to morala da uradi iz razloga da bi ostvarila dječji dodatak. Njegova majka u toku godine ode tri do četiri puta da vidi unuku i tada u skladu sa mogućnostima odnese pare. Od kada je njegova bivša supruga otišla sa ćerkom u bivšoj tazbini je bio samo jednom, tom prilikom se posvađao sa puncem, prijavljen je u policiju i od tada tamo ne ide  pošto  njegova ćerka i bivša supruga žive kod punca sa kojim ne govori. Prije dvadesetak dana ćerku i bivšu suprugu je vidio u Beranama. Nije se mogao izjasniti koliko je njegova majka kada je boravila u Prijepolju kod bivše supruge dala para, to nijesu brojali a davao je što se kaže kao za svoje dijete. U lošoj je materijalnoj situaciji, živi na selu sa majkom, isključivo se bavi poljoprivredom a od stoke drže kravu i 45 ovaca. Kad se u Beranama sreo sa ćerkom i bivšom suprugom, tom prilikom je supruzi dao 120,00 €.</span>
</p>
<p class="p1"></p>
<p class="p1">
<span>	U završnoj riječi okrivljeni je istakao: da se ne osjeća krivim, jer ćerci je na ime izdržavanja davao onoliko koliko je imao para, stvoriće joj onoliko koliko bude mogao i potrudiće se da ona bude kod njega, s tim od njene majke neće tražiti ni jedan euro za izdržavanje. Koliko god je u mogućnosti pomagaće ćerku. Tražio je od suda da ga što blaže kazni. </span>
</p>
<p class="p1"></p>
<p class="p1">
<span>	Radi utvrdjivanja odlučnih činjenica i donešenja pravilne i zakonite odluke sud je u dokaznom postupku na glavnom pretresu izveo sledeće dokaze: pročitao i to: iskaz zakonske zastupnice malodobne oštećene L.I. L.A. sa zapisnik o saslušanju pred zamjenicom ODT-a u Bijelom Polju Kt. br. 124/12 od 15.05.2012 godine, pročitao presudu Opštinskog suda u Prijepolju P.br.83/09 od  22. 04. 2009 godine, pročitao dopis Osnovnog suda u Prijepolju od 25.06.2012 godine, te izvršio uvid u  izvod iz KE za okrivljenog. Drugih predloga za dopunu dokaznog postupka nije bilo. </span>
</p>
<p class="p1"></p>
<p class="p1">
<span>	Cijeneći odbranu okrivljenog i dokaze pojedinačno i u medjusobnoj vezi, a shodno čl. 370 Zakonika o krivičnom postupku, sud je utvrdio činjenično stanje i na osnvu istog zaključio da je okrivljeni izvršio krivično djelo, koje mu je stavljeno na teret i da je za isto krivično djelo kriv.</span>
</p>
<p class="p1"></p>
<p class="p1">
<span>	 Naime iz iskaza  zakonske zastupnice oštećene malodobne L.I. majke L.A. datog u toku istražnog postupka pred savjetnicom ODT-a Bijelo Polje, proizilazi da je ona sa L.V.om 2005 godine sklopila brak. U braku su bili tri godine i u istom je rođena ćerka I.a. Zbog poremećenih odnosa, podnijela je tužbu za razvod braka Osnovnom sudu u Bijelom Polju a pošto se sa ćerkom preselila u Prijepolje, tamo je nastavila postupak za razvod braka i pozivi su vraćani sa naznakom da se ne zna boravište odnosno prebivalište njenog bivšeg supruga.  Brak je razveden bez njegovog prisustva s tim što je njemu postavljen privremeni zastupnik. Presudom je određeno da okrivljeni na ime izdržavanja njihove ćerke mjesečno daje iznos od 100,00 €, i da je može viđati zadnje subote u mjesecu. U to vrijeme nije imala nikakav kontakt sa okrivljenim. Majka okrivljenog bila je na rođendan svoje unuke i od nje je čula da je okrivljeni dobio presudu o razvodu i da je upoznat sa odlukom o izdržavanju i o načinu viđanja svoje ćerke, od tada pa sve do sad okrivljeni se nije pojavio da vidi svoje dijete, niti je davao izdržavanje po presudi niti je na bilo koji način učestvovao u njenom izdržavanju. Sa navedenih razloga je podnijela krivičnu prijavu a inače živi u roditeljskoj kući, nigdje ne radi i uz pomoć oca se stara o svojoj maloljetnoj ćerci. Iskaz ove svjedokinje, sud je prihvatio kao jasan, logičan i uvjerljiv, nesračunat na olakšavanje ili pak otežavanje krivično pravnog položaja okrivljenog a u potpunosti potvrđen sadržinom pisanog dokaza - presudom Opštinskog suda u Prijepolju P. br. 83/09 od 22. 04. 2009 godine.</span>
</p>
<p class="p1"></p>
<p class="p1">
<span>	Iz pravosnažne presude  Opštinskog suda u Prijepolju P. br. 83/09 od 22. 04. 2009 godine, proizilazi da je brak između okrivljenog i tužilje L. rođene D.A. iz Prijepolja, razveden a maloljetno dijete parničnih stranaka L. I.a, povjerena je na čuvanje i vaspitavanje majci D.A., s tim što je  tuženi a sada okrivljeni L.V. iz Bijelog Polja, obavezan da na ime svog doprinosa za izdržavanje maloljetne ćerke I.e L. plaća mjesečno iznose od 100,00 €, do 10-tog u mjesecu, za tekući mjesec, počev od ponošenja tužbe pa ubuduće dok za to postoje zakonom predviđeni uslovi. Ova presuda je postala pravnosnažna i izvršna dana 28. 05. 2009 godine. </span>
</p>
<p class="p1"></p>
<p class="p1">
<span>	Prihvatajući u potpunosti navode iz iskaza zakonske zastupnice oštećene malodobne L.I. majke L.A., te sadržinu pisanih dokaza, sud navode iz odbrane okrivljenog da on nije bio upoznat sa predmetnom presudom  kojom je brak razveden i on obavezan da plaća izdržavanje za ćerku kao i navode da je njegova majka prilikom posjete unuci istoj davala novac u skladu sa mogućnostima, sud je cijenio kao isključivo usmjerene na izbjegavanje sopstvene krivice te iste nije prihvatio.</span>
</p>
<p class="p1"></p>
<p class="p1">
<span>	Iz  izvedenih dokaza tokom postupka sud je nesumnjivo utvrdio činjenično stanje da okrivljeni L.V. u vremenu od 22. 04. 2009 godine do 22. 03. 2012 godine, nije davao izdržavanje svojoj maloljetnoj kćerci, oštećenoj L.I., koju je po zakonu dužan da izdržava, a ta dužnost je utvrđena izvršnom sudskom odlukom - presudom Opštinskog suda u Prijepolju P. br. 83/09 od 22. 04. 2009 godine, kojom je obavezan da mjesečno plaća iznos od 100,00 € do 10-tog u mjesecu, za tekući mjesec, na ime doprinosa za izdržavanje maloljetne ćerke L.I..</span>
</p>
<p class="p1"></p>
<p class="p1">
<span>	Postupajući na opisani način okrivljeni je ovakvim svojim ponašanjem ostvario elemente bića krivičnog djela nedavanje izdržavanja iz čl. 221 st. 1 Krivičnog zakonika, pri čemu je okrivljeni postupao s umišljajem jer je bio svjestan obaveze izdržavanja maloljetne ćerke L.I., utvrdjene pravosnažnom presudom Opštinskog suda u Prijepolju P. br. 83/09 od 22. 04. 2009 godine, pa pošto po istoj presudi nije postupao to je htio izvršenje ovog krivičnog djela što je za posledicu imalo da njegovo malodobno dijete kao korisnik izdržavanja isto nije moglo da ostvari. </span>
</p>
<p class="p1"></p>
<p class="p1">
<span>	Sud je  imao u vidu i odredbe st. 2 istog člana zakona, kojima je predvidjeno da se učinilac djela neće kazniti ako iz opravdanih razloga nije davao izdržavanje pa na strani okrivljenog nije utvrdio postojanje opravdanih razloga, jer okrivljeni nije sudu pružio bilo kakav pisani ili drugi pak dokaz da je zdravstveno i radno nesposobno lice. Naprotiv sud je uvjerenja da je okrivljeni L.V. zbog činjenice da se isključivo bavi poljoprivredom i da posjeduje stado od 45 ovaca, i jednu kravu, imovnog stanja koje mu omogućava da od prihoda koje ostvari baveći se poljoprivredom na ovaj način izvršava svoju zakonsku obavezu utvrdjenu pravosnažnom presudom Opštinskog suda u Prijepolju P. br. 83/09 od 22. 04. 2009 godine.</span>
</p>
<p class="p1">
<span> </span>
</p>
<p class="p1">
<span>	Prilikom odlučivanja o vrsti  krivične sankcije sud je cijenio sve okolnosti iz čl. 42 Krivičnog zakonika, koje utiču da kazna bude veća ili manja, pa je od olakšavajućih okolnosti našao da se radi o mlađem licu, ocu jednog maloljetnog djeteta, a od otežavajućih okolnosti sud je cijenio njegovu raniju osuđivanost s tim što je imao u vidu da se radi o osudama za nesrodna krivična djela, pa cijeneći sve olakšavajuće i otežavajuće okolnosti, sud je okrivljenog osudio na novčanu kaznu u iznosu od 600,00 €, smatrajući da će se novčanom kaznom u navedenom iznosu dovoljno uticati na okrivljenog da ubuduće ne vrši ova i slična krivična djela i da će se na ovaj način ostvariti svrha kažnjavanja iz čl. 32 Krivičnog zakonika. </span>
</p>
<p class="p1"></p>
<p class="p1">
<span>	Shodno čl. 226 Zakonika o krivičnom postupku, odlučeno je u pogledu paušala od 30,00 € imajući u vidu složenost i trajanje krivičnog postpuka i imovinske prilike okrivljenog. </span>
</p>
<p class="p1">
<span>  </span>
</p>
<p class="p1">
<span>	Shodno čl.239 Zakonika o krivičnom postupku,oštećena malodobna L. I.a je radi ostvarivanja imovinsko pravnog zahtjeva, upućena na parnicu preko zakonskog zastupnika majke L.A..</span>
</p>
<p class="p1"></p>
<p class="p1">
<span>	Iz iznijetih razloga odlučeno je kao u izreci shodno čl. 374 Zakonika o krivičnom postupku.  </span>
</p>
<p class="p1"></p>
<p class="p3">
<span>OSNOVNI SUD U BIJELOM POLJU</span>
</p>
<p class="p3">
<span>Dana, 10. 07. 2012. godine.</span>
</p>
<p class="p3"></p>
<p class="p1"></p>
<p class="p1"></p>
<p class="p1"></p>
<p class="p1">
<span>ZAPISNIČAR,					                        	S U D I J A,</span>
</p>
<p class="p1">
<span>Koviljka Lješnjak   s.r. 					              Dragan Mrdak s.r.</span>
</p>
<p class="p1"></p>
<p class="p1"></p>
<p class="p1"></p>
<p class="p4"></p>
<p class="p5"></p>


</body>
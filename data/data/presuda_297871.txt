<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
.span2{color:#FF0000;font-size:12pt;font-family:'Arial'}
.span3{;font-size:12pt;font-family:'Arial';font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p style="text-align:center;">
<span class="span1"></span>
</p>
<p style="text-align:right">
<span class="span1">     K.br.88/18</span>
</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">OSNOVNI SUD U NIKŠIĆU, kao prvostepeni krivični, sudija Kovačević Vesna, uz sudjelovanje Nikolić Rade, kao zapisničara, u krivičnom predmetu protiv optuženog C</span><span class="span1">....</span><span class="span1"> zbog krivičnog djela teško djelo protiv bezbjednosti javnog saobraćaja iz čl.348 st.1 u vezi čl.339 st.1Krivičnog zakonika Crne Gore, po optužnici ODT-a Nikšić Kt.br.196/17 od 10.01.2018.godine nakon završenog glavnog javnog pretresa, dana 16.04.2018.godine u prisustvu državnog tužioca u Nikšiću, Lukovac Sofije  i optuženog C</span><span class="span1">..</span><span class="span1"> I</span><span class="span1">...</span><span class="span1">, istog dana donio je i javno objavio </span>
</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>&nbsp;</p>
<p>
<span class="span1">Optuženi: </span><span class="span1">C</span><span class="span1">...</span><span class="span1"> I</span><span class="span1">...</span><span class="span1">, jmbg </span><span class="span1">..</span><span class="span1">, od oca D</span><span class="span1">..</span><span class="span1">  i majke B</span><span class="span1">..</span><span class="span1">, rodjene L</span><span class="span1">..</span><span class="span1">, rodjen  </span><span class="span1">..</span><span class="span1">. godine u Nikšiću, sa prebivalištem u  Nikšiću – S</span><span class="span1">..</span><span class="span1">br.2, državljanin Crne Gore, pismen, završio osnovnu školu, nezaposlen, neoženjen, lošeg imovnog stanja, prema kome je izrečeno rješenje Višeg suda u Podgorici km.6/02 od 12.11.2002.godine zbog krivičnog djela iz čl.30 u vezi čl.19 KZ kojim je osuđen na 1 godinu zatvora, i koji je ranije osuđivan: presudom Osnovnog suda u Nikšiću K.br.37/06 od 05.06.2016.godine na kaznu zatvora u trajanju od 9 mjeseci; presudom Osnovnog suda u Nikšiću K.br.161/07 od 15.10.2007.godine zbog krivičnog djela iz čl.154 KZ na kaznu zatvora u trajanju od 15 dana, presudom Osnovnog suda u Nikšiću K.br.400/06 od 24.02.2008.godine zbog krivičnog djela iz čl.220 st.2 KZ na kaznu zatvora u trajanju od 6 mjeseci; presudom Osnovnog suda u Nikšiću K.br.503/10 od 13.01.2011.godine zbog krivičnog djela iz čl.168 st.1 KZ na kaznu zatvora u trajanju od 3 mjeseca; presudom Osnovnog suda u Nikšiću K.br.708/09 od 16.05.2011.godine zbog krivičnog djela iz čl.399 KZ na kaznu zatvora u trajanju od 3 mjeseci; </span>
</p>
<p>&nbsp;</p>
<p>&nbsp;</p>
<p>
<span class="span1">                                                          K r i v   j e</span>
</p>
<p>&nbsp;</p>
<p>
<span class="span1">Što je:</span>
</p>
<p>&nbsp;</p>
<p>
<span class="span1">Dana 11.05.2017.godine u Nikšiću u ulici Trgovačka u naselju Kličevo, ne pridržavajući se saobraćajnih propisa, upravljao putničkim motornim vozilom marke „Ford“ reg.br.</span><span class="span1">..</span><span class="span1"> time tako ugrozio saobraćaj da je doveo u opasnost život i tijelo oštećene maloljetne V</span><span class="span1">..</span><span class="span1"> M</span><span class="span1">..</span><span class="span1">, na način što je navedenim vozilom upravljao bez položenog vozačkog ispita i pod dejstvom alkohola pri koncentraciji od 1,40 promila </span><span class="span1">apsolutnog alkohola u krvi, iako je bio svjestan da upravljajući vozilom na takav način može ugroziti javni saobraćaj i dovesti u opasnost život i tijelo ljudi, pa je upravljajući vozilom na takav način na nastupanje takve posledice i pristao, i što se krećući se navedenom ulicom iz pravca ulice Školske u pravcu Bulevara 13 jul Vozilom nije kretao desnom stranom kolovoza i na tolikoj udaljenosti od nje da ne ugrožava druge učesnike u saobraćaju već je vozilom prešao na lijevu stranu kolovoza, pa je vozeći ovako protivno odredbi člana176 st.1, člana 182 stav 2 i 4, i člana 29 stav 1 i 2 Zakona o bezbjednosti saobraćaja na putevima, vozilom udario pješaka maloljetnu Vujačić Miljanu koja se iz suprotnog smjera kao pješak kretala uz desnu ivicu kolovoza i oborio je na kolovoz, kojom prilikom je oštećena Vujačić Miljana zadobila teške tjelesne povrede u vidu preloma zubnog nastavka gornjevilične kosti sa iščašenjem zuba broj 11 i 12 praćen krvnim podlivima gornje usne i desne strane brade, oguljutina u predjelu zadnje strane lijevog ramena, oguljotina u predjelu prednjih strana oba koljena i više oguljotina u predjelu prednjih strana obje potkoljenice,</span>
</p>
<p>&nbsp;</p>
<p>
<span class="span1">čime je izvršio krivično djelo teško djelo protiv bezbjednosti javnog saobraćaja iz čl. 348.st.1 u vezi čl. 339.st.1 Krivičnog zakonika Crne Gore,</span>
</p>
<p>&nbsp;</p>
<p>
<span class="span1">pa sud optuženog za navedeno krivično djelo primjenom čl. 4 st.2, čl.32, 36, 42 st.1,čl 45.st.1. tač.3 i čl.46. st.1.tač.4 Krivičnog zakonika Crne Gore i čl. 226, 229 i 374 Zakonika o krivičnom postupka Crne Gore, </span>
</p>
<p>&nbsp;</p>
<p style="text-align:center;">
<span class="span1">O S U Đ U J E</span>
</p>
<p>&nbsp;</p>
<p>
<span class="span1">Na kaznu zatvora u trajanju od 6 (šest) mjeseci </span><span class="span1">koju je optuženi dužan izdržati po pravosnažnosti presude.</span>
</p>
<p>
<span class="span1">OBAVEZUJE SE optuženi da na ime troškova krivičnog postupka plati iznos od 400,50 (četiri stotine i pedeset centi) eura u roku od 15 dana, po pravnosnažnosti presude pod prijetnjom prinudnog izvršenja, a na žiro račun ovog suda br. 832-152-32.</span>
</p>
<p>&nbsp;</p>
<p style="text-align:center;">
<span class="span1">O b r a z l o ž e n j e</span>
</p>
<p>&nbsp;</p>
<p>&nbsp;</p>
<p>
<span class="span1">Osnovno državno tužilaštvo u Nikšiću svojom optužnicom Kt.br.196/17 od 10. 01. 2018. godine stavilo je na teret optuženom C</span><span class="span1">..</span><span class="span1"> Iv</span><span class="span1">..</span><span class="span1"> izvršenje krivičnog djela teško djelo protiv bezbjednosti javnog saobraćaja iz čl.348 st.1 u vezi čl.339. st.1 KZ CG, pa je državni tužilac Lukovac Sofija zastupajući optužnicu na glavnom pretresu ostala pri istoj i predložila sudu da optuženog oglasi krivim i osudi po zakonu.</span>
</p>
<p>&nbsp;</p>
<p>
<span class="span1">Zakonski zastupnik maloljetne Vu</span><span class="span1">..</span><span class="span1"> M</span><span class="span1">..</span><span class="span1">,njen otac V</span><span class="span1">..</span><span class="span1"> Lj</span><span class="span1">..</span><span class="span1"> se u završnoj riječi pridružio krivičnom gonjenju protiv okrivljenog.</span>
</p>
<p>&nbsp;</p>
<p>
<span class="span1">Optuženi C</span><span class="span1">..</span><span class="span1"> I</span><span class="span1">...</span><span class="span1"> je u svojoj odbrani u bitnom naveo da je tačno da je dana 11.05.2017.godine upravljao vozilom „Ford“ reg.br. </span><span class="span1">..</span><span class="span1"> i da je u jednom momentu primijetio da se uz desnu ivicu kolovoza gledano iz njegovog pravca kretanja od „Balon sale“ kreće nekoliko pješaka – djece koja su prethodno izašla iz te sale pa je u namjeri da iste izbjegne, skrenuo u lijevo i prešao na lijevu stranu kolovoza gdje je </span><span class="span1">došlo do kontakta sa jednim pješakom koji se kretao iz pravca Bulevara 13.jul uz lijevu ivicu kolovoza gledano iz njegovog smjera kretanja. Dalje je naveo da on ovog pješaka do momenta kontakta nije vidio, jer je obratio pažnju na zaobilaženje ove grupe pješaka koju je prethodno vidio. Odmah nakon kontakta sa ovim pješakom on je izašao iz vozilai vidio je da je udario jednu djevojku i da je sa njom u društvu bila njena majka, i toj djevojci je pokušao da ukaže pomoć. Toga dana prije nezgode sa poznanicima je u restoranu popio nekolika piva, otprilike 4-5 piva zapremine 0,5 litara, po njegovoj procjeni ova količina pića nije uticala na njegovu sposobnost da upravlja vozilom iako nema položen vozački ispit zna da upravlja vozilima. Pojasnio je da te večeri nije nosio ni naočare koje inače koristi zbog problema sa vidiom, a inače je kratkovid, i te večeri ulica nije imala rasvjete ni trotoarske površine za kretanje pješaka, pa misli da je to više doprinijelo nezgodi nego ovo što je popio par pića i što nema položen vozački. Nakon ove nezgode njegova majka je išla kod porodice ove djevojke koju je udario i najvažnije mu je da se ona oporavila. Nekolika piva je popio u restoranu „Jokića“ za relativno kratko virjeme možda sa sat vremena, i nakon izlaska odmah je sjeo u vozilo i krenuo do kuće. </span>
</p>
<p>&nbsp;</p>
<p>
<span class="span1">U dokaznom postupku na glavnom pretresu sud je saslušao zakonskog zastupnika oštećene maloljetne V</span><span class="span1">..</span><span class="span1"> M</span><span class="span1">..</span><span class="span1"> njenog oca V</span><span class="span1">..</span><span class="span1"> Lj</span><span class="span1">..</span><span class="span1">, na saglasan predlog stranaka pročitao dokaze koji se se nalaze u spisima predmeta K br.236/17 i to iskaz maloljetne oštećene V</span><span class="span1">..</span><span class="span1"> M</span><span class="span1">..</span><span class="span1"> i svjedoka V</span><span class="span1">..</span><span class="span1"> N</span><span class="span1">..</span><span class="span1">, nalaze i mišljenja sudskih vještaka koji su dati u prethodnom predmetu K.236/17 i to vještaka: saobrajne struke ing. Šljivančanin Milana od avgusta 2017.godine, medicinske struke dr Nemanje Radojevića od 3.11.2017.godine, pročitao: zapisnik o uviđaju UP CB Nikšić 167/17 od 11.05.2017.godine i izvršio uvid u skicu lica mjesta, </span><span class="span2"> </span><span class="span1">izvještaj KC CG – odjeljenja za sudsku medicnu Uz.br.938 od 09.06.2017.godine, i pročitao izvod iz kaznene evidencije na ime okirivljenog.</span>
</p>
<p>&nbsp;</p>
<p>
<span class="span1">Cijeneći navode optužbe i odbrane, te izvedene dokaze kako pojedinačno tako i u njihovoj međusobnoj vezi, sud nalazi da je optuženi izvršio krivično djelo stavljeno mu na teret, na način, vrijeme i mjesto kako je to bliže predstavljeno izrekom ove presude, pa ga je oglasio krivim i krivično pravno odgovornim, a ovo iz sljedećih razloga:</span>
</p>
<p>&nbsp;</p>
<p>
<span class="span1">Svjedok – oštećena maloljetna V</span><span class="span1">..</span><span class="span1">M</span><span class="span1">..</span><span class="span1"> je u svom iskazu datom u prisustvu majke Vujačić Nade u bitnom navela da se kritičnom prilikom kretala zemljišnom površinom pored desne ivice kolovoza ulice koja vodi od Bulevara 13.jula u pravcu Osnovne škole „Milija Nikčević“, te da se ona nalazila bliže kolovozu i da je bila u društvu majke. Dalje je navela da se ne može uopšte sjetiti kako je došlo do nezgode, niti se može sjetiti je li primijetila vozilo prije nego je isto udarilo, a nije primijetila da se uz lijevu ulicu kolovoza kreću pješaci, niti je vidjela tamo djecu. </span>
</p>
<p>&nbsp;</p>
<p>
<span class="span1">Svjedok - zakonska zastupnica maloljetne Vu</span><span class="span1">..</span><span class="span1"> M</span><span class="span1">..</span><span class="span1">, njena majka V</span><span class="span1">..</span><span class="span1"> N</span><span class="span1">..</span><span class="span1"> je navela da se krtičnom prilikom kretala sa ćerkom predmetnom ulicom, i u jednom trenutku se okrenula prema Mi</span><span class="span1">..</span><span class="span1"> kada joj je M</span><span class="span1">..</span><span class="span1"> rekla „majko ubi nas“ i ona je tek tada primijetila vozilo koje je prednjom lijevom stranom zakačilo M</span><span class="span1">..</span><span class="span1"> i odbacilo je unaprijed nekoliko metara. U ovoj nezgodi Miljana je zadobila povrede zbog kojih je bila na liječenje u Kliničkom centru Crne Gore i nakon ove nezgode dolazila je majka okrilvjenog C</span><span class="span1">..</span><span class="span1"> I</span><span class="span1">..</span><span class="span1"> kod njih kući, a oni nijesu prihvatili da Cicmil dođe kod njih u posjetu. Ona se kao </span><span class="span1">zakonska zastupnica oštećene pridružila krivičnom gonjenju protiv okrivljenog, a naknadu štete će tražiti u građanskom postupku. </span>
</p>
<p>&nbsp;</p>
<p>
<span class="span1">Iz nalaza i mišljenja sudskog vještaka ing. Šljivančanin Milana od avgusta 2017. godine proizilazi da je p.m.v. „Ford“ reg.br. </span><span class="span1">..</span><span class="span1"> voženo brzinom od 13,3 m/s ili 48 km/h u trenutku kada je vozač preduzeo mjere kočenja, dok se maloljetna kao pješak kretala brzinom od oko 5 km/h, zaustavni put pri ovoj brzini predmetnog vozila je iznosio 25 metara. Kako je do nezgode došlo u noćnim uslovima vožnje domet svjetlosnog snopa farova iznosio je 40 metara što praktično znači da je vozač uz punu pažnju mogao uočiti pješake iz suprotnog smjera kretanja, a činjenica da je kolovoz bio suv prostorna distanca je omogućavala vozaču da izbjegne nezgodu pri svakoj brzini kretanja do 58 km/h. Do ove nezgode je došlo usled propusta u vožnji od strane vozača p.m.v. „Ford“uz doprinos nastalim posledicama i od strane mld. pješaka Vujačić Miljane. Vozač p.m.v. „Ford“ nije održavao bezbijedni smjer kretanja vozila desnom stranom kolovoza na bezbijednoj distanci od desne ivice puta u smjeru kretanja, a takođe nije obratio adekvatnu pažnju prema pješacima koji su se kretali kolovozom te nije blagovremeno reagovao u pravcu zaustavljanja vozila obzirom da su se desnom stranom kolovoza u kretanju nalazila djeca – pješaci, a takođe i lijevom stranom kolovoza i mld. Pješak Vujačić Miljana u društvu svoje majke, usled čega vozač nije blagovremeno reagovao radi zaustavljanja vozila, već je vozilom zahvatio prostor kolovoza uz lijevu ivicu puta u smjeru kretanja, a na ovom prostoru čeonom lijevom i bočnom lijevom stranom vozila i mldb.pješaka na lijevoj ivici kolovoza smjera kretanja vozila, nakon čega je došlo do odbačaja i pada mldb. Pješaka na površinu kolovoza kojom prilikom je pješak zadobio tjelesne povrede. Činjenica da se mldb. Pješak kretala uz desnu ivicu kolovoza u društvu svoje majke, a na dijelu puta gdje ne postoji trotoarske prostor u cilju svoje sopstvene bezbijednosti, pješak je trebao koristiti lijevu ivicu kolovoza puta u smjeru kretanja, što u datoj situaciji nije učinio, pa stoga postoji i izvijestan doprinos nastalim posledicama od strane pješaka.</span>
</p>
<p>&nbsp;</p>
<p>
<span class="span1">Iz nalaza i mišljenja sudskog vještaka dr Radojević Nemanje, datog na glavnom pretresu proizilazi da je pod tačkom A) povreda u vidu </span><span class="span1">preloma zubnog nastavka gornjovilične kosti sa isčašenjem zuba br. 11 i 12 (jedinica i dvojka u  gornjoj vilici sa desne strane), praćena krvnim podlivima gornje usne i desne strane brade poslidica dejstva tupine mehaničke sile i da je ista mogla nastati u nekoj od faza povredjivanja pješaka bilo prilikom nabacivanja tijela na predmetno vozilo i udara glavom u istu ili pak usled pada i udara o tvrdu podlogu, a nakon primarnog konatka, te da se u vrijeme nanošenja zadobijena povreda kvalifikuje kao teška tjelesne povreda. Dok su u medicinskoj dokumentaciji postavljene i sledeće dijagnoze: sumnje na nagnječenje mozga, istegnuća mekog dijela vrata i nagnječenja lijevog ramena, pa imajući u vidu da je dostavljena samo otpusna lista i jedan izvještaj stomatologa, bez prateće medicinske dokumentacije ove povrede se samo na osnovu ovih medicinskih dokumenata  ne mogu prihvatiti kao pouzdano ustanovljene odnosno kako u ovim medicinskim dokumentima nema objektivnog opisa za postojanje povrede vrata u vidu opisa funkcionalnog oštećenja pokretiljivosti vratne kičme, niti ima opisa krvnog podliva i oguljotine u predjelu lijevog ramena, a kako se radi o veoma često nekritički postavljenim dijagnozama od strane ljekara širom Crne Gore, ne može se pouzdano utvrdiiti da su ove povrede zaista i zadobijene. Takodje, s obzriom da je povreda u vidu nagnječenja mozga čak i otpusnoj listi navedena sa sufiksom „in obs“, a što znači da ista nije pouzdano ustanovljena snimanjem skenerom, šta više je navedeno </span><span class="span1">„CT pregled endokranijuma ne pokazuje patološke promjene“, to se može pouzdano utvrditi da nagnječenja mozga nije bilo. Ako bi se ustanovilo da je zaista zadobila istegnuće vrata i nagnječenja lijevog ramena ove povrede bi se kvalifkovale kao lake tjelesne i iste ne bi imale uticaja na zbirnu kvalifikaciju tjelesnih povreda, odnosno ne sumnjivo je da je Vujačić Miljana u predmetnoj nezgodi zadobila „običnu“ tešku tjelesnu povredu. Dalje proizilazi da se vještak kao specijalista sudske medicine ne može usaglašavati sa ljekarima kliničarima, jer ne zna na osnovu kojih kriterijuma oni kvalifikuju tjelesne povrede, a kvalifikacija tjelesnih povreda kao i sudsko medicinsko izjašnjenje u krivičnim premdetima je isključivo nadležnost specijaliste sudske medicine, kako mu i naziv govori, jer se radi o jedinim ljekarima osim forenzičkih psihijatara, koji su tokom specijalističkog obrazovanja učili da vještače.U konkrentom slučaju ova povreda se kvalifikuje kao teška tjelesna povreda iz razloga što postoji privremeno ali teško oštećenje, funkcije važnog dijela tijela, ili organa, što je jedan od osnovnih kvalifikatornih elemenata, da se povreda proglasi kao obična teška tjelesna. Nadalje osim povrede opisane pod  tač. A), Vu</span><span class="span1">..</span><span class="span1"> Mi</span><span class="span1">..</span><span class="span1">je zadobila i sledeće tjelesne povrede: C) Ogoljotinu u predjelu zadnje strane lijevog ramena;</span><span class="span1"> </span><span class="span1">D) Oguljotine u predjelu  prednjih strana oba koljena; E) više oguljotina u predjelu prednjih strana obje potkoljenice,</span><span class="span1"> te da su </span><span class="span1">zadobijene povrede posledica dejstva tupine mehaničke sile, i iste su mogle nastati u nekoj od faze povredjivanja  pješaka i to: povrede pod D i E usled primarnog kontakta tijela prješaka i predmetnog vozila, ili  usled pada i udara od tvrdu i neravnu podlogu. Povreda pod tačkom C je takodje, mogla nastati prilikom pada i udara o tvrdu neravnu podlogu. Ove povrede pojedičano se kvalifikuju kao laka tjelesna povreda odnosno zbirno posmatrano sve zadobijene povrede koje je V</span><span class="span1">..</span><span class="span1"> M</span><span class="span1">..</span><span class="span1"> zadobila u saobraćajnoj nezgodi se kvalifikuju kao teške tjelesene povrede</span><span class="span3">. </span><span class="span1">Saobraćajna nezgoda se dogodila 11.05.2017.godine u 20,30 h, a alkotestiranje aparatom „Dreger“, okrivljenog Cicmil Ivana je obavljeno u 21,45 h, nakon toga je od njega 12.05.2017.godine u 00,25 h, uzeta krv za labaratorijsku analizu koncentracije kada je dobijeno 0,90 promila alkohola u krvi, a analizom urina dobijeno je 1,60 promila alkohola u istom. Imajući u vidu vremenski period koji je protekao od predmetne nezgode, do obavljenih mjerenja uključujući i „Dreger“, kao i izjavu Cicmil Ivana datu pred ODT od 2.08.2017.godine, da je prije nezgode popio 4-5 piva, zapremine od 0,5 lit, vještak zaključuje da je konzumiranje alkohola bilo po tipu „čašica na čašicu“, te s tim  u vezi u vrijeme predmetne nezgode kao i u vrijeme  ispitivanja Cicmil Ivan je bio u fazi eliminacije alkohola iz organizma kada je jedino dozvoljen retrogradni  proračun koncentracije alkohola u vrijeme predmetne nezgode, i za standardne vrijednosti faktora eliminacije Beta od  0,13 promila/h,  minimalno do 0,17 promila/h maksimalno on je u vrijeme predmetne nezgode mogao imati najmanje 1,40 a najviše 1,56 promila alkohola uz krvi, za vrijednost od 1,40  promila alkohola u krvi, osoba se nalazi u pripitom stanju. </span>
</p>
<p>&nbsp;</p>
<p>
<span class="span1">Zapisnikom o uviđaju Uprave policije CB Nikšić br.167/2017 od 11.05.2017. godine je konstatovano a skicom lica mjesta predstavljeno da se predmetna saobraćajna nezgoda dogodila dana 11.05.2017.godine oko 20:30 časova u Trgovačkoj ulici u Nikšiću, te da su učesnici saobraćajne nezgode C</span><span class="span1">..</span><span class="span1">I</span><span class="span1">...</span><span class="span1"> kao vozač vozila „Ford“ reg.oznaka </span><span class="span1">..</span><span class="span1">, i V</span><span class="span1">..</span><span class="span1"> M</span><span class="span1">..</span><span class="span1"> koja se kretala kao pješak, lice mjesta saobraćajne nezgode je kolovozna površina asfaltne podloge, u vrijeme nezgode bila je noć, dok je kolovoz bio suv, bez udarnih rupa i drugih oštećenja. Položaj vozila i materijalnih tragova zatečenih na licu mjesta prikazan je na skici lica mjesta.</span>
</p>
<p>&nbsp;</p>
<p>
<span class="span1">Iz izvještaja Kliničkog centra Crne Gore – Odjeljenja za sudsku medicinu u.z br.938 od 09.06.2017.godine proizilazi da je kod optuženog C</span><span class="span1">..</span><span class="span1"> Iv</span><span class="span1">..</span><span class="span1"> krv izvađena 12.05.2017.godine godine u 00:25 časova metodom GC/FID-headspace oko 232 minuta nakon nesreće, te je kod istog nađena koncentracija od 0,90 promila apsolutnog alkohola u krvi, dok je analizom urina pronađeno 1,60 promila apsolutnog alkohola. </span>
</p>
<p>&nbsp;</p>
<p>
<span class="span1">Cijeneći prednje dokaze pojedinačno i u njihovoj medjusobnoj vezi i dovodeći ih u vezu sa odbranom optuženog, sud je na nesumljiv način utvrdio da je optuženi dana 11.05.2017.godine u Nikšiću u ulici Trgovačka u naselju Kličevo, nepridržavajući se saobraćajnih propisa, upravljao putničkim motornim vozilom marke „Ford“ reg.br.PG ET 152i time tako ugrozio saobraćaj da je doveo u opasnost život i tijelo oštećene maloljetne Vujačić Miljane, na način što je navedenim vozilom upravljao bez položenog vozačkog ispita i pod dejstvom alkohola pri koncentraciji od 1,40 promila apsolutnog alkohola u krvi, iako je bio svjestan da upravljajući vozilom na takav način može ugroziti javni saobraćaj i dovesti u opasnost život i tijelo ljudi, pa je upravljajući vozilom na takav način na nastupanje takve posledice i pristao, i što se krećući se navedenom ulicom iz pravca ulice Školske u pravcu Bulevara 13 jul Vozilom nije kretao desnom stranom kolovoza i na tolikoj udaljenosti od nje da ne ugrožava druge učesnike u saobraćaju već je vozilom prešao na lijevu stranu kolovoza, pa je vozeći ovako protivno odredbi člana176 st.1, člana 182 stav 2 i 4, i člana 29 stav 1 i 2 Zakona o bezbjednosti saobraćaja na putevima, vozilom udario pješaka maloljetnu Vujačić Miljanu koja se iz suprotnog smjera kao pješak kretala uz desnu ivicu kolovoza i oborio je na kolovoz, kojom prilikom je oštećena Vujačić Miljana zadobila teške tjelesne povrede u vidu preloma zubnog nastavka gornjevilične kosti sa iščašenjem zuba broj 11 i 12 praćen krvnim podlivima gornje usne i desne strane brade, oguljutina u predjelu zadnje strane lijevog ramena, oguljotina u predjelu prednjih strana oba koljena i više oguljotina u predjelu prednjih strana obje potkoljenice, kojim radnjama je ostvario sva bitna obilježja krivičnog djela teško djelo protiv bezbjednosti javnog saobraćaja iz čl. 348.st.1 u vezi čl. 339.st.1 Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Naime, odbrana optuženog Cicmil Ivan da je kritičnog dana prije nezgode popio sa poznanicima u restoranu nekolika piva, potkrijepljena je nalazom i mišljenjem sudskog vještaka medicinske struke dr Radojević Nemanje iz kojeg proizilazi da je optuženi u vrijeme saobraćajne nezgode u svojoj krivi imao najmanje 1</span><span class="span1">,40 a najviše 1,56 promila alkohola uz krvi</span><span class="span1">, </span><span class="span1">tako da je </span><span class="span1">nesumnjivo utvrđeno da se optuženi kritičnom prilikom nije pridržavao odredbe iz čl.182 st.2 ZOBS-a na putevima kojom je određeno da vozač koji je u tolikoj mjeri bolestan ili je u takvom zdravstvenom stanju da je nesposoban za bezbjedno upravljanje vozilom, kao i vozač koji je pod dejstvom opojnih droga, drugih psihoaktivnih supstanci ili je pod dejstvom alkohola ne smije upravljati vozilom u saobraćaju na putu, kao ni odredbe iz čl.182 st.4 ZOBS-a na putevima kojom je određeno da je pod dejstvom alkohola vozač, odnosno lice za koje se analizom odgovarajućeg uzorka krvi utvrdi sadržaj alkohola veći od 0,3 g/kg ili ako je prisustvo alkohola u organizmu utvrđeno odgovarajućim sredstvima ili aparatima za mjerenje alkoholisanosti (alkometrom i dr.) veće od 0,3 g/kg.</span>
</p>
<p>&nbsp;</p>
<p>
<span class="span1">Nadalje, uviđajnom dokumentacijom, skicom lica mjesta, nalazom i mišljenjem vještaka saobraćajne struke, iskazom zakonske zastupnice oštećene Vujačić Milaljane – njene majke Vujačić Nade kao i iz same odbrane optuženog, nesumnjivo </span><span class="span1">je utvrđeno da se optuženi kritičnom prilikom nije pridržavao ni odredbi iz 29 st.1 i 2 ZOBS-a na putevima, kojim odredbama je propisano da se </span><span class="span1">vozilo kreće desnom strаnom kolovozа u smjeru kretаnjа, a da je vozаč dužаn dа vozilo u kretаnju drži što bliže desnoj ivici kolovozа i nа tolikoj udаljenosti od te ivice dа, s obzirom nа brzinu kretаnjа vozilа, uslove sаobrаćаjа i nа stаnje i karakteristike putа, ne ugrožаvа druge učesnike u sаobrаćаju i ne izlаže sebe opаsnosti. Ovo sa razloga što </span><span class="span1">vozač p.m.v. „Ford“ nije održavao bezbijedni smjer kretanja vozila desnom stranom kolovoza na bezbijednoj distanci od desne ivice puta u smjeru kretanja, a takođe nije obratio adekvatnu pažnju prema pješacima koji su se kretali kolovozom te nije blagovremeno reagovao u pravcu zaustavljanja vozila obzirom da su se desnom stranom kolovoza u kretanju nalazila djeca – pješaci, a takođe i lijevom stranom kolovoza u smjeru kretanja okrivljenog i mld. pješak Vujačić Miljana u društvu svoje majke, usled čega okrivljeni nije blagovremeno reagovao radi zaustavljanja vozila, već je vozilom prešao na lijevu stranu i zahvatio prostor kolovoza uz lijevu ivicu puta u smjeru kretanja, a na ovom prostoru čeonom lijevom i bočnom lijevom stranom vozila zahvatio i mldb.pješaka – oštećnu na lijevoj ivici kolovoza smjera kretanja vozila, nakon čega je došlo do odbačaja i pada oštećene na površinu kolovoza kojom prilikom je oštećena zadobio tjelesne povrede opisane u nalazu i mišljenju sudskog vještaka medicinske struke dr Nemanje Radojevića, kojem nalazu je sud poklonio puno povjerenje, cijeneći ga kao jasan, objektivan i stručan.</span>
</p>
<p>&nbsp;</p>
<p>
<span class="span1">Takođe od značaja za ovaj postupak je i činjenica da je optuženi ovom prilikom upravljao vozilom iako nema položen vozački ispit, što ni sam neosporava u svojoj odbrani, pa je upravljajući vozilom na ovakav način prekršio i odredbu čl.176 st.1 ZOBS-a na putevima  kojom je propisano da </span><span class="span1">motornim vozilom u saobraćaju na putu može samostalno da upravlja lice koje ima važeću vozačku dozvolu, stranu vozačku dozvolu ili međunarodnu vozačku dozvolu uz stranu vozačku dozvolu zа uprаvljаnje vozilom one kаtegorije kojom uprаvljа. </span>
</p>
<p>&nbsp;</p>
<p>
<span class="span1">Naime, optuženi je kritičnom prilikom postupajući na način opisan izrekom odluke bio svjestan da može ugroziti javni saobraćaj i dovesti u opasnost život i tijelo ljudi na šta je i pristao tako da se na subjektivnom planu stanje svijesti optuženog manifestuje u eventualnom umišljaju na koji način je rasvijetljena subjektivna veza sa bićem osnovnog krivičnog djela, a u konkretnom slučaju je nastupila  teška tjelesna povreda kod oštećene a za koju posljedicu je optuženi očigledno olako držao da neće nastupiti ili da će je moći izbjeći u čemu se iscrpljuje njegov svjesni nehat tako da su se ostvarili svi bitni elementi krivičnog djela teško djelo protiv bezbjednosti javnog saobraćaja iz čl.348 st.1 u vezi čl.339 st.1 Krivičnog zakonika Crne Gore na način, vrijeme i mjesto kako je to optuženom stavljeno na teret optužbom.</span>
</p>
<p>&nbsp;</p>
<p>
<span class="span1">Prilikom odlučivanja o krivičnoj sankciji sud je u smislu čl.42 st.1 KZ CG, kao olakšavajuće okolnosti na strani optuženog cijenio njegovu nezapsolenost i s tim u vezi i njegovo loše imovno stanje, izraženo kajanje, dok mu je kao otežavajuću oklonost cijenio raniju osuđivanost u što se sud uvjerio uvidom u izvod iz kaznene evidencije na ime optuženog, pa je cijeneći prednje olakšavajuće okolnosti kao naročite, optuženom primjenom čl. 45.tač.3 i čl.46.st.1 tač.</span><span class="span1">4</span><span class="span1"> KZ CG, ublažio kaznu ispod najmanje mjere propisane za predmetno krivično djelo, pa ga je primjenom, čl.36 KZ CG osudio na kaznu zatvora u trajanju od 6 (šest) mjeseci nalazeći da će se jedino sa ovako izrečenom kaznom na okrivljenog u dovoljnoj mjeri uticati da ubuduće ne čini nova krivičnog djela čime će se sa uspjehom ostvariti svrha </span><span class="span1">kažnjavanja iz čl.32 KZCG u okviru opšte svrhe izricanja krivičnih sankcija u smislu čl.4 st.2 KZ.</span>
</p>
<p>
<span class="span1">Kako je optuženi oglašen krivim sud ga je obavezao da na ime troškova krivičnog postupka plati iznos od 400,50 eura, od čega nagrada za vještačenje po vještaku:  saobraćajne struke Šljivančanin Milanu iznosi 88,00 eura; vještaku medicinske struke dr Bulatović Veselinu iznosi 44,00 eura; vještaku medicinske struke stomatologu Vuković Anđeli iznosi 157,00 eura; vještaku specijalisti sudske medicine dr Nemanji Radojeviću iznosi 71,50 eura, i iznos od 40,00 eura se odnosi na ime paušala kao dijela troškova krivičnog postupka, a koji troškovi krivičnog postupka su srazmjerni trajanju i složenosti krivinog postupka kao i imovnim prilikama optuženog, shodno čl. 226. u vezi čl. 229. ZKP-a CG.</span>
</p>
<p>&nbsp;</p>
<p>
<span class="span1">Sa svega izloženog a primjenom čl.374.st.1 ZKP-a CG odlučeno je kao u izreci presude.</span>
</p>
<p>&nbsp;</p>
<p>
<span class="span1">              OSNOVNI SUD U NIKŠIĆU, dana 16.04.2018.godine</span>
</p>
<p>&nbsp;</p>
<p>&nbsp;</p>
<p>
<span class="span1">Zapisničar,                                                                                          S U D I J A, </span>
</p>
<p>
<span class="span1">Rada Nikolić,s.r.                                                                         Vesna Kovačević,s.r.</span>
</p>
<p>&nbsp;</p>
<p>
<span class="span1">                         Za tačnost otpravka tvrdi i ovjerava</span>
</p>
<p>
<span class="span1">                                                  službenik suda.</span>
</p>
<p>&nbsp;</p>
<p>&nbsp;</p>
<p>
<span class="span1"> </span>
</p>
<p>
<span class="span1">PRAVNA POUKA: Protiv ove presude nezadovoljna stranka ima pravo                            </span><span class="span1"></span><span class="span1"></span><span class="span1">žalbe u roku od  15 dana od dana prijema iste preko </span><span class="span1"></span><span class="span1"></span><span class="span1"></span><span class="span1">           ovog suda, Višem sudu Podgorica.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">                       </span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
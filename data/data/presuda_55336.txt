<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:center;hyphenate:auto;font-family:Times New Roman;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:start;hyphenate:auto;font-family:Arial;font-size:12pt;}
.p4{text-align:end;hyphenate:auto;font-family:Arial;font-size:12pt;}
.p5{text-align:justify;hyphenate:auto;font-family:Arial;font-size:12pt;}
.p6{text-indent:0.49166667in;text-align:justify;hyphenate:auto;font-family:Arial;font-size:12pt;}
.p7{text-indent:0.49166667in;text-align:center;hyphenate:auto;font-family:Arial;font-size:12pt;}
.p8{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
</style>
<meta content="lidija.maros" name="author">
</head>
<body class="b1 b2">
<p class="p1"></p>
<p class="p2"></p>
<p class="p3">
<span class="s1">           </span>
</p>
<p class="p4">
<span>          Posl.br.K. 352/12/12</span>
</p>
<p class="p2">
<span>U IME CRNE GORE</span>
</p>
<p class="p2"></p>
<p class="p5">
<span>OSNOVNI SUD U KOTORU, kao nadležni prvostepeni krivični sud, po sudiji Danijeli Samardžić, uz učešće zapisničara Tamare Počanić, u krivičnom predmetu protiv okrivljenog K.I. zbog krivičnog djela nasilničko ponašanje iz čl. 399 Krivičnog zakonika, koji se vodi po optužnom predlogu ODT Kotor Kt. broj 318/12 od 14.09.2012 godine, nakon održanog glavnog i javnog pretresa dana 15.10.2012 godine, u prisustvu zamjenika ODT Kotor Ljiljane Milić, okrivljenog i oštećenog L.S., donio je i javno objavio dana 16.10.2012 godine sledeću </span>
</p>
<p class="p5"></p>
<p class="p2">
<span>P R E S U D U </span>
</p>
<p class="p2"></p>
<p class="p5">
<span>Okrivljeni K.I., JMBG ..., od oca S. i majke M., rođene G., rođenog ... godine u P., stalno anstanjenog u P., državljanina CG, apsolventa, neoženjenog, bez djece, sa SSS, lošeg imovnog stanja, osuđivanog Presudom Višeg suda u Podgorici K br. 200/09 od 26.11.2009 godine zbog krivičnog djela iz čl. 300 st.1. KZ i krivičnog djela iz čl. 301 st.1. KZ na kaznu zatvora u trajanju d 1 godine i 6 mjeseci, Presudom Višeg suda u Podgorici K br. 69/10 od 21.09.2010 godine zbog krivičnog djela iz čl. 300 st.1 KZ na kaznu zatvora u trajanju od 1 godine i 6 mjeseci i Presudom Višeg suda u Podgorici K br. 208/10 od 18.03.2011 godine zbog krivičnog djela iz čl. 300 st.1 KZ na kaznu zatvora u trajanju od 2 godine i 10 mjeseci, protiv kojeg se ne vodi postupak za neko drugo krivično djelo</span>
</p>
<p class="p6">
<span> </span>
</p>
<p class="p2">
<span>K r i v     j e</span>
</p>
<p class="p5">
<span>Što je,</span>
</p>
<p class="p5">
<span>	Dana 07.06.2012. godine, oko 22,00 časa, na S.p.  i u neposrednoj blizini tzv. c.z. u Budvi, vršenjem nasilja prema ošt. L.S., remetio javni red i mir, na način što je po pozivu svoje vjerenice S.S. koja mu je saopštila da je oštećeni vrijeđao dok je šetala svog psa, došao na S.p., prišao oštećenom koji je sjedao na klupi, a zatim mu zadao  više udaraca pesnicom u predjelu glave i tijela, zbog čega se oštećeni uputio u policiju, i iza c.z. kod "C" marketa kada je sustigao oštećenog, zadao mu više udaraca po glavi, kojom prilikom je oštećeni zadobio laku tjelesnu povredu u vidu krvnog podliva kože u potiljačnom predjelu kružnog oblika prečnika 3cm.</span>
</p>
<p class="p5"></p>
<p class="p5">
<span>	-čime je izvršio krivično djelo nasilničkog ponašanja iz čl.399. Krivičnog zakonika. </span>
</p>
<p class="p5"></p>
<p class="p5">
<span>Pa ga sud na osnovu naprijed navedene krivično pravne odredbe i članova 2, 4, 5, 8, 13,15, 32, 33, 36, 42,45 i 46. Krivičnog zakonika i čl. 227, 229,239, 368 i 374. ZKP-a </span>
</p>
<p class="p5"></p>
<p class="p2">
<span>OSUDJUJE</span>
</p>
<p class="p2"></p>
<p class="p5">
<span>Na kaznu zatvora u trajanju od 3 /tri/ mjeseca koju će izdržati nakon pravosnažnosti presude. </span>
</p>
<p class="p5"></p>
<p class="p5">
<span>Dužan je okrivljeni na ime troškova krivičnog postupka uplatiti iznos od 49,50 eura, i na ime sudskog paušala uplatiti iznos od 50,00 eura na žiro račun osnovnog suda Kotor br. 832-16-52 u roku od 15 dana od dana pravosnažnosti presude. </span>
</p>
<p class="p3"></p>
<p class="p5">
<span>Oštećeni L.S. se sa postavljenim imovinsko pravnim zahtjevom upućuje na parnicu. </span>
</p>
<p class="p2">
<span>O b r a z l o ž e nj e</span>
</p>
<p class="p2"></p>
<p class="p5">
<span>ODT Kotor aktom Kt. broj 318/12 od 14.09.2012 godine optužio je K.I. zbog krivičnog djela nasilničko ponašanja iz čl. 399 KZ-a.</span>
</p>
<p class="p5"></p>
<p class="p5">
<span>U svojoj odbrani okrivljeni je priznao izvršenje krivičnog djela stavljenog mu na teret i krivicu za isto i objasnio da je tačno da je oštećeni sjedao na klupi preko puta S.p. te večeri oko 22,00 časa i da je tom prilikom oštećenog napao sa više udaraca, prvo otvorenom šakom, a zatim zatvorenom šakom kada je krenuo prema njemu. Kad mu se oštećeni istrgao i pobjegao, sa vjerenicom S.S. je kolima krenuo prema kući i na putu ka kući opazio je oštećenog ispred C.z., pa je izašao iz vozila i ponovo mu zadao više udaraca pesnicom u predjelu glave i tjela. Objasnio je da je u tom periodu radio u taksiju Roller i dobio je pozv od svoje vjerenice S., ali se nije mogao odmah javiti pa kada ga je ona ponovo pozvala javio se jer je znao da nešto nije u redu. Ona mu je tada rekla da je neko lice vrijedjalo na šetalištu tako što joj je pokazalo srednji prst govoreći "Jebe li tebe tvoj ker" i to je razog zbog čega je reagovao na ovaj način. Prvo se oštećenom obratio riječima "Sram te bilo, kakvo je tvoje ponašanje oćeš li sutra neku djevojčicu da uvrijediš" a sa njim je tada bilo još jedno lice kome se obratio riječima "Da li to stalno radite" na što mu je to lice dogovorilo da on to nije radio niti poznaje oštećenog. Kad je  oštećenog napao kod C.z. to lice je došlo i donijelo oštećenom stvari. Naveo je da zna da ovo nije način da reaguje na ponašanje oštećenog, ali da nije mogao da podnese njegovo ponašanje.</span>
</p>
<p class="p6"></p>
<p class="p5">
<span>	U dokaznom postupku radi utvrđivanja činjeničnog stanja i krivice okrivljenog sud je proveo sledeće dokaze i to: neposredno saslušao oštećenog svjedoka L.S., svjedoka S.S., te pročitao izvještaj Hitne Pomoći Budva od 07.06.2012 godine, nalaz i mišljenje vještaka medicinske struke dr K.N. od 20.08.2012 godine i izvod iz kaznene evidencije za okrivljenog UP Podgorica. </span>
</p>
<p class="p6"></p>
<p class="p5">
<span>Oštećeni svjedok L.S.  je izjavio da je kritične večeri oko 22,00 časova sjedao na klupi kada se prema njemu zaletjelo njemu nepoznato lice da se sa njim fizički obračuna. Neposredno prije toga vidio je njemu nepoznatu gospodju koja je vodila bijelog psa na povodac i taj pas se istrgao i pošao prema njemu  tj. krenuo je da skoči na njega i on mu je tada rekao "Mrš od mene". Nije udarao psa već se pas sam udaljio sa lica mjesta kao i ta gospodja da bi se nakon toga pojavilo njemu nepoznato lice, muškarac u bijeloj košulji i crnim pantalonama koji je vozio taksi BD tablica kojim je došao ispred klupe na kojoj je sjedao. To lice je nešto mumlalo, nerazumljivo za njega, i nasranuo je na njega, zadao mu nekoliko udaraca po glavi pesnicama, i prestao je da ga udara kad mu je rekao da ide u policiju da ga prijavi. Od tih udaraca zadobio je povrede koje su mu konstatovane u DZ Budva. Nakon toga krenuo je prema stanici policije iza "C.z." kod C marketa kada ga je to lice sustiglo na magistrali i ponovo mu zadalo nekoliko udaraca pesnicama po glavi, a prestao je da ga udara kad su prolaznici tražili to od njega. Objasnio je da ni na koji način se nije obratio toj ženi sa psom, a pogotovo nije dizao srednji prst i uputio joj uvrjedljive riječi, te da nije tačno da je rukama krenuo prema tom licu, kao i da nije dao nikakv povod niti gospodji koja je šetala psa niti tom licu da ga napadne. Dalje je objasnio da nije imao ništa pri sebi da se brani samo je rukama zaklanjao glavu a nijedan udarac on nije zadao tom licu, te da nije vidio da je ta gospodja pokazivala tom licu rukom prema njemu. Tvrdio je da gospodji sa psom nije uputio riječi "Jebe li tebe ovaj pas", da misli da nije kritične prilike pokazivao srednji prst, da ostavlja mogućnost da je nešo psovao, ali da je siguran da nije dirao ni psa ni tu gospordju.Kao oštećeni pridružio se krivičnom gonjenju i postavio je imovinskopravni zahtjev.</span>
</p>
<p class="p5"></p>
<p class="p5">
<span>Svjedok S.S. je izjavila da je kritične večeri oko 22,00 čaasova šetala svog psa na S.p., da ga je vodila na povodcu i prilikom prolaska pored jedne klupe na kojoj su sjedala dva čovjeka pas je malo odskočio, a jedan od njih je sjedao sa pognutom glavom. Pas je bio na udaljenosti od njih na oko pola metra. Taj čovjek je podigao glavu i ona mu se obratila riječima "Izvinite, jeste li se uplašili?" na šta joj je on odgovorio "Jebe li tebe ovaj pas?" i pokazao srednji prst. Nije mogla da vjeruje šta je čula pa je krenula napred i na oko 20 m se sakrila iza jedne palme i pozvala je svog vjerenika K.I. i rekla mu šta joj je taj čovjek rekao, a on je pitao gdje se nalazi i rekao da će odmah doći. Došao je na lice mjesta odmah i ona mu je pokazala to lice i krenula je prema njima, ali kako je vukla M. nije vidjela što se desilo izmedju njih. U jednom momentu vidjela je tog čovjeka kako bježi prema C.z. . Sjeli su u taksi i napravili krug prema kući i na putu prema kući ponovo su ga vidjeli i okrivljeni je izašao iz vozila, mada ga je ona molila da ne staje, dok je ona ostala u vozilu, i pojurio je prema tom čovjeku, ali ona nije vidjela šta se dalje dešavalo, jer su obojica bili iza C.z. . Okrivljeni joj je rekao da mu je i na S.p. ispred C.z. zadavao udarce rukama. Navela je da joj taj čovjek koji joj je uputio uvrjedljive riječi  nije prilazio niti nasratao na nju niti je na bilo koji način ugrožavao osim što joj je uputio uvrijedljive riječi. Objasnila je da nije oštećenog prijavila policiji, jer joj to nije palo na pamet obzirom da je u tom momentu bila u šoku od riječi koje joj je izgovorio.</span>
</p>
<p class="p6"></p>
<p class="p5">
<span>Iz izvještaja HP Budva od 07.06.2012 godine je utvrdjeno da se tog dana u navedenu ljekarsku ustanovu radi ukazivanja medicinske pomoći javio L.S. kojom prilikom su mu konstaovane zadobijene povrede.</span>
</p>
<p class="p6"></p>
<p class="p5">
<span>Iz nalaza i mišljenja vještaka medicinske struke Dr K.N. od 20.08.2012 godien je utvrdjeno daje oštećeni L.S. kritične prilike zadobio sledeću povredu-krvni podliv kože u potiljačnom predjelu kružnog oblika, prečnika 3 cm a koja povrda predstavlja u vrijeme nanošenja laku tjelesu povredu nanašenu dejstvom tupine aktivno zamahnutog mehaničkog orudja u šta bi spadalo: stisnuta pesnica i slično. </span>
</p>
<p class="p6"></p>
<p class="p5">
<span>Iz izvoda iz kaznene evidencije UP PJ Podgorica je utvrdjeno da je okrivljeni ranije osudjivan i to presudom Višeg suda u Podgorici K br. 200/09 od 26.11.2009 godine zbog krivičnog djela iz čl. 300 st.1. KZ i krivičnog djela iz čl. 301 st.1. KZ na kaznu zatvora u trajanju d 1 godine i 6 mjeseci, Presudom Višeg suda u Podgorici K br. 69/10 od 21.09.2010 godine zbog krivičnog djela iz čl. 300 st.1 KZ na kaznu zatvora u trajanju od 1 godine i 6 mjeseci i Presudom Višeg suda u Podgorici K br. 208/10 od 18.03.2011 godine zbog krivičnog djela iz čl. 300 st.1 KZ na kaznu zatvora u trajanju od 2 godine i 10 mjeseci.</span>
</p>
<p class="p6">
<span> </span>
</p>
<p class="p5">
<span>Na osnovu svih izvedenih dokaza, cijeneći ih pojedinačno i u uzajamnoj povezanosti u skladu sa članom 370. stav 3. Zakonika o krivičnom postupku, a u odnosu na odbranu okrivljenog, sud je utvrdio činjenično stanje bliže navedeno u izreci odluke. </span>
</p>
<p class="p6"></p>
<p class="p5">
<span>Okrivljeni je u svojoj odbrani priznao izvršenje krivičnog djela stavljenog mu na teret i krivicu za isto i objasnio da je na taj način reagovao i napao oštećenog kritične prilike u dva navrata zadavši mu više udaraca, jer ga je vjerenica pozvala na telefon i rekla mu da joj se oštećeni obratio uvrijedljivim riječima. Priznanje okrivljenog je sud prihvatio jer je isto u saglasnosti sa izjavom svjedoka S.S. koja je navela da je pozvala svog vjerenika okrivljenog i rekla mu da je oštećeni dok je šetala psa uvrijedio, kao i sa izjavom oštećenog L.S. koji je naveo da ga je okrivljeni kritične rpilike dok je sjedao na klupi na S.p. i kasnije u neposrednoj blizini C.z. u Budvi napao i zadao mu više udaraca po glavi pesnicom, te da je tačno da je neposredo prije nego što ga je napao okrivljeni prošla pored njega nepoznata gospodja koja je šetala psa, da je pas krenuo prema njemu zbog čega je on rekao nešto psu, ali je tvrdio da joj nije uputio riječi koje je svjedok S.S. u svojoj izjavi navela.</span>
</p>
<p class="p5"></p>
<p class="p5">
<span>Dakle, nesporno je da je usled ovakvog vršenja nasilja nad oštećenim optuženi ugrozio njegovo spokojstvo, narušio njegov tjelesni integritet i nanio mu laku tjelesnu povredu, a kako to proizilazi iz medicinske dokumentacije i odnosno nalaza i mišljenja vještaka medicinske struke iz kojeg je sud utvrdio da je oštećeni kritične prilike zadobio povredu- krvni podliv kože u potiljačnom predjelu kružnog oblika, prečnika 3 cm a koja povrda predstavlja u vrijeme nanošenja laku tjelesu povredu nanašenu dejstvom tupine aktivno zamahnutog mehaničkog orudja u šta bi spadalo: stisnuta pesnica i slično, a koji nalaz je sud u potpunosti prihvatio kao jasan i stručan. </span>
</p>
<p class="p5"></p>
<p class="p5">
<span>Za krivično djelo nasilničko ponašanje iz čl. 399 KZ potrebno je da neko vršenjem nasilja prema drugom remeti javni red i mir i da je nekom licu nanesena laka tjelesna povreda, pa kako je utvrdjeno da je okrivljeni vršio nasilje prema oštećenom L.S. koji je zadobio laku tjelesnu povredu, na način opisan izrekom, i da se to desilo na javnom mjestu, na koji način je remećen javni red i mir, to su se u radnjama okrivljenog stekli svi bitini elemetni bića navedenog krivičnog djela.</span>
</p>
<p class="p5"></p>
<p class="p5">
<span>Po stanovištu suda optuženi je postupao sa umišljajem, svjestan da vršenjem nasilja prema ošt. L.S., odnosno fizičkim napadom na istog može ugroziti njegovo spokojstvo i nanijeti mu tjelesne povrede, kao i vršenjem takvih radnji na javnom mjestu( Slovenska plaža i iza C.z. kod C marketa u B.),  narušiti javni red i mir, a time i učiniti krivično djelo, a to je i htio.</span>
</p>
<p class="p6"></p>
<p class="p5">
<span>Prilikom odluke i vrsti i visini kazne sud je cijenio sve okolnosti u smislu čl.42.Krivičnog zakonika, pa je kao olakšavajuću okolnosti na strani okrivljenog cijenio njegovo priznanje čime je doprinio bržem rasvjetljenju činjeničnog stanja, što je cijenio i kao naročito olakšavajuću okolnost, dok je kao otežavajuću okolnost cijenio njegovu raniju osudjivanost, dok pridruživanje oštećenog krivičnom gonjenju sud nije cijenio kao otežavajuću okolnost obzirom da je to zakonsko pravo oštećenog da iskaže svoj stav u odnosu na nastale posljedice učinjenog krivičnog djela, pa ga je sud osudio na kaznu zatvora u trajanju od 3 mjeseca, pri čemu su primjenjene odredbe o ublažavanju iz čl.45. i 46. KZ. Sud je mišljenja da je izrečena kazna adekvatna težini  učinjenog krivičnog djela i stepenu krivice optuženog, te da će se istom postići ciljevi specijalne i generalne prevencije, odnosno svrha kažnjavanja iz čl.32 KZ.</span>
</p>
<p class="p5"></p>
<p class="p5">
<span>Imajući u vidu navedeno sud je primjenom odredbi čl. 2, 4, 5, 8, 13, 15, 32, 33, 36, 42, 45 i 46 KZ i čl. 227, 229, 239, 368 i 374 ZKP-a, riješio kao u izreci.</span>
</p>
<p class="p6"></p>
<p class="p5">
<span>Sud je obavezao okrivljenog na ime troškova krivičnog postupka uplati iznos od 49,50 eura na ime troškova medicinskog vještačenja i na ime sudskog paušala iznos od po 50,00 eura,  na žiro račun Osnovnog suda Kotor br. 832-16-52 u roku od 15 dana od dana pravosnažnosti presude i dokaz o uplati dostaviti ovom sudu s pozivom na br. K. 352/12/12. </span>
</p>
<p class="p5"></p>
<p class="p5">
<span>Sud je oštećenog L.S. sa imovinsko pravnim zahtjevom uputio na parnicu, shodno čl. 239 ZKP-a, s obzirom da činjenice utvrđene u krivičnom postupku ne pružaju pouzdan osnov ni za potpuno, ni za djelimično presuđenje, a njihovo utvrđivanje bi vodilo znatnom odugovlačenju postupka.</span>
</p>
<p class="p7"></p>
<p class="p7">
<span>OSNOVNI SUD U KOTORU</span>
</p>
<p class="p2">
<span>	Dana, 16.10.2012 godine</span>
</p>
<p class="p2"></p>
<p class="p3">
<span>Zapisničar,						                    Sudija,			                                     Tamara Počanić                                                          Danijela Samardžić</span>
</p>
<p class="p6"></p>
<p class="p6"></p>
<p class="p6">
<span>PRAVNA POUKA: Protiv ove presude dozvoljena je žalba Višem sudu u Podgorici, u roku od 8 dana, od dana prijema iste, a preko ovog suda.</span>
</p>
<p class="p6"></p>
<p class="p6"></p>
<p class="p6">
<span> </span>
</p>
<p class="p6"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p8"></p>
<p class="p8"></p>
<p class="p8"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.90555555in 1.1027777in 0.82708335in 1.1027777in;}
.s1{font-weight:bold;}
.s2{font-family:Times New Roman;font-weight:bold;}
.p1{margin-top:0.16666667in;margin-bottom:0.041666668in;text-align:start;hyphenate:auto;keep-with-next.within-page:always;font-family:Arial;font-size:16pt;}
.p2{text-align:start;hyphenate:auto;font-family:Times New Roman;font-size:12pt;}
.p3{margin-top:0.16666667in;margin-bottom:0.041666668in;text-align:center;hyphenate:auto;keep-with-next.within-page:always;font-family:Times New Roman;font-size:16pt;}
.p4{text-align:justify;hyphenate:auto;font-family:Times New Roman;font-size:12pt;}
.p5{text-indent:0.5in;text-align:justify;hyphenate:auto;font-family:Times New Roman;font-size:12pt;}
.p6{text-align:center;hyphenate:auto;font-family:Times New Roman;font-size:14pt;}
.p7{margin-top:0.16666667in;margin-bottom:0.041666668in;text-align:center;hyphenate:auto;keep-with-next.within-page:always;font-family:Times New Roman;font-size:14pt;}
.p8{text-align:start;hyphenate:auto;font-family:Times New Roman;font-size:14pt;}
.p9{margin-top:0.16666667in;margin-bottom:0.041666668in;text-align:start;hyphenate:auto;keep-with-next.within-page:always;font-family:Times New Roman;font-size:14pt;}
</style>
<meta content="ikonija.sibalic" name="author">
</head>
<body class="b1 b2">
<p class="p1">
<span class="s1">                                                                              </span><span class="s2">K. br. 9/12</span>
</p>
<p class="p2"></p>
<p class="p3">
<span class="s1">U IME CRNE GORE </span>
</p>
<p class="p4"></p>
<p class="p5">
<span>OSNOVNI SUD U ŽABLJAKU, kao prvostepeni  krivični,  po predsjedniku suda Anđelić Mihaila  uz sudjelovanje Šibalić Ikonije kao zapisničara, u krivičnom predmetu protiv optuženog T. D.  iz Ž., zbog krivičnog djela Teška krađa u pokušaju iz čl. 240 st. 1 tačka 1 KZ u vezi  čl. 20 KZ, po optužnici ODT iz Pljevalja Kt. br. 244/11 od 03. 10. 2011. godine, nakon održanog usmenog, javnog i glavnog pretresa 26. 04. 2012. godine  kojem su prisustvovali Zamjenik ODT iz Pljevalja  Đurović Veljko, oštećeni Ž.V.  i optuženi, donio je i istog dana   javno objavio </span>
</p>
<p class="p5"></p>
<p class="p5"></p>
<p class="p3">
<span class="s1">P R E S U D U</span>
</p>
<p class="p4"></p>
<p class="p4"></p>
<p class="p4">
<span>	Optuženi </span><span class="s1">T. D., </span><span> od oca  B.  i  majke B. rođene V., rođen 22.09.1986.godine u Žabljaku, JMB ..., sa prebivalištem u Ž., Ul. Nj.. br. ., državljanin Crne Gore,  nezaposlen, neoženjen, bez djece, završio gimnaziju, lošeg imovnog stanja, ranije neosuđivan, protiv njega  se ne vodi drugi  krivični postupak, </span>
</p>
<p class="p4"></p>
<p class="p4">
<span> 	Na osnovu člana 373 tačka 1 ZKP-a </span>
</p>
<p class="p4"></p>
<p class="p4"></p>
<p class="p6">
<span class="s1">OSLOBAĐA SE OD OPTUŽBE</span>
</p>
<p class="p4"></p>
<p class="p4">
<span>	Da je  </span>
</p>
<p class="p4"></p>
<p class="p4">
<span>	Dana  19. 09. 2011. godine, oko 02,43 h u ul. V. K., u Ž., u namjeri da sebi pribavi protivpravnu imovinsku korist, obijao lokal – kafe piceriju »Z. p.« , vlasništvo Ž. V., na način što je po dolasku sa druge strane lokala, upotrebom šrafcigera, silom, na lijevim metalnim vratima lokala, uklono lajsnu cijelom dužinom koja je bila pričvršćena na vratima i na lijevom krilu vrata oštetio zavareni lim,  kada ga je na licu mjesta zatekao oštećeni Ž. V. i spriječio u daljem obijanju, te se Ž. okrivljenom T. obratio riječima »D. šta to radiš, kako te nije sramota«, pa je okrivljeni T.ispustio šrafciger iz ruke na kojoj je imao crnu rukavicu i dao se u bjekstvo prema zgradi Opštine ,</span>
</p>
<p class="p4">
<span>	- čime bi izvršio krivično djelo Teška krađa u pokušaju  iz čl. 240 st. 1 tačka 1 Krivičnog zakonika u vezi  čl. 20 Krivičnog zakonika  /KZ/,</span>
</p>
<p class="p4">
<span>	</span><span class="s1">jer djelo za koje je optužen po zakonu nije krivično djelo .</span>
</p>
<p class="p4"></p>
<p class="p4">
<span>	Troškovi krivičnog postupka padaju na teret budžetskih sredstava suda o čemu će se  donijeti posebno rješenje.</span>
</p>
<p class="p7">
<span class="s1">O  b  r  a  z  l  o  ž  e  nj  e</span>
</p>
<p class="p4"></p>
<p class="p4">
<span>	ODT iz Pljevalja  u optužnici Kt. br. 244/11 od 03. 10. 2011. godine,  dajući opis radnje izvršenja, pravno je ocijenio, da je optuženi   počinio krivično djelo Teška krađa u pokušaju iz čl. 240 st. 1 tačka 1 KZ u vezi čl. 20 KZ , na način, mjesto i u vrijeme kako je to bliže opisano  tim aktom. Na glavnom pretresu Zamjenik  ODT je ostao pri navodima iz optužnog akta, ne mijenjajući činjenični opis djela shodno stavu Vijeća  iz rješenja Višeg suda u Bijelom Polju Kž. br.2/12 od 20. 02.2012. godine a u pogledu označavanja bilo kojih stvari čijim bi oduzimanjem optuženi sebi pribavio protivpravnu imovinsku korist. U završnoj riječi je predložio da se optuženi za naznačeno krivično djelo oglasi krivim i osudi po zakonu.	</span>
</p>
<p class="p5">
<span>Oštećeni Ž. V.  u predhodnom postupku i na glavnom pretresu se nije pridružio krivičnom gonjenju optuženog niti je ispostavio imovinsko pravni zahtjev.</span>
</p>
<p class="p4">
<span>	Optuženi T.D.  na pretresu od 26. 04. 2012.  godine je ukazao,  da je kritične večeri bio pijan i pošto nije  u to vrijeme radio nijedan lokal imao je namjeru da iz pomenutog lokala uzme  jednu flašu rakije obzirom da je imao nekih privatnih problema te je htio da se sa tom flašom »dokrajči« te da nije imao namjeru da iz lokala uzme ništa drugo, niti ga je u takvom stanju interesovalo da uzme niti novac niti bilo koju drugu stvar, pri čemu nije ni znao da li u lokalu ima novca, te konačno da ga je dok je pokušavao obiti vrata zatekao vlasnik kafića  Ž. V.  a nije siguran da li ga je kritične prilike vidio policajac R. ili pak N. G., on njih nije vidio. Obzirom da je na ovom glavnom pretresu drugačije kazivao od onoga što je rekao na glavnom pretresu od 10. 11. 2011. godine odnosno na zapisniku o saslušanju pred ODT Pljevlja od 19. 09. 2011. godine, sud je pročitao zapisnike o gornjim saslušanjima odnosno iznijetoj odbrani, pa nakon što je optuženom ukazano na razlike, isti je pojasnio  da je prvobitno osjećao strah zbog učinjenog djela i strah da može biti sankcionisan zbog učinjenog te u tom pravcu ranije nije  priznao da se kritične prilike nalazio na licu mjesta, te konačno ukazao, da je tačno da je pokušao obiti lokal i uzeti flašu rakije i ništa drugo radi čega ne priznaje  krivicu ni krivično djelo koje mu je stavljeno na teret a ostaje pri odbrani na pretresu od 26. 04. 2012. godine. Radi  potpune ocjene odbrane valja ukazati da je na zapisnik pred ODT i na pretresu od 10. 11. 2011. godine optuženi ukazao da se kritične prilike nije uopše nalazio na mjestu izvršenja krivičnog djela.   U završnoj riječi je ocjenu svoje odgovornosti ostavio sudu.  </span>
</p>
<p class="p4">
<span>	Sud je u dokaznom postupku proveo dokaze:  saslušao svjedoka –oštećenog Ž. V., te svjedoke R. V., M. B. i  po saglasnom predlogu stranaka pročitao zapisnik o saslušanju svjedoka N. G., pročitao:  službenu zabilješku UP Ispostava policije Žabljak br.  240/11-2267 od 19. 09. 2011.godine, izvršio uvid u: fotoelaborat, četiri fotografije  napravljene kao izvod iz video snimka sigurnosne kamere  instalirane na bankomatu Poslovnice CK Banke-Ekspozitura Žabljak  u Ul. V. K.  u Ž. od 19.09. 2011. godine,  uvid u šrafciger koji je oštećeni  predao u Upravu policije – Ispostava policije Žabljak, te pročitao  izvod iz KE za optuženog izdat od UP IP Žabljak  br. 245/11-2330/1 od 28. 09. 2011.godine. </span>
</p>
<p class="p5">
<span>Iz iskaza svjedoka – oštećenog  Ž.V. proizilazi,  da je  vlasnik kafe  picerije »Z. p.« u Ž.,  koji se nalazi u ul.  V. K. , da se kritične noći  19. 09. 2011. godine oko 03,00 časova vraćao iz lokala »R.« i pošao do svojih kola koja su bila parkirana  na parkingu iza  kafe picerije »Z. p.«,  da je primijetio  kod vrata picerije T.D.  koji je u ruci držao šrafciger i nešto je na vratima ošrafljivao,  da mu je prišao na udaljenost oko 4 – 5 metara  pa obzirom da ga je poznavao obratio mu se riječima »Dejane šta to radiš, kako te nije sramota«, da je nakon izgovorenih riječi  D. stao, okrenuo se prema njemu   i odgovorio mu »ništa« , da je T. na desnoj ruci imao  gumenu rukavicu,  da mu je  iz ruke  ispao šrafciger koji je pao na beton a T. je otrčao u pravcu CK banke, zatim pored lokala »Z. p.« a zatim prema lokalu »M.« i zgradi MUP-a, da je on – oštećeni  uzeo šrafciger sa betona i potrčao za T. pa kada je bio  ispred zgrade O..vidio je da na uglu stoji policajac R., da je prišao policajcu R. i rekao mu »vidiš ovaj što protrča, T. D. pokušao je da mi obije lokal« da je R..odmah pošao u pravcu zgrade MUP-a u kom pravcu je pobjegao T. a on – oštećeni je otišao u dežurnu službu  Ispostave policije Ž. i prijavio  T. za pokušaj obijanja  njegovog objekta te im predao i šrafciger koji je kritične prilike T. ispustio iz ruke. Pojasnio je da kritične prilike osim što su oštećena vrata odnosno lajsne na vratima  iz njegovog objekta ništa nije otuđeno. Takođe je ukazao  da je tačno da je  mjesec dana prije ovog događaja T. izbacio iz lokala zbog pijanstva.  Na pretresu od 26. 04. 2012. g. je posebno dodao da se u njegovom lokalu pored flaša alkoholnog i bezalkoholnog pića nalaze i ugostiteljski mobilijar (stolovi, stolice, kasa sa novcem u kojoj nije moglo biti više od 20 – 30 €, oprema u kuhinji, muzička linija) da je šteta na vratima pričinjena od strane optuženog bila beznačajna, te da se optuženi kojeg dobro poznaje  kritične prilike nalazio u takvom pijanom stanju da nije ni mogao  uzeti ništa više od jedne flaše pića  - vina.  Konačno je ukazao da se ne pridružuje krivičnom gonjenju niti ispostavlja imovinsko pravni zahtjev. </span>
</p>
<p class="p5">
<span>Iz iskaza svjedoka R. V. proizilazi,  da je zaposlen kao policajac u Ispostavi policije Ž. i da je u noći 18/19. 09.2011. godine radio  na poslovima pozorničke  djelatnosti na  pozorničkom reonu Centar  i to od 23 h do 06 časova ,  da su nešto oko 03,00 časa u ulici V. K. ispred zgrade SO Ž. naišli  Ž. V. i N. G.  i da je sa istim stupio u razgovor obzirom da se poznaju, da je u jednom momentu Ž. rekao da  ide da uzme svoje vozilo koje mu je bilo parkirano  sa druge strane njegovog lokala »Z.p.«  te se isti pozdravio sa N. a on i N. su ostali tu još da nešto razgovaraju, da je 2 – 3 minuta nakon odlaska Ž.  vidio  da ispred poslovnice CG banke preko terase lokala »Z.p.«  protrčava To. D. koga inače lično poznaje  i koji je bio obučen u tamnu garderobu,  da je T.prilikom pretrčavanja  preko terase kafe picerije »Z. p.« krenuo niz stepenište koje vodi u zgradu SO Ž., pa kada je  ugledao njega promijenio  je pravac kretanja i trčećim korakom  ispred lokala »M.« i stanice policije  utrčao u mračnio dio. Dalje je  istakao,  da dok je T.  zamicao  ispred lokala »M.«,  na ćošak zgrade  poslovnice CK Banke se pojavio  Ž. V. koji  je u ruci držao šrafciger i kada  mu je prišao  rekao mu da je T. zatekao kako mu šrafcigerom obija vrata sa druge strane objekta, da je  Ž.uputio da pođe u  S. policije da prijavi slučaj. Pojasnio je, da je o ovome sačinio službenu zabilješku koju je predao u dežurnu službu Ispostave policije, da sjutradan   dok je bio na poslu  u ul. V. K.  u Ž. negdje oko 17 časova   mu je prišao T. D.i pitao ga kakvu je zabilješku napisao i da li je napisao da  li je na glavi imao kapu a zatim mu kazao :  »ja jesam to uradio, ali oni nemaju nikakvih dokaza protiv mene da sam ja to uradio«  a zatim mu ispričao  da je taj dan bio u Pljevljima na saslušanju i da nije priznao izvršenje krivčnog djela. </span>
</p>
<p class="p5">
<span>Iz iskaza svjedoka M. B.  proizilazi, da je zaposlen kao konobar u kafe baru«Č. š.« i daje dana 18/19 09. 2011. godine radio u noćnoj smjeni koja je trajala  poslije podne od 16 časova do 01 čas narednog dana,  da je nešto poslije 22 časa u kafe bar došao T. D. koga odranije poznaje i sjeo  za sto za kojim su sjedjeli S. N. i B. Ć., da su popili  2 – 3 pića a nakon toga iz lokala je prvi otišao S. N. a malo kasnije otišao i B.  a T. je ostao sam da sjedi za stolom  a nakon pola sata  negdje oko 01 čas  iz lokala je otišao i T. D., da mu nije poznato gdje je otišao  i te ga večeri više nije vidio.  </span>
</p>
<p class="p5">
<span>Iz iskaza svjedoka N.  G. proizilazi, da je u noći 18/19 09.2011. godine  nešto oko 03 časa stajao u Ul. V. K. ispred  Opštine  u društvu sa Ž. V.  i policajcem R.  V. i nešto su razgovarali, da se Ž.  pozdravio  sa  njim   i pošao put svog auta koji je bio parkiran iza kafea picerije »Z. p.« a on je ostao na ulici sa R.  a nakon 1 – 2 minuta pojavio se Ž.i odmah je rekao R. da je zatekao T. D. da mu obija vrata na objektu i pominjao šrafciger, da je policajac R. odmah otrčao  put zgrade policije  a za njim je otišao i Ž. a on je otišao svojoj kući na spavanje. </span>
</p>
<p class="p4">
<span>	Sud je u cjelosti prihvatio iskaz oštećenog-svjedoka Ž. V., te u načelu i iskaze ostalih svjedoka,  kao jasne logične i nesumnjive, jer se međusobno  prožimaju i dopunjuju a svoju podlogu nalaze  i u fotoelaboratu sa lica mjesta i fotografijama  izvučenim sa snimka sigurnosne video kamere, pri čemu se iz predmetnih dokaza, uprkos zaključku,  da je  optuženi učinio nedozvoljenu radnju a koja se manifestovala  u pokušaju  obijanja objekta, nije mogao izvući konačan i sasvim pouzdan zaključak o objektu inkriminisane radnje krivičnog djela teška krađa, kao ni zaključak da je  to djelo skrivljeno, tim prije, jer osim iskaza oštećenog  da je po njegovom mišljenju okrivljeni imao namjeru pribaviti malu imovinsku korist (flašu pića – vina), odnosno da je prouzrokovao malu štetu (oštećena jedna lajsna na vratima), iz ostalih iskaza se nije mogla utvrditi nesumnjiva namjera izvršioca za izvršenje krivičnog djela teška krađa.  </span>
</p>
<p class="p5">
<span>Iz  službene zabilješke  UP Ispostava Ž. br. ... od 19.9. 2011.godine, fotoelaborata i  četiri fotografije napravljene kao izvod  iz video snimka sigurnosne kamere instalirane na bankomatu Poslovnice CK Banke Ekspozitura Ž. u Ul. V. K. u Ž. od 19.9. 2011.godine, te uvida u šrafciger, proizilazi  da se predmetna spoljna vrata  sa metalnim okvirom i armiranim staklom nalaze sa zadnje strane lokala »Z. p.«, da su na vratima jasno vidljiva oštećenja lima,  da su uklonjene lajsne koje drže aluminijski lim, da su po etisonu ispred vrata  vidljivi otpaci – tragovi od kita, da je  krstasti šrafciger  dužine  oko 25 cm predat kritične večeri policiji od strane oštećenog,  da je prolazak  oštećenog ispod video kamere  postavljene iznad prostorija CKB a koja pokriva  dio prolaza ispred kafića »Z. p.«  registrovan u 02 sata, 43 minuta i 19 sekundi, a prolazak (povratak iz suprotnog smjera ) optuženog istim potezom puta  u 02 sata 45 minuta i 10 sekundi, odnosno nakon toga ponovo prolazak (vraćanje oštećenog ) u 2 sata  45 minuta i 20 sekundi, te da je na istom potezu trase prolaza kritične prilike registrovan i prolaz dežurnog policajca – svjedoka R.. Ovi dokazi su prihvaćeni u načelu ali su bez uticaja na zaključak o postojanju  tj. ostvarenju subjektivnog elementa  u biću krivičnog djela teška krađa.</span>
</p>
<p class="p4">
<span>	Iz izvoda iz KE za optuženog sud je utvrdio da isti ranije nije osuđivan. </span>
</p>
<p class="p4">
<span>	Sud je posebno cijenio odbranu optuženog pa je zaključio, da istu može prihvatiti  a ovo sa razloga jer je ista logična i ubjedljiva a svoju podlogu posebno nalazi u iskazima oštećenog Ž. V., koji upravo  tvrdi da je optuženi bio čest gost u njegovom lokalu, da ga je zbog pijanstva  ranije  izbacivao iz lokala, da ga dobro poznaje, te da  kritične prilike  optuženi iz lokala imajući u vidu stanje u kojem se nalazio, nije osim flaše vina, ni mogao uzeti nijednu vrijednu stvar, a koja odbrana ima svoju podlogu djelimično i u iskazu svjedoka M., obzirom da se i ovaj svjedok izjasnio na okolnosti da je kritične prilike optuženi i u lokalu u kome je on radio konzumirao alkohol sve do zatvaranja tog lokala. U tom smislu sud je i prihvatio odbranu optuženog datu na pretresu od 26. 04. 2012. godine  zaključujući, da je kritične prilike optuženi išao za tim da pribavi malu imovinsku korist, odnosno prouzrokuje malu štetu a sve okolnosti slučaja upravo upućuju na takav zaključak,  da je imajući u vidu stanje u kome se nalazio okrivljeni, te njegovo ranije pijanstvo i ponašanje u ovom i drugim lokalima,  kao i činjenicu da ranije nije bio sklon poročnom ponašanju ove vrste i da se radi o mladoj osobi, nije ni  realno ni logično  da je  optuženi  išao za tim  da pribavi neku pokretnu stvar iz lokala – namještaj, kuhinjsko posuđe, veći broj flaša alkoholnog ili bezalkoholnog pića i slično a  čija je vrijednost preko 150 €. </span>
</p>
<p class="p4">
<span>	Na osnovu savjesne i brižljive ocjene provedenih dokaza u smislu čl. 17 i 370 ZKP-a, sud je na pouzdan način utvrdio činjenično stanje  tj. da je  optuženi dana  19. 09. 2011. godine, oko 02,43 h u ul. V.. K., u Ž., u namjeri da sebi pribavi malu imovinsku korist-flašu alkoholnog pića, obijao lokal – kafe piceriju »Z. p.« , vlasništvo Ž. V.,na način, što je po dolasku sa druge strane lokala, upotrebom šrafcigera, silom, na lijevim metalnim vratima lokala, uklono lajsnu cijelom dužinom koja je bila pričvršćena na vratima i na lijevom krilu vrata oštetio zavareni lim,  kada ga je na licu mjesta zatekao oštećeni Ž. V.i spriječio u daljem obijanju.</span>
</p>
<p class="p4">
<span>	Pravnom ocjenom ovako utvrđenog činjeničnog stanja, sud nalazi  da se u konkretnom slučaju ne radi o krivičnom djelu  koje je predmet optužbe tj. Teška krađa u pokušaju iz čl. 240 st. 1 tačka 1 KZ u vezi čl. 20 KZ, koje djelo čini svaki onaj učinilac djela krađe, koji  tuđu pokretnu stvar oduzme drugom u namjeri da njenim prisvajanjem sebi ili drugom pribavi protivpravnu imovinsku korist a to izvrši obijanjem ili provaljivanjem zatvorenih zgrada, soba, kasa, ormana ili drugih zatvorenih prostorija ili drugim savlađivanjem većih prepreka, pri čemu posledica (oduzimanje pokretne stvari)  izostane. Nadalje, odredbom čl. 20 KZ je predviđeno, ko sa umišljajem započne izvršenje krivičnog djela, ali ga ne dovrši kazniće se za pokušaj krivičnog djela za koje se po zakonu može izreći kazna zatvora od 5 godina ili teža kazna, a za pokušaj drugog krivičnog djela samo kada zakon izričito propisuje kažnjavanje i za pokušaj. U konkretnom slučaju, ODT nije shodno rješenju Višeg suda Kž. br. 2/12 od 20.02.2012. godine, označio bilo koje stvari, čijim bi oduzimanjem optuženi sebi pribavio protivpravnu imovinsku korist, pa na taj način u činjeničnom opisu djela nedostaje objekat radnje krivičnog djela kao njegov bitni elemenat, kojeg sud nije mogao samoinicijativno unositi u činjenični opis inkriminisane radnje jer bi se radilo o bitnoj modifikaciji činjeničnog supstrata i povredi objektivnog identiteta optužbe.   Nadalje, imajući u vidu utvrđeno činjenično stanje i sve okolnosti slučaja tj. pijano stanje  u kojem se nalazio optuženi čitave večeri – što proizilazi iz njegove odbrane, te iskaza oštećenog i svjedoka Marića, činjenicu da je zbog pijanstva i ranije bio izbacivan  iz lokala -  što proističe iz iskaza oštećenog, te njegovog priznanja,  da je išao za tim da zbog zatvorenosti drugih lokala u to doba noći uzme samo jednu flašu rakije kako bi se zbog privatnih  problema koje ima »dokusurio«,  u koju namjeru vjeruje i sam oštećeni, koji ga dobro poznaje od ranije i ukazuje, da  odvaljivanje jedne lajsne na vratima predstavlja beznačajnu štetu, odnosno kako vjeruje,   da u takvom stanju osim flaše vina optuženi ne bi iz lokala otuđio nijednu drugu stvar,  to dalje logično  proizilazi, da je uprkos pijanstvu optuženi mogao shvatiti značaj svoga djela i upravljati svojim postupcima ali  je  isključeno,   da je namjera optuženog kritične prilike u datim okolnostima  mogla biti, da iz lokala otuđi mobilijar (stolove, stolice, kasu sa novcem od 20 do 30 €, opremu iz kuhinje i slično), ili pak da otuđi veliki broj flaša  pića, jer nije ni realno, da bi to u pomenutim uslovima i okolnostima mogao i htio  ponijeti sa sobom tj. oduzeti.   Dakle, za izvršenje krivičnog djela Teška krađa neophodno je, obavezno pored zaštitnog objekta u činjeničnom opisu djela naznačiti i objekat radnje tj. pasivni subjekat što ovlašćeni tužilac nije učinio a nakon toga utvrditi i četvrti elemenat karakterističan za svako krivično djelo iz kojeg proizilazi subjektivni odnos izvršioca prema istom. To dalje znači, da pored označavanja individualno određenih pokretnih stvari mora se utvrditi i  subjektivni odnos izvršioca prema djelu, koji se manifestuje u umišljaju i prisustvu elementa  namjere,  tj. da se tuđa  pokretna  stvar  oduzme  u namjeri  da se njenim prisvajanjem pribavi za sebe ili drugog protivpravna imovinska korist. Iz ovoga dalje proizilazi,  da  ovo djelo ne čini onaj učinilac  koji je išao za tim  da pribavi malu imovinsku korist ili  prouzrokuje malu štetu. U dokaznom postupku je nesumnjivo utvrđeno, da je zbog privatnog problema optuženi kritične večeri duže vremena konzumirao alkohol, da mu je želja bila  da se »dokusuri« ili pak totalno napije,  iz čega dalje proizilazi, a sve ovo posmatrano u kontekstu datih okolnosti, da je imao namjeru da uzme jednu flašu  alkoholnog pića, jer u pijanom stanju zbog zatvorenosti drugih lokala u gradu nije ni znao gdje bi dalje mogao nastaviti sa konzumiranjem alkohola.  Iz utvrđenog sud zaključuje,  da je  namjera izvršioca da pribavi jednu potrošnu stvar male vrijednosti u uslovima i okolnostima pijanstva, obzirom da je kritične večeri napustio susjedni lokal nešto oko 01 čas. Podloga  ovog logičkog zaključka je i razmišljanje  koje ima oštećeni, koji prepoznaje motivisanost optuženog tj.  u pravcu kojeg je cilja  ovaj bio usmjerio svoju inkriminisanu radnju, odnosno,  čime se rukovodio pri preduzimanju  inkriminisane radnje, a radi čega  se u konačnom nije ni pridružio krivičnom gonjenju niti  ispostavio imovinsko pravni zahtjev. To dalje znači, da nije dokazano, da je kod izvršioca postojala volja da pokuša učiniti zabranjenu radnju  i ostvari  posledicu stavljenu mu na teret, te se ima smatrati da ni umišljaj a ni namjera  nijesu postojali, zbog čega nema ni krivice. U smislu gornjeg  sud je i zaključio, da  činjeničnom opisu bića krivičnog djela  teška krađa u pokušaju  iz čl. 240 st. 1 tačka 1 KZ u vezi čl. 20 KZ nedostaje kako objekat radnje  tako i subjektivni elemenat tj. da je djelo  skrivljeno. U takvim uslovima, djelo koje je stavljeno na teret optuženom nije krivično djelo, jer ono samo po određenim objektivnim obilježjima  odgovara krivičnom djelu, što dalje znači,  da bez krivice tj. subjektivnog odnosa učinioca prema djelu koji je osnov da mu se ono stavi na teret, ne može biti riječi o krivičnom djelu. U konkretnom slučaju u subjektivno obilježje naznačenog djela ulazi i umišljaj i namjera,  pri čemu je namjera kao bitno obilježje nezamisliva bez umišljaja i ona pojačava voljni elemenat kod umišljaja,  radi čega je sud okrivljenog i oslobodio od optužbe shodno čl. 373 tačka 1 ZKP-a, obzirom da  djelu koje je stavljeno na teret optuženom nedostaje  pored  jednog objektivnog  i jedan od subjektivnih osnovnih elemenata krivičnog djela.  Nadalje  se zaključuje, da  za slučaj  postojanja drugih  krivičnih djela : sitna krađa, utaja i prevara iz čl.  246 KZ, odnosno uništenje i oštećenje tuđe stvari iz čl. 253 KZ,  imajući u vidu  namjeru optuženog te i  beznačajnu – malu štetu, oštećeni   nije ni bio zainteresovan za krivično gonjenje,  niti je ispostavljao imovinsko pravni zahtjev.  </span>
</p>
<p class="p5">
<span>Pri činjenici da je sud oslobodio optuženog od optužbe, sud je shodno čl. 203 ZKP-a  odredio da troškovi krivičnog postupka padaju na teret budžetskih sredstava suda o čemu će se donijeti posebno rješenje.  </span>
</p>
<p class="p4">
<span>	Sa iznijetog odlučeno je kao u izreci presude. </span>
</p>
<p class="p4"></p>
<p class="p7">
<span class="s1">OSNOVNI SUD U ŽABLJAKU, dana 26. 04. 2012. godine</span>
</p>
<p class="p8"></p>
<p class="p9">
<span class="s1">ZAPISNIČAR                                                    PREDSJEDNIK SUDA  </span>
</p>
<p class="p4">
<span>Ikonija Šibalić, s.r.                                                                   Mihailo Anđelić,s.r. </span>
</p>
<p class="p4"></p>
<p class="p4"></p>
<p class="p4"></p>
<p class="p4">
<span>PRAVNA POUKA:</span>
</p>
<p class="p4">
<span>Protiv ove presude dozvoljena je žalba u roku od </span>
</p>
<p class="p4">
<span>15 dana po prijemu pismenog otpravka iste preko</span>
</p>
<p class="p4">
<span>ovog suda Višem sudu Bijelo Polje.</span>
</p>
<p class="p2"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial';font-weight:800}
.span2{;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p>
<span></span>
</p>
<p>&nbsp;</p>
<p>&nbsp;</p>
<p style="text-align:right">
<span class="span1">  </span><span class="span2">    Posl. br. K. 38/18</span>
</p>
<p style="text-align:right">
<span class="span2"> </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">U IME CRNE GORE</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span2">OSNOVNI SUD U KOTORU, kao nadležni prvostepeni krivični sud, po sudiji Sanji Čakanović, uz učešće zapisničara Jadranke Golub, u krivičnom postupku protiv okr. M. D., zbog krivičnog djela nedozvoljeno držanje oružja i eksplozivnih materija iz čl. 4o3. st. l. Krivičnog zakonika, koji se vodi po optužnom predlogu ODT-a Kotor, Kt.br.189/17 od 13.02.2018. godine, nakon glavnog i javnog pretresa održanog dana, 11.04.2018. godine u prisustvu savjetnika DT Kotor  -  Ivana Abramovića i okrivljenog M. D , donio je i dana 16.04.2018. godine, javno objavio sledeću: </span>
</p>
<p>&nbsp;</p>
<p style="text-align:center;">
<span class="span2">P R E S U D U</span>
</p>
<p>&nbsp;</p>
<p>
<span class="span2">OKRIVLJENI  M. D , JMBG ..., od oca M. i majke S., rodjene J., rodjen .... godine, u N., stalno nastanjen u N., ..., državljanin CG, penzioner, oženjen, otac dvoje djece, sa završenom SSS, srednjeg imovinskog stanja, neosudjivan, protiv kojeg se ne vodi postupak za drugo krivično djelo.</span>
</p>
<p>&nbsp;</p>
<p style="text-align:center;">
<span class="span2">K r i v   j e</span>
</p>
<p>&nbsp;</p>
<p>
<span class="span2">Što je</span>
</p>
<p>&nbsp;</p>
<p>
<span class="span2">Dana, 09.04.2017. godine u B.i, suprotno odredbama čl. 38 i čl. 53. Zakona o eksplozivnim materijama (Sl.l. CG 31/14), neovlašćeno nabavio, držao i nosio privredni eksploziv i to minimum 4 štapina privrednog eksploziva trinitrotoluena (TNT), težine od po 100 grama svaki, sa upaljačima, na način što je bez dozvole za nabavku tog privrednog eksploziva, isti kupio od NN lica početkom 2017. godine u Baru, gdje ga je i držao, a zatim gore navedenog dana, neovlašćeno donio sa sobom u Budvu, gdje ga je upotrebio, kada je prilikom čišćenja placa od kamena i stijena, a koji plac se nalazi u naselju P. u B., iskopao 7-8 minskih rupa, u koje je stavio taj eksploziv i kada je isti aktivirao u minimuum 5 napunjenih rupa, da bi ga u aktiviranju preostale tri spriječili OSL UP CB Budva, koji su izašli na lice mjesta zbog prijave gradjana da se čuju eksplozije, pri čemu je bio uračunljiv i svjestan svoga djela i njegove zabranjenosti, a čije izvršenje je htio.</span>
</p>
<p>&nbsp;</p>
<p>
<span class="span2">- Čime je učinio krivično djelo nedozvoljeno držanje oružja i eksplozivnih materija iz čl. 4o3 st.1. Krivičnog zakonika.</span>
</p>
<p>&nbsp;</p>
<p>
<span class="span2">Pa mu sud primjenom navedene krivičnopravne odredbe te odredbi čl.  4, 5, 13, 15, 32, 33, 36, 42, 52, 53 i  54 KZ-a, i odredbi čl. 226, 229, 368 i 374 ZKP-a </span><span class="span2">izriče</span>
</p>
<p>&nbsp;</p>
<p style="text-align:center;">
<span class="span2">USLOVNU OSUDU</span>
</p>
<p>&nbsp;</p>
<p>
<span class="span2">Kojom mu utvrđuje kaznu zatvora u trajanju od  3 ( tri )  mjeseca i istovremeno određuje da se kazna neće izvršiti ukoliko okrivljeni za vrijeme od  2 ( dvije ) godine od dana pravosnažnosti presude ne učini novo krivično djelo.</span>
</p>
<p>&nbsp;</p>
<p>
<span class="span2">Dužan je okrivljeni da na ime troškova krivičnog postupka - sudskog paušala uplati   iznos od 30,00 (trideset) eura na žiro račun br. 832-16-52 u korist Buđeta Crne Gore, a u roku od l5 (petnaest)  dana od dana pravosnažnosti presude, te da dokaz o uplati dostavi ovom  sudu s pozivom broj K 38/18. </span>
</p>
<p>&nbsp;</p>
<p style="text-align:center;">
<span class="span2">O b r a z l o ž e n j e</span>
</p>
<p>&nbsp;</p>
<p>
<span class="span2">ODT Kotor podnio je ovom sudu optužni predlog Kt. br. 189/17 od 13.02.2018. godine, protiv okrivljenog  M. D , zbog krivičnog djela nedozvoljeno držanje oružja i eksplozivnih materija iz čl. 4o3. st. l. KZ-a.</span>
</p>
<p>&nbsp;</p>
<p>
<span class="span2">Postupajući po predmetnom optužnom aktu sud je održao glavni pretres na kojem je okrivljeni M. D  naveo da je ranije radio u rudniku u Nikšiću i da ima položeno,  i licencu za miniranje, tj. da je obučen i da može samostalno obavljati poslove paljenja mina, te da je početkom godine bio angažovan na jednom gradilištu u Baru, na poslovima miniranja, i da se sjeća da su često svraćali u neku kafanu koja se nalazi u blizini, i da je tu sreo neke ribare koje je kasnije pitao da mu prodaju dinamit ako ga imaju i da su ga oni isprva sumnjivo gledali, ali da su mu poslije prodali nekih pola kilograma, tj. 4 ili 5 tzv. klasova koji su svi po 100 grama, a što mu je bilo potrebno jer je na selu htio da minira neki krš oko kuće, a da mu je i kad je radio u Baru, uvijek  ostalo po metar ili dva eksploziva, te da je kod sebe imao dvije kapisle i 4-5 upaljača. Dalje je naveo da je radio u firmi „Oktobar 88“ iz Nikšića, koja je bila angažovana kao izvodjač te deponije na kojoj je on vršio miniranje, da ga je u aprilu mjesecu zvao jedan R. R., koji je poznanik njegovog brata i koji mu je rekao da mu je našao neki posao, da ima jedam Rus kome treba raščistiti plac u naselju Pržno, da se vidio sa tim rusom i da su dogovorili  da mu raščisti taj plac za nekih 350 €. Objasnio je da to nije bio veliki plac i da mu je trebalo da aktivira nekih 7-8 minskih rupa da bi se isti raščistio, da je on bio pripremio sve rupe, i da je sigurno ispucao 5-6 mina, da ih je ostalo još 3 da se aktiviraju kako bi se plac raščistio, te da se radilo o kontrolisanim eksplozivima i da gdje iskopa rupu, stavi 20-30 grama eksploziva, zatim da tu rupu začepi i pokrije, da se ne bi razbacivao kamen od eksplozije, kao i da je on obučen za to, da je sve pripremio i da je sve bilo sigurno. Objasnio je da su kad su god kretali sa eksplozijom vikali  „pazi mina“ i da su obezbjedili da niko ne može prići placu, te da im je ostalo bilo još 3 mine kada je došla patrola policije, koja im je zabranila da ih aktiviraju, već je morao da da izjavu u policiji, a da je sutradan došla ekipa policije iz Podgorice kako bi aktivirali ostale mine jer nisu mogli da ih izvade. Na posebno pitanje da li se obraćao Direktoratu za vanredne situacije kako bi dobio dozvolu za nabavku i izvodjenje minskih radova, naveo je da nije, da je eksploziv nabavio u kafiću, a da su mu kapisle ostale od prethodnog posla, kao i višak detonatorskog štapina, te da je htio sve to da nabaci, a da se tom Rusu žurilo, i da mu  čak nije ni dao da navedeno prijavi policiji, i da mu je rekao da će on odgovarati ukoliko se što desi.</span>
</p>
<p>&nbsp;</p>
<p>&nbsp;</p>
<p>
<span class="span2">U dokaznom postupku sud je radi utvrdjivanja činjeničnog stanja i krivice okrivljenog proveo sledeće dokaze: pročitan je zapisnik o uvidjaju UP CB Budva br. 68 02-240/17-4058 od 10.04.2017. godine, službena zabilješka UP CB Budva br 6803-240/17-7/582 od 09.04.2017. godine, zapisnik UP Sektora za obezbjedjenje ličnosti i objekata br. 52/2-050/17-36/164 od 10.04.2017. godine, uvjerenje Rudnika boksita Nikšić-Nikšić br. 696/1 od 01.02.1979. godine i izvod iz registra kaznenih evidencija ministarstva pravde CG za okrivljenog od 13.02.2018. godine, izvršen je uvid u fotodokumentaciju UP CB Budva br. 10272/2017 od 10.01.2017. godine.</span>
</p>
<p>&nbsp;</p>
<p>
<span class="span2">Iz zapisnika o uvidjaju UP CB Budva br. 68 02-240/17-4058 od 10.04.2017. godine proizilazi da je isti sačinjen povodom prijave od strane gradjana da se u Pržnom u dvorištu stambenog objekta vlasništvo Y. K. vrši aktiviranje mina u stijenama, da su ovlašćeni policijski službenici uvidjajem lica mjesta utvrdili da je lice mjesta u mjestu P. u Budvi, u blizini hotela „M.l“, da je bliže lice mjesta dvorište objekta vile, vlasništva Y. K., na kome je po izjavi vlasnika planirana izgradnja igrališta za djecu, da su na kritičnom licu mjesta koje je površine oko 10 m2, zatekli veći broj okrnjenih stijena- kamenja, i po izjavi grupe za ATP dvije minske bušotine u stijenama i da je treća bušotina prikrivena zemljom i kamenjem, te je nakon pregleda od strane grupe za ATP, utvrdjeno da nije moguće izvršiti deaktiviranje i izuzimanje mina, već da se mora pristupiti bezbjednoj aktivaciji mina u bušotinama, pa da je tokom bezbjedne aktivacije došlo prvo do detonacije jedne mine, a potom do još jedne detonacije dvije mine koje su bile povezane iz dvije bušotine. Iz zapisnika takodje proizilazi da je lice mejsta fotografisano od strane krim tehničara CB Budva, prije bezbjedne aktivacije mina u bušotinama, kao i nakon aktivacije mina.</span>
</p>
<p>&nbsp;</p>
<p>
<span class="span2">Iz službene zabilješke UP CB Budva br 6803-240/17-7/582 od 09.04.2017. godine proizilazi da je ista sačinjena od strane PS CB Budva, na okolnosti izlaska na lice mjesta u naselju P., gdje su se izvodili minerski radovi, da su se na licu mjesta zatečena tri lica i to B. S.M. F.  i R. R., te je M. D  saopštio da on posjeduje licencu za izvodjenje minerskih radova, ali da ne posjeduje odobrenje od Sektora za vanredne situacije, za izvodjenje minerskih raova za dan 09.04.2017. godine u naselju Pržno, takodje je rekao da je počeo sa miniranjem i da je prije dolaska službenika UP Budva opalio nekoliko mina i da je pripremio dvije mine, na način što ih je već ubacio u pripremljene rupe.</span>
</p>
<p>&nbsp;</p>
<p>
<span class="span2">Iz zapisnika UP Sektora za obezbjedjenje ličnosti i objekata br. 52/2-050/17-36/164 od 10.04.2017. godine proizilazi da je isti sastavljen od strane Uprave policije, povodom aktiviranja zaostalih minskih bušotina, gdje je dolaskom na lice mjesta utvrdjeno da su na dijelu dvorišta, površine oko 10 m2 postojale dvije minske bušotine u stijenama, da se iz jedne bušotine pružao detonatorski štapin, a iz druge provodnici električne detonatorske kapisle, te je daljim pregledom terena otkrivena treća bušotina prekrivena zemljom i kamenom, sa detonatorskim štapinom iz iste i s obzirom da se nije moglo izvršiti uklanjanje istih, pristupili su bezbjednom aktiviranju bušotina.</span>
</p>
<p>&nbsp;</p>
<p>
<span class="span2">Iz uvjerenja Rudnici boksita Nikšić-Nikšić br. 696/1 od 01.02.1979. godine proizilazi da je radnik M. D  rasporedjen na radnom mjesto kopač rude, rodjen .... godine, u V., da je polagao  dana 01.02.1979. godine ispit za palioca mina i položio, te se konstatuje stepen stručne osposobljenosti za samostalno obavljanje poslova paljenja mina pri izvodjenju podzemnih i površinskih rudarskih radova.</span>
</p>
<p>&nbsp;</p>
<p>
<span class="span2">Iz izvoda iz registra kaznenih evidencija ministarstva pravde CG za okrivljenog od 13.02.2018. godine proizilazi da isti ranije nije bio osudjivan.</span>
</p>
<p>&nbsp;</p>
<p>
<span class="span2">Iz fotodokumentacije UP CB Budva br. 10272/2017 od 10.01.2017. godine se utvrdjuje izgled mjesta gdje je vršeno miniranje u mjestu P., opština B., izgled mjesta gdje se vide dvije rupe sa eksplozivnim punjenjem, izgled lica mjesta gdje se vidi rupa sa eksplozivnim punjenjem i izgled lica mjesta nakon uništenja eksplozivnih punjenja od strane ATP tima MUP CG.</span>
</p>
<p>&nbsp;</p>
<p>
<span class="span2">Nije bilo predloga za dopunu dokaznog postupka, niti prigovora na izvedene dokaze.</span>
</p>
<p>&nbsp;</p>
<p>
<span class="span2">Na osnovu rezultata cjelokupnog dokaznog postupka, cijeneći sve izvedene dokaze pojedinačno i sve zajedno a u odnosu na odbranu okrivljenog, sud je utvrdio da su se u radnjama okrivljenog stekli svi subjektivni i objektivni elementi bića krivičnog djela nedozvoljeno držanje oružja i eksplozivnih materija iz čl.403.st.1. KZ-a.</span>
</p>
<p>&nbsp;</p>
<p>
<span class="span2">Naime, okrivljeni u svojoj odbrani nije sporio da je bez dozvole za nabavku  privrednog eksploziva, isti kupio od NN lica početkom 2017. godine u B., gdje ga je i držao, a zatim da ga je kritičnog dana, neovlašćeno donio sa sobom u Budvu, gdje ga je upotrebio, kada je prilikom čišćenja placa od kamena i stijena, a koji plac se nalazi u naselju P. u B., iskopao minske rupe, u koje je stavio taj eksploziv i  isti aktivirao  da bi ga u daljem aktiviranju spriječili OSL UP CB Budva. Objasnio je da je ranije radio u rudniku u Nikšiću, da ima licencu za miniranje tj. da je obučen da može samostalno obavljati poslove paljenja mina, da je predmetni eksploziv kupio od nekih ribara, i to nekih pola kilograma tj. 4 ili 5 tzv. klasova koji su svi bili po 100 grama, da mu se u aprilu mjesecu javio neki R. R. koji mu je rekao da mu je našao posao kod nekog Rusa, kojem je trebalo raščistiti plac u naselju P., da to nije bio veliki plac i da je bilo potrebno nekih 7-8 mina, da je on pripremio bio sve rupe i da je ispucao nekih 5-6, i da mu je ostalo još tri mine kada je došla policija. Objasnio je da se radilo o kontrolisanim eksplozivima gdje je iskopao rupu, stavio 20-30 grama eksploziva, zatim tu rupu začepio i pokrio da se ne bi razbacivao kamen od eksplozije.Takodje je naveo da se nije obratio Direktoratu za vanredne situacije kako bi dobio dozvolu za nabavku i izvodjenje minerskih radova, ali samo zato jer se Rusu žurilo da se radovi izvrše, pa da mu čak nije dao mi da obavjesti policiju o tome, navodeći da će on odgovarati ako se nešto dogodi.</span>
</p>
<p>&nbsp;</p>
<p>
<span class="span2">Sud je prihvatio odbranu okrivljenog jer je ista bila potpuna i jasna i jer je bila u saglasnosti sa ostalim izvedenim dokazima odnosno činjenicama koje proizilaze iz zapisnika o uvidjaju UP CB Budva br. 68 02-240/17-4058 od 10.04.2017. godine kao i službene zabilješke UP CB Budva br 6803-240/17-7/582 od 09.04.2017. godine, te zapisnika UP Sektora za obezbjedjenje ličnosti i objekata br 52/2-050/17-36/164 od 10.04.2017. godine.</span>
</p>
<p>&nbsp;</p>
<p>
<span class="span2">Naime, iz navedenog zapisnika o uvidjaju UP CB Budva br. 68 02-240/17-4058 od 10.04.2017. godine sud je utvrdio tačno lice mjesta gdje se navedeni dogadjaj dogodio, da je to bilo u mjestu P.u B.u blizini hotela „M.“, da je bliže lice mjesta dvorište objekta vile, vlasništva Y. K., na kome je po izjavi vlasnika planirana izgradnja igrališta za djecu, te da su na kritičnom licu mjesta koje je površine oko 10 m2, zatekli veći broj okrnjenih stijena- kamenja, i po izjavi grupe za ATP dvije minske </span><span class="span2">bušotine u stijenama i treća bušotina prikrivena zemljom i kamenjem, te da je nakon pregleda od strane grupe za ATP, utvrdjeno da nije moguće izvršiti deaktiviranje i izuzimanje mina, već da se mora pristupiti bezbjednoj aktivaciji mina u bušotinama, pa da je tokom bezbjedne aktivacije došlo prvo do detonacije jedne mine, a potom do još jedne detonacije dvije mine koje su bile povezane iz dvije bušotine, dok je na osnovu službene zabilješke UP CB Budva br 6803-240/17-7/582 od 09.04.2017. godine sud takodje utvrdio mjesto izvodjenja nedozvoljenih minerskih radova, kao i činjenicu da M. D  posjeduje licencu za izvodjenje minerskih radova, ali da ne posjeduje odobrenje od Sektora za vanredne situacije, za izvodjenje minerskih radova za dan 09.04.2017. godine u naselju Pržno. Dalje je iz zapisnika UP sektora UP Sektora za obezbjedjenje ličnosti i objekata br 52/2-050/17-36/164 od 10.04.2017. godine sud  utvrdio da su postojale dvije minske bušotine u stijenama, da se iz jedne bušotine pružao detonatorski štapin, a iz druge provodnici električne detonatorske kapisle, te je daljim pregledom terena otkrivena treća bušotina prekrivena zemljom i kamenom, sa detonatorskim štapinom iz iste i s obzirom da se nije moglo izvršiti uklanjanje istih, pristupili su bezbjednom aktiviranju bušotina.</span>
</p>
<p>&nbsp;</p>
<p>
<span class="span2">Sud je u potpunosti prihvatio činjenice navedene u zapisniku o uvidjaju te službenoj zabilješci, kao i zapisniku UP Sektora za obezbjedjenje ličnosti i objekata, jer su navedeni dokazi izdati u zakonitom postupku od strane nadležnih organa a izmedju njih nije bilo kontradiktornosti i istima se potvrdjuju navodi odbrane okrivljenog.</span>
</p>
<p>&nbsp;</p>
<p>
<span class="span2">Takodje je sud na osnovu izvoda iz KE za okrivljenog utvrdio da je isti neosudjivan te je predmetni izvod sud prihvatio jer je izdat od strane nadležnog ministarstva u zakonitom postupku.</span>
</p>
<p>&nbsp;</p>
<p>
<span class="span2">Navode okrivljenog da je ranije radio u rudniku u N.i da ima za to položeno, kao i licencu za miniranje, tj. da je obučen i da može samostalno obavljati poslove paljenja mina, sud je utvrdio uvidom u uvjerenje Rudnika boksita Nikšić br. 696/1 od 01.02.1979. godine, iz kojeg je utvrdjen stepen stručne osposobljenosti za samostalno obavljanje poslova paljenja mina pri izvodjenju podzemnih i površinskih rudarskih radova, a koje uvjerenje je sud prihvatio, na isti nije bilo primjedbi i sud nije imao razloga sumnjati u njegov sadržaj a kod činjenice da je isto izdato od nadležne ustanove.</span>
</p>
<p>&nbsp;</p>
<p>
<span class="span2">Dakle, sud je na osnovu odbrane okrivljenog i naprijed navedenih pismenih dokaza kojima se njegova odbrana potvrdjuje utvrdio da je isti svojim radnjama ostvario bitna obilježja bića krivičnog djela nedozvoljeno držanje oružja i eksplozivnih materija iz čl. 403 st.1 KZ-a a koje mu je optužbom stavljeno na teret jer navedeno djelo čini onaj počinilac koji neovlašćeno izradjuje, prodaje, nabavlja, vrši razmjenu, nosi ili drži vatreno oružje,  municiju ili eksplozivne materije, a okrivljeni je  neovlašćeno nabavio, držao i nosio privredni eksploziv jer je isti bez dozvole za nabavku kupio od NN lica, neovlašćeno ga donio sa sobom u B. i predmetnog dana ga  upotrijebio a kada je stavio predmetni eksploziv i isti aktivirao u minimum 5 napunjenih rupa  kako je to predločeno dispozitivom presude, dakle postupao je protivno odredbi čl. 38 i čl. 53. Zakona o eksplozivnim materijama, a što se nesporno  utvrdjuje  iz  njegove odbrane.</span>
</p>
<p>&nbsp;</p>
<p>
<span class="span2">Naime, odredbom čl. 38. Zakona o eksplozivnim materijama propisano je da se fizičkom licu može odobriti nabavka najviše pet kilograma eksplozivnog materijala, 50 komada sredstava za paljenje i odgovarajuća količina sporogorećeg štapina, da tim </span><span class="span2">eksplozivnim materijama može rukovati samo lice kome je izdato odobrenje za vršenje poslova miniranja, a u dozvoli za nabavku eksplozivne materije koja se izdaje fizičkom licu odredjuje i mjesto nabavke te materije, koje je najbliže mjestu upotrebe eksplozivne materije, a okrivljeni nije imao predmetno odobrenje za vršenje poslova miniranja kritične prilike, i predmetni eksploziv je neovlašćeno kupio od NN lica. Odredbom čl. 53. Zakona propisano je da poslove miniranja može da vrši privredno društvo, drugo pravno lice ili preduzetnik koje ima dozvolu za vršenje djelatnosti miniranja, kao i da tu dozvolu izdaje Ministarstvo, koju odredbu okrivljeni nije ispoštovao jer je  poslove miniranja vršio kao fizičko lice.</span>
</p>
<p>&nbsp;</p>
<p>
<span class="span2">S obzirom na naprijed navedeno, okrivljeni je oglašen krivim za djelo koje mu je optužbom stavljeno na teret a cijeneći psihički odnos okrivljenog prema učinjenom krivičnom djelu, sud je našao da je isti postupao sa umišljajem, svjestan svoga djela i njegove zabranjenosti, a čije izvršenje je htio.</span>
</p>
<p>&nbsp;</p>
<p>
<span class="span2">Prilikom odluke o vrsti i visini kazne kod okrivljenog sud je imao u vidu   sve okolnosti koje utiču  da kazna bude manja ili veća odnosno sve  olakšavajuće i otežavajuće okolnosti a usmislu odredbe čl .42. KZ-a,  a imajući u vidu svrhu kažnjavanja i činjenicu da je  za to krivično djelo predvidjena Zakonikom, kazna zatvora  od tri mjeseca do tri godine,  pa je kao olakšavajuću okolnost kod okrivljenog sud cijenio činjenicu da se radi o neosudjivanom licu, starije životne dobi, da je isti priznao krivično djelo,  a kako otežavajućih okolnosti sud nije našao, istome je izrekao kaznu zatvora u trajanju od tri mjeseca i istovremeno odredio da se kazna neće izvršiti ukoliko okrivljeni u roku od dvije godine od dana pravosnažnosti presude, ne učini novo krivično djelo.</span>
</p>
<p>&nbsp;</p>
<p>
<span class="span2">Sud se dakle opredijelio za uslovnu kaznu kod okrivljenog a ne za efektivnu kaznu zatvora smatrajući da će se istom, kao mjerom upozorenja na istog dovoljno uticati  da ubuduće ne vrši krivična djela te da će se na opisani način ostvariti svrha izricanja uslovne osude propisane čl. 52 KZ-a u okviru opšte svrhe izricanja krivičnih sankcija propisanih čl. 4 istog Zakonika a sve prednje na osnovu navedenih olakšavajućih okolnosti i u tom pravcu uvjerenja suda da se njegovo popravljanje može izvršiti i izricanjem uslovne osude.</span>
</p>
<p>&nbsp;</p>
<p>
<span class="span2">Sud je na osnovu naprijed navedenih krivičnopravnih odredbi i odredbi čl.  4, 5, 13, 15, 32, 33, 36, 42, 52, 53 i čl. 54 KZ-a, te odredbi čl. 226, 229, 368 i 374 ZKP-a odlučio kao u izreci.</span>
</p>
<p>&nbsp;</p>
<p>
<span class="span2">Okrivljeni je obavezan  na plaćanje troškova krivičnog postupka - sudskog paušala a koji je odmjeren  imajući u vidu njegove imovinske prilike te složenost i trajanje krivičnog postupka</span>
</p>
<p>&nbsp;</p>
<p>
<span class="span2">Na iznijetim razlozima sud je zasnovao svoju odluku.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">OSNOVNI SUD U KOTORU</span>
</p>
<p style="text-align:center;">
<span class="span2">Dana, 16.04.2018.godine</span>
</p>
<p>&nbsp;</p>
<p>&nbsp;</p>
<p>
<span class="span2">Zapisničar                                                                                              S U D I J A</span>
</p>
<p>
<span class="span2">Golub Jadranka                                                                                 Sanja Čakanović</span>
</p>
<p>&nbsp;</p>
<p>&nbsp;</p>
<p>
<span class="span2">PRAVNA POUKA: Protiv ove presude ima se pravo žalbe u roku od 8 dana od dana prijema iste, Višem sudu u Podgorici, a preko ovog suda.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
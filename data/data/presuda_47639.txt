<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:end;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Times New Roman;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:justify;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Arial;font-size:12pt;}
.p6{text-indent:0.5in;text-align:justify;hyphenate:auto;font-family:Arial;font-size:12pt;}
.p7{text-indent:0.5in;text-align:justify;hyphenate:auto;font-family:Arial;font-size:14pt;}
.p8{text-align:start;hyphenate:auto;font-family:Times New Roman;font-size:12pt;}
.s1{color:black;}
</style>
<meta content="sladjana.bujic" name="author">
</head>
<body class="b1 b2">
<p class="p1">
<span>K.br. 46/13</span>
</p>
<p class="p2"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p4"></p>
<p class="p4"></p>
<p class="p5"></p>
<p class="p3">
<span>U IME CRNE GORE</span>
</p>
<p class="p3"></p>
<p class="p6"></p>
<p class="p6">
<span>OSNOVNI SUD U BARU, kao prvostepeni krivični, sudija Lekić Zoran, kao sudija pojedinac, sa zapisničarom Marković Danijelom, u krivičnom predmetu okrivljenog D.D., zbog krivičnog djela – građenje objekta bez građevinske dozvole iz čl. 326 a Krivičnog zakonika, po optužnom predlogu Osnovnog državnog tužilaštva u Baru Kt.br. 86/13 od 14.02.2013. godine, nakon zaključenog glavnog i javnog pretresa održanog dana 08.05.2013. godine u prisustvu zastupnika optužbe, saradnika kod ODT-a iz Bara Đikanović Predraga i okrivljenog, istog dana je donio i javno objavio,</span>
</p>
<p class="p4"></p>
<p class="p3"></p>
<p class="p3"></p>
<p class="p3">
<span>P R E S U D U</span>
</p>
<p class="p4"></p>
<p class="p6">
<span>Okrivljeni,</span>
</p>
<p class="p6"></p>
<p class="p6">
<span>D.D., od oca M.i majke B., rođen 17.07.1959. godine na C., stalno nastanjen u B., naselje .. br. 60, neosuđivan, </span>
</p>
<p class="p5"></p>
<p class="p5"></p>
<p class="p3"></p>
<p class="p3">
<span>K r i v   j e</span>
</p>
<p class="p4"></p>
<p class="p6">
<span>Zato što je,</span>
</p>
<p class="p6"></p>
<p class="p6">
<span>Tokom januara 2013. godine, u naselju B. u S.., Opština Bar, kao investitor, protivno propisima iz čl. 69 Zakona o uređenju prostora i izgradnji objekta („Sl. List CG“ 51/08, 40/10 i 34/11) bez prethodno pribavljene građevinske dozvole, započeo rekonstrukciju postojećeg prizemnog stambenog objekta, površine cca 90 m2, u smislu nadogradnje sprata na kat. parceli br. 1204 KO Zankovići u Baru, </span>
</p>
<p class="p6"></p>
<p class="p6">
<span>- čime je izvršio krivično djelo – građenje objekta bez građevinske dozvole iz čl. 326 a  Krivičnog zakonika (KZ),</span>
</p>
<p class="p6"></p>
<p class="p6"></p>
<p class="p6">
<span>Pa mu sud primjenom citiranog zakonskog propisa, te čl. 4, 5, 15, 32, 42, 52, 53 i 54 Krivičnog zakonika, te čl. 369, 370 i 374 Zakonika o krivičnom postupku (ZKP-a), izriče</span>
</p>
<p class="p6"></p>
<p class="p3">
<span class="s1">U S L O V N U    O S U D U</span>
</p>
<p class="p7"></p>
<p class="p6"></p>
<p class="p6">
<span class="s1">Kojom mu utvrđuje kaznu zatvora u trajanju od 3 (tri) mjeseca i istovremeno određuje da se ista neće izvršiti ukoliko okrivljeni u roku od 1 (jedne) godine po pravosnažnosti presude ne izvrši novo krivično djelo.</span>
</p>
<p class="p4"></p>
<p class="p6"></p>
<p class="p6">
<span class="s1">Okrivljeni je dužan da na ime troškova krivičnog postupka uplati ovom sudu na ime sudskog paušala iznos od 30,00 eura u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p class="p4"></p>
<p class="p5"></p>
<p class="p3"></p>
<p class="p3">
<span>O b r a z l o ž e nj e</span>
</p>
<p class="p3"></p>
<p class="p3"></p>
<p class="p6">
<span>Optužnim predlogom Osnovnog državnog tužilaštva u Baru Kt.br. 86/13 od 14.02.2013. godine stavljeno je na teret okrivljenom D.D izvršenje krivičnog djela – građenje objekta bez građevinske dozvole iz čl. 326 a Krivičnog zakonika pri kom optužnom predlogu je zastupnik optužbe u završnoj riječi u cjelosti ostao i predložio da sud okrivljenog oglasi krivim i osudi ga po zakonu.</span>
</p>
<p class="p6"></p>
<p class="p6">
<span>Okrivljeni je u svojoj odbrani datoj na glavnom pretresu u cjelosti priznao izvršenje krivičnog djela koje mu je optužnim predlogom stavljeno na teret i naveo da je prošle godine kupio plac u naselju B.. u S. na kojem je bila izgrađena cokla i započeti zidovi prizemlja i čuo je da se radi DUP za ovo područje ali nije sačekao da se završi i izgradio je sprat kuće na kat. parceli br. ... KO Zankovići na kojoj je upisan kao vlasnik, a radi se o prizemnom objektu površine 90 m2. Inspektor zaštite prostora je potom došla, napravila zapisnik o zatečenom stanju i tražila mu potvrdu od planera da se tu može graditi objekat, koji planer mu je dao Z.J., ali mu nije mogao izdati dozvolu za rad jer DUP nije bio urađen, tako da je objekat izgradio bez građevinske dozvole. Od komšija je dobio potvrde da je kupio plac sa izgrađenom coklom i zidovima prizemnog objekta koji su izgrađeni 2008. godine, a on je u januaru 2013. godine zidove završio, stavio ploču i izgradio sprat kuće, koje radove je završio u martu iste godine i objekat je sada bez građevinske dozvole, ali je ucrtan od planera Zenović Jova.</span>
</p>
<p class="p6"></p>
<p class="p6">
<span>U dokaznom postupku sud je proveo sledeće dokaze: saslušao je svjedoka B.N. – inspektora zaštite prostora u Upravi za inspekcijske poslove PJ Podgorica, pročitao je rješenje Uprave za inspekcijske poslove Odsjek inspekcije zaštite prostora broj 0401/7-32/13 od 07.02.2013. godine, zapisnik o inspekcijskom pregledu Uprave za inspekcijske poslove inspekcije zaštite prostora broj 0401/7-12/13 od 01.02.2013. godine i izvod iz KE na ime okrivljenog Drašković Dragana izdat od MUP-a Cetinje od 29.03.2013. godine.</span>
</p>
<p class="p6"></p>
<p class="p6">
<span>Iz iskaza svjedoka B.N. – inspektora zaštite prostora u Upravi za inspekcijske poslove PJ Podgorica proizilazi da je sačinila zapisnik o inspekcijskom pregledu br. 0401/1-12/13 od 01.02.2013. godine i da je prilikom kontrole zatekla okrivljenog u izgradnji grubih radova na prvom spratu objekta u naselju B. u S., što je konstatovala na zapisniku i donijela rješenje o rušenju objekta, na koje rješenje nije bilo žalbe i ono je postalo konačno i pravosnažno. Prilikom sačinjavanja zapisnika okrivljeni je bio korektan i isti je potpisao bez primjedbi, a takođe joj je isprave izdate od Zenović Jova koji se bavi izradom plana dostavio na uvid.</span>
</p>
<p class="p6">
<span>	</span>
</p>
<p class="p6">
<span>Iz rješenja Uprave za inspekcijske poslove Odsjek inspekcije zaštite prostora broj 0401/7-32/13 od 07.02.2013. godine proizilazi da je inspektor zaštite prostora nakon izvršenog inspekcijskog pregleda u naselju S. u B. dana 01.02.2013. godine, dana 07.02.2013. godine donio rješenje kojim se naređuje okrivljenom da u roku od 3 dana od dana prijema rješenja poruši započete spoljašnje zidove prvog sprata na postojećem prizemnom objektu dimenzija cca 90 m2, sve na kat. parceli br. 1203 i 1204 KO Z..u B..</span>
</p>
<p class="p6"></p>
<p class="p6">
<span>Iz zapisnika o inspekcijskom pregledu Uprave za inspekcijske poslove inspekcije zaštite prostora broj 0401/7-12/13 od 01.02.2013. godine proizilazi da je inspektor zaštite prostora B. N. prilikom redovnog inspekcijskog pregleda u Sutomoru kod D.D. na objektu koji se nalazi u KO Zankovići na kat. parceli br. 1203 i 1204 na zapisniku konstatovao da se na postojećem prizemnom objektu izvode radovi na rekonstrukciji u smislu zidanja spoljašnjih zidova prvog sprata postojećeg objekta dimenzija cca 90 m2, a za predmetnu rekonstrukciju vlasnik nije pribavio građevisnku dozvolu. U toku vršenja kontrole na licu mjesta zatečeni su radnici koji su izvodili navedene radove, kao i subjekt nadzora D.D. koji je dostavio na uvid sledeću dokumentaciju: ugovor o kupoprodaji predmetne nepokretnosti, ovjerenu sudsku izjavu kojom se potvrđuje postojanje prizemnog stambenog objekta, izjava obrađivača plana – DUP „Bjelila“ i zakazivanje javne rasprave. Zapisnik je potpisan od strane inspektora zaštite prostora i okrivljenog, bez prigovora.</span>
</p>
<p class="p6"></p>
<p class="p6">
<span>Iz izvoda iz KE na ime okrivljenog D. D. izdatog od MUP-a Cetinje od 29.03.2013. godine proizilazi da imenovani nije upisan u Kaznenu evidenciju Ispostave Cetinje.</span>
</p>
<p class="p6"></p>
<p class="p6">
<span>Cijeneći provedene dokaze na glavnom pretresu kako pojedinačno, tako i u međusobnoj povezanosti, sud nalazi da je utvrđeno da je okrivljeni D. D. izvršio krivično djelo – građenje objekta bez građevisnke dozvole iz čl. 326 a Krivičnog zakonika. </span>
</p>
<p class="p6"></p>
<p class="p6">
<span>Do ovako utvrđenog činjeničnog stanja sud je došao prvenstveno iz odbrane okrivljenog date na glavnom pretresu kada je do detalja priznao izvršenje krivičnog djela koje mu je optužnim predlogom stavljeno na teret i u bitnom naveo da je prošle godine kupio plac u naselju B. u S. na kojem je bila izgrađena cokla i započeti zidovi prizemlja i čuo je da se radi DUP za ovo područje ali nije sačekao da se završi i u januaru 2013. godine započeo izgradnju sprata kuće na kat. parceli br.  KO Zankovići na kojoj je upisan kao vlasnik, a radi se o prizemnom objektu površine 90 m2, koje radove je završio u martu 2013. godine. Takođe je naveo da je inspektor zaštite prostora prilikom kontrole sačinila zapisnik o zatečenom stanju i tražila mu potvrdu od planera da se tu može graditi objekat, koji planer mu je dao Z.J., ali mu nije mogao izdati dozvolu za rad jer DUP nije bio urađen, tako da je objekat izgradio bez građevinske dozvole.</span>
</p>
<p class="p6"></p>
<p class="p6">
<span>Priznanje okrivljenog saglasno je i sa provedenim materijalnim dokazima na glavnom pretresu i to sa zapisnikom o inspekcijskom pregledu Uprave za inspekcijske poslove inspekcije zaštite prostora broj 0401/7-12/13 od 01.02.2013. godine iz kojeg je utvrđeno da je inspektor zaštite prostora B.N. prilikom redovnog inspekcijskog pregleda u S. kod subjekta nadzora D.D. na objektu koji se nalazi u KO Zankovići na kat. parceli br. 1203 i 1204 na zapisniku konstatovala da se na postojećem prizemnom objektu izvode radovi na rekonstrukciji u smislu zidanja spoljašnjih zidova prvog sprata postojećeg objekta dimenzija cca 90 m2, a za predmetnu rekonstrukciju vlasnik nije pribavio građevisnku dozvolu, te da su u toku vršenja kontrole na licu mjesta zatečeni radnici koji su izvodili navedene radove, kao i subjekt nadzora D.D. koji je potpisao zapisnik bez primjedbi. Nadalje, iz rješenja Uprave za inspekcijske poslove Odsjek inspekcije zaštite prostora broj 0401/7-32/13 od 07.02.2013. godine utvrđeno je da je inspektor zaštite prostora nakon izvršenog inspekcijskog pregleda u naselju S. u B. dana 01.02.2013. godine, dana 07.02.2013. godine donio rješenje kojim se naređuje okrivljenom da u roku od 3 dana od dana prijema rješenja poruši započete spoljašnje zidove prvog sprata na postojećem prizemnom objektu dimenzija cca 90 m2, sve na kat. parceli br. .. i .. KO Zankovići u Baru.</span>
</p>
<p class="p6"></p>
<p class="p6">
<span>Polazeći od ovako utvrđenog činjeničnog stanja sud je našao da je okrivljeni krivično djelo koje mu je stavljeno na teret izvršio na način što je u januaru 2013. godine započeo rekonstrukciju, odnosno nadogradnju sprata na postojećem prizemnom stambenom objektu na kat. parceli br. 1204 KO Zankovići površine cca 90 m2, tako što je postojeće zidove završio, stavio ploču i izgradio sprat kuće, a da prethodno nije pribavio dozvolu za izgradnju istog, koja gradnja je protivna propisima o izgradnji objekta, planiranju i uređenju prostora, jer se radi o zoni u kojoj je građevinska dozvola neophodna.</span>
</p>
<p class="p4"></p>
<p class="p6">
<span>Naime,  krivično djelo građenje objekta bez građevinske dozvole je krivično djelo sa blanketnom dispozicijom, pa je sud našao da je okrivljeni na navedeni način postupao suprotno odredbi čl. 69 Zakona o uređenju prostora i izgradnji objekta ("Sl.list CG", br.51/08) kojom odredbom je propisano da se objekat može graditi na osnovu građevinske dozvole i tehničke dokumentacije, a koje okrivljeni u konretnom slučaju nije pribavio.</span>
</p>
<p class="p6"></p>
<p class="p6">
<span>Cijeneći psihički odnos okrivljenog prema izvršenom krivičnom djelu, sud nalazi da je okrivljeni krivično djelo koje mu je stavljeno na teret izvršio sa direktnim umišljajem, što proizilazi iz njegovog priznanja izvršenja krivičnog djela, a što samim tim znači da je bio svjestan svog djela i da je htio njegovo izvršenje. </span>
</p>
<p class="p4"></p>
<p class="p6">
<span class="s1">Odlučujući o krivičnoj sankciji prema okrivljenom, sud je cijenio sve olakšavajuće i otežavajuće okolnosti iz čl.42 Krivičnog zakonika. Od olakšavajućih okolnosti sud je cijenio činjenicu da je okrivljeni u cjelosti priznao izvršenje krivičnog djela koje mu je stavljeno na teret, kao i njegovu raniju neosuđivanost, evidentne i opštepoznate teškoće oko pribavljanja građevinske dozvole od  nadležnog organa i pored najbolje volje korisnika, </span><span>dok otežavajućih okolnosti na strani okrivljenog nije bilo. Za krivično djelo građenje objekta bez građevisnke dozvole zakonom je zaprijećena kazna zatvora od 6 mjeseci do pet godina. Cijeneći naprijed navedene olakšavajuće okolnosti, a u otsustvu otežavajućih okolnosti, sud  je okrivljenom izrekao uslovnu osudu kojom mu je utvrdio kaznu zatvora u trajanju od 3 (tri) mjeseci i istovremeno odredio da se kazna neće izvršiti ukoliko okrivljeni u roku od 1 (jedne) godine po pravosnažnosti ove presude ne izvrši novo krivično djelo, nalazeći da će upozorenje uz prijtnju kazne u smislu čl. 52 st. 2 Krivičnog zakonika, u okviru opšte svrhe izricanja krivičnih sankcija iz čl. 4 st. 2 Krivičnog zakonika u dovoljnoj mjeri uticati na okrivljenog da ubuduće ne vrši krivična djela.</span>
</p>
<p class="p6"></p>
<p class="p6">
<span>Odluka o troškovima postupka zasniva se na odredbi čl. 226 i čl. 229 ZKP-a po kojim odredbama je okrivljeni dužan da plati ovom sudu na ime sudskog paušala iznos od 30,00 €, koji paušal je odmjeren shodno složenosti i trajanu postupka i ocjeni imovinskih prilika okrivljenog, u roku od 15 dana od dana pravosnažnosti presude pod prijetnjom prinudnog izvršenja.</span>
</p>
<p class="p4"></p>
<p class="p6">
<span>Na osnovu izloženog odlučeno je kao u izreci presude. </span>
</p>
<p class="p4"></p>
<p class="p3"></p>
<p class="p3">
<span class="s1">OSNOVNI SUD U BARU</span>
</p>
<p class="p3">
<span class="s1">Dana 08.05.2013. godine</span>
</p>
<p class="p4">
<span class="s1"> </span>
</p>
<p class="p4"></p>
<p class="p4">
<span>ZAPISNIČAR		                                                                   S U D I J A,</span>
</p>
<p class="p4">
<span>Marković Danijela                                                                               Lekić Zoran</span>
</p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4">
<span>PRAVNA POUKA: Protiv ove presude može se izajviti žalba Višem sudu u Podgorici u roku od 8 dana od dana prijema pismenog otpravka. Žalba se predaje ovom sudu u dva primjerka.</span>
</p>
<p class="p4"></p>
<p class="p4"></p>
<p class="p4"></p>
<p class="p8"></p>


</body>
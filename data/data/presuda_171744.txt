<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.74930555in 0.75in 0.49930555in 1.0in;}
.p1{text-align:justify;hyphenate:auto;font-family:Verdana;font-size:12pt;}
.p2{text-align:center;hyphenate:auto;font-family:Verdana;font-size:12pt;}
.p3{text-indent:0.5in;text-align:justify;hyphenate:auto;font-family:Verdana;font-size:12pt;}
.p4{text-indent:0.5833333in;text-align:justify;hyphenate:auto;font-family:Verdana;font-size:12pt;}
.p5{text-indent:0.5833333in;text-align:center;hyphenate:auto;font-family:Verdana;font-size:12pt;}
.p6{text-align:justify;hyphenate:auto;font-family:Verdana;font-size:10pt;}
.p7{text-align:start;hyphenate:auto;font-family:Verdana;font-size:10pt;}
.p8{text-align:start;hyphenate:auto;font-family:Times New Roman;font-size:12pt;}
</style>
<meta content="violeta.raicevic" name="author">
</head>
<body class="b1 b2">
<p class="p1">
<span>OSNOVNI SUD U BIJELOM POLJU</span>
</p>
<p class="p1">
<span>	K. br. 507/10</span>
</p>
<p class="p1"></p>
<p class="p2">
<span>U IME NARODA</span>
</p>
<p class="p1"></p>
<p class="p3">
<span>Osnovni sud u Bijelom Polju, kao prvostepeni krivični sud, u vijeću sastavljenom od sudije Violete Raičević, kao predsjednika vijeća  i sudija porotnika Kovijanić Vuka i Bećirović Gana, kao članova vijeća, uz učešće zapisničara Ljiljane Joksimović, u krivičnom predmetu po optužnom aktu ODT-a u B. Polju, Kt. br. 660/09 od 15.09.2010.godine,  izmijenjenom dana 21.01.2011.godine, protiv optužene L.M., zbog krivičnog djela posebni slučajevi falsifikovanja isprave iz čl. 413. st.1.tač.2. u vezi čl.412 st.1. Krivičnog zakonika Crne Gore, nakon održanog glavnog i javnog pretresa u prisustvu zamjenika ODT-a Jelić Ljubice, okrivljene L.M. i oštećenog M.M.a, dana 21.01.2011. godine, donio je i javno objavio:</span>
</p>
<p class="p1"></p>
<p class="p2"></p>
<p class="p2">
<span>P R E S U D U</span>
</p>
<p class="p1"></p>
<p class="p1"></p>
<p class="p1">
<span>	Okrivljena L.M.A, od oca  S. i majke V. rodjene S., rodjena .....godine u mjestu Boljare, opština Sjenica, sa prebivalištem u mjestu L.a opština Bijelo Polje, udata, majka dvoje djece, završila osnovnu školu, domaćica,  lošeg imovnog stanja, neosudjivana.</span>
</p>
<p class="p1"></p>
<p class="p2"></p>
<p class="p2">
<span>K r i v a     j e</span>
</p>
<p class="p3">
<span>Što je:</span>
</p>
<p class="p1"></p>
<p class="p4"></p>
<p class="p4">
<span>Neutvrđenog dana u martu mjesecu 2008  godine u Bijelom Polju obmanula oštećenog M.M.a o sadržaju isprava koje potpisuje -  izjave i administrativne zabrane za žiranta govoreći mu da će  da podigne kredit u iznosu od  500,00 €, na šta je  oštećeni pristao da joj bude žirant  i tako ga navela da stavi svoj potpis na isprave -   administrativne zabrane i izjave žiranta  Agroinvest  banke u  Bijelom Polju,  smatrajući da  potpisuje obrasce  na osnovu kojih bi okrivljena podigla kredit u naznačenom iznosu, nakon čega je takve isprave predala Agroinvest  banci u Bijelom Polju, na osnovu kojih je dobila kredit u iznosu od  8.000,00 €, </span>
</p>
<p class="p4"></p>
<p class="p4">
<span>- čime je izvršila  krivično djelo posebni slučajevi  falsifikovanja isprave iz čl. 413 st. 1.tač.2. u vezi čl.412 st. 1. Krivičnog zakonika.</span>
</p>
<p class="p1"></p>
<p class="p1">
<span>	-pa joj sud primjenom tog zakonskog propisa i čl. 2, 4, 5, 13, 15, 32, 36, 42, 52,53 i 54  Krivičnog zakonika Crne Gore, te čl. 199, 212 i 364 Zakonika o krivičnom postupku Republike Crne Gore /ZKP /i z r i č e: </span>
</p>
<p class="p1"></p>
<p class="p1"></p>
<p class="p2">
<span>USLOVNU OSUDU</span>
</p>
<p class="p1"></p>
<p class="p3">
<span>Kojom joj  utvrdjuje  kaznu zatvora  u trajanju  od 30. / trideset/ dana i  istovremeno   odredjuje da se ista neće izvršiti ukoliko okrivljena u roku od 1 /jedne / godine dana ne učini novo krivično djelo. </span>
</p>
<p class="p1"></p>
<p class="p1">
<span>	</span>
</p>
<p class="p4">
<span>Okrivljena se obavezuje na plaćanje paušala ovom sudu u iznosu od 30 € /trideset eura/, u roku od 15 dana po pravosnažnosti presude, pod prijetnjom prinudnog izvršenja na račun Depozita novčanih kazni, troškova postupka i paušala CG br. 831-151-35.</span>
</p>
<p class="p4"></p>
<p class="p1">
<span>	Oštećeni M.M. se radi ostvarivanja imovinsko pravnog zahtjeva upućuje na parnični postupak.</span>
</p>
<p class="p1"></p>
<p class="p2">
<span>O b r a z l o ž e nj e</span>
</p>
<p class="p1"></p>
<p class="p1"></p>
<p class="p1">
<span>	Optužnicom ODT-a u B. Polja Kt. br. 660/09 od 15.09.2010.godine. optužena je L.M.a iz Bijelog Polja , zbog krivičnog djela prevara iz čl.244.st.3. u vezi st.1. Krivičnog zakonika Crne Gore.</span>
</p>
<p class="p3"></p>
<p class="p3">
<span>Glavni pretres je  održan i zaključen  u  prisustvu zamjenika ODT-a Jelić Ljubice,  optužene L.M.  i oštećenog M.M.a. </span>
</p>
<p class="p3"></p>
<p class="p3">
<span>Na glavnom pretresu održanom dana 21.01.2011.godine, zamjenik ODT-e je izmijenila optužnicu  u pogledu činjeničnog opisa i pravne  kvalifikacije na način  a kako je to sadržano i u izreci presude.U završnoj riječi je izjavila    da ostaje u svemu pri preciziranom optužnom aktu i predložila sudu da  okrivljenu oglasi krivom i osudi na kaznu po zakonu.</span>
</p>
<p class="p1"></p>
<p class="p1">
<span>	Okrivljena L.M.a   u svojoj odbrani tokom postupka u bitnom  je istakla da je zamolila svog komšiju M.M.a  da joj bude žirant za kredit. Prilikom  razgovora sa M.M.om nije pominjala iznos novca  koji je namjeravala da uzme, niti je M. pitao  koji iznos kredita  je u pitanju već je pristao da bude žirant i potpisao potrebnu dokumentaciju, istu ovjerio u Fond PIO  i tu dokumentaciju predao  njenoj kćerki  J. koja je u to vrijeme radila u kiosku brze hrane u B.Polju. Na glavnom pretresu je pojasnila  da je oštećenog M.M.a pitala  da li hoće njoj da bude žirant. Medjutim,  u tom  momentu  nije bila sigurna da li će da podgine kredit na svoje ime ili ime njene kćerke ali je bila ubijedjena da  bi M. pristao da bude žirant bilo kome iz njene porodice. Ne sjeća se da li je sa  oštećenim razgovarala  na temu iznosa novca koji je htjela da podigne  ali tvrdi da je oštećeni   u vezi sa tim ništa nije pitao. Čak ne zna  da li je imala predstavu o iznosu novca koji je imala namjeru podići. </span>
</p>
<p class="p1">
<span>	</span>
</p>
<p class="p1">
<span>	U završnoj riječi izrazila je spremnost da oštećenom nadoknadi  iznos novca koji mu duguje. </span>
</p>
<p class="p1"></p>
<p class="p3">
<span>Radi utvrdjivanja odlučnih činjenica i krivične  odgovornosti okrivljene sud je na glavnom pretresu u dokaznom postupku  izveo sledeće dokaze: saslušao u svojstvu svjedoka oštećenog M.M.a, izvršio uvid u dokumentaciju  podnijetu Agroinvest banci u Bijelom Polju: ugovor o kreditu izmedju L.M. i Agroinvest banke od 10.03.2008.godine,  u izjave i administrativne zabrane na ime M.M.a  i izvršio  uvid u izvod iz KE na ime okrivljene. Drugih predloga za dopunu dokaznog postupka nije  bilo.</span>
</p>
<p class="p3"></p>
<p class="p1">
<span>	Cijeneći odbranu okrivljene i dokaze pojedinačno i u medjusobnoj vezi utvrdjeno je činjenično stanje i na osnovu istog sud je zaključio  da je okrivljena   L.M.a izvršila  krivično djelo  posebni slučajevi falsifikovanje isprave iz čl.413.st.1. tač.2. u vezi čl.412.st.1.Krivičnog zakonika Crne Gore.</span>
</p>
<p class="p1"></p>
<p class="p1">
<span>	Sud je cijenio odbranu okrivljene  kao neosnovanu  i sračunatu na izbjegavanje krivične odgovornosti  pa istu nije prihvatio iz više razloga. Ovo posebno  što je njena odbrana obezvrijedjena iskazom oštećenog M.M.a koji je saslušan u svojstvu svjedoka  a čiji  iskaz je sud u potpunosti prihvatio obzirom da je bio kategoričan u pogledu odlučnih činjenica i pri tom istakao  da ga je L.M.a  pitala da li hoće da joj  bude žirant za kredit koji je namjeravala da podigne. Rekao joj je da je penzioner, što je  i njoj bilo pznato i da prima minimalnu penziju te da ima kredite koje je podigao prije ovoga  i da joj  iz tog razloga ne može biti žirant. Takodje joj je rekao da za sebe nije mogao podići  kredit u većem iznosu od 500 € jer mu banke to nijesu dozvoljavale obzirom na visinu njegove penzije. M.a je bila uporna, insistirala je da joj  da ličnu kartu i da neće biti smetanje  okolnosti koje je on naveo. Tada mu je saopštila da ona neće podići kredit  u većem iznosu od 500 €. Tako je pristao i dao svoju ličnu kartu L.M.i. Otišao je u Fond PIO da ovjeri dokumentaciju - obrasce koje mu je L.M.a dala  a na obrascima nije pisao iznos kredita, tako da je bio ubijedjen da  će M.a da podigne 500 €, smatrajući da ne može podići  veći iznos kredita, obzirom na visinu njegove penzije od oko 110 €. Istakao je da nije  išao u banku  niti ga je pozivao ko od  službenika banke  niti mu je mjenica donijeta na potpis  tako da nije imao mogućnost   da sazna pravi iznos kredita koji je M.a podigla pa je bio u uvjerenju da će ista podići kredit  u iznosu  od 500 €, kako mu je to  ista saopštila. Tvrdi da ne bi pristao da bude žirant  L.M.i u slučaju da je ista pomenula veći iznos kredita. Kada su počele da mu se odbijaju rate   kredita od penzije u iznosu od preko 50 € saznao je da je u pitanju veći iznos kredita za koji je M.a tražila da joj  bude žirant. </span>
</p>
<p class="p1"></p>
<p class="p1">
<span>	Iz ugovora o zajmu broj 188166 od 10.03.2008.godine,  utvrdjuje se da je isti zaključen izmedju Agroinvest banke kao zajmodavca i L.M. kao zajmoprimca, u iznosu od 8.000,00 €.</span>
</p>
<p class="p1"></p>
<p class="p1">
<span>	Iz dokumentacije podnijete Agroinvest banci povodom  predmetnog ugovora o zajmu utvrdjuje se da  postoji  izjava žiranta  i administrativna zabrana na ime M.M.a čiji su lični podaci  popunjeni u izjavi i administrativnoj zabrani koje su ovjerene potpisom istog i pečatom  Fonda PIO  i ovlašćene osobe u Fondu PIO.</span>
</p>
<p class="p1"></p>
<p class="p1">
<span>	Iz izvoda iz kaznene evidencije na ime okrivljene L.M. utvrdjuje se da ista do sada nije osudjivana.</span>
</p>
<p class="p1"></p>
<p class="p1">
<span>	Krivično djelo  posebni slučajevi falsifikovanja isprave  iz čl.413.st.1.tač.2 u vezi  čl.412.st.1. Krivičnog zakonika Crne Gore  postoji  kada  se drugi obmane  o sadržaju kakve isprave  i tako navede  da stavi svoj potpis  na takvu ispravu,  držeći da se  potpisuje  pod kakvu drugu ispravu ili  pod kakav drugi sadržaj. Kod ovog oblika  krivičnog djela, ne postoji podudarnost  izmedju sadržine isprave  i volje lica  koje je naznačeno kao njen izdavalac. To se čini   obmanom  drugog lica  da stavi svoj potpis  na ispravu ili drugi sadržaj  čija mu je sadržina prikazana drugačijom. Do toga može naročito doći u dva slučaja. Prvi je kada jedno lice, na molbu drugog, sastavlja neku ispravu, ali  u nju ne unese onaj sadržaj koji  molilac želi, već drugačiji, pa molilac to potpiše vjerujući da  sadržina isprave odgovara njegovoj volji, a drugi je slučaj kada se potpisivanje vrši na povjerenje. Djelo je svršeno kada je učinilac dovodjenjem  u zabludu ili održavanjem u zabludi u pogledu sadržaja isprave  naveo drugo lice  da na nju stavi  svoj potpis. Pri tome nije od značaja da li je sadržina isprave  bila u cjelini  ili djelimično neistinita, ali je neophodno da je neistinit onaj dio koji je čini ispravom tj. koji se odnosi na činjenice koje su značajne za pravne odnose.</span>
</p>
<p class="p1"></p>
<p class="p4">
<span>Imajući u vidu izloženo nedvosmisleno se zaključuje da je okrivljena  L.M.a neutvrđenog dana u martu mjesecu 2008  godine u Bijelom Polju obmanula oštećenog M.M.a o sadržaju isprava koje potpisuje -  izjave i administrativne zabrane za žiranta govoreći mu da će  da podigne kredit u iznosu od  500,00 €, na šta je  oštećeni pristao da joj bude žirant  i tako ga navela da stavi svoj potpis na isprave -   administrativne zabrane i izjave žiranta  Agroinvest  banke u  Bijelom Polju,  smatrajući da  potpisuje obrasce  na osnovu kojih bi okrivljena podigla kredit u naznačenom iznosu, nakon čega je takve isprave predala Agroinvest  banci u Bijelom Polju, na osnovu kojih je dobila kredit u iznosu od  8.000,00 €, </span>
</p>
<p class="p4"></p>
<p class="p3">
<span>Okrivljena je je bila svjesna da je oštećenog obmanula o sadržaju  isprava - izjave i administrativne zabrane koje potpisuje  jer mu  je  prikazala  drugačijim  činjenice koje su  u konkretnom bile značajne  za  pravne odnose pri čemu je kod nje postojala namjera da takve isprave upotrijebi obzirom da je  na osnovu istih  ostvarila kredit kod  banke  u  naznačenom iznosu, što ukazuje da je riječ o njenom  direktnom umišljaju.</span>
</p>
<p class="p4"></p>
<p class="p4">
<span>U radnjama okrivljene i postupanju na opisani način sadržana su sva obilježja  krivičnog djela  posebni slučajevi falsifikovanje isprave  iz čl.413.st.1.tač.2 u vezi  čl.412.st.1. Krivičnog zakonika Crne Gore  zbog čega je kriva i krivično odgovorna. </span>
</p>
<p class="p4"></p>
<p class="p4">
<span>Za predmetno krivično djelo u Krivičnom zakoniku, zaprijećena je kazna zatvora od tri godine.</span>
</p>
<p class="p3"></p>
<p class="p3">
<span>Odlučujući o vrsti i visini kazne okrivljenoj, sud je cijenio sve okolnosti iz čl. 42 Krivičnog zakonika CG, pa je na strani okrivljene našao olakšavajuće okolnosti  da se radi o porodičnoj  osobi koja je majka dvoje djece, lošeg imovnog stanja, nezaposlena, do sada neosudjivana, a posebnu okolnost da je izrazila spremnost da oštćenom nadoknadi pričinjenu štetu i da nastavi sa uplatom rata po osnovu predmetnog kredita.Stoga je sud   u nenalaženju otežavajućih okolnosti, okrivljenoj  utvrdio kaznu zatvora u trajanju od trideset dana i istovremeno odredio da se ista neće izvršiti ukoliko u roku od jedne godine dana ne učini novo krivično djelo. Sud je mišljenja da će se i sa uslovnom osudom kao mjerom upozorenja, obziorm na težinu djela i nastale  posledice, postići svrha kažnjavanja u okviru opšte svrhe izricanja krivičnih sankcija, i uticati na okrivljenu da u buduće ne vrši krivična djela, a time ostvariti ciljevi specijalne i generalne prevencije, shodno čl. 32 KZ.</span>
</p>
<p class="p4">
<span> </span>
</p>
<p class="p4">
<span>Sud je obavezao okrivljenu na plaćanje paušala u iznosu od 30 €, koji troškovi paušala su određeni obzirom na složenost i trajanje postupka i na imovinske prilike okrivljene, shodno odredbi čl. 199 ZKP CG.</span>
</p>
<p class="p4"></p>
<p class="p4">
<span>Oštećeni M.M. se radi ostvarivanja imovinsko pravnog zahtjeva  upućuje na parnični postupak shodno čl.212.ZKP-a.</span>
</p>
<p class="p4"></p>
<p class="p4">
<span>Sa iznijetog odlučeno je kao u izreci presude na osnovu čl.364.ZKP.</span>
</p>
<p class="p4"></p>
<p class="p4"></p>
<p class="p5">
<span>OSNOVNI SUD U BIJELOM POLJU</span>
</p>
<p class="p5">
<span>Dana, 21.01.2011.godine</span>
</p>
<p class="p5"></p>
<p class="p5"></p>
<p class="p1">
<span>Zapisničar,							Predsjednik vijeća-sudija,</span>
</p>
<p class="p1">
<span>Ljiljana Joksimović s.r    		                       Violeta Raičević s.r</span>
</p>
<p class="p1"></p>
<p class="p6"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1">
<span>DN-a Po primjerak  presude s</span>
</p>
<p class="p1">
<span>poukom o pravu na žalbu dostaviti:</span>
</p>
<p class="p1">
<span>-ODT-u B.Polje</span>
</p>
<p class="p1">
<span>-okrivljenoj L.M.i</span>
</p>
<p class="p1">
<span>-oštećenom  M.M.u</span>
</p>
<p class="p1"></p>
<p class="p1">
<span>                                                                            Predsjednik vijeća-sudija,</span>
</p>
<p class="p1"></p>
<p class="p1"></p>
<p class="p1"></p>
<p class="p7"></p>
<p class="p8"></p>


</body>
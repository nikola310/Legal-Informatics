<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;}
.s2{font-family:Times New Roman;}
.p1{text-align:start;hyphenate:auto;keep-with-next.within-page:always;font-family:Arial;font-size:12pt;}
.p2{text-align:start;hyphenate:auto;font-family:Arial;font-size:12pt;}
.p3{text-align:center;hyphenate:auto;keep-with-next.within-page:always;font-family:Arial;font-size:12pt;}
.p4{text-align:start;hyphenate:auto;font-family:Times New Roman;font-size:12pt;}
.p5{text-indent:0.5in;text-align:justify;hyphenate:auto;font-family:Arial;font-size:12pt;}
.p6{text-indent:0.5in;text-align:center;hyphenate:auto;font-family:Arial;font-size:12pt;}
.p7{text-align:center;hyphenate:auto;font-family:Arial;font-size:12pt;}
.p8{text-align:justify;hyphenate:auto;font-family:Arial;font-size:12pt;}
.p9{text-indent:0.375in;text-align:justify;hyphenate:auto;font-family:Arial;font-size:12pt;}
</style>
<meta content="rahmo.banda" name="author">
</head>
<body class="b1 b2">
<p class="p1">
<span class="s1">OSNOVNI SUD U BIJELOM POLJU</span>
</p>
<p class="p2">
<span class="s1">	K.br. 272/2011</span>
</p>
<p class="p2"></p>
<p class="p3">
<span class="s1">U IME NARODA </span>
</p>
<p class="p4"></p>
<p class="p2"></p>
<p class="p5">
<span>Osnovni sud u Bijelom Polju, kao prvostepeni krivični i to sudija Rahmo Banda, kao sudija pojedinac, uz učešće namještenika suda Popović Ljiljane, kao zapisničara, u krivičnom predmetu protiv okrivljenog S.H.a iz N., Opština Bijelo Polje, zbog krivičnog djela kradje iz čl. 239. st. 1. KZ, pokrenut Optužnim predlogom ODT iz B.Polja Kt.br.179/2011 od 02.06.2011. godine, nakon održanog usmenog, glavnog i javnog pretresa u prisustvu okrivljenog S.H.a, a u odsustvu uredno obaviještenih ODT iz Bijelog Polja i predstavnika oštećene E.B.P., dana 29.06.2011. godine, donio je i javno objavio:</span>
</p>
<p class="p5"></p>
<p class="p5"></p>
<p class="p6">
<span class="s1">P R E S U D U</span>
</p>
<p class="p6"></p>
<p class="p5">
<span class="s1">Okrivljeni</span><span class="s2"> </span><span class="s1">S.H. zv. Z.,</span><span> od oca Ć. i majke R. rodjene L., rodjen ....godine u Bijelom Polju, živi u mjestu rodjenja – N.a, Bošnjak, državljanin Crne Gore, pismen, završio Srednju Školu, nezaposlen, oženjen, otac četvoro maloljetne djece, vojsku služio 1972.godine u Puli, lošeg imovnog stanja – korisnik socijalne pomoći, ne osudjivan.</span>
</p>
<p class="p5"></p>
<p class="p7">
<span class="s1">K r i v    j e</span>
</p>
<p class="p5"></p>
<p class="p5">
<span class="s1">Što je :</span>
</p>
<p class="p5">
<span>- u periodu od 14.07.2010.godine do 14.10.2010.godine, u mjestu N.a, Opština Bijelo Polje, u namjeri da sebi pribavi protivpravnu imovinsku korist, neovlašćeno vršio potrošnju električne energije, na način što je bez mjernog uredjaja, u dvorištu svog domaćinstva, direktno priključio na niskonaponsku mrežu PGP kablo presjeka 2 x 2,5 mm2, na čijem kraju je instalirao utičnicu sa koje se napajao hidrofor, tako da se potrošnja električne energije nije registrovala i time nanio štetu E.B.P.u iznosu od 198,20 eura, </span>
</p>
<p class="p5"></p>
<p class="p5">
<span>-čime je izvršio krivično djelo kradja iz čl. 239. st. 1. Krivičnog Zakonika.</span>
</p>
<p class="p8"></p>
<p class="p5">
<span>-pa mu sud primjenom citiranog zakonskog propisa i čl. 2,4,5,13,15,32,36,42, 52,53, i 54  KZ, te čl. 199,202, 212  i 364. ZKP-a, </span><span class="s1">i z r i č e :</span>
</p>
<p class="p7"></p>
<p class="p7">
<span class="s1">USLOVNU OSUDU</span>
</p>
<p class="p5">
<span>Kojom mu utvrdjuje kaznu zatvora u trajanju od 30 ( trideset) dana, i istovremeno odredjuje da se ista neće izvršiti ukoliko okrivljeni u roku od 1 ( jedne ) godine, ne izvrši neko novo krivično djelo.</span>
</p>
<p class="p8"></p>
<p class="p5">
<span>Okrivljeni se obavezuje da na ime paušala plati ovom sudu iznos  od 30 € ( trideset eura), kao i na ime troškova krivičnog postupka iznos od 44,00 eura (četrdesetčetiri  eura), a sve u roku od 15. dana po pravosnažnosti presude.</span>
</p>
<p class="p5"></p>
<p class="p8">
<span>	Obavezuje se okrivljeni da oštećenoj E. iz Bijelog Polja, uplati iznos od 198,20 € u roku od 15. dana po pravosnažnosti presude, dok se za preostali dio upućuje na parnicu, shodno čl. 212. st. 2. ZKP-a.</span>
</p>
<p class="p8"></p>
<p class="p8"></p>
<p class="p7">
<span class="s1">O b r a z l o ž e nj e</span>
</p>
<p class="p7"></p>
<p class="p8"></p>
<p class="p5">
<span>Optužnim predlogom ODT iz B.Polja Kt.br.179/11 od 02.06.2011.godine, okrivljenom S.H.u iz N., Opština Bijelo Polje, stavljeno je na teret izvršenje krivičnog djela kradje iz čl. 239. st. 1. KZ.</span>
</p>
<p class="p8"></p>
<p class="p5">
<span>Glavni pretres je održan i zaključen u odsustvu uredno obaviještenih ODT iz Bijelog Polja i predstavnika oštećene '' E. '' B.Polje, shodno odredbama čl. 453. ZKP-a.</span>
</p>
<p class="p5"></p>
<p class="p5">
<span>Okrivljeni S.H. u svojoj odbrani tokom postupka je naveo, da je tačno da je u mjestu N.a Opština Bijelo Polje počev od 2009.godine u maju mjesecu neovlašćeno vršio potrošnu električne energije na način, što je bez mjernog uredjaja u dvorištu svog domaćinstva direktno priključio na nisko naponsku mrežu kablo, na čijem kraju je instalirao hidrofor. To je uradio iz razloga što je pravio kuću, pa mu je električna energija bila potrebna radi izgradnje iste. Istakao je da nije svakodnevno koristio električnu energiju već 15. dana u 2009.godini, stim što je nastavio u oktobru mjesecu 2010.godine, a kada je došla kontrola ED B.Polje, tada je prekinuo neovlašćenu potrošnju električne energije.  U završnoj riječi je izjavio, da ostavlja sudu da odluči o krivici i ukoliko nadje da je kriv, molio je da ga što blaže kazni. </span>
</p>
<p class="p9"></p>
<p class="p5">
<span>Radi utvrdjivanja odlučnih činjenica i krivice okrivljenog, sud je na predlog okrivljenog pročitao iskaze svjedoka N.V.a i S.M.a date na zapisniku kod istražnog sudije od 18.05.2011.godine, izvršio uvid u zapisnik o kontroli mjernog mjesta br. 48 od 14.10.2010.godine, pročitao nalaz i mišljenje vještaka elektro struke dipl.el.ing. R.G.od 19.05.2011.godine, izvršio uvid u obračun o neovlašćenoj potrošnji električne energije ED Bijelo Polje br. 2994 od 15.11.2010.godine i izvršio uvid u izvod iz Kaznene evidencije na ime okrivljenog S.H.a, izdat od strane Uprave Policije - PJ Bijelo Polje br. 1069 od 08.06.2011.godine. </span>
</p>
<p class="p9"></p>
<p class="p5">
<span>Cijeneći odbranu okrivljenog i dokaze pojedinačno i u medjusobnoj vezi a shodno čl. 360. st. 2. Zakonika o krivičnom postupku, sud je utvrdio činjenično stanje i na osnovu istog zaključio da je okrivljeni izvršio krivično djelo stavljeno mu na teret, koje je bliže opisano u izreci presude i za koje ga je oglasio krivim. </span>
</p>
<p class="p5"></p>
<p class="p5">
<span>Naime, odbranu okrivljenog na način kako je iznešena, sud je cijenio kao priznanje izvršenja krivičnog djela i krivice. Tako okrivljeni ne spori da je neovlašćeno vršio potrošnju električne energije, na način što je bez mjernog uredjaja u dvorištu svog domaćinstva direktno priključio na nisko naponsku mrežu kablo i na kraju tog kabla instalirao utičnicu. A to je uradio iz razloga što je pravio kuću, uz naglašavanje da nije svakodnevno tako neovlašćeno trošio električnu energiju. I kad su došli iz ED B.Polje da kontrolišu, on je prekinuo takvu potrošnju. </span>
</p>
<p class="p5"></p>
<p class="p5">
<span>Priznanje okrivljenog potvrdjeno je iskazima svjedoka – električara. Tako svjedoci N.V. i S.M., su posvjedočili, da su dana 14.10.2010.godine, zajedno vršili kontrolu mjernih mjesta u mjestu N.a, Opština Bijelo Polje. Tom prilikom su u domaćinstvu S.H.a utvrdili, da je taj potrošač onemogućio tačno registrovanje utrošene električne energije na način što je na svom posjedu priključio kabal PGP 2 x 2,5 mm2, mimo brojila direktno sa elektro mreže na stubu i na kraju kabla na stubu instalirao utičnicu, sa koje se u trenutku kontrole napajao hidrofor. </span>
</p>
<p class="p5"></p>
<p class="p5">
<span>Iskaze predhodnih svjedoka sud je cijenio i u podpunosti prihvatio, jer su isti jasni i dati u skladu sa obavezama vršenja svojih poslova a vezano za zatečeno stanje prilikom vršenja kontrole potrošnje električne energije sa elektro mreže i isti su udopunjeni pisanim dokazima. Tako se iz zapisnika o kontroli mjernog mjesta ED B.Polje br. 48 od 14.10.2010.godine, utvrdjuje, da je ovaj potrošač onemogućio tačno registrovanje utrošene električne energije, na način što je na svom posjedu priključio kabal  PGP 3 x 2,5 mm, mimo brojila direktno sa električne mreže na stubu. Na kraju kabla na stubu je instalirana utičnica sa koje se u trenutku kontrole napajao hidrofor. </span>
</p>
<p class="p5"></p>
<p class="p5">
<span>Sud je cijenio nalaz i mišljenje vještaka elektro struke R.G.od 19.05.2011.godine, pa je isti u podpunosti prihvatio. Naime, ovaj vještak se na osnovu zapisnika ovlašćenih lica ED B.Polje o kontroli mjernih mjesta br. 48 od 14.10.2010.godine i na osnovu pravila za snadbijevanje električnom energijom Sl. List CG br. 54/09 čl. 59. st. 3., period neovlašćene potrošnje električne energije je od 14.07.2010.godine do 14.10.2010.godine. A na osnovu pravila za snadbijevanje električnom energijom Sl.CG br. 13/05 čl. 26. tač. 2., obračun neovlašćene potrošnje električne energije za navedeni period iznosi 198,20 eura. Tako da sud nije prihvatio period i visinu neovlašćene potrošnje električne energije iz Optužnog predloga od 14.10.2009.godine do 14.10.2010.godine, jer je imao u vidu nalaz i mišljenje vještaka elektro struke koji je sud cijenio kao objektivno i stručno dat. </span>
</p>
<p class="p5">
<span>Dakle, kod ovakvog stanja stvari sud zaključuje da se u radnjama okrivljenog stiču svi elementi bića kriv.djela kradje iz čl. 239. st. 1. KZ, ovo kod činjenice da je okrivljeni u periodu od 14.07.2010.godine do 14.10.2010.godine, u mjestu N.a, Opština Bijelo Polje, u namjeri da sebi pribavi protivpravnu imovinsku korist, neovlašćeno vršio potrošnju električne energije, na način što je bez mjernog uredjaja, u dvorištu svog domaćinstva, direktno priključio na niskonaponsku mrežu PGP kablo presjeka 2 x 2,5 mm2, na čijem kraju je instalirao utičnicu sa koje se napajao hidrofor, tako da se potrošnja električne energije nije registrovala i time nanio štetu E.B.P.u iznosu od 198,20 eura, a sve u namjeri da sebi pribavi protivpravnu imovinsku korist, na štetu E.B.P., te je tako predmetno djelo izvršio s umišljajem, obzirom da je njegov umišljaj bio usmjeren na oduzimanje električne energije na neograničeno vrijeme, odnosno dok bude u mogućnosti da isto čini, konkretno sve do momenta kada je prilikom kontrole zatečen u vršenju neovlašćene potrošnje električne energije.</span>
</p>
<p class="p5"></p>
<p class="p5">
<span>Prema Čl. 239. st. 1. KZ, kojim je regulisano krivično djelo kradje, koje je okrivljenom stavljeno na teret propisano je ko tudju pokretnu stvar oduzme drugome u namjeri da njenim prisvajanjem sebi ili drugom pribavi protivpravnu imovinsku korist, kazniće se novčanom kaznom ili zatvorom do 3. godine.</span>
</p>
<p class="p5"></p>
<p class="p5">
<span>Prilikom odlučivanja o vrsti i visini kazne sud je cijenio sve okolnosti iz čl. 42. KZ, koje utiču na to da kazna bude veća ili manja, pa je na strani okrivljenog našao olakšavajuće okolnosti da je isti relativno stariji, porodičan, otac četvoro maloljetno djece, nezaposlen, lošeg imovnog stanja – korisnik socijalne pomoći, da mu se supruga nalazi u Specijalnoj Bolnici ( Kotor), ne osudjivan, što ukazuje da isti do sada nije dolazio u sukob sa Zakonom,  dok otežavajućih okolnosti nije našao, zbog čega mu je za izvršeno krivično djelo utvrdio kaznu zatvora u trajanju od 30. dana i istovremeno odredio da se ista neće izvršiti pod uslovom da okrivljeni u roku od 1. godine ne izvrši neko novo krivično djelo. Imajući u vidu navedene olakšavajuće okolnosti ovaj sud je stanovišta da u konkretnom slučaju prema okrivljenom, radi krivično pravne zaštite nije nužno primijeniti kaznu i da se može osnovano očekivati da će se i samim upozorenjem uz prijetnju kazne ( uslovnom osudom) dovoljno uticati na okrivljenog da više ne vrši krivična djela odnosno da će se postići svrha izricanja uslovne osude iz čl. 52 u vezi čl. 4. st. 2. KZ.  </span>
</p>
<p class="p5"></p>
<p class="p5">
<span>Ovaj sud je cijenio i ostale izvedene dokaze - obračun ED B.Polje br. 2994 od 15.11.2010. godine, koji nije posebno obrazlagao, nalazeći da  je isti bez uticaja na drugačije odlučivanje u ovoj krivičnoj stvari, obzirom na ukupno činjenično stanje. </span>
</p>
<p class="p5"></p>
<p class="p5">
<span>Shodno čl. 199 ZKP-a odlučeno je u pogledu paušala a koji je odmjeren vodeći pri tome računa o trajanju i složenosti krivičnog postupka, kao i imovinskim prilikama okrivljenog, kao i na ime troškova krivičnog postupka u iznosu od 44,00 eura, koji se odnose na ime vještačenja od strane vještaka elektro struke tokom postupka, shodno čl. 202. ZKP-a. </span>
</p>
<p class="p5"></p>
<p class="p5">
<span>Sud je obavezao okrivljenog da oštećenoj E. iz Bijelog Polja, uplati iznos od 198,20 € u roku od 15. dana po pravosnažnosti presude, dok se za preostali dio upućuje na parnicu,  shodno čl. 212. st. 2. ZKP-a.</span>
</p>
<p class="p5"></p>
<p class="p5">
<span>Sa iznijetih razloga odlučeno je kao u izreci presude shodno čl. 364. ZKP-a.</span>
</p>
<p class="p5"></p>
<p class="p7">
<span class="s1">OSNOVNI SUD U BIJELOM POLJU</span>
</p>
<p class="p6">
<span class="s1">Dana : 29.06.2011.godine</span>
</p>
<p class="p5"></p>
<p class="p5"></p>
<p class="p5"></p>
<p class="p8">
<span class="s1">Zapisničar,							      S u d i j a,</span>
</p>
<p class="p8">
<span class="s1">Ljiljana Popović s.r.       		                                  Rahmo Banda s.r.</span>
</p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p4"></p>


</body>
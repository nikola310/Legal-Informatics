<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.7875in 0.9847222in 0.49930555in 0.9847222in;}
.p1{text-indent:0.625in;text-align:center;hyphenate:auto;font-family:Verdana;font-size:12pt;}
.p2{text-indent:0.625in;text-align:end;hyphenate:auto;font-family:Verdana;font-size:12pt;}
.p3{text-align:center;hyphenate:auto;font-family:Verdana;font-size:12pt;}
.p4{text-align:start;hyphenate:auto;font-family:Verdana;font-size:12pt;}
.p5{text-indent:0.5in;text-align:justify;hyphenate:auto;font-family:Verdana;font-size:12pt;}
.p6{text-align:justify;hyphenate:auto;font-family:Verdana;font-size:12pt;}
.p7{text-indent:0.5in;text-align:center;hyphenate:auto;keep-with-next.within-page:always;font-family:Verdana;font-size:12pt;}
.p8{text-indent:0.5833333in;text-align:justify;hyphenate:auto;font-family:Verdana;font-size:12pt;}
.p9{text-align:center;hyphenate:auto;keep-with-next.within-page:always;font-family:Verdana;font-size:12pt;}
.p10{text-indent:0.5in;text-align:center;hyphenate:auto;font-family:Verdana;font-size:12pt;}
.p11{text-align:justify;hyphenate:auto;font-family:Verdana;font-size:10pt;}
.p12{text-align:start;hyphenate:auto;font-family:Times New Roman;font-size:12pt;}
.s1{text-decoration:underline;}
.s2{font-weight:bold;}
</style>
<meta content="violeta.raicevic" name="author">
</head>
<body class="b1 b2">
<p class="p1">
<!--Image link to '0.jpg' can be here-->
</p>
<p class="p2">
<span>K.br.144/12</span>
</p>
<p class="p3"></p>
<p class="p3">
<span>U IME CRNE GORE</span>
</p>
<p class="p4"></p>
<p class="p5"></p>
<p class="p6">
<span>	OSNOVNI SUD U BIJELOM POLJU,  po sudiji pojedincu Raičević Violeti uz učešće namještenika suda  Joksimović Ljiljane kao zapisničara u krivičnom predmetu protiv  okrivljenog B.M.a   iz Bijelog Polja, zbog krivičnog djela  šumska kradja iz čl.324.st.2 u vezi st.1. KZ, po optužnom predlogu ODT-a u B.Polju Kt.br.109/12 od 25.03.2012.godine, nakon održanog  usmenog glavnog  i javnog pretresa  u prisustvu  zamjenika ODT-a Smolović Slavenka i  okrivljenog B.M.a  dana 07.05.2012.godine donio je i javno objavio:</span>
</p>
<p class="p5"></p>
<p class="p5"></p>
<p class="p7">
<span>P R E S U D U</span>
</p>
<p class="p5"></p>
<p class="p8"></p>
<p class="p6">
<span>	Okrivljeni </span><span class="s1">B.M.</span><span> od oca D. i majke S., rodjene  R., rodjen .....godine u B.Polju, sa prebivalištem u mjestu G. opština B.Polje po zanimanju zemljoradnik, udovac, otac troje djece, lošeg imovnog stanja, osudjivan.</span>
</p>
<p class="p8"></p>
<p class="p8"></p>
<p class="p5"></p>
<p class="p7">
<span>K R I V   J E </span>
</p>
<p class="p5"></p>
<p class="p5">
<span>Što je :</span>
</p>
<p class="p6"></p>
<p class="p6">
<span>	-  dana  17.03.2011.godine,  u državnoj šumi  u mjestu zv."Ravna Gora" u Grančarevu opština Bijelo Polje, radi kradje oborio  11 bukovih stabala ukupne drvne mase 6,23 m3 i time pričinio štetu oštećenoj U.i za Š.P.a.</span>
</p>
<p class="p6">
<span>	</span>
</p>
<p class="p6">
<span>	- čime je izvršio krivično djelo šumska kradja iz čl.324.st.2 u vezi st.1.Krivičnog Zakonika.</span>
</p>
<p class="p5"></p>
<p class="p5">
<span>-pa ga sud primjenom citiranih  zakonskih propisa i čl. 2, 4, 5, 13, 15, 32,  36, 39 i  42 Krivičnog zakonika Crne Gore /KZ/  i čl. 226,  239 i 374 Zakonika o krivičnom postupku Crne Gore /ZKP/,  </span>
</p>
<p class="p5"></p>
<p class="p5"></p>
<p class="p9"></p>
<p class="p9"></p>
<p class="p9">
<span>O S U D J U J E</span>
</p>
<p class="p10"></p>
<p class="p5"></p>
<p class="p5">
<span>- Na kaznu zatvora  u trajanju od 3 /tri/ mjeseca - kao glavnu kaznu i</span>
</p>
<p class="p5"></p>
<p class="p5">
<span>- Na novčanu kaznu u iznosu od 200,00 € /dvije stotine eura/ - kao sporednu kaznu, </span>
</p>
<p class="p8"></p>
<p class="p8">
<span>Okrivljeni je dužan da plati novčanu kaznu u roku od 3 /tri/ mjeseca po pravosnažnosti presude na Depozit novčanih kazni, troškova postupka i paušala CG br.832-151-35, stim što  je dokaz o uplati dužan dostaviti krivičnoj pisarnici ovog suda. </span>
</p>
<p class="p8"></p>
<p class="p8">
<span>Ako okrivljeni ne plati novčanu kaznu u odredjenom roku ista će se zamijeniti tako što će se za svakih započetih 25,00 € novčane kazne odrediti jedan dan kazne zatvora; ako okrivljeni plati samo dio  novčane kazne, sud će ostatak kazne srazmjerno zamijeniti kaznom zatvora, a ako okrivljeni isplati ostatak novčane kazne izvršenje kazne zatvora će se obustaviti.</span>
</p>
<p class="p5"></p>
<p class="p5">
<span>Okrivljeni se obavezuje da na ime paušala plati novčani iznos od 30 € /trideset eura/  na račun  br.832-151-35, a u roku od 15 dana po pravosnažnosti presude pod prijetnjom prinudnog izvršenja.</span>
</p>
<p class="p5"></p>
<p class="p5">
<span>Oštećena U.a za Š.P.a, se radi ostvarivanja imovinsko-prvnog zahtejva upućuje na parnični postupak.</span>
</p>
<p class="p5"></p>
<p class="p7"></p>
<p class="p7">
<span>O b r a z l o ž e nj e</span>
</p>
<p class="p5"></p>
<p class="p5"></p>
<p class="p5">
<span>Optužnim predlogom ODT-a u Bijelom Polju Kt. br.109/12 od 25.03.2012.godine okrivljenom B.M.u, stavljeno je na teret izvršenje krivičnog djela šumska kradja iz čl. 324 st. 2 u vezi st. 1 KZ.</span>
</p>
<p class="p5"></p>
<p class="p5">
<span>Glavni pretres je održan u prisustvu zamjenika ODT-a i okrivljenog, a u odsustvu uredno pozvanog predstavnika oštećene U.e za Š.P.a.</span>
</p>
<p class="p5"></p>
<p class="p8">
<span>Okrivljeni B.M.   u svojoj odbrani tokom postupka na glavnom pretresu je istakao da nije izivršio sječu bukovih stabala u državnoj šumi u Grančarevu niti je zatečen od strane lugara  F.LJ.i M.N.. Smatra da su mu lugari  predmetnu sječu podvalili  jer se dana 17.03.2011.godine,  nalazio u Bijelom Polju. Istakao je da nikada ne siječe u državnoj šumi, jer u Grančarevu ima svoju privatnu šumu pa  ni u njoj ne siječe. Negira da je potkresivao grane  od nekakvog  bespravno posječenog  bukovog drveta  i sa pomenutim lugarima nije ništa razgovarao u vezi bespravne sječe u državnoj šumi. Medjutim, tokom postupka a nakon saslušanja svjedoka M.N. i F.LJ.okrivljeni je priznao da su ga lugari zatekli na licu mjesta  kada je potkresivao  suve grane sa bukava  stim što mu nije poznato ko je stabla bukve  posjekao.</span>
</p>
<p class="p8"></p>
<p class="p8">
<span>U završnoj riječi je izjavio da se ne osjeća krivim.</span>
</p>
<p class="p8"></p>
<p class="p5">
<span>Sud je radi utvrdjivanja odlučnih činjenica i krivične odgovornosti, okrivljenog  na glavnom pretresu izveo dokaze: saslušao svjedoke F.LJ.i M.N.,  izvršio uvid u zapisnik  o izvršenom kontrolnom pregledu U.e za šume PJ Pljevlja 17.03.2011.godine i izvršio uvid u izvod iz  KE na ime okrivljenog.</span>
</p>
<p class="p5"></p>
<p class="p5">
<span>Sud je cijeneći sve dokaze pojedinačno i u medjusobnoj povezanosti, dovodeći ih u vezu sa odbranom okrivljenog, utvrdio činjenično stanje i na  osnovu istog zaključio da je okrivljeni B.M. izvršio krivično djelo šumska kradja  iz čl.324.st.2 u vezi st.1. KZ zbog čega je kriv.</span>
</p>
<p class="p5"></p>
<p class="p5">
<span>Naime, sud je cijenio  odbranu okrivljenog kao neosnovanu  i sračunatu na izbjegavanje krivične odgovornosti  pa istu nije prihvatio iz više razloga. Posebno  što je njegova odbrana obezvrijedjena  kategoričnim iskazima svjedoka  F.LJ.i M.N. koje je sud prihvatio  jer su bili saglasni u pogledu  odlučnih činjenica  i pri tom istakli da su dana 17.03.2011.godine,  u  obilasku terena "Ravna Gora" u Grančarevu,  kao reonski lugari  vršili kontrolu a po dojavi da je na tom terenu izvršena bespravna sječa.Na licu mjesta  pronašlii  su posječenih   11 stabala bukve,  premjerili panjeve od posječenih stabala o čemu su sačinili zapisnik i utvrdili kubnu masu. Sječa je bila svježa. Na licu mjesta zatekli su  B.M.a  koji  je sa motornom testerom obradjivao  jednu od tih bukava na način  što je potkresivao grane. Svi drvni sortimenti  bili su na licu mjesta  u neposrednoj blizini bespravne sječe. U konkretnom slučaju radilo se o kubnoj  masi 6,23 m3. Izloženo je potvrdjeno zapisnikom o izvršenom kontrolnom pregledu U.e za Š.P.a PJ B.Polje od 17.03.2011.godine.</span>
</p>
<p class="p5"></p>
<p class="p5">
<span>Iz izvoda iz KE na ime okrivljenog B.M.a  se utvrđuje da je osudjivan presudom Osnovnog suda u B.Polju K.br.509/04 od 21.06.2005.godine  zbog krivičnog djela 324.st.1.KZ dva mjeseca zatvora uslovno za jednu godinu, presudom istog suda K.br.446/10 od 19.10.2010.godine zbog krivičnog djela iz čl.239.st.1.KZ, pet mjeseci zatvora uslovno za dvije godine.</span>
</p>
<p class="p5"></p>
<p class="p5">
<span>Kod ovako utvrdjenog  činjeničnog stanja  zaključuje se da je okrivljeni bez odobrenja  i saglasnosti oštećene U.e za Š.P.a dana  17.03.2011.godine,  u državnoj šumi  u mjestu zv."Ravna Gora" u Grančarevu opština Bijelo Polje, radi kradje oborio  11 bukovih stabala ukupne drvne mase 6,23 m3 i time pričinio štetu oštećenoj U.i za Š.P.a. Postupajući na  opisan način u radnjama okrivljenog stekla su se sva obilježja krivičnog djela šumske kradje iz čl.324.st.2 u vezi st.1. KZ CG zbog čega je kriv.</span>
</p>
<p class="p5"></p>
<p class="p5">
<span>Okrivljeni je postupao  sa namjerom sticanja  protiv pravne imovinske koristi obzirom da je bio svjestan činjenice da  šuma u kojoj je izvršio  sječu ne pripada njemu, te svjestan činjenice da je  kubna masa oborenih stabala veća od 5 m3,  pa je  postupao sa umišljajem.</span>
</p>
<p class="p5"></p>
<p class="p5">
<span>Za krivično djelo šumska krađa iz čl. 324 st.2 u vezi  st. 1 KZ  zaprijećena je kazna zatvora od  tri mjeseca do tri godine i novčana kazna. </span>
</p>
<p class="p5"></p>
<p class="p5">
<span>Odlučujući o vrsti i visini kazne okrivljenom, sud je cijenio sve okolnosti iz čl. 42 KZ, pa je na strani okrivljenog  od otežavajućih okolnosti  cijenio stepen krivice i njegovu raniju osudjivanost za istovrsno krivično djelo, a od olakšavajućih okolnosti je našao da se radi o čovjeku koji je lošeg imovnog  stanja, koji je udovac, otac troje djece, pa je okrivljenog osudio na kaznu zatvora u granicama propisanog minimuma u trajanju od 3 mjeseca, cijeneći da je kazna srazmjerna izvršenom krivičnom djelom, nastupjelim posledicama i ličnosti učinioca.</span>
</p>
<p class="p5"></p>
<p class="p5">
<span>Obzirom da je  za krivično djelo šumske krađe prema važećem zakoniku kumulativno sa kaznom zatvora propisana i novčana kazna, to je sud okrivljenog osudio i na novčanu kaznu u iznosu od 200,00 eura, kao sporednu kaznu, cijeneći da je ista adektvatna izvršenom krivičnom djelu i nastupjelim posledicama, a pri tom je  posebno uzeo u obzir imovno stanje učinioca. </span>
</p>
<p class="p5"></p>
<p class="p5">
<span>Sud je mišljenja da će se izrečenim krivičnim sankcijama postići svrha kažnjavanja  koja podrazumijeva sprečavanje učinioca da čini krivična djela i uticanje na njega da ubuduće ne čini krivična djela, uticanje na druge da ne čine krivična djela, izražavanje društvene osude za krivično djelo i obaveze poštovanje zakona, jačanje morala i uticaj na razvijanje društvene odgovornosti,  shodno čl. 32 KZ.</span>
</p>
<p class="p5"></p>
<p class="p5">
<span> Sud je obavezao okrivljenog na plaćenje paušala u iznosu od 30 eura, koji paušal je određen obzirom na trajanje i složenost postupka, te imovno stanje okrivljenog, ovo shodno čl. 226 ZKP.</span>
</p>
<p class="p5"></p>
<p class="p5">
<span>Na osnovu čl. 239.ZKP oštećena U.a za Š.P.a se radi ostvarivanja imovinsko-pravnog zahtjeva upućuje na parnični postupak, jer bi utvrdjivanje visine  pričinjene  štete vodilo odugovlačenju i neekonomičnosti postupka.</span>
</p>
<p class="p5"></p>
<p class="p5">
<span>Sa iznijetih razloga odlučeno je kao u izreci presude, a ovo shodno čl. 374 ZKP.</span>
</p>
<p class="p5"></p>
<p class="p10"></p>
<p class="p10">
<span>OSNOVNI SUD U BIJELOM POLJU</span>
</p>
<p class="p10">
<span>Dana, 07.05.2012. godine</span>
</p>
<p class="p5"></p>
<p class="p6">
<span>Zapisničar 						                            S u d i j a,</span>
</p>
<p class="p6">
<span>Ljiljana Joksimović s.r                                                   Violeta Raičević s.r</span>
</p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p11"></p>
<p class="p11"></p>
<p class="p11"></p>
<p class="p11"></p>
<p class="p11"></p>
<p class="p11"></p>
<p class="p11"></p>
<p class="p11"></p>
<p class="p11"></p>
<p class="p11"></p>
<p class="p11"></p>
<p class="p11"></p>
<p class="p11"></p>
<p class="p11"></p>
<p class="p11"></p>
<p class="p11"></p>
<p class="p11"></p>
<p class="p11"></p>
<p class="p11"></p>
<p class="p11"></p>
<p class="p6">
<span>DN-a: Po primjerak  presude s </span>
</p>
<p class="p6">
<span>poukom o pravu na žalbu dostaviti:</span>
</p>
<p class="p6">
<span>- ODT-u - B.Polje</span>
</p>
<p class="p6">
<span>-okrivljenom B.M.u</span>
</p>
<p class="p6">
<span>-oštećenoj U.i za šume-Pljevlja </span>
</p>
<p class="p6"></p>
<p class="p6">
<span class="s2">	       </span><span>S u d i j a,</span>
</p>
<p class="p6"></p>
<p class="p6"></p>
<p class="p6"></p>
<p class="p11"></p>
<p class="p11"></p>
<p class="p11"></p>
<p class="p11"></p>
<p class="p11"></p>
<p class="p11"></p>
<p class="p11"></p>
<p class="p11"></p>
<p class="p11"></p>
<p class="p11"></p>
<p class="p11"></p>
<p class="p11"></p>
<p class="p11"></p>
<p class="p12"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 0.91597223in 1.0in 0.91597223in;}
.s1{font-weight:bold;}
.s2{color:black;}
.s3{font-weight:bold;color:black;}
.s4{font-family:Arial;}
.p1{text-align:end;hyphenate:auto;font-family:Times New Roman;font-size:13pt;}
.p2{text-align:start;hyphenate:auto;font-family:Times New Roman;font-size:13pt;}
.p3{text-align:center;hyphenate:auto;font-family:Times New Roman;font-size:13pt;}
.p4{text-align:justify;hyphenate:auto;font-family:Times New Roman;font-size:13pt;}
.p5{text-indent:0.5in;text-align:justify;hyphenate:auto;font-family:Times New Roman;font-size:13pt;}
.p6{text-indent:0.5in;text-align:center;hyphenate:auto;font-family:Times New Roman;font-size:13pt;}
.p7{text-indent:0.5in;text-align:start;hyphenate:auto;font-family:Times New Roman;font-size:13pt;}
.p8{text-indent:0.16666667in;text-align:justify;hyphenate:auto;font-family:Times New Roman;font-size:13pt;}
.p9{text-align:justify;hyphenate:auto;font-family:Times;font-size:13pt;}
.p10{text-align:start;hyphenate:auto;font-family:Times New Roman;font-size:12pt;}
</style>
<meta content=" " name="author">
</head>
<body class="b1 b2">
<p class="p1">
<span class="s1">      K.br. 178/11</span>
</p>
<p class="p1"></p>
<p class="p2"></p>
<p class="p2">
<span>                                                                      </span>
</p>
<p class="p2"></p>
<p class="p2"></p>
<p class="p2"></p>
<p class="p3"></p>
<p class="p3">
<span class="s1">         U IME CRNE GORE</span>
</p>
<p class="p2"></p>
<p class="p4">
<span class="s1">     	 OSNOVNI SUD U BARU</span><span>, kao prvostepeni krivični, sudija Goran Šćepanović, kao sudija pojedinac, sa zapisničarom Milijanom Minić, u krivičnom predmetu okrivljenog </span><span class="s1">T. M.</span><span>, zbog krivičnog djela teško djelo protiv bezbjednosti javnog saobraćaja iz čl. 348 st. 3. u vezi čl. 339 st. 3. u vezi st. 1. Krivičnog zakonika, po optužnom predlogu Osnovnog državnog tužilaštva u Baru Kt.br. 357/10 od 02.06.2011. godine, nakon održanog glavnog javnog pretresa u prisustvu zamjenika Osnovnog državnog tužioca u Baru B. D., okrivljenog i njegovog branioca P. N., advokata iz P., dana 13.06.2012. godine donio je, a dana 15.06.2012. godine javno objavio</span>
</p>
<p class="p4"></p>
<p class="p2">
<span>   </span>
</p>
<p class="p3">
<span class="s1">   PRESUDU</span>
</p>
<p class="p2">
<span>	</span>
</p>
<p class="p4">
<span>	</span>
</p>
<p class="p5">
<span class="s2">Okrivljeni </span><span class="s3">T. M., </span><span class="s2">JMBG ...., od oca S. i majke M. rođene L. rođen ... godine u mjestu D. D. - SO L., sa prebivalištem u Italiji, V., ..., ili D. D. D. – L. Republika Srbija, državljanin Crne Gore, Srbije i Italije, privatnik, oženjen, otac dvoje maloljetne djece, pismen, završio srednju školu, lošeg imovnog stanja,</span>
</p>
<p class="p5">
<span> </span>
</p>
<p class="p3">
<span class="s1">  K  r  i  v   j  e :</span>
</p>
<p class="p2"></p>
<p class="p2">
<span>     	 Što je:</span>
</p>
<p class="p2"></p>
<p class="p5">
<span>Dana 03. maja 2010. godine oko 14,00 časova, na magistralnom putu M2 Nova Varoš - Užice, upravljajući u saobraćaju putničkim vozilom marke “Fiat stilo” reg.ozn. .-.., ne pridržavajući se saobraćajnih propisa, ugrozio saobraćaj i doveo u opasnost život oštećene T. E., olako držeći da do posledice neće doći, na način što je protivno odredbi čl. 22 st. 1. Zakona o bezbjednosti saobraćaja na putevima (“Sl. list RCG” br. 72/05) preduzeo radnju skretanja sa prostora desne na prostor lijeve kolovozne trake, a da se prethodno nije uvjerio da to može učiniti bez opasnosti za druge učesnike u saobraćaju, a sve u cilju obilaženja zaustavljenog vozila marke VW “Golf” reg. ozn. .., kojim se na prostoru desne kolovozne trake smjera kretanja nalazio N. Z., a koje vozilo je mogao uočiti na udaljenosti oko 50 m, te je u fazi mimoilaženja sa PMV “Golf” reg.ozn. ... kojim je iz suprotnog smjera upravljao M. B., na opasnoj prostornoj udaljenosti, došlo do čeonog sudara vozila, na prostoru lijeve kolovozne trake smjera kretanja vozila “Fiat”, kojom prilikom je oštećena T. E. saputnica u PMV “Fiat” zadobila teške tjelesne povrede u vidu razdora slezine i isticanja krvnog sadržaja iz povrijeđenih krvnih sudova, povrijeđenih struktura slezine, isticanja krvi u trbušnu duplju i postepenog razvijanja stanja šoka usljed gubitka krvi iz krvotoka i nakupljanja slobodnog krvnog sadržaja u prostoru trbušne duplje te na kraju razvijanja upalne reakcije na prisustvo slobodnog krvnog sadržaja u trbušnoj duplji,</span>
</p>
<p class="p2"></p>
<p class="p5">
<span>- čime je učinio krivično djelo - </span><span class="s1">teško djelo protiv bezbjednosti javnog saobraćaja iz čl. 348 st.3. u vezi čl.339 st 3. u vezi st. 1 . Krivičnog zakonika.</span>
</p>
<p class="p2"></p>
<p class="p5">
<span>Na osnovu čl. 47 st. 2 Krivičnog zakonika, </span>
</p>
<p class="p5"></p>
<p class="p6">
<span class="s1">OSLOBAĐA SE OD KAZNE</span>
</p>
<p class="p5"></p>
<p class="p7">
<span>Okrivljeni je dužan da plati troškove krivičnog postupka u iznosu od 450,00 € u roku od 15 dana od dana pravosnažnosti, pod prijetnjom izvršenja.</span>
</p>
<p class="p2"></p>
<p class="p3">
<span class="s1">      O b r a z l o ž e n j e</span>
</p>
<p class="p2"></p>
<p class="p4">
<span>        	Optužnicom, sada optužnim predlogom Osnovnog državnog tužilaštva u Baru Kt.br. 357/10 od 02.06.2011. godine stavljeno je na teret okrivljenom izvršenje krivičnog djela bliže opisanog u izreci presude. </span>
</p>
<p class="p4"></p>
<p class="p4">
<span>	Okrivljeni je u svojoj odbrani izjavio da se kretao se iz pravca N. Varoši prema Užicama. Upravljao je pmv marke “Fiat Stilo”. Sa njim u vozilu su bili njegova supruga T. M. koja se nalazila na mjestu suvozača, i njihova djeca T. E.a i I.a, koje su se nalazile na zadnjem sjedištu. T. E. je sjedjela iza suvozača dok je T. I. bila iza njega. Put se sastojao od dvije saobraćajne trake koje su bile makadam, jer je bio put u izgradnji. I sa jedne i sa druge strane put je bio ograđen betonskim ivičnjacima. Neposredno prije nezgode sa njegove desne strane nalazilo se neko veliko zemljište, iskopi od puta i nailazila mu je krivina na desno. Konkretnom prilikom se kretao brzinom 40-45 km na sat. Ušao je u tu desnu krivinu i negdje pri izlasku iz krivine primijetio je vozilo “ Golf” koje je stajalo na njegovoj traci bez sva četiri žmigavca i ženu koja stoji ispred tog vozila. Kada je ugledao ženu ispred vozila, on je počeo da koči, ali je vidio da ne može da zaustavi svoje vozilo i odlučio je da pređe na drugu traku, da ne bi udario taj automobil koji je već opisao. Skrenuo je u lijevu traku i zaustavio vozilo negdje na polovini auta koji je već pomenuo, ne može se sjetiti da li je skroz zaustavio vozilo, ali zna sigurno da je bio u fazi zaustavljanja, tačnije auto samo što nije stalo i u tom trenutku je naišlo vozilo marke “ Golf V” NK tablica, s kojim je ostvario kontakt i to tako što je svojom lijevom stranom udario u njegovu lijevu stranu. Odmah nakon nezgode gospodin koji je upravljao “Golfom II”, odmah je pomjerio svoje vozilo, prije nego što je došla policija. Te njegove tvrdnje može da potvrdi gospodin koji je upravljao vozilom “Golf V”. On je odmah nakon udesa zvao prijatelja koji je došao i uzeo njegovu porodicu i T. E. koja je bila povrijeđena, kako bi je povezao do prve bolnice. T. E. je nakon nezgode povežena u Dom zdravlja Prijepolje, iz Prijepolja je na njegovu molbu prebačena je u KC Užice, gdje je i operisana. On kompletnu medicinsku dokumentaciju za povrede koje je zadobila E. posjeduje. Na glavnom pretresu je dodao da </span><span class="s2">u vrijeme kada je on primijetio zaustavljeno vozilo marke “Golf” na dijelu kolovoza koji je namijenjen za kretanje vozila u tom pravcu pored tog vozila nije bilo nikog, niti je on na tom vozilu primijetio pokazivače pravca. On je vidio ispred tog vozila jednu žensku osobu za koju je kasnije saznao da je supruga vozača tog vozila, a nakon kontakta vidio je jednog čovjeka koji je sa sigurnosnim trokutom dolazio iz pravca benzinske pumpe. </span>
</p>
<p class="p2"></p>
<p class="p5">
<span>U dokaznom postupku na saglasan predlog stranaka pročitani su iskazi </span><span class="s2">svjedoka N. Z. i M. B. iz prethodnog postupka, pročitani su : zapisnik o uviđaju saobraćajne nezgode MUP Republike Srbije PU Prijepolje od 03.05.2010.godine, sa skicom lica mjesta, izvještaj o ispitivanju prisustva alkohola u krvi Zavoda za javno zdravlje Užice br. 44/10 od 03.05.2010. godine na ime T. M., otpusna lista sa epikrizom broj istorije bolesti 09708 Opšte bolnice Užice od 12.05.2010. godine, otpusna lista sa epikrizom Opšte bolnice Užice broj istorije bolesti 09917 od 12.05.2010. godine na ime T. J., nalaz i mišljenje sudskog vještaka medicinske struke B. B. od 21.03.2011. godine, izvod iz kaznene evidencije na ime okrivljenog PU Čačak br. 235-1-3247/11 od 29.07.2011. godine, izvršen je uvid u fotodokumentaciju MUP R Srbije PU Prijepolje, pročitan je nalaz i mišljenje sudskog vještaka saobraćajne struke M. Š. od aprila 2011. godine, saslušan je vještak na glavnom pretresu. </span>
</p>
<p class="p4"></p>
<p class="p5">
<span>Svjedok </span><span class="s1">N. Z.</span><span> je izjavio da </span><span class="s2">je navedenog dana upravljao svojim pmv marke “Golf” kada je došlo do kvara na mjenjaču usled kojeg nije mogao voziti. Ugasio je motor upalio sva četiri žmigavca i krenuo iz vozila u namjeri da postavi sigurnosni trougao na propisanoj udaljenosti. Kada je izašao iz vozila zaustavio je jedno vozilo koje se takođe kretalo namjeravajući da  postavi trougao na izlazu iz krivine. Nije još ni uspio da postavi trougao kada je vozilo marke “Fiat” naglo skrenulo u lijevo i tada je udario u automobil koji mu je dolazio iz suprotnog pravca. Siguran je da ni jedno od vozila koje je učestvovalo u nezgodi se nije kretalo velikom brzinom. Koliko mu je poznato povrijeđena je jedna djevojčica kćerka od vozača  koji je po njegovom mišljenju skrivio udes. Ne može se sjetiti precizno, ali dio puta od krivine u desno gledano u pravcu kretanja njegovog vozila pa do mjesta sudara i dalje je bilo u izgradnji, misli da je bio posut tucanikom.</span>
</p>
<p class="p4"></p>
<p class="p5">
<span class="s2">Svjedok </span><span class="s3">M. B. </span><span class="s2">je izjavio da</span><span class="s3"> </span><span class="s2">se kretao iz pravca Užica ka Prijepolju. Upravljao je putničkim motornim vozilom marke “Golf 6” UL reg. oznaka. Sa njim u vozilu bile su još tri osobe od kojih je jedna sjedjela na mjestu suvozača, a dvije na zadnjem sjedištu. Put kojim je se kretao, neposredno prije saobraćajne nezgode sastojao se od dvije saobraćajne trake, ali nisu bile obložene asfaltom, tačnije bio je asfalt, ali je više ličio na makadam ili šljunak. I sa jedne i sa druge strane nalazili su se neki betonski ivičnjaci koji su bili dosta visoko. Neposredno prije same nezgode nailazila mu je krivina na lijevo i u tom trenutku primijetio je vozilo “Golf 2” BG tablica koje je bilo zaustavljeno u suprotnoj traci gledajući iz njegovog pravca kretanja, tačnije pomenuto vozilo bilo je zaustavljeno na izlazu krivine gledajući iz suprotnog pravca Prijepolja u pravcu Užica. U jednom trenutku dok je išao prema pomenutoj krivini iz suprotnog pravca naišlo je auto marke “Fiat stilo”, prešlo je na njegovu traku i ostvarilo čeoni kontakt sa njegovim vozilom. Sve se to odigralo u djeliću sekunde. On ne zna tačne razloge zašto i kako je došao na njegovu traku, ali pretpostavlja da je razlog zaobilaženje tog vozila kojeg je već pomenuo, koje je bilo zaustavljeno u suprotnoj traci. Takođe želi da naglasi da je vozilo BG tablica odmah nakon udesa pomjereno možda nekih 20 m. Nakon udesa pozvali su policiju koja je došla na lice mjesta, saputnik u vozilu “Fiat stilo” radi zadobijenih povreda je prebačena radi ukazivanja ljekarske pomoći, a oni su nakon uviđaja pošli sa policijom kako bi im izvadili krv radi daljeg analiziranja. On je štetu naplatio iz Kasko osiguranja.</span>
</p>
<p class="p4"></p>
<p class="p5">
<span class="s2">Iz zapisnika o uviđaju saobraćajne nezgode MUP Republike Srbije PU Prijepolje od 03.05.2010.godine utvrđeno je </span><span>mjesto saobraćajne nezgode, vozila i učesnici u saobraćajnoj nezgodi, opis lica mjesta, povrijeđena lica i oštećenja na vozilima, a iz skice lica mjesta tragovi i položaj vozila nakon saobraćajne nezgode.</span>
</p>
<p class="p5"></p>
<p class="p5">
<span class="s2">Iz izvještaja o ispitivanju prisustva alkohola u krvi Zavoda zajavno zdravlje Užice br. 44/10 od 03.05.2010. godine na ime T. M.  utvrđeno je da okrivljeni nije imao alkohola u krvi. </span>
</p>
<p class="p5"></p>
<p class="p5">
<span class="s2">Iz otpusne lista sa epikrizom broj istorije bolesti 09708 Opšte bolnice Užice od 12.05.2010. godine utvrđeno je koje povrede je u saobraćajnoj nezgodi zadobila mld oštećena T.  E. </span>
</p>
<p class="p5"></p>
<p class="p5">
<span class="s2">Iz otpusne liste sa epikrizom Opšte bolnice Užice broj istorije bolesti 09917 od 12.05.2010. godine na ime T. J. utvrđeno je da je imenovana primljena u bolnicu kao majka pratilja. </span>
</p>
<p class="p5"></p>
<p class="p4">
<span class="s2">	Iz nalaza i mišljenja sudskog vještaka medicinske struke B. B. od 21.03.2011. godine utvrđeno je da je T. E., provela jedanaest dana na bolničkom liječenju na odjeljenju Dječje hirurgije Opšte bolnice u Užicama, sa početkom bolničkog liječenja dana 3 maja 2010. godine, zbog povrede trbuha zadobijene u saobraćajnom udesu u kom je učestvovala kao putnik na zadnjem sjedištu motornog vozila. Prilikom prijema na liječenje bila je sa znacima stanja šoka usljed krvarenja i sa znacima upalne reakcije ovojnice trbušne duplje, te je zbog toga dana 4 maja 2010 godine morala biti urađena hirurška intervencija otvaranja trbušne duplje, odstanjivanje povrijeđene slezine i odstranjivanje slobodnog krvnog sadržaja koji se nalazio u trbušnoj duplji, te sprječavanje daljeg gubitka krvne tečnosti iz krvotoka, i daljeg razvijanja stanja šoka. Tok intervencije kao i dalji tok bolničkog liječenja protekao je uredno, a nakon završenog bolničkog liječenja upućena je na dalje liječenje kod kuće uz kontrolu od strane ljekara Opšte bolnice u Užicama. Tokom liječenja kod kuće, u dva navrata je bila na kontrolnim pregledima, a prilikom posljednjeg pregleda (31 maja 2010. godine) ljekar je ocijenio da je stanje na povrijeđenom dijelu tijela uredno. Prilikom urađenih pregleda i bolničkog liječenja ljekari su kod povrijeđene konstatovali sledeću povredu trbuha i to: povredu trbuha u vidu razdora slezine te isticanja krvnog sadržaja iz povrijeđenih krvnih sudova, povrijeđenih struktura slezine, isticanja krvi u trbušnu duplju i postepenog razvijanja stanja šoka usljed gubitka krvi iz krvotoka i nakupljanje slobodnog krvnog sadržaja u prostoru trbušne duplje te na kraju razvijanja upalne reakcije na prisustvo slobodnog krvnog sadržaja u trbušnoj duplji, nastala je udarom prednje lijevom stranom tijela, tačnije gornjim lijevim kvadrantom trbuha o tvrdu i ravnu podlogu, a kao što je dio unutrašnjosti motornog vozila u kom se vozilu povrijeđena nalazila u momentu saobraćajnog udesa pomenutim dijelom tijela okrenuta ka toj podlozi. Nakon zadobijanja povrede, razdora kapsule i tkiva slezine, došlo je do postepenog razvijanja stanja šoka usljed gubitka značajne količine krvni iz krvotoka, te daljih promjena u trbuhu povrijeđene sa prijetećom mogućnošću nastupanja smrti usljed obilnog unutrašnjeg iskrvarenja. Vještak je mišljenja da se u konkretnom slučaju radi o posebno teškoj tjelesnoj povredi, koja je mogla dovesti do nastupanja smrti kod povrijeđene ukoliko bi izostala, primijenjena medicinska pomoć.</span>
</p>
<p class="p4">
<span class="s2"> </span>
</p>
<p class="p5">
<span class="s2"> Iz izvoda iz kaznene evidencije na ime okrivljenog PU Č. br. 235-1-3247/11 od 29.07.2011. godine utvrđeno je da okrivljeni nije osuđivan. </span>
</p>
<p class="p5"></p>
<p class="p5">
<span class="s2">Iz fotodokumentacije MUP R Srbije PU Prijepolje utvrđen je izgled lica mjesta.</span>
</p>
<p class="p5"></p>
<p class="p5">
<span class="s2">Vještak saobraćajne struke M. Š. je u nalazu i mišljenju od aprila 2011. godine naveo da je fizički kontakt između putničkog motornog vozila marke “Fiat – Stilo” reg. oznake ..., i putničkog motornog vozila marke “VW Golf” reg. oznake .... ostvaren na prostoru lijeve kolovozne trake, smjera kretanja vozila marke “Fiat – Stilo”, a u trenutku kada se ovo vozilo nalazilo na distanci oko 3,5 metara, od desne ivice kolovoza, smjera kretanja. Kontakt je ostvaren putem preklapanja čeone lijeve regije putničkog vozila marke “Fiat – Stilo” i prednje lijeve strane putničkog vozila marke “VW Golf”, nakon čega je putničko vozilo marke “VW Golf” potisnuto unazad, oko 4 metra. Ovo se jasno vidi prema prostornoj koncentraciji materijalnih tragova u vidu fragmenata plastike i dr., koji su koncentrisani na oko 5,7 metara, od OT. - Reperne tačke, dok je prednji kraj vozila udaljen od ove tačke 7,50 metara. Materijalni tragovi su odbačeni približno 3,5 metara. Putničko motorno vozilo marke “Fiat – Stilo” reg. oznake ..., voženo je brzinom oko 50 km/h. neposredno u trenutku reagovanja vozača. Putničko motorno vozilo marke “VW Golf” reg. oznake ..., voženo je brzinom oko 49 km/h. Putničko motorno vozilo marke “VW Golf” reg. oznake ... nalazilo se u voznom stanju, vozač je istog zaustavio na desnoj kolovoznoj traci, u zoni devijacije puta gdje je smanjena preglednost i dubina vidnog polja, pri čemu nije postavio trokut sigurnosti kojim se obilježava zaustavna pozicija vozila. Na ovaj način vozač ovog vozila doveo je vozilo u poziciju fizičke prepreke vozaču putničkog vozila marke “Fiat – Stilo” i na ovaj način prinudio vozača vozila da skrene sa vozilom na lijevo u fazi mimoilaženja sa vozilom marke “VW Golf” reg. oznake ..., kada se vozilo nalazilo na opasnoj udaljenosti. Da je ovo vozilo bilo u voznom stanju proizilazi iz činjenice da je vozač ovog vozila, isto  pomjerio iz prethodne zaustavne pozicije odmah nakon nezgode. Vozač putničkog vozila marke  “Fiat – Stilo”,  mogao je uočiti putničko vozilo marke “VW Golf” reg. oznake ... kada se sa vozilom nalazio na udaljenosti oko 50 metara. Zaustavni put vozila  pri brzini kretanja od 50 km/h iznosio je 30 metara. Vozač vozila marke “Fiat – Stilo” započeo je proces izmicanja vozila na lijevo na distanci oko 31 metar pije tačke sudara, dok je vozač vozila marke “VW Golf” reg. oznake ..., koji se kretao iz suprotnog smjera vozila marke “Fiat – Stilo” je reagovao na udaljenosti oko 19 metara prije tačke sudara. Do ove nezgode je došlo usled propusta u vožnji od strane vozača putničkog motornog vozila marke “Fiat – Stilo” reg. oznake ..., i dijelom usled propusta u vozača putničkog vozila marke “VW Golf” reg. oznake ... Vozač putničkog vozila marke “Fiat – Stilo” nije održavao bezbjedni smjer kretanja vozila desnom stranom kolovoza prema liniji prostiranja puta, već je preduzeo mjere skretanja vozila sa prostora desne na prostor lijeve kolovozne trake, a u cilju zaobilaženja zaustavljenog vozila marke “VW Golf” reg. oznake ..., koje se nalazilo na prostoru desne kolovozne trake, u smjeru kretanja, a da prethodno nije provjerio i utvrdio da ovu radnju može bezbjedno obaviti, već je istu započeo u fazi mimoilaženja sa putničkim vozilom marke “VW Golf” reg. oznake ..., koje se kretalo iz suprotnog smjera i nalazilo na opasnoj prostornoj udaljenosti, usled čega je došlo do čeonog sudara vozila, putem preklapanja frontalnih lijevih regija na prostoru lijeve kolovozne trake, smjera kretanja vozila marke “Fiat – Stilo” kojom prilikom je mld. T. Eleonora, zadobila tešku tjelesnu povredu. Vozač putničkog motornog vozila marke “VW Golf” reg. oznake ... zaustavio je vozilo na desnoj kolovoznoj traci, na dionici puta koji se prostire u obliku desne krivine, gdje je mala preglednost i smanjena dubina vidnog polja, pa je na ovaj način doveo vozilo u poziciju fizičke prepreke vozaču putničkog vozila marke “Fiat – Stilo” koji je bio prinuđen da skrene sa vozilom sa prostora desne na prostor lijeve kolovozne trake u trenutku mimoilaženja sa putničkim vozilom marke “VW Golf” reg. oznake ..., koje se nalazilo u kretanju na opasnoj prostornoj udaljenosti., iz suprotnog smjera, što je dovelo do čeonog sudara vozila marke “Fiat – Stilo” i putničkog vozila marke “VW Golf” reg. oznake ..., na prostoru lijeve kolovozne trake, smjera kretanja, kojom prilikom je mldb. T. E., koja se nalazila kao saputnik u vozilu marke “Fiat – Stilo” zadobila tešku tjelesnu povredu.</span>
</p>
<p class="p4"></p>
<p class="p5">
<span class="s2">Vještak saobraćajne struke M. Š. je na glavnom pretresu izjavio da ostaje u cjelosti pri svom nalazu i mišljenju od aprila 2011. godine i izvedenom zaključku o uzroku nezgode, a koji je rezultat obavljene analize dinamike nezgode. U vezi pitanja branioca okrivljenog da se izjasni u konkretnom slučaju da li postoji podijeljena odgovornost i u kojem kvantumu postoji doprinos učesnika u ovoj nezgodi vještak je naveo da se u ovom slučaju radi o krivičnom predmetu gdje se u smislu dosadašnje sudske prakse ne vrši kvantifikacija doprinosa učesnika u nezgodi u nekom egzaktnom pokazatelju jer ne postoji model na koji bi se to izvršilo, a doprinos utvrđuje sud na osnovu procjene učinjenih propusta učesnika u nezgodi u smislu narušavanja pravila i propisa koji regulišu javni saobraćaj. Iz zaključka o uzroku nezgode jasno proizilazi da postupak vozača vozila marke “Fiat” stoji u direktno uzročnoj vezi sa nezgodom a isto tako i propust učinjen od strane drugog učesnika vozača vozila marke “Golf” takođe stoji dijelom u uzročnoj vezi sa nezgodom. Kada kaže dijelom tu misli da i pored toga što se vozilo marke “Golf” nalazilo u pasivnoj, a ne aktivnoj poziciji vozač ovog vozila učinio je propust jer nije smio izvršiti ni zaustavljanje ni parkiranje vozila na kolovozu, jer dubina vidnog polja i linija prostiranja puta nije obezbjeđivala bezbjedno odvijanje saobraćaja. Ovo tim prije što vozač zaustavljenog vozila morao je čak označiti vozilo da se nalazi u zaustavnoj poziciji.</span>
</p>
<p class="p5"></p>
<p class="p5">
<span class="s2">Optužnicom je predloženo da se u dokaznom postupku saslušaju malodobna oštećena T. E. u prisustvu zakonskog zastupnika majke T. J.. Mld. oštećena je u vrijeme saobraćajne nezgode imala 4. godine, po ocjeni suda saslušanjem  mld oštećene ne bi se utvrdile činjenice bitne za postupak imajući u vidu  njene godine života pa je iz tog razloga sud donio rješenje da se u dokaznom postupku neće saslušati malodobna oštećena T. E. u prisustvu zakonskog zastupnika T. J.</span>
</p>
<p class="p4"></p>
<p class="p5">
<span>Ocjenom izvedenih dokaza  utvrđeno je da je okrivljeni učinio krivično djelo koje mu je stavljeno na teret. Okrivljeni je krivično djelo učinio upravljajući </span><span class="s2">putničkim motornim vozilom marke </span><span>„Fiat Stilo“ reg.ozn. .., krećući se magistralnim putem M2 Nova Varoš – Užice. Okrivljeni je u cilju obilaženja zaustavljenog vozila marke VW “Golf” reg. ozn. ..., vozilom prešao sa prostora desne na prostor lijeve kolovozne trake u fazi mimoilaženja sa PMV “Golf” reg. ozn. .. kojim je iz suprotnog smjera upravljao M. B., usled čega je došlo do čeonog sudara vozila, na prostoru lijeve kolovozne trake. U saobraćajnoj nezgodi mld oštećena T. e. je zadobila teške tjelesne povrede u vidu razdora slezine i isticanja krvnog sadržaja iz povrijeđenih krvnih sudova, povrijeđenih struktura slezine, isticanja krvi u trbušnu duplju i postepenog razvijanja stanja šoka usljed gubitka krvi iz krvotoka i nakupljanja slobodnog krvnog sadržaja u prostoru trbušne duplje te na kraju razvijanja upalne reakcije na prisustvo slobodnog krvnog sadržaja u trbušnoj duplji.</span><span class="s2"> </span><span>Vrsta i težina tjelesnih povreda utvrđena je iz jasnog i stručnog nalaza i mišljenja vještaka medicinske struke B. B. koja je izrađena na osnovu medicinske dokumentacije koja je pročitana u dokaznom postupku. </span>
</p>
<p class="p4"></p>
<p class="p5">
<span>Saobraćajna nezgoda je nastala kao posledica propusta u vožnji okrivljenog, jer se nije pridržavao saobraćajnih propisa iz čl. 22 st.1 Zakona o bezbjednosti saobraćaja na putevima kojim je propisano da vozač koji namjerava da na putu izvrši neku radnju vozilom (uključivanje vozilom u saobraćaj, pomjeranje vozila udesno ili ulijevo, mijenjanje saobraćajne trake, preticanje, obilaženje, zaustavljanje, skretanje udesno ili ulijevo, polukružno okretanje, vožnja unazad, prestrojavanje i sl.), smije da otpočne takvu radnju samo ako se prethodno uvjerio da to može da učini bez opasnosti za druge učesnike u saobraćaju ili imovinu, vodeći pri tom računa o položaju vozila, pravcu i brzini kretanja. Okrivljeni je postupio suprotno navedenoj odredbi, jer je započeo radnju obilaženja u trenutku kada se vozilo marke „Golf“ reg oznake ... koje se kretalo iz suprotnog smjera nalazilo na opasnoj prostornoj udaljenosti i nije se uvjerio da to može da učini bez opasnosti za druge učesnike u saobraćaju. Pored okrivljenog, krivicu za nastanak saobraćajne nezgode snosi i N. Z. vozač putničkog motornog vozila marke “Golf” reg. oznake ..., koji je svoje vozilo parkirao </span><span class="s2">na desnoj kolovoznoj traci, a kako je to uradio na dionici puta koji se prostire u obliku desne krivine, gdje je mala preglednost i smanjena dubina vidnog polja, svoje vozilo je doveo vozilo u poziciju fizičke prepreke okrivljenom. Okrivljeni je u svojoj odbrani izjavio da je vozilo marke “Golf” bilo </span><span>zaustavljeno,  da na vozilu nisu bili upaljeni pokazivači pravca, da se ispred vozila </span><span class="s2">nalazila ženska osoba, nakon kontakta vidio je jednog čovjeka koji je sa sigurnosnim trokutom dolazio iz pravca benzinske pumpe, a vozač je nakon nezgode pomjerio svoje vozilo. Svjedok N. Z. je izjavio da njegovo vozilo jeste bilo zaustavljeno na desnoj traci, a da zbog kvara na vozilu nije mogao upravljati. Sud nije prihvatio iskaz svjedoka N. Z. kao istinit, već je isti cijenio kao pokušaj svjedoka da izbjegne svoju odgovornost za nastanak nezgode, jer je iz iskaza svjedoka M.B. sud utvrdio da je N. Z. odmah nakon nezgode pomjerio vozilo oko 20 m, čime je potvrđena odbrana okrivljenog. Dakle, vozilo svjedoka N. Z. se nalazilo u voznom stanju, a činjenica da je vozilo pomjerio sa lica mjesta potvrđuje stav suda da je to uradio kako isto ne bi bilo zatečeno na tom mjestu od strane policije i kako i svjedok ne bi bio optužen za nastanak saobraćajne nezgode.  </span>
</p>
<p class="p4"></p>
<p class="p4">
<span>      	Okrivljeni je bio svjestan da usled predstavljenog načina vožnje može ugroziti bezbjednost saobraćaja, odnosno ostvariti zabranjenu posledicu, ali je olako držao da će je moći spriječiti ili da ona neće nastupiti. U odnosu na krivično djelo ugrožavanje javnog saobraćaja iz čl. 339. st.3 u vezi st.1. Krivičnog zakonika okrivljeni je postupao sa svjesnim nehatom. Kao posledica izvršenja osnovnog krivičnog djela nastupila je teška tjelesna povreda mld T. E., a okrivljeni je u odnosu na nastalu težu posledicu postupao sa nehatom.</span>
</p>
<p class="p5"></p>
<p class="p5">
<span>Sud je precizirao optužni predlog navodeći da je okrivljeni obilazio, a ne zaobilazio vozilo marke „Golf“, pri čemu je koristio zakonsku terminologiju i precizirao je registarske oznake vozila UL AG 918, za koje je u optužnici navedeno da ima oznaku ... Ocijenjeno je da izreka presude preciznije predstavlja utvrđeno činjenično stanje, da se navedenim preciziranjem ostaje u okviru istog životnog događaja i da se ne narušava identitet optužnog predloga i presude.</span>
</p>
<p class="p4">
<span>      </span>
</p>
<p class="p8">
<span>	Odlučujući se za krivičnu sankciju prema okrivljenom sud je cijenio sve olakšavajuće i otežavajuće okolnosti iz čl. 42 Krivičnog zakonika. Od olakšavajućih okolnosti sud je cijenio porodične prilike jer je okrivljeni porodičan čovjek i otac dvoje maloljetne djece, do sada neporočnog vladanja, da krivicu za nastanak saobraćajne nezgode snosi i učesnik N. Z., a posebno da je u saobraćajnoj nezgodi teške tjelesne povrede zadobila mld T. E., koje su </span><span class="s2">mogle dovesti do nastupanja smrti kod povrijeđene, da je izostala medicinska pomoć. U članu 47 st.2 Krivičnog zakonika propisano je da </span><a name="SADRZAJ_270"><span class="s2">s</span><span>ud može osloboditi od kazne i učinioca </span></a><span>krivičnog djela učinjenog iz nehata kad posljedice djela tako teško pogađaju učinioca da izricanje kazne u takvom slučaju očigledno ne bi odgovaralo svrsi kažnjavanja. Po ocjeni suda u konkretnom slučaju ispunjeni su svi zakonski uslovi za oslobađanje okrivljenog od kazne, jer je okrivljeni postupao sa nehatom, a imajući u vidu težinu povrede koju je zadobila mld oštećena, posledice nezgode tako teško pogađaju okrivljenog, da izricanje kazne ne bi odgovaralo svrsi kažnjavanja. Iz navedenih razloga okrivljeni je oslobođen od kazne.  </span>
</p>
<p class="p9"></p>
<p class="p4">
<span>           Odluka o troškovima zasniva se na odredbi čl.</span><span class="s4"> </span><span>229 st.1 ZKP. Dosuđeni iznos se odnosi na plaćanje nalaza i mišljenja vještaka saobraćajne struke u ukupnom iznosu od 192,50 € (110,00 i 82,50 €), nalaza i mišljenja vještaka medicinske struke u iznosu od 77,00 €, i troškove rada suda koji su određeni prema trajanju, složenosti krivičnog postupka i imovinskim prilikama okrivljenog.</span>
</p>
<p class="p4"></p>
<p class="p4">
<span>           Na osnovu izloženog odlučeno je kao u izreci presude</span>
</p>
<p class="p4"></p>
<p class="p3">
<span class="s1">OSNOVNI SUD U BARU</span>
</p>
<p class="p3">
<span class="s1">Dana 15.06.2012.  godine</span>
</p>
<p class="p3"></p>
<p class="p2"></p>
<p class="p2"></p>
<p class="p2">
<span class="s1">      ZAPISNIČAR,					       			  S U D I J A</span>
</p>
<p class="p2">
<span class="s1">    Milijana Minić  			               		                 Goran Šćepanović</span>
</p>
<p class="p2"></p>
<p class="p2"></p>
<p class="p2">
<span>					                               </span>
</p>
<p class="p2">
<span>PRAVNA POUKA:Protiv ove presude može se </span>
</p>
<p class="p2">
<span>izjaviti žalba Višem sudu u Podgorici u roku od</span>
</p>
<p class="p2">
<span>8 dana od dana prijema pismenog otpravka.</span>
</p>
<p class="p2">
<span>Žalba se predaje ovom sudu u dva primjerka.</span>
</p>
<p class="p2"></p>
<p class="p2"></p>
<p class="p2"></p>
<p class="p2">
<span>DNA:  -1 x ODT</span>
</p>
<p class="p2">
<span>            -1 x okrivljenom </span>
</p>
<p class="p2">
<span>	- 1 x braniocu P.N. </span>
</p>
<p class="p2">
<span>            - u spise  </span>
</p>
<p class="p2"></p>
<p class="p10"></p>


</body>
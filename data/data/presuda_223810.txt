<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.6020833in 0.375in 1.1666666in;}
.s1{text-decoration:underline;}
.s2{font-weight:bold;}
.p1{text-align:end;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:center;hyphenate:auto;keep-with-next.within-page:always;font-family:Arial;font-size:12pt;}
.p4{text-align:justify;hyphenate:auto;font-family:Arial;font-size:12pt;}
.p5{text-indent:0.5in;text-align:justify;hyphenate:auto;keep-with-next.within-page:always;font-family:Arial;font-size:12pt;}
.p6{text-indent:0.5in;text-align:justify;hyphenate:auto;font-family:Arial;font-size:12pt;}
.p7{text-align:start;hyphenate:auto;font-family:Times New Roman;font-size:12pt;}
.p8{text-align:start;hyphenate:auto;font-family:Arial;font-size:12pt;}
</style>
<meta content="ivan.adamovic" name="author">
</head>
<body class="b1 b2">
<p class="p1">
<span>	</span><span class="s1">K. br. 579/09</span>
</p>
<p class="p1"></p>
<p class="p2"></p>
<p class="p2"></p>
<p class="p2"></p>
<p class="p3">
<span>U IME NARODA</span>
</p>
<p class="p4"></p>
<p class="p4"></p>
<p class="p4">
<span>	 OSNOVNI SUD U BIJELOM POLJU,  kao prvostepeni krivični sud,  sudija Ivan Adamović, kao pojedinac, uz učešće namještenika suda Draginje Bošković, u postupku  pokrenutom privatnom tužbom privatnih tužilaca B.I.a, N.M.a i S.S., svi iz Bijelog Polja,  od 30. 06. 2009. godine,   protiv okrivljenog C.A.a, iz B ijelog Polja, ul. 13. jula bb,  zbog tri krivična djela kleveta iz čl. 196 st. 3 Krivičnog zakonika Crne Gore, po održanom glavnom i javnom pretresu, u prisustvu privatnih tužilaca B.I.a, N.M.a i S.S., njihovog  zajedničkog punomoćnika adv. S.J., iz Bijelog Polja i okrivljenog,   dana 30. 04. 2010. godine,   donio je i javno objavio </span>
</p>
<p class="p4"></p>
<p class="p4"></p>
<p class="p2">
<span>P R E S U D U</span>
</p>
<p class="p4"></p>
<p class="p4"></p>
<p class="p4">
<span>	Okrivljeni C.A. zv. B., od oca M., majke N., rođene Š., rođen …. …. ... godine u Bijelom Polju, sa prebivalištem u mjestu rođenja, ul. 13. jula br. 11, Musliman, drž. CG, nezaposlen, završio SSS, oženjen, otac dvoje mldb. djece, srednjeg imovnog stanja, osuđivan presudama Višeg suda u Bijelom Polju: Kž. br. 273/04 od 12. 07. 2004. godine zbog kriv. djela iz čl. 36 st. 1 KZ RCG na 6 mjeseci zatvara i K. br. 423/08 od 05. 05. 2009. godine zbog kriv. djela iz čl. 252/2-1 KZ na 60 dana zatvora;  </span>
</p>
<p class="p4"></p>
<p class="p4">
<span>	 </span>
</p>
<p class="p3">
<span>K r i v   j e</span>
</p>
<p class="p4"></p>
<p class="p4">
<span>	-što je:</span>
</p>
<p class="p4">
<span>	-u noći 03/04. april  2009. godine u Hitnoj službi Doma zdravlja Bijelo Polje, a potom i u Dežurnoj službi Uprave policije PJ Bijelo Polje, iznio neistinu da su mu privatni tužioci B.I., N.M. i S.S., kao službena lica policije u Bijelom Polju, prilikom kontrole u saobraćaju iz omota u kojima su mu se nalazila dokumenta oduzeli 500,00 €, </span>
</p>
<p class="p4"></p>
<p class="p4">
<span>	-čime je izvršio tri  krivična djela kleveta iz čl. 196 st. 1 Krivičnog zakonika (Kz-a), </span>
</p>
<p class="p4"></p>
<p class="p5">
<span>-pa mu  sud, primjenom navedenog zakonskog propisa i čl. 2, 4, 5, 13, 15, 32,  39, 42, 45 i  46 Krivičnog zakonika, i čl. 199 st.2, 212  i  364 Zakonika o krivičnom postupku (Zkp-a), </span><span class="s2">  </span><span>utvrđuje</span>
</p>
<p class="p4"></p>
<p class="p4"></p>
<p class="p6">
<span>-za krivično djelo klevete počinjeno u odnosu na oštećenog B.I.a -  novčanu kaznu u iznosu od 600,00 €,</span>
</p>
<p class="p6">
<span>-za  krivično djelo klevete počinjeno u odnosu na oštećenog N.M.a -  novčanu kaznu u iznosu od 600,00 €,</span>
</p>
<p class="p6">
<span>-za krivično djelo klevete počinjeno u odnosu na oštećenog S.S.novčanu kaznu u iznosu od 600,00 €,</span>
</p>
<p class="p6"></p>
<p class="p6">
<span>-pa ga, primjenom odredbi čl.48 st. 2 tač. 4 Kz-a, za navedena krivična djela  </span>
</p>
<p class="p6">
<span>     </span>
</p>
<p class="p6">
<span> </span>
</p>
<p class="p6"></p>
<p class="p3">
<span>O S U Đ U J E</span>
</p>
<p class="p7"></p>
<p class="p4">
<span>	</span>
</p>
<p class="p6">
<span> Na jedinstvenu novčanu kaznu u iznosu od 1.800,00 € (hiljaduiosamstoeura),    koju je dužan platiti u roku od tri mjeseca od dana pravosnažnosti presude, na račun br. 530-4149-79 – Depozita novčanih kazni, troškova postupka i paušala RCG.</span>
</p>
<p class="p6"></p>
<p class="p4">
<span>	Ako osuđeni ne plati novčanu kaznu u određenom roku, sud će novčanu kaznu zamjeniti kaznom zatvora, tako što će za svakih započetih 25,00€ novčane kazne odrediti jedan dan zatvora, a ako osuđeni plati samo dio novčane kazne, sud će ostatak kazne srazmjerno zamjeniti kaznom zatvora, pa ako osuđeni isplati ostatak novčane kazne, izvršenje kazne zatvora će se obustaviti.</span>
</p>
<p class="p4"></p>
<p class="p4">
<span>	Okrivljeni se obavezuje da ovom sudu na ime paušala plati iznos od 30,00€, kao i na ime troškova krivičnog postupka iznos od 215,00€, koje  iznose će uplatiti na račun br. 530-4149-79, i privatnim tužiocima na ime troškova krivičnog postupka iznos od 900,00€, sve  u roku od 15 dana, po pravosnažnosti presude.</span>
</p>
<p class="p4"></p>
<p class="p4">
<span>	 Oštećeni - privatni tužioci B.I., N.M. i S.S., radi ostvarivanja imovinsko-pravnog zahtjeva, upućuju se na parnični postupak.</span>
</p>
<p class="p4"></p>
<p class="p4">
<span>  </span>
</p>
<p class="p3">
<span>O b r a z l o ž e nj e</span>
</p>
<p class="p8"></p>
<p class="p8"></p>
<p class="p6">
<span>Privatnom tužbom  privatnih tužilaca B.I.a, N.M.a i S.S., iz Bijelog Polja, od 30. 06. 2009. godine, pokrenut je krivični postupak  protiv okrivljenog C.A.a, iz Bijelog Polja, zbog tri krivična kleveta iz čl. 196 st. 3 Krivičnog zakonika.</span>
</p>
<p class="p6"></p>
<p class="p6">
<span>Glavni pretres je održan i zaključen u prisustvu privatnih tužilaca B.I.a, N.M.a i S.S., njihovog zajedničkog punomoćnika adv. S.J., iz B.Polja i okrivljenog C.A.a.       </span>
</p>
<p class="p4"></p>
<p class="p4">
<span>	U završnoj riječi, privatni tužioci B.I., N.M. i S.S.,  ponaosob,  ostali su pri navodima iz privatne tužbe, i u potpunosti prihvatili završnu riječ svog zajedničkog punomoćnika adv. S.J., koji je u istoj naveo:  da je iz iskaza okrivljenog, datom na glavnom pretresu, ponovljen inkriminisani dio privatne krivične tužbe da su mu privatni tužioci oduzeli 500,00€, te iz drugih izvedenih dokaza tokom postupka nesporno utvrđeno da je okrivljeni iznio neistinu da su mu privatni tužioci oduzeli 500,00€. Ovakvim postupanjem povrijeđen je ugled i čast privatnih tužilaca i isti su dovedeni u situaciju koja je mogla imati nesagledive posledice obzirom da privatni tužioci rade u Upravi policije, te je predložio sudu da okrivljenog oglasi krivim i osudi na kaznu po zakonu.      </span>
</p>
<p class="p4"></p>
<p class="p4">
<span>	Okrivljeni  C.A., u svojoj odbrani istakao je da je u noći između 03/04. 04. 2009. godine, zajedno sa L.R., boravio izvjesno vrijeme u kafani "Dva goluba", a nakon toga su zajedno pošli do burekdžinice "Kod Gara". Dalje je dodao, da je krivične večeri kod sebe imao novca u iznosu od oko 500,00€, koji je držao u futroli u kojoj su mu se nalazili saobraćajna i vozačka dozvola. Nakon izlaska iz burekdžinice "Kod Gara" sjeo je na mjesto vozača u vozilo marke "Citroen" vlasništvo L.R.a a L.R. je sjeo na mjesto suvozača i da ih je u blizini Pošte u Bijelom Polju zaustavila patrola policije, kojom prilikom su od okrivljenog  tražili dokumenta, a okrivljeni im je predao futrolu sa dokumentima u kojoj se nalazio novac, s tim što ih nije prethodno upozorio da se u futroli nalazi novac. Dalje je dodao da su pripadnici policije kritične večeri od njega tražili da se alkotestira pomoću uređaja marke "dreger", pa kako zbog zdravstvenih problema testiranje nije uspjelo pripadnici policije su od njega zatražili da pođe do bolnice, radi vađenja krvi i analize iste na prisustvo alkohola. Dokumenta koja je okrivljeni predao policiji, u prvom trenutku predao je policajcu B.I.u, a ovaj ih je odmah predao policajcu N.M.u, koja dokumenta su se nakon toga nalazila u službenom vozilu Uprave policije, a okrivljeni je zajedno sa L.R. i policajcem N.M.om PMV-om marke "Citroen", kojim je upravljao L.R. pošao do bolnice a nešto kasnije službenim vozilom u kome su se nalazila i dokumenta do zgrade bolnice došao je policajac S.S., koji je na traženje dežurnog doktora futrolu sa dokumentima bacio na sto iz koje su ispala dokumenta, a novca nije bilo, našta je okrivljeni pitao: "Gdje mi je novac", a pripadnici policije su mu rekli da ga nije ni bilo, zbog čega je okrivljeni odbio da primi dokumenta već je ovaj događaj prijavio u Upravi policije u Bijelom Polju, povodom čega je dao iskaz pred policijom, nakon čega je i vođen postupak o istom. U svojoj odbrani na glavnom pretresu od 10. 03. 2010. godine,  okrivljeni je izjavio da mu je neko od privatnih tužilaca uzeo novac iz futrole. </span>
</p>
<p class="p4"></p>
<p class="p4">
<span>	U završnoj riječi je izjavio da se ne osjeća krivim za krivično djelo stavljeno mu na teret, jer isto nije počinio i predložio je sudu da ga oslobodi od optužbe.   </span>
</p>
<p class="p4">
<span>  </span>
</p>
<p class="p4">
<span>	Na glavnom pretresu sud je izveo dokaze:  saslušao u svojstvu svjedoka privatne tužioce B.I.a, N.M.a i S.S.; saslušao svjedoke: M.D.a; C.D.a i L.R.a; izvršio uvid u izvještaj KC o analizini krvi na alkohol na ime okrivljenog br. 59 od 09. 04. 2009. godine; pročitao prijavu koju je okrivljeni sačinio povodom kritičnog događaja; pročitao nalaz vještaka grafologa N.V..od 18. 12. 2009. godine; te izvršio uvid u izvod iz KE na ime okrivljenog.   Sud nije izveo dokaz saslušanje svjedoka K.V., s obzirom da je u potpunosti utvrđeno činjenično stanje u postupku i isto bi  vodilo nepotrebnom odugovlačenju postupka. </span>
</p>
<p class="p4"></p>
<p class="p4">
<span>	Tokom postupka, iz odbrane okrivljenog i izvedenih dokaza nesporno je utvrđeno da je okrivljeni C.A. iznio tvrdnje da mu je neko od privatnih tužilaca oduzeo novaca u iznosu od 500,00 €. </span>
</p>
<p class="p4"></p>
<p class="p6">
<span>Sporno je da li su navedene tvrdnje okrivljenog istinite i da li je okrivljeni imao osnovanog razloga da vjeruje u njihovu istinitost.</span>
</p>
<p class="p6"></p>
<p class="p4">
<span>	Cijeneći odbranu okrivljenog i dovodeći je u vezu sa dokazima izvedenim tokom glavnog pretresa, ovaj sud je utvrdio da je okrivljeni iznio neistinu  tvrdeći da mu je neko od privatnih tužilaca oduzeo 500,00 €, i da nije imao osnovanog razloga da vjeruje u njihovu istinitost, te da je na taj način izvršio tri krivična djela klevete, za koja je kriv. </span>
</p>
<p class="p4"></p>
<p class="p4">
<span>	Naime, ne prihvatajući navode iz odbrane okrivljenog da se u futroli koju je predao privatnom tužiocu B.I.u pored dokumenata, nalazio  i novac u iznosu od 500,00 €, te da mu je isti oduzeo neko od privatnih tužilaca, pa je sud  činjenice bitne za donošenje pravilne odluke u ovoj pravnoj stvari utvrdio iz iskaza privatnih tužilaca saslušanih u svojstvu svjedoka.</span>
</p>
<p class="p4"></p>
<p class="p4">
<span>	Iz iskaza privatnog tužioca B.I.a salušanog u svojstvu svjedoka sud je  utvrdio da je kritične večeri ovaj svjedoka obavljao svoje redovne radne aktivnosti koje se odnose na kontrolu saobraćaja u gradskoj zoni, sa pripadnicim UP N.M.om I  S.S.. Da je oko 02,00 h, iza ponoći, zaustavio vozilo kojim je upravljao okrivljeni, kojom prilikom je okrivljeni, na traženje  ovog svjedoka, predao futrolu sa dokumentima a odvojeno od nje saobraćajnu dozvolu, te da se u futroli nalazila lična karta, vozačka dozvola i bankovne kartice, a da u futroli nije bilo nikakvog novca, nakon čega je futrolu sa dokumentima predao kolegi, privatnom tužiocu S.S., na dalji postupak uzimanja krvi od okrivljenog u prostorijama Htne Pomoći, obzirom da alkotestiranje aparatom marke “Dreger “nije uspjelo, kom postupku uzimanaj krvi ovaj svjedok nije prisustvovao. Iz iskaza ovog svjedoka sud je takođe utvrdio da je okrivljeni u prostorijama Uprave policije u B.Polju iznio tvrdnje da mu je neko od privatnih tužilaca oduzeo novac u iznosu od 500,00 €, te da je okrivljeni o kritičnom događaju, svojeručno sačinio prijavu u prostorijama policije. Sud je prihvatio iskaz privatnog tužioca, saslušanog u svojstvu svjedoka, jer je isti potvrđen sadržinom pismenih dokaza izvedenih tokom postupka, i saglasan iskazima saslušanih svjedoka.</span>
</p>
<p class="p4"></p>
<p class="p4">
<span>	Naime, iz saglasnih iskaza privatnih tužilaca, saslušaih u svojstvu svjedoka,  N.M.a i S.S., sud je utvrdio da su se kritične večeri, u sklopu svojih redovnih radnih aktivnosti nalazili u kontroli saobraćaja, te da su kontrolu vršili u blizini Pošte u Bijelom Polju. Oko 02,00 h, poslije ponoći, a pošto je prethodno došao starješina B.I., isti je zaustavio vozilo iz koga je izašao C.A., kojom prilikom je B.I. od istog tražio dokumenta. Okrivljeni je privatnom tužiocu B. predao dokumenta, koja je B. pregledao, pa nakon toga ista predao S.,  koji ih je pregledao i u ovim dokumentima se nalazila saobraćajna i vozačka dozvola, lična karta vizit kartice i bankovne kartice, te da je privatni tužilav S., nakon pregleda, dokumenta predao N.M.u, koji je takođe pregledao dokumenta, u kojima se nalazila saobraćajna i vozačka dozvola, lična karta vizit kartice i bankovne kartice, nakon čega je futrolu sa dokumentima stavio u službeno vozilo. Iz saglasnih iskaza ovih privatnih tužilaca, saslušanih u svojstvu svjedoka, a obzirom da su obojica pregledali dokumenta okrivljenog C., sud je utvrdio da se u futroli okrivljenog prilikom pregleda nalazila vozačka dozvola, saobraćajna dozvola, vizit kartice, lična karta i bankovna kartica, a da u istoj nije bilo nikakvog novca, te da je okrivljeni prilikom dolaska ispred službe Hitne pomoći u Bijelom Polju pitao N. i S. gdje su mu dokumenta, pa nakon dobijenog odgovora okrivljeni je kazao:   "Aha, dobro samo da znam", te da je nedugo zatim  okrivljeni rekao da je u dokumentima bilo novca u iznosu od 500,00€, koji nedostaje sa kog razloga je  odbio da uzme dokumenta, nakon čega je u prostorijama policije prijavio da mu je nestao novac. Sud je iskaze privatnih tužilaca, saslušane u svojstvu svjedoka, u potpunosti prihvatio kao jasne i određene, saglasne sa iskazom privatnog tužioca B.I.a i drugim izvedenim dokazima. </span>
</p>
<p class="p4"></p>
<p class="p6">
<span>Iz  iskaza svjedoka M.D.a sud utvrdio da je ovaj svjedok kritičnog dana bio na dužnosti, te da je prilikom dolaska u zgradu policije zatekao okrivljenog C.A.a i privatne tužioce B.I.a, S.S.i N.M.a, pa nakon što je upoznat sa razlogom prisustva ovih lica u stanici policije, predložio je okrivljenom da podnese prijavu, koju prijavu je okrivljeni svojeručno napisao. Sud je iskaz ovog svjedoka u potpunosti prihvatio, jer je isti u saglasnosti sa drugim izvedenim dokazima, a posebno nalazom i mišljenjem vještaka grafologa.  </span>
</p>
<p class="p4"></p>
<p class="p4">
<span>	Iz iskaza svjedoka C.D.a sud je utvrdio da je okrivljeni C.A., u pratnji policije, doveden u prostorije Hitne pomoći, radi vađenja krvi, te kasnijeg utvrđivanja prisustva alkohola u istoj, te da je okrivljeni C.A. okrivio prisutne policajce da su mu uzeli novac iz dokumenata, s tim što se ovaj svjedok nije mogao izjasniti da li su se dokumenta nalazila na njegovom stolu i šta se nalazilo u tim dokumentima. Sud je iskaz ovog svjedoka u potpunosti prihvatio.  </span>
</p>
<p class="p4"></p>
<p class="p6">
<span>Iz  iskaza svjedoka L.R.a, sud utvrdio da se ovaj svjedok kritične večeri nalazio u društvo sa okrivljenim A. i to prvo u objektu "Dva goluba",  a kasnije u objektu K. G., te da su nakon toga sjeli u vozilo vlasništvo ovog svjedoka, i to C.A. na mjesto vozača, a ovaj svjedok na mjesto suvozača. Patrola policije ih je zaustavila kod Pošte u Bijelom Polju i tražila dokumenta od vozača, nakon čega je okrivljeni C.A. predao dokumenta privatnom tužiocu B.I.u, kada ga je B. pitao da li je konzumirao alkohol, a nakon ovoga tražio od C. da se alkotestira, pa kako alkotestiranje nije uspjelo pošli su prema Hitnoj pomoći u Bijelom Polju, radi vađenja krvi od okrivljenog C.A.a, a da je policajac N. u holu Hitne pomoći pokušao da vrati dokumenta okrivljenom C.A.u, što je ovaj odbio govoreći: "Nema mi 500,00€ u dokumentima", te da je policajac N. negirao bilo šta u vezi sa nestankom novca. Sud je iskaz ovog svjedoka u potpunosti prihvatio kao jasan i objektivan. </span>
</p>
<p class="p4"></p>
<p class="p6">
<span>Sud je cijenio izvještaj KC-a Podgorica br. 559/10.04.2009. i iz istog utvrdio da se u krvi okrivljenog C.A.a na dan 04. 04. 2009. godine oko 1,40 h, nalazilo 0,97 pro milla alkohola, te da se isti kritičnom prilikom nalazio u pripitom stanju. </span>
</p>
<p class="p6"></p>
<p class="p6">
<span>Sud je cijenio pisani dokaz - prijavu okrivljenog C.A.a sačinjenu u prostorijama Uprave policije - B.Polje povodom kritičnog događaja, u kojoj pisanim rukopisom stoji napistano: "Gospodine dežurni starješina koji me je zaustavio uzeo mi je dokumenta u koja sam mu   namjerno  stavio pred kolegom koji je bio samnom 500,00 €  jednu od 200,00€, dvije po 100,00€ i dvije po 50,00 €", za koju je okrivljeni tvrdio da je on nije napisao. Međutim, sud je iz nalaza i mišljenja vještaka - grafologa N.V., od 18. 12. 2009. godine, utvrdio da je okrivljeni C.A. svojeručno ispisao izjavu datu u Upravi policije u Bijelom Polju. Sud je ovaj dokaz u potpunosti prihvatio kao jasan i objektivan, dat po osnovu pravila struke i nauke. </span>
</p>
<p class="p4"></p>
<p class="p6">
<span>Iz izvoda iz kaznene evidencije na ime okrivljenog sud je utvrdio da je C.A. osuđivan prsudama Višeg suda u Bijelom Polju K br. 273/04 od 12.07.2004 god., zbog krivičnog djela iz ćlana 36 st.1 KZ na kaznu zatvora od 6 mjeseci i K br. 423/08 od 05.05.2009 god., zbog krivičnog djela iz člana 252  KZ na kaznu zatvora od 60 dana .</span>
</p>
<p class="p4"></p>
<p class="p6">
<span> Okrivljeni C.A. iznoseći tvrdnju da mu je neko od privatnih tužilaca oduzeo 500,00 €, po ocjeni ovog suda iznio je neistinu, a  konkretnom slučaju nije imao ni  osnova da vjeruje u istinitost svojih tvrdnji, što je utvrđeno iz dokaza izvedenih tokom postupka. Naime, okrivljeni je tvrdio da je pred svjedokom L.R. u futrolu stavio iznos od 500,00€, međutim ove navode okrivljenog nije potvrdio svjedok L.R.. Istu tvrdnju okrivljeni je naveo u pisanoj .prijavi  sačinjenoj u prostorijama Uprave policije - B.Polje povodom kritičnog događaja, u kojoj pisanim rukopisom stoji napistano: "Gospodine dežurni starješina koji me je zaustavio uzeo mi je dokumenta u koja sam mu   namjerno  stavio pred kolegom koji je bio samnom 500,00 €  jednu od 200,00€, dvije po 100,00€ i dvije po 50,00 €", za koju prijavu je okrivljeni tvrdio da je on nije napisao. Međutim, sud je iz nalaza i mišljenja vještaka - grafologa N.V., od 18. 12. 2009. godine, utvrdio da je okrivljeni C.A. svojeručno ispisao izjavu datu u Upravi policije u Bijelom Polju, a što je potvrđeno i iskazom svjedoka M.D.a.  </span>
</p>
<p class="p6"></p>
<p class="p6">
<span>Na zaključak suda da je okrivljeni, tvrdeći da mu je neko od privatnih tužilaca oduzeo 500,00 eura, iznio nesitinu upućuje i činjenica da okrivljeni nije preuzeo krivično gonjenje protiv privatnih tužilaca nakon odbračaja krivične prijave C.A.a  od strane državnog tužioca.</span>
</p>
<p class="p6"></p>
<p class="p6">
<span>S toga, imajući u vidu izvedene dokaze i dovodeći iste u vezu sa navodima iz odbrane okrivljenog, sud nije prihvatio odbranu okrivljenog cijeneći je kao isključivo usmjerenu na izbjegavanje sopstvene krivice, a obezvrijeđenu naprijed iznijetim dokazima.  </span>
</p>
<p class="p4">
<span>	</span>
</p>
<p class="p4">
<span>	Imajući u vidu utvrđeno činjenično stanje sud je mišljenja da su se u radnjama okrivljenog stekla sva bitna obilježja bića krivičnog djela kleveta iz čl. 196 st. 1 Krivičnog zakonika. Naime, okrivljeni je tokom postupka u više navrata ponovio da mu je neko od privatnih tužilaca oduzeo novac u iznosu od 500,00€. Postupajući na navedeni način okrivljeni je iznio neistine na račun privatnih tužilaca, a po ocjeni ovog suda bio je i svjestan da su u pitanju neistinite tvrdnje koje mogu škoditi časti i ugledu privatnih tužilaca, pa su u njegovim radnjama sadržani elementi krivičnog djela klevete iz čl. 196 st. 1 Krivičnog zakonika, a kako se radi o ličnim dobrima tri privatna tužioca,  to je okrivljeni izvršio tri krivična djela klevete iz čl.196 st.1 Krivičnog zakonika. Sud nije prihvatio pravnu kvalifikaciju iz privatne tužbe da su neistine takvog značaja da su dovele i mogle dovesti do teških posledica po privatne tužioce, imajući u vidu objektivne i subjektivne okolnosti vezane za konkretni slučaj. Sud je imao u vidu činjenicu da se postupak koji je bio pokrenut protiv privatnih tužilaca, po prijavi C.A.a, ovdje okrivljenog, nije mogao sprovesti bez utvrđivanja odlučnih činjenica, te shodno tome i donijeti odgovarajuća odluka nadležnog državnog organa, te bi tek u tom slučaju mogle po privatne tužioce nastupiti teže posledice, a što se u konkretnom slučaju nije desilo obzirom da je ODT u Bijelom Polju odbacio krivičnu prijavu. Osim toga organ u kome su zaposleni privatni tužioci u eventualnom disciplinskom postupku protiv privatnih tužilaca utvrđivao bi činjenice bitne za donošenje odluke u tom postupku, te bi ista bila zasnovana na činjenicama utvrđenim u tom postupku, pa zbog toga sud nije prihvatio da su u konkretnom slučaju po privatne tužioce mogle nastati teže posledice.</span>
</p>
<p class="p6"></p>
<p class="p6">
<span>Za krivično djelo kleveta iz čl. 196 st. 1 Kz-a predviđena je novčana kazna od 3.000,00 do 10.000,00 €. </span>
</p>
<p class="p4"></p>
<p class="p4">
<span>	Prilikom odlučivanja o vrsti i visini kazne sud je kod okrivljenog od olakšavajućih okolnosti našao da se radi o porodičnoj osobi, nezaposlenom licu,  ocu dvoje maloljetne djece u obavezi izdržavanja istih, pa je sve olakšavajuće okolnosti u njihovoj sveukupnosti sud cijenio kao osobito olakšavajuće okolnosti i ocijenio da će se sa ublaženom kaznom, u odnosu na zakonom predviđenu, u visini zakonskog minimuma od  po 600,00 €,  za svako utvrđeno krivično djelo, i time postići svrha kažnjavanja iz čl. 32 Krivičnog zakonika. Sud je na strani okrivljenog cijenio okolnost da je isti osuđivan za krivično djela  iz čl. 36 KZ RCG i  252 KZ, ali s obzirom da se ne radi o istovrsnim krivičnim  djelima, istu nije cijenio kao otežavajuću okolnost na strani okrivljenog.</span>
</p>
<p class="p4"></p>
<p class="p4">
<span>	Sud je okrivljenog obavezao da plati sudu na ime paušala iznos od 30,00 €, pri čemu je  vodio računa o složenosti i trajanju krivičnog postupka,  kao i na ime troškova krivičnog postupka u iznos  od 215,00 €, koji se odnose i to: na ime takse na tužbu 25,00€,  takse na  presudu  25,00 €, i na ime nagrade vještaku grafologu za dati nalaz iznos od 165,00 €.   Okrivljeni je obavezan da nadoknadi privatnim tužiocima na ime troškova krivičnog postupka iznos od 900,00 €, a koji troškovi se odnose i to: iznos od 300,00 eura - na ime prisustva punomoćnika privatnih tužilaca na 4 odložena glavna pretresa (po tar. broju 1 st. 2 u vezi  st. 1 tač. 1 u vezi sa tarif. brojevima 11 i 17 AT); kao i iznos od 600,00 eura, na ime prisustva punomoćnika privatnih tužilaca na 4 održana glavna pretresa (po tar. broju 1 st. 1 tač. 1 u vezi sa tarif. brojevima 11 i 17 AT).</span>
</p>
<p class="p4"></p>
<p class="p4">
<span>	Shodno čl. 212 ZKP-a, privatni tužioci - oštećeni  B.I., N.M. i S.S., radi ostvarivanja imovinsko-pravnog zahtjeva, upućeni su na parnični postupak.</span>
</p>
<p class="p4">
<span> </span><span class="s2"> </span>
</p>
<p class="p4">
<span>	Iz iznijetih razloga, shodno čl. 364 ZKP-a,  odlučeno je kao u izreci presude. </span>
</p>
<p class="p4"></p>
<p class="p4"></p>
<p class="p4"></p>
<p class="p2">
<span>OSNOVNI SUD U BIJELOM POLJU</span>
</p>
<p class="p2">
<span>dana 30. 04. 2010. godine </span>
</p>
<p class="p2"></p>
<p class="p2"></p>
<p class="p2"></p>
<p class="p4">
<span>ZAPISNIČAR,							S U D I</span><span class="s2"> </span><span>J A,</span><span class="s2"> </span>
</p>
<p class="p4">
<span>Draginja Bošković s.r.					        	Ivan Adamović s.r.</span>
</p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4">
<span class="s1"> </span><span class="s2"> </span>
</p>
<p class="p8"></p>
<p class="p7"></p>


</body>
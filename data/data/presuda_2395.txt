<strong>K.br.13/11-06</strong><br>
&nbsp;<br>
<strong>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; OSNOVNI SUD U KOLAŠINU</strong>, kao prvostepeni krivični, po Predsjedniku suda Popović Arsenu kao sudiji pojedincu, uz učešće zapisničara Mrdak Ljiljane, u krivičnom predmetu protiv optuženog R.S.iz P., zbog krivičnog djela nezakonit ribolov iz čl.326 st.1 Krivičnog zakonika, postupajući po optužnom predlogu ODT iz Kolašina Kt.br. 3/06 od 22.02.2006.godine, nakon glavnog javnog pretresa održanog dana 01.03.2011.godine u prisustvu ODT iz Kolašina Grujić Vojislava i optuženog R. S. donio je sledeće-<br>
&nbsp;<br>
<strong>R J E Š E NJ E</strong><br>
&nbsp;<br>
<strong>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; I</strong> Stavlja se van snage presuda Osnovnog suda Kolašin K.br.23/06 od 21.11.2007.godine<br>
&nbsp;<br>
<strong>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; II </strong>Prema optuženom:<br>
&nbsp;<br>
<strong>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; R. S.</strong>, od oca R. i majke B. rođene P., rođen ….godine u P., nastanjen u P., nastanjen u P. Ul…., pismen, završio Srednju školu, zaposlen, oženjen, otac dvoje djece, Crnogorac, vojsku služio, lošeg imovnog stanja, do sada neosuđivan,<br>
&nbsp;<br>
<strong>Na osnovu čl.65 Krivičnog zakonika i čl.461 i 462 ZKP-a <em>izriče se</em></strong><br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
&nbsp;<br>
<h1>
	<em>SUDSKA OPOMENA</em></h1>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; <strong><em>Zato što je: </em></strong><br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Dana 22.01.2006.godine oko 11,30h na dijelu rijeke Morače u mjestu zv.Majdan lovio ribu blinkerom marke "Chine" 576 240 M sa mašinom marke "ED 50002A" na vještački mamac mušicu, za vrijeme lovostaja protivno tački 2 Naredbe o ribolovnim zabranima, ograničenjima i mjerama za zaštitu ribljeg fonda,<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; -čime je počinio krivično djelo nezakonit ribolov iz čl.326 st.1 Krivičnog zakonika<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; <strong>III </strong>Obavezuje se okrivljeni na plaćanje sudskog paušala u iznosu od 30,00€ uplatom na žiro račun br.832-196-94 koji se vodi na ime Osnovnog suda Kolašin, prednje u roku od 15 dana od dana pravosnažnosti rješenja, pod prijetnjom prinudnog izvršenja.<br>
&nbsp;<br>
<strong>O b r a z l o ž e nj e</strong><br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ODT iz Kolašina svojim optužnim aktom Kt.br.3/06 od 22.02.2006.godine stavio je na teret okrivljenom R. S. da je počinio krivično djelo nezakonit ribolov iz čl.326 st.1 Krivičnog zakonika. ODT Grujić Vojislav ostao je pri podnijetom optužnom predlogu do kraja glavnog pretresa i u završnoj riječi predložio da sud optuženog oglasi krivim i osudi po zakonu.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Pravosnažnom presudom Osnovnog suda Kolašin K.br.23/06 od 21.11.2007.godine optuženi R. S. oglašen je krivim za krivično djelo nezakonit ribolov iz čl.326 st.1 Krivičnog zakonika, kojim je osuđen na plaćanje novčane kazne u iznosu od 400,00€. Kako je okrivljenom suđeno u odsustvu isti je dana 17.03.2008.godine podnio ovom sudu zahtjev za ponavljanje postupka o kojem je rješenjem Kv.br.194/10 odlučio Viši sud u Bijelom Polju i dozvolio ponavljanje postupka.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Okrivljeni R.S. je iznoseći odbranu na glavnom pretresu istakao da je dana 22.01.2006.godine bio kod kuma J. M. kako bi uzeo ribolovni pribor koji mu je pozajmio. Nakon što je uzeo pribor uputio se ka svojoj kući, lokalnim putem koji je udaljen dvadesetak metara od rijeke Morače. Na putu su ga sreli M. M. koji je lovočuvar i P. Lj. koji je u tom periodu bio policajac.Rekao im je da je bio kod kuma i uzeo ribolovni pribor ali su mu oni saopštili da mu moraju oduzeti štap i mašinicu i napisati prijavu. Kako se ne bi svađao sa njima, samo im je rekao da nijesu korektni&nbsp; jer nije bio u ribolovu, te da će svoju nevinost dokazati pred sudom, predao im pribor i potpisao prijavu. Okrivljeni je u završnoj riječi ostao pri odbrani datoj u toku glavnog pretresa.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sud je u dokaznom postupku saslušao svjedoke M. M. i P. Lj., pročitao potvrdu o privremenom oduzimanju predmeta izadatu od Sportskog ribolovnog društva Kolašin br.246 od 22.01.2006.godine, naredbu o ribolovnim zabranima, ograničenjima i mjerama o zaštiti ribljeg fonda i izvršio uvid u izvod iz KE na ime okrivljenog izdat od Uprave policije CB Podgorica od 17.04.2006.godine.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Svjedok M. M. u svom iskazu na glavnom pretresu naveo je da je kritične prilike kao lovočuvar SRD Kolašin sa P. Lj. obilazio teren u mjestu Međuriječje jer je u tom vremenskom periodu bio zabran i lovostaj na rijeci Morači. Dvogledom su primijetili lice koje na obali rijeke Morače lovi ribu. Vidjeli su da je u tom trenutku prut zabačen u vodu ali nijesu mogli vidjeti o kojem licu je riječ pa su pošli do tog mjesta i na nekih 10-15 metara vidio je da je riječ o R. S..U trenutku kada su mu prišli R. je držao pribor u ruci i nije bio zabacio štap u vodu ali su mu saopštili da su ga dvogledom vidjeli da lovi, napisali mu prijavu, oduzeli ribolovni pribor uz uredno izdatu potvrdu o oduzimanju predmeta, a kanije je podnešena i krivična prijava.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; U svom iskazu na glavnom pretresu svjedok P.Lj. istakao je da je kritičnog dana kao kontrolor ispred SRD Kolašin sa M.M. vršio kontrolu na dijelu rijeke Morače gdje je u tom periodu bio zabran ribolova. U jednom trenutku su na velikoj udaljenosti primijetili lice koje lovi ribu , a jesu li tada koristili dvogled nije se mogao izjasniti zbog proteka vremena. Odmah su se uputili na lice mjesta i kada su izašli iz kola na udaljenosti od nekih 20 metara od rijeke Morače sreli su R. S. koji je kod sebe imao ribolovni pribor i to štap i mašinicu ali nije imao nikakvih mamaca i koji je negirao da je lovio ribu. Na putu do lica mjesta nijesu sreli nikoga ni sa ribolovnim priborom ni bez istog, tako da su pod pretpostavkom da je R. vršio nedozvoljen ribolov napisali prijavu, oduzeli ribolovni pribor i izdali potvrdu o privremenom oduzimanju predmeta.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; U potvrdi o privremenom oduzimanju predmeta SRD Kolašin konstatovano je da su dana 22.01.2006.godine od R. S. oduzeti štap marke" SHINE" 576 240m i mašina GD 5000 A.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Naredbom o ribolovnim zabranima, ograničenjima i mjerama za zaštitu ribljeg fonda navodi se da je zabranjen lov svih vrsta riba od 1. aprila 2003.godine do 1. aprila 2007.godine na vodotoku rijeke Morače od "Vojnog mosta" do "Pločica", kao i da je na rijeci Morači sa pritokama zabranjen lov svih vrsta pastrmke i lipljena u periodu od 1.novembra do 1. aprila.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz izvoda iz KE na ime R. S. izdat od Uprave policije CB Podgorica utvrđeno je da imenovani nije osuđivan.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Cijeneći naprijed izvedene dokaze sud je stekao uvjerenje da je okrivljeni R. S. počinio krivično djelo nezakonit ribolov iz čl.326 st.1 Krivičnog zakonika na način određen izrekom rješenja, te da je za isto krivično-pravno odgovoran. Ovakav zaključak sud je stekao na osnovu sprovedenih dokaza koji na jedinstven način predstavljaju kritični događaj, a prvenstveno na osnovu iskaza svjedoka M.M. i P. Lj. koji su na saglasan način objasnili da su okrivljenog zatekli u nezakonitom ribolovu, kao i da su kada su ga primijetili vidjeli zabačen štap u vodu, pa su od istog na licu mjesta oduzeli robolovni pribor, koji je imao kod sebe.Iskazi svjedoka potkrijepljeni su potvrdom o privremenom oduzimanju predmeta koja ukazuje da je od okrivljenog oduzet ribolovni pribor, kao i uvidom u Naredbu o ribolovnim zabranima, ograničenjima i mjerama za zaštitu ribljeg fonda u kojoj je precizno određen vremenski period&nbsp; u kojem je zabranjen ribolov na rijeci Morači, što je sud doveo u vezu sa vremenom izvršenja krivičnog djela.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sud je odbranu okrivljenog koji negira izvršenje krivičnog djela navodeći da je ribolovni pribor uzeo od kuma i da je isti samo nosio put svoje kuće, odbacio kao sračunatu na izbjegavanje krivično-pravne odgovornosti, sa razloga što je u suprotnosti sa ostalim provedenim dokazima.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Prilikom odlučivanja o krivičnoj sankciji sud je cijenio sve okolnosti koje utiču na individualizaciju iste, a tiču se ličnosti okrivljenog i djela koje mu se stavlja na teret.Od olakšavajućih okolnosti na strani okrivljenog sud je cijenio činjenice da je riječ o porodičnom čovjeku, ocu dvoje djece i da do sada nije osuđivan, dok otežavajućih okolnosti nije bilo.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Cijeneći naprijed navedene olakšavajuće okolnosti sud je našao da je osnovana primjena odredbi čl.65 Krivičnog zakonika, te da se okrivljenom može izreći sudska opomena, a obzirom na činjenicu da je za predmetno krivično djelo predviđena novčana kazna ili kazna zatvora do šest mjeseci pa je u konkretnom slučaju riječ o krivičnom djelu male društvene opasnosti koja se mjeri zaprijećenom kaznom. Sud je mišljenja da će se i bez izricanja kazne tj.samo upozorenjem i prijekorom okrivljenog dovoljno uticati na njega da ubuduće ne vrši krivična djela, a da se izrečenom sudskom opomenom može postići svrha kako specijalne tako i generalne prevencije.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sud je okrivljenog shodno čl.l99 ZKP-a obavezao na plaćanje sudskog paušala u iznosu od 30,00€, koji je srazmjeran dužini trajanja postupka izazvanog predmetnim krivičnim djelom i imovinskim prilikama okrivljenog.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sa iznijetog odlučeno je kao u izreci rješenja.<br>
&nbsp;<br>
&nbsp;<br>
<strong>OSNOVNI SUD U KOLAŠINU</strong><br>
<strong>Dana,01.03.2011.godine</strong><br>
&nbsp;<br>
<strong>Zapisničar,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;PREDSJEDNIK SUDA,</strong><br>
Mrdak Ljiljana s.r.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Popović Arsen s.r.<br>
&nbsp;<br>
&nbsp;PRAVNA POUKA: Protiv ove presude ima se pravo žalbe u roku od 8. dana od dana prijema istog a preko ovog suda Višem sudu u Bijelom Polju.<br>

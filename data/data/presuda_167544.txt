<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:justify;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:start;hyphenate:auto;font-family:Arial;font-size:12pt;}
.p4{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
</style>
<meta content="dragan.mrdak" name="author">
</head>
<body class="b1 b2">
<p class="p1">
<span>								K. br.  264/12</span>
</p>
<p class="p2">
<!--Image link to '0.jpg' can be here-->
</p>
<p class="p1"></p>
<p class="p2">
<span>U IME CRNE GORE</span>
</p>
<p class="p1"></p>
<p class="p1">
<span>	 </span>
</p>
<p class="p1">
<span>	Osnovni sud u Bijelom Polju, prvostepeni krivični sud, sudija pojedinac Dragan Mrdak, uz učešće namještenika suda zapisničara Koviljke Lješnjak, u krivičnom predmetu protiv okrivljenog Ć.A.a iz Bijelog Polja, zbog krivičnog djela gradjenje objekta bez gradjevinske dozvole iz čl. 326a Krivičnog zakonika, rješavajući po optužnom predlogu Osnovnog državnog tužilaštva iz Bijelog Polja KT. br. 224/12 od 24. 07.2012. godine, nakon održanog usmenog glavnog i javnog pretresa, u prisustvu zamjenice ODT-a iz Bijelog Polja Nišavić,Tanje i okrivljenog Ć.A.a, dana 02. 10. 2012. godine, donio je i javno objavio:</span>
</p>
<p class="p1"></p>
<p class="p1"></p>
<p class="p2">
<span>P R E S U D U</span>
</p>
<p class="p1"></p>
<p class="p1"></p>
<p class="p1">
<span>	Okrivljeni Ć.A., JMBG ...., od oca V., majke R., rodjene R., rodjen ..... godine u Bijelom Polju, sa prebivalištem u mjestu P., opština Bijelo Polje državljanin Crne Gore, oženjen, otac jednog djeteta pismen, sa završenom srednjom školom, srednjeg imovnog stanja, osudjivan presudom osnovnog suda u Beranama K. br. 229/09 od 18.06.2009. godine, zbog krivičnog djela nedozvoljena trgovina iz čl. 284. st.1.KZ CG na novčanu kaznu od 800,00 €, kazna zamijenjena u zatvorsku u trajanju od 32 (tridesetdva dana) </span>
</p>
<p class="p1"></p>
<p class="p1"></p>
<p class="p2">
<span>K r i v      j e</span>
</p>
<p class="p1"></p>
<p class="p1">
<span>	Što je:</span>
</p>
<p class="p1"></p>
<p class="p1">
<span>	- Neutvrđenog dana i mjeseca u prvoj polovini 2011 godine, u mjestu P., opština Bijelo Polje, na katastarskim parcelama br. 565 i 566 KO P., protivno čl. 69 Zakona o uređenju prostora i izgradnji objekata (Sl. List Crne Gore br. 51/08), započeo građenje objekta bez prethodno pribavljene građevinske dozvole, na način što je izgradio objekat spratnosti P+1, gabarita u osnovi cca 8x10 m,</span>
</p>
<p class="p1"></p>
<p class="p1">
<span> 	- čime je izvršio krivično djelo gradjenje objekta bez gradjevinske dozvole iz čl. 326 a Krivičnog zakonika,</span>
</p>
<p class="p1"></p>
<p class="p1">
<span>	- za koje ga sud primjenom citiranog zakonskog propisa te čl. 2, 4, 5, 13, 15, 32, 36, 42, 45 i 46 Krivičnog zakonika i čl. 226, 229 i 374</span><span class="s1"> </span><span>Zakonika o krivičnom postupku</span>
</p>
<p class="p1"></p>
<p class="p1"></p>
<p class="p2">
<span>O S U D J U J E</span>
</p>
<p class="p1"></p>
<p class="p1"></p>
<p class="p1">
<span>	Na kaznu zatvora od 30 ( trideset ) dana.</span>
</p>
<p class="p1">
<span>	</span>
</p>
<p class="p1">
<span>	Okrivljeni se obavezuje da ovom sudu na ime paušala plati iznos od 30,00 €, koji iznos će uplatiti na žiro račun br. 832 - 151 - 35, depozita novčanih kazni, troškova postupka i paušala u roku od 15 dana, po pravnosnažnosti presude, pod prijetnjom prinudnog izvršenja, s tim što će dokaz o izvršenoj uplati dostaviti krivičnoj pisarnici ovog suda.</span>
</p>
<p class="p1"></p>
<p class="p2">
<span>O b r a z l o ž e nj e</span>
</p>
<p class="p1">
<span> </span>
</p>
<p class="p1"></p>
<p class="p1">
<span>	Optužnim predlogom ODT-a, iz B. Polja, KT. br. 224/12 od 24. 07. 2012. godine, optužen je Ć.A. iz Bijelog Polja, da je izvršio krivično djelo gradjenje objekta bez gradjevinske dozvole iz čl. 326 a Krivičnog zakonika.</span>
</p>
<p class="p1"></p>
<p class="p1">
<span>	Glavni pretres je održan i zaključen dana 02. 10. 2012. godine u prisustvu zamjenice ODT-a iz B. Polja Nišavić Tanje i okrivljenog Ć.A.a. </span>
</p>
<p class="p1"></p>
<p class="p1">
<span>	U završnoj riječi zamjenica u ODT-u je ostala pri podnijetom optužnom predlogu jer je iz odbrane okrivljenog, iskaza svjedoka i svih pisanih dokaza proizilazi da je okrivljeni izvršio krivično djelo koje mu je stavljeno na teret. Predložila je sudu da okrivljenog oglasi krivim i osudi na kaznu po zakonu. </span>
</p>
<p class="p1">
<span>	</span>
</p>
<p class="p1">
<span>	Okrivljeni Ć.A. u svojoj odbrani u toku istražnog postupka u bitnom je istakao  da živi u mjestu P. gdje posjeduje staru porodičnu kuću. Namjeravao je da u blizini ove kuće izgradi novu ali pošto se radilo o seoskom neurbanizovanom području smatrao je da mu za izgradnju nove kuće ne treba građevinska dozvola pa je izgradnju nove kuće započeo u prvoj polovini 2011 godine, misli da je bilo u maju mjesecu. U tom momentu nije posjedovao građevinsku dozvolu za ove radove jer je smatrao da mu ista i nije potrebna. U novembru mjesecu 2011 godine, kada je već bio izgradio jedan sprat kuće i izlio ploču došao je u kontrolu inspektor zaštite prostora Š.A.koji ga je upoznao da mu je za izvedene radove potrebna građevinska dozvola. Nakon kontrole nije otpočeo postupak za pribavljanje građevinske dozvole iz razloga što zemljište na kojem je započeo izgradnju objekta nije bilo upisano na njegovo ime odnosno i isto se i dalje vodilo na stare vlasnike od kojih su njegovi roditelji prije 13 do 14 godina, kupili zemljište. Otpočeo je proceduru za prevođenje ovog zemljišta na ime svog oca. Kada je inspektor zaštite prostora drugi put došao u kontrolu izgradnja objekta je bila pri kraju a procedura upisa zemljišta na ime njegovog oca i dalje je bila u toku što je bila glavna smetnja da pribavi građevinsku dozvolu. Nakon što je izvršen upis zemljišta na ime njegovog oca predao je potrebnu dokumentaciju Nadležnoj službi Opštine Bijelo Polje za dobijanje građevinske dozvole i istu još nije pribavio. Na glavnom pretresu dodao je  da je izgradio objekat bez građevinske dozvole s tim što nije znao da mu je za granju istog potrebna građevinska dozvola a da je znao da je to krivično djelo to ne bi uradio. Nije mu bilo poznato da mu je za gradnju predmetnog objekta potrebna dozvola. Koga god je pitao kazali su mu da je to neurbanizovano, mada nije išao do Opštine da se informiše o tome da li je mjesto P. urbanizovano.  U međuvremenu je predao sve papire za dobijanje građevinske dozvole i međutim istu još nije dobio jer ima problem sa E. koja mu još nije dala elektroenergetsku saglasnost.</span>
</p>
<p class="p1"></p>
<p class="p1">
<span>	U završnoj riječi okrivljeni je istakao: da mu je žao i da se kaje, mada se ne osjeća krivim, jer da je znao da je zabranjeno građenje objekata bez građevinske dozvole ovo ne bi radio i ne bi dolazio u sukob sa zakonom. Tražio je da ga sud oslobodi a za slučaj da sud nađe da je kriv da ga što blaže kazni. </span>
</p>
<p class="p1"></p>
<p class="p1">
<span>	Radi utvrdjivanja odlučnih činjenica i donošenja pravilne i zakonite odluke, sud je izveo sledeće dokaze: saslušao svjedoka Š.A.a, pročitao i to: zapisnik o inspekcijskoj kontroli broj 1003-249/11 od 22.11.2011 godine;zapisnik o inspekcijskoj kontroli broj 1003-260/11 od 30.11.2011 godine; zapisnik o inspekcijskoj kontroli broj 1303/2-83/12 od  14.06.2012 godine;  zapisnik o inspekcijskoj kontroli broj 1303/2-95/12 od 21.06.2011 godine; rješenje Ministarstva održivog razvoja i turizma br.1303/2-106/12 od 21.06.2012 godine; izvršio uvid u fototehničku dokumentaciju, te izvršio uvidu izvod iz KE za okrivljenog. Drugih predloga za dopunu dokaznog postupka nije bilo. </span>
</p>
<p class="p1"></p>
<p class="p1">
<span>	Sud je cijeneći odbranu okrivljenog i dokaze pojedinačno i u medjusobnoj vezi, a shodno čl. 360 st. 2 Zakonika o krivičnom postupku, utvrdio činjenično stanje i na osnovu istog zaključio da je okrivljeni izvršio krivično djelo stavljeno mu na teret optužnim predlogom i da je za isto kriv.</span>
</p>
<p class="p1"></p>
<p class="p1">
<span>	Okrivljeni nije sporio da je predmetni objekat izgradio bez građevinske dozvole a branio se da mu nije bilo poznato da je za tu izgradnju potrebna građevinska dozvola koje navode iz njegove odbrane sud nije prihvatio i iste je cijenio kao isključivo usmjerene na izbjegavanje sopstvene krivice. Naime, iz iskaza svjedoka Š.A.a proizilazi da je on od februara 2011 godine, radi u Ministarstvu održivog razvoja i turizma kao inspektor zaštite prostora. Po inicijativi komunalne policije Opštine Bijelo Polje, dana 22.11.2011 godine, izvršio je kontrolu objekta koji je gradio Ć.A. u mjestu P.. Prilikom kontrole utvrdio je da je investitor Ć.A. započeo izgradnju objekta gabarita u osnovi cc 8x10 metara spratnosti P+1. Na dan kontrole bilo je izgrađeno prizemlje i započeta izgradnja prvog sprata o čemu je on sačinio fotoelaborat koji je priložen u spise predmeta.  Inicijativu komunalne inspekcije dobio je dana 17.11.2011 godine. Prilikom ove kontrole investitora nije zatekao na objektu, tu je zatekao tri do četiri radnika i ostavio im poziv za investitora Ć.a da se dana 30.11.2011 godine, javi u prostorije Inspekcije za zaštitu prostora. Ć. se odazvao pozivu i tom prilikom izjavio da je on investitor objekta i da ne posjeduje građevinsku dozvolu. Ć.a je upoznao da po Zakonu o uređenju prostora i izgradnju objekata nije smio da započne izgradnju tog objekta bez prethodno pribavljene građevinske dozvole, a potom je Ć.u naložio da pribavi dozvolu s tim što nije donio rješenje o rušenju objekta. Sledeću kontrolu na objektu investitora Ć.a izvršio je dana 21.06.2012 godine, i utvrdio da je investitor završio objekat u grubim građevinskim radovima a da u međuvremenu nije pribavio građevinsku dozvolu pa je iz tog razloga donio rješenje o rušenju objekta.  Po tom rješenju još nije postupljeno s tim što Ć. nije još pribavio građevinsku dozvolu. Ć. mu je objašnjavao da dozvolu nije pribavio iz razloga što tu usporava lokalna administracija. Kada je Ć.a prilikom prve kontrole upoznao o tome da nije smio da započne gradnju objekta bez građevinske dozvole isti mu je pojasnio da plac na kom se radi objekat još nije preveden na njega i njegovu porodicu što je jedan od uslova za dobijanje građevinske dozvole - da nepokretnost glasi na investitora.  Iskaz ovog svjedoka sud je  u potpunosti prihvatio, kao jasan, logičan i uvjerljie,ničim doveden u sumnju, nesračunat na otežavanje ili pak olakšavanje krivično pravnog položaja okrivljenog, a  potvrđen odbranom okrivljenog i  potvrdjen sadržinom pisanih dokaza. </span>
</p>
<p class="p1"></p>
<p class="p1">
<span>	Iz zapisnika o inspekcijskoj kontroli Ministarstva održivog razvoja i turizma  broj 1003-249/11 od 22.11.2011. godine proizilazi da je investitor Ć.A. izvodio građevinske radove u naselju P., opština Biojelo Polje, na način što je vršio gradnju objekta gabarita u osnovi cca 8x10 metara P+1. U momentu kontrole na objektu su izvođeni radovi i zatečena su tri do četiri radnika, s tim što investitor nije bio prisutan i istom je ostavljen poziv da se radi davanja izjave javi inspekciji zaštite prostora dana 30.11.2011 godine. Ovaj pisani dokaz, potvrđen je navodima iz odbrane okrivljenog i navodima iz iskaza svjedoka Šabotića te ga je sud u potpunosti prihvatio.</span>
</p>
<p class="p1"></p>
<p class="p1">
<span>	Iz zapisnika o inspekcijskoj kontroli Ministarstva održivog razvoja i turizma  broj 1003-260/11 od 30.11.2011. godine proizilazi da se investitor Ć.A. odazvao pozivu Inspekcije zaštite prostora i da je tom prilikom izjavio da ne posjeduje potrebnu građevinsku dozvolu za objekat koji gradi a da je u toku postupak izdavanja iste od strane nadležne Opštinske službe. Istakao je da nije znao da mu je potrebna dozvola za gradnju objekta s obzirom da je seosko područje i  da će obustaviti sve radove dok ne pribavi potrebnu građevinsku dozvolu. Ovaj pisani dokaz, potvrđen je navodima iz odbrane okrivljenog i navodima iz iskaza svjedoka Šabotića te ga je sud u potpunosti prihvatio.</span>
</p>
<p class="p1"></p>
<p class="p1">
<span> 	Iz zapisnika o inspekcijskoj kontroli Ministarstva održivog razvoja i turizma  broj 1003-2-95/12 od 21.06.2012. godine proizilazi da je inspektor zaštite prostora dana 21.06.2012 godine izvršio kontrolni pregled kod investitora Ć.A.a i da je tom prilikom utvrdio  da je isti nastavio sa izvođenjem radova na objektu u odnosu na stanje zatečeno na dan prethodne kontrole 22.11.2011 godine. Investitor je u međuvremenu izvršio ukrovljavanje objekta postavio drvenu krovnu konstrukciju i crijep i objekat izgradio u grubim građevinskim radovima.  Ovaj pisani dokaz, potvrđen je navodima iz odbrane okrivljenog i navodima iz iskaza svjedoka Šabotića te ga je sud u potpunosti prihvatio.</span>
</p>
<p class="p1"></p>
<p class="p1">
<span>	 Iz rješenja Ministarstva održivog razvoja i turizma broj 1003-2-95/12 od 21.06.2012. godine utvrđuje se da je okrivljenom Ć.A.u naeđeno da poruši  predmetni objekat u roku od 15 dana od dana uručenja rješenja pod prijetnjom administrativnog izvršenja rješenja.</span>
</p>
<p class="p1"></p>
<p class="p1">
<span>	Navode iz odbrane okrivljenog da je on objekat gradio u uvjerenju da se radi o neurbanizovanom seoskom području i da mu za gradnju istog nije potrebna građevinska dozvola sud je cijenio kao isključivo usmjerene na izbjegavanje sopstvene krivice, jer po ocjeni suda okrivljenom kao punoljetnom poslovno sposobnom licu bilo je poznato da je 2008 godine, stupio na snagu Zakon o uredjenju prostora i izgradnji objekta ( Sl. list Crne Gore broj 51/08 ) i da je po tom zakonu prije započinjanja radova na predmetnom objektu bio dužan da pribavi građevinsku dozvolu. Okrivljenom je inspektor zaštite prostora na zapisniku od 30.11.2011 godine, predočio da mu je za građenje predmetnog objekta potrebna građevinska dozvola a okrivljeni je tom prilikom pojasnio</span>
</p>
<p class="p1">
<span>'' da plac na kom se radi objekat još nije preveden na njega i njegovu porodicu što je jedan od uslova za dobijanje građevinske dozvole''. Međutim, okrivljeni je nastavio s radovima a da nije pribavio građevinsku dozvolu što je zapisnički konstatovano po zapisniku o inspekcijskom pregledu od 21.06.2012 godine. Na iskaz svjedoka Šabotića, okrivljenii nije imao prigovora. Sve ove činjenice i okolnosti ukazuju na to da je okrivljeni za cijelo vrijeme dok su izvođeni građevinski radovi na predmetnom objektu kako u momentu započinjanja građevinskih radova, tako i u vrijeme kontrola od 22.11.2011 godine i od 21.06.2011 godine, odnosno završetka grubih građevinskih radova bio svjestan i znao da mu je za građenje predmetnog objekta potrebna građevinska dozvola.</span>
</p>
<p class="p1"></p>
<p class="p1">
<span>	Na osnovu svih izvedenih dokaza i njihove brižljive ocjene, sud je utvrdio činjenično stanje da je okrivljeni Ć.A. neutvrđenog dana i mjeseca u prvoj polovini 2011 godine, u mjestu P., opština Bijelo Polje, na katastarskim parcelama br. 565 i 566 KO P., protivno čl. 69 Zakona o uređenju prostora i izgradnji objekata (Sl. List Crne Gore br. 51/08), započeo građenje objekta bez prethodno pribavljene građevinske dozvole, na način što je izgradio objekat spratnosti P+1, gabarita u osnovi cca 8x10 m.</span>
</p>
<p class="p1"></p>
<p class="p1">
<span>	Započinjajući gradnju objekta spratnosti P+1 cca 8x10 m bez predhodno pribavljene gradjevinske dozvole, okrivljeni se ponašao suprotno čl. 69 Zakona o uredjenju prostora i izgradnji objekata ( Službeni list CG broj 51/08 od 22.08.2008. godine), kojim je decidno propisano: ''da se objekat može graditi na osnovu gradjevinske dozvole i tehničke dokumentacije''. Postupajući na opisani način okrivljeni je ostvario obilježja krivičnog djela gradjenje bez gradjevinske dozvole iz čl. 326 a Krivičnog zakonika, pri čemu je okrivljeni bio svjestan da mu je za gradjenje  predmetnog objekta neophodna gradjevinska dozvola, pa je krivično djelo izvršio sa umišljajem. </span>
</p>
<p class="p1">
<span>  </span>
</p>
<p class="p1">
<span>	Odlučujući u pogledu vrste i visine krivične sankcije, a cijeneći sve okolnosti iz čl. 42 Krivičnog zakonika sud je kod okrivljenog kao olakšavajuće okolnosti našao da se radi o mlađem porodičnom licu, ocu jednog maloljetnog djeteta, u obavezi izdržavanja istog, koji se u toku pretresa korektno držao, i pokazao po ocjeni suda iskreno kajanje zbog izvršenog krivičnog djela, a od otežavajućih okolnosti sud je cijenio njegovu raniju osudjivanost, s tim što je imao u vidu da se radi o nesrodnom krivičnom djelu, i da je od vremena osude prošao vremenski period od tri godine, pa u nedostatku drugih otežavajućih okolnosti sud je ove olakšavajuće okolnosti cijenio kao naročito olakšavajuće i okrivljenom shodno čl. 45 i 46 Krivičnog zakonika ublažio kaznu izričući mu kaznu ispod granice propisane zakonom, smatrajući da će se i kaznom zatvora od trideset dana postići svrha kažnjavanja iz čl. 32 Krivičnog zakonika.</span>
</p>
<p class="p1"></p>
<p class="p1">
<span>	Shodno čl. 226 i 229 Zakonika o krivičnom postupka, odlučeno je u pogledu paušala, pri čemu je sud vodio računa o imovinskim prilikama okrivljenog i dužini trajanja postupka.</span>
</p>
<p class="p1"></p>
<p class="p1">
<span>	Drugih troškova krivičnog postupka nije bilo.</span>
</p>
<p class="p1"></p>
<p class="p1">
<span>	Sa iznijetih razloga shodno čl. 374 Zakonika o krivičnom postupku, odlučeno je kao u izreci presude.</span>
</p>
<p class="p2"></p>
<p class="p2">
<span>OSNOVNI SUD U BIJELOM POLJU</span>
</p>
<p class="p2">
<span>Dana  02. 10. 2012 . godine</span>
</p>
<p class="p2"></p>
<p class="p2"></p>
<p class="p1">
<span>ZAPISNIČAR,			 		         		  S U D I J A  </span>
</p>
<p class="p1">
<span>Koviljka Lješnjak							Dragan Mrdak</span>
</p>
<p class="p1"></p>
<p class="p3"></p>
<p class="p3"></p>
<p class="p3"></p>
<p class="p2"></p>
<p class="p2"></p>
<p class="p2"></p>
<p class="p1"></p>
<p class="p1">
<span>		</span>
</p>
<p class="p1"></p>
<p class="p1">
<span>								</span>
</p>
<p class="p1"></p>
<p class="p1"></p>
<p class="p4"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:10pt;font-family:'Arial'}
.span2{;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p style="text-align:center;">
<span class="span1"></span>
</p>
<p style="text-align:right">
<span class="span2">Posl.br. K. 454/15/15</span>
</p>
<p>&nbsp;</p>
<p style="text-align:center;">
<span class="span2">U IME CRNE GORE</span>
</p>
<p>&nbsp;</p>
<p>
<span class="span2">Osnovni sud u Kotoru, kao nadležni prvostepeni krivični, po sudiji Danijeli Samardžić, uz učešće zapisničara Aleksandre Čolan, u predmetu protiv okrivljenih S. N., K. N. i K. M., zbog krivičnog djela nasilničko ponašanje iz čl. 399 u vezi čl.23.st.2. Krivičnog zakonika učinjenog u saizvršilaštvu, koji se vodi po optužnom predlogu ODT Kotor Kt.br. 430/15 od ..godine, nakon održanog glavnog i javnog pretresa dana .. godine u prisustvu ODT-a Kotor Srđe Jovanovića i okrivljenih, dana .. godine donio je i javno objavio sledeću </span>
</p>
<p>&nbsp;</p>
<p style="text-align:center;">
<span class="span2">P R E S U D U</span>
</p>
<p>&nbsp;</p>
<p>
<span class="span2">OKRIVLjENI:</span>
</p>
<p>&nbsp;</p>
<p>
<span class="span2">1. N. S., JMBG ., od oca V. i majke J., rođene B., rođen .. godine u N., R. S., stalno nastanjen u B., Ž. fašizma bb, državljanin C. G., sportista, oženjen, otac četvoro mal. djece, sa završenom SSS, dobrog imovnog stanja, ranije neosuđivan, protiv kojeg se ne vodi krivični postupak za neko drugo krivično djelo,</span>
</p>
<p>&nbsp;</p>
<p>
<span class="span2">2. N. K., JMBG . od oca B. i majke V., rođene Š., rođen .. godine u K., stalno nastanjen u B., U.. ., državljanin C.G., ugostitelj, neoženjen, bez djece, sa završenom VSS, srednjeg imovnog stanja, ranije neosuđivan, protiv kojeg se ne vodi krivični postupak za neko drugo krivično djelo,</span>
</p>
<p>&nbsp;</p>
<p>
<span class="span2">3. M. K., JMBG ., od oca M. i majke M., rođene P., rođen .. godine u B., stalno nastanjen u B., J. put bb, P., državljanin C. G., privatnik, oženjen, otac dvoje mal. djece, sa završenom SSS, srednjeg imovnog stanja, ranije neosuđivan, protiv kojeg se ne vodi krivični postupak za neko drugo krivično djelo,</span>
</p>
<p>&nbsp;</p>
<p style="text-align:center;">
<span class="span2">K r i v i    s u,</span>
</p>
<p>
<span class="span2">Što su, </span>
</p>
<p>
<span class="span2">           Dana .. godine, oko . časova, zajedno, kao grupa, u ugostiteljskom objektu “L.“, a koji restoran se nalazi u mjestu P., B., a nakon toga ispred hotela „M.“, tačnije pored otvorenog bazena navedenog hotela, a koji hotel se takođe nalazi u istom mjestu, izvršili fizičko nasilje prema oštećenom R. M., ugrozivši na taj način spokojstvo prisutnih gostiju, te remetili javni red i mir, pri čemu su bili uračunljivi i svjesni svoga djela i njegove zabranjenosti, a čije izvršenje su htjeli, na način što su u ugostiteljskom objektu ’’L.“ fizički nasrnuli na oštećenog R., gurnuvši ga niz stepenice lokala, poslije čega se </span><span class="span2">oštećeni pridigao i uputio prema hotelu ’’M.“, gdje ga na stepeništu pored hotela okrivljeni sustižu i opet fizički napadaju na način što mu rukama i nogama zadaju više udaraca u predjelu glave i tijela, nanoseći mu tom prilikom lake tjelesne povrede u smislu oguljotine kože u predjelu desne ušne školjke, krvnog podliva kože u predjelu iznad desnog oka, oguljotine kože u predjelu desnog obraza kao i krvnog podliva kože u predjelu desne šake,    </span>
</p>
<p>&nbsp;</p>
<p>
<span class="span2">  -  čime su kao saizvršioci učinili krivično djelo nasilničkog ponašanja iz čl. 399 a </span><span class="span2">u vezi sa čl. 23.st.2. </span><span class="span2">Krivičnog zakonika</span><span class="span2">. </span>
</p>
<p>&nbsp;</p>
<p>
<span class="span2">Pa im sud na osnovu naprijed navedene krivično-pravne odredbe i čl. 4, 5, 13, 15, 32, 36, 42, 45, 46, 52, 53 i 54 i čl. 226, 227, 229, 369 i 374 ZKP-a izriče</span>
</p>
<p>&nbsp;</p>
<p style="text-align:center;">
<span class="span2">USLOVNU OSUDU</span>
</p>
<p>&nbsp;</p>
<p>
<span class="span2">Kojom im utvrđuje kaznu zatvora u trajanju od po . (.) mjeseca i istovremeno određuje da se ista neće izvršiti ukoliko okrivljeni za vrijeme od . (.) godine i . (. mjeseci od dana pravosnažnosti presude ne učine novo krivično djelo.</span>
</p>
<p>&nbsp;</p>
<p>
<span class="span2">Dužni su okrivljeni na ime troškova krivičnog postupka solidarno uplatiti iznos od . eura i na ime sudskog paušala uplatiti iznos od po . eura u korist budžeta C. G., na žiro račun broj ., sve u roku od mjesec dana od dana pravosnažnosti presude.</span>
</p>
<p>&nbsp;</p>
<p style="text-align:center;">
<span class="span2">O b r a z l o ž e nj e</span>
</p>
<p>&nbsp;</p>
<p>
<span class="span2">Osnovno državno tužilaštvo je podnijelo optužni predlog Kt.br. . od ..godine protiv okrivljenih S. N., K. N. i K. M., zbog krivičnog djela nasilničko ponašanje iz čl. 399 Krivičnog zakonika.</span>
</p>
<p>&nbsp;</p>
<p>
<span class="span2">Okrivljeni S. je u svojoj odbrani izjavio da priznaje izvršenje krivičnog djela koje mu se stavlja na teret i krivicu za isto, te je naveo da je d</span><span class="span2">ana 19.06.2015. godine, negdje oko . čas, sa svojom suprugom Nedom, kao i sa društvom V. D., K. M.om, K. N., a koji su svi, takođe, bili sa svojim suprugama, sjedao pored bazena hotela „M.“ u P. i slušali su koncert S.. Ubrzo zatim, a čim se koncert završio, svi zajedno su pošli u obližnji restoran „L.“, a kako bi tu i večerali i kako su svi sjedali za jednm stolom, u jednom trenutku je vidio jednog mlađeg, visokog muškarca kako se nadnio nad njegovim pašenogom V. D. i primijetio da se tu nešto kao „čupaju“, te je u tom trenutku pomislio da će doći do fizičkog obračuna tog njemu nepoznatog lica i njegovog pašenoga V. Draga, pa je odmah reagovao na način što je ustao iza stola, došao do tog momka i pitao ga „Šta hoćeš, o čemu se radi, skloni se od našeg stola“. U tom trenutku su ustali njegovi drugari iza stola, a kako bi preduprijedili svađu sa tim, za njega nepoznatim, licem, a on je, kako bi ga spriječio da ga udari, uhvatio ispod ruku i odgurnuo od sebe i u tom trenutku su obojica pali preko obližnjih stepenica tog restorana, a tada je to lice ustalo i odmah otrčalo prema hotelu „M.“, donjim putem, uz plažu, a on je pošao za njim i sustigao ga na stepenicama hotela „M.“. Objasnio je da, kako mu je prilikom prethodnog pada noga bila povrijeđena, kada je došao do njega, kleknuo je zbog navedene povrede i onako klečući, a obzirom da je on opet krenuo da ga udari, uhvatio ga za njegove </span><span class="span2">noge, zbog čega je on pao i ne sjeća se da li mu je tada zadao koji udarac, ali zna da su ubrzo došli njegovi drugari, koji su ga opet razdvojili, a kako ne bi došlo do dalje svađe i tada je on otišao u njemu nepoznatom pravcu, a on je zajedno sa svojom suprugom otišao kući. Dodao je da je tom prilikom zadobio povredu lijeve arkade i razderotine na desnom koljenu, ali nije htio ništa od toga da prijavljuje, kako službi hitne pomoći, tako ni policiji.</span>
</p>
<p>&nbsp;</p>
<p>
<span class="span2">Okrivljeni K. je u svojoj odbrani izjavio da priznaje izvršenje krivičnog djela koje mu se stavlja na teret i krivicu za isto, te naveo da su</span><span class="span2"> negdje .. godine, on i njegova djevojka M. K. bili u društvu sa N. S. i njegovom suprugom, a njegovom sestrom N., zatim D. V.em  i njegovom suprugom, a njegovom sestrom Ninom i M.om K. i njegovom ženom B. i nalazili su se na otvorenom bazenu hotela „M.“ i slušali koncert S., a negdje oko 01:00 čas, koncert se završio i svi su zajedno pošli u restoran „L.“ odmah pored bazena, kako bi večerali. Objasnio je da je njihov sto bio skroz na kraju restorana, u potpuno odvojenom dijelu i dok su sjedali i pričali, u jednom trenutku, došao je njemu potpuno nepoznat mlađi, visoki muškarac, do njegove sestre, a žene V. Draga, nagnuo se nad njom i nešto pričao i dodirivao je, ali on tada nije obraćao pažnju. Nakon toga, u jednom trenutku, D. je ustao iza stola i stvorila se gužva i tada su svi ustali i došli do njih dvojice, a kako bi vidjeli o čemu se radi i kako se već bila stvorila gužva, nastalo je i guranje, pa pošto su stepenice bile tik uz njih, od svog tog guranja, on i N. su zajedno pali niz te stepenice. Dodao je da, koliko se on sjeća, oni su ih tada razdvojili i ovaj momak je pošao u njemu nepoznatom pravcu, a oni su se tu zadržali još nekih 10-15 minuta, a nakon toga su svi zajedno, pored bazena, krenuli kućama. Takođe je dodao da su tog momka ponovo sreli na stepenicama prema hotelu „M.“, kada je opet počela gužva, ali se ne sjeća je li ga tada iko udarao, ali se sjeća da je taj momak tada psovao sve njih i prijetio im i nakon toga su se razišli. Pojasnio je da je on te večeri bio obučen u farmerice i kariranu košulju, ali nije mogao da se sjeti u šta su ostali bili obučeni, a nakon što mu je predočen-pušten snimak sa sigurnosnih kamera sa bazena HTP „M.“, isti je naveo da se sjeća i da je on taj koji je nosio kariranu košulju i farmerice, pa, kao i što se vidi na snimku, kada je vidio da su se on i N. ponovo počeli rvati, prišao je i zadao mu nekoliko udaraca nogom u tijelo, dok je on ležao i tada su se razdvojili, a on je nastavio da ih psuje i da im prijeti.</span>
</p>
<p>&nbsp;</p>
<p>
<span class="span2">Okrivljeni K. je u svojoj odbrani izjavio da ne priznaje izvršenje krivičnog djela koje mu se stavlja na teret i krivicu za isto, te je naveo da je, o</span><span class="span2">bzirom da je prošlo 3 mjeseca od kritičnog događaja, spreman da pruži iskaz u onom dijelu koliko ga sjećanje služi, a u odnosu na isto je dodao da su negdje .. godine on i njegova supruga Bojana bili u društvu N. Sjekloće, njegove supruge N., zatim D. V.a i njegove supruge Nine i N. K.a i njegove djevojke M. i nalazili su se na otvorenom bazenu hotela „M.“ i slušali koncert S., a koji hotel je udaljen nekih 100 m od njegove kuće. Negdje oko 01:00 čas koncert se završio i oni su svi zajedno pošli u restoran „L.“, odmah pored bazena, a gdje je on dan prije rezervisao sto kako bi svi zajedno večerali i još malo se proveselili i sjeća se da je njihov sto bio skroz na kraju restorana, u potpuno odvojenom dijelu i da se do njega dolazilo kroz vrata, a tada u tom njihovom dijelu nije bilo nikakve gužve. Objasnio je da, dok su sjedali i pričali, u jednom trenutku je kroz vrata ušao njemu potpuno nepoznat mlađi visoki muškarac, došao je do žene V. D., nagnuo se nad njom i nešto pričao, a on je mislio da se oni znaju od ranije, tako da nije obraćao pažnju i nakon toga, u jednom </span><span class="span2">trenutku je Drago ustao iza stola i stvorila se gužva i tada su svi ustali i došli do njih dvojice, a kako bi vidjeli o čemu se radi. Kako se već bila stvorila gužva, nastalo je i guranje, a misli i da je taj momak udario N., pa pošto su stepenice bile tik uz njih, od svog tog guranja on i N. su zajedno pali niz te stepenice i koliko se sjeća oni su ih tada razdvojili i ovaj momak je pošao u njemu nepoznatom pravcu, a oni su se tu zadržali još nekih  . minuta, a nakon toga su svi zajedno, pored bazena, krenuli kućama, ali tog momka su ponovo sreli na stepenicama prema hotelu „M.“, kada je opet počela gužva, ali se ne sjeća je li ga tada udarao, ali obzirom da je taj momak vikao „sve ću vas pobiti“, on se tada prepao da možda nema pištolj i napustio je lice mjesta. Dodao je da misli da oštećeni nije udarao njega, već samo N., a on je predmetne večeri nosio crnu majicu kratkih rukava i bermude ili farmerice. Nakon što je okrivljenom predočen-pušten snimak sa sigurnosnih kamera sa bazena HTP „M.“, isti je istakao da je on taj koji je nosio crnu majicu i farmerice, pa, kao i što se vidi na snimku, kada je vidio da su se on i N. ponovo počeli rvati, on je nakon 10-ak sekundi prišao, pokušao da ih razdvoji, pa nakon više bezuspješnih pokušaja, a nakon što je taj momak počeo da viče „jebaću vam majku, sve ću vas pobit“, on se prepao za svoj život i udario ga par puta u predjelu leđa i nakon toga napustio mjesto.</span>
</p>
<p>&nbsp;</p>
<p>
<span class="span2">U dokaznom postupku koji je proveden radi rasvjetljenja činjeničnog stanja i utvrđivanja krivice okrivljenog, sud je proveo sledeće dokaze: saslušao je svjedoka D.V.a, </span><span class="span2">na saglasnost stranaka je pročitan iskaz oštećenog R. M. sa zapisnika od .. godine, pročitan je izvještaj ljekara HMP B. na ime R. M., na saglasnost stranaka je pročitan nalaz i mišljenje vještaka medicinske struke K. N. od .. godine, pročitani su izvodi iz kaznene evidencije za okrivljene Ministarstva pravde C. G. i izvršen je uvid u CD izuzet sa video nadzora sa Hotela M.. </span>
</p>
<p>&nbsp;</p>
<p>
<span class="span2">Svjedok D. V. je u svom iskazu naveo da je dana .. godine, negdje oko 01:00 čas sa svojom suprugom N., kao i sa svojim društvom S. N., K. M.om, K. N., a koji su svi, takođe, bili sa svojim suprugama, sjedao pored bazena hotela „M.“ u P. i slušali su koncert S.. Ubrzo zatim, a čim se koncert završio, svi zajedno su pošli u obližnji restoran „L.“, a kako bi tu i večerali i kako su svi sjedali za jednim stolom, on je u jednom trenutku vidio jednog mlađeg, visokog muškarca, kako se nadnio nad njegovom suprugom Nikolinom i nešto joj je pričao, a kako je supruga sjedala odmah do njega, primijetio je da, u stvari, ona ništa nije pričala, već samo on, a obzirom da je bila u tom trenutku dosta glasna muzika u lokalu, nije mogao da čuje riječi kojima se on obraćao njegovoj supruzi. Ubrzo zatim, on je pošao od njih, da bi opet nakon nepun minut došao, a on je u međuvremenu pitao svoju suprugu „O čemu se radi, šta ovaj momak hoće, da li ga poznaješ“, na šta mu je ona odgovorila da pojma nema o kome se radi i da pominje neku L.. Kada je taj momak drugi put došao do njih, tačnije do njegove supruge, i opet nastavio da joj se obraća nekim riječima koje nije čuo, on je ustao od stola i pitao ga „Šta hoćeš, o čemu se radi?“ i u tom trenutku su i ostali njegovi drugari ustali od stola, plašeći se da ne dođe do kakvog sukoba. Objasnio je da je prvi ustao njegov pašenog N., koji je došao do tog momka, sa namjerom da ga odmakne od njihovog stola i da ih ostavi na miru i kako se taj momak povlačio nazad, a obzirom da su stepenice bile tik uz sto, on se, a obzirom da je bio poprilično pijan, okliznuo i pao niz te stepenice. Kako je N. tada bio njemu najbliži, a oni iza njega, stvorila se gužva, pa je od te gužve, tačnije, od njihovog guranja, i N. pao niz te stepanice. U tom trenutku, i N. i taj </span><span class="span2">mali</span><span class="span2"> su se našli </span><span class="span2">na dnu stepenica, ležeći. Nakon toga je taj mali pošao u njima nepoznatom pravcu, a oni su N. digli, vratili se za sto za koji su sjedali, proveli tu još neko vrijeme i donjim putem,  tačnije pored bazena, krenuli put hotela „M.“, a kako bi došli do svojih kola koja su bila parkirana ispred hotela i na stepenicama hotela su opet primijetili tog momka, koji je opet počeo da se ponaša nedolično i neprimjereno, pa im je uputio više psovki i uvreda „Jebaću vam mater...pizda vam materina“. Kako je N. bio ispred njih, a čuvši to što im je taj momak kazao, opet je započeo razgovor sa istim, da bi se, u jednom trenutku, uhvatili u „klinč“ i počeli da se rvaju tu i tada je on skočio da ih razdvoji, ali kako su se oni već bili „dohvatili“, nije uspio u tome, a oni su se tu opet sapleli i pali niz stepenice i tada je on dotrčao do njih, uspio da podigne i jednog i drugog, nakon čega je on pošao u hotel, a oni prema svojim vozilima, pa kući. Dodao je da nije vidio da je bilo ko od njih dvojice tom prilikom upotrijebio pesnice, osim guranja i rvanja i nikakve povrede na tom momku nije primijetio, dok je N. povrijedio desno koljeno, u smislu razderotina istog. Takođe je dodao da je nakon toga više puta pokušao da stupi u kontakt sa tim momkom, pa su se jedne prilike bili dogovorili da se vide u jednom lokalu u Petrovcu, međutim kad je on došao u dogovoreno vrijeme, on tamo nije bio. Prilikom saslušanja na glavnom pretresu, svjedok je dodao da je kritične večeri zajedno sa okrivljenima i sa njihovim suprugama, odnosno sa djevojkom N. K.a sjedao u restoranu i u jednom momentu je prišao oštećeni i počeo da razgovara sa njegovom suprugom, odnosno nešto je govorio njegovoj supruzi, a ona nije obraćala pažnju na to, a onda se taj momak udaljio, pa se zatim ubrzo ponovo vratio i tada je on ustao, a ustali su i ostali koji su sjedali za stolom i tada je oštećeni krenuo da se uzmiče, međutim okliznuo se na stepenice i pao je, a nekako se okliznuo S. i on je pao niz stepenice. Nakon toga taj momak je otišao, a oni su ostali da sjede u lokalu još . minuta i nakon toga krenuli kući, a na putu do svojih automobila sreli su ponovo tog momka koji je počeo da im dobacuje i da psuje i prijeti i tada mu je S. prišao i rekao da prestane, međutim taj momak nije prestajao, a taj momak je i zamahnuo rukom put S. i tada ga je S. uhvatio i obojica su pala na pod, a koliko je on vidio, sa tim momkom je kontakt imao jedino S., a sve ovo se dešavalo na stepenicama kod bazena. </span>
</p>
<p>&nbsp;</p>
<p>
<span class="span2">Oštećeni R. M. je u svom iskazu datom na zapisniku od .. godine naveo da je d</span><span class="span2">ana .. godine, u večernjim časovima, tačnije oko . čas poslije ponoći, bio sa drugom P. P. iz P. na koncertu S. u hotelu „M.“, P. Kada se koncert završio, oni su pošli u obližnji restoran „L.“, naručili su piće i stojali, a obzirom da je bila velika gužva i nije bilo mjesta da se sjedne i unutra je bila živa muzika i svirali su neki tamburaši, a oni su naručili nekoliko pjesama. Tada je P. pošao do toaleta, a tamburaši su otišli uza stepenice, do obližnjeg separea, a njemu je, obzirom da je bio popio, prijala muzika, pa je pošao da potraži tamburaše, a kako bi naručio još neku pjesmu. Pojasnio je da zbog protoka vremena ne može baš tačno svega da se sjeti, ali misli da, kada je prišao gore navedenom separeu, da se tada sa njima zajedno veselio, pa su i zajedno pjevali, a čini mu se da je u jednom trenutku, ne zna da li je bila djevojka ili nečija žena u tom društvu, prišao joj i pitao je da li se zove L., a ne sjeća se šta mu je ona tačno odgovorila, ali, koliko se sjeća, zna da mu je tada prišao neki muškarac koji je bio pored nje i pitao ga „Hoćeš li ti da budeš kao L.“, na šta mu je on odgovrio da neće da bude kao L., već je samo htio da zna da li je to L.. Kako je došlo do guranja, a obzirom da su stepenice bile odmah iza njega, sjeća se da je pao niz te stepenice, ali nije znao je li ga tada ko tu tukao i udarao, a ono čega se sjeća nakon toga jeste njegov boravak u službi HMP, kao i davanje obavještenja u </span><span class="span2">policiji u B.. Dodao je da ne može da se sjeti šta se sve dešavalo nakon što je prvi put pao niz stepenice restorana „L.“, a nije mogao ni da se sjeti da li je nakon toga bilo kakvog konflikta i tuče pored bazena hotela „M.“, a jedino što zna je da je došao njegov rođak, N. Rakčević, i da ga je odvezao tada u službu HMP, radi saniranja povreda, te je dodao i da se ne sjeća ničega toga što je na snimku sa sigurnosnih kamera pored bazena hotela „M.“. Nije se pridružio krivičnom gonjenju i nije postavio imovinsko-pravni zahtjev.</span>
</p>
<p>&nbsp;</p>
<p>
<span class="span2">Iz izvještaja ljekara HMP B. na ime R. M. proizilazi da je isti pregledan, postavljena mu je dijagnoza i urađena toaleta rane. </span>
</p>
<p>&nbsp;</p>
<p>
<span class="span2">Iz nalaza i mišljenja vještaka medicinske struke K. N. od .. godine proizilazi da je M. R. zadobio sledeće tjelesne povrede: oguljotinu kože u predjelu desne ušne školjke, krvni podliv kože u predjelu iznad desnog oka, oguljotinu kože u predjelu desnog obraza i krvni podliv kože u predjelu desne šake, a koje povrede u vrijeme nanošenja, procijenjene kako pojedinačno, tako i u svom ukupnom djelovanju, predstavljaju laku tjelesnu povredu, a prve tri povrede su nanešene dejstvom tupine aktivno zamahnutog mehaničkog oruđa, u šta bi spadala stisnuta pesnica i slično, dok je poslednja navedena povreda nastala najvjerovatnije usled udara stisnutom šakom u tupo-tvrdi predmet, mada se ne može sa potrebnom sigurnošću isključiti mogućnost da je isti nastao dejstvom tupine aktivno zamahnutog mehaničkog oruđa, u šta bi spadala noga i slično. </span>
</p>
<p>&nbsp;</p>
<p>
<span class="span2">Iz izvoda iz kaznene evidencije za okrivljene Ministarstva pravde C. G. utvrđeno je da isti ranije nisu osuđivani. </span>
</p>
<p>&nbsp;</p>
<p>
<span class="span2">Na CD-u izuzetom sa video nadzora sa Hotela M. se vidi kako okrivljeni sustižu oštećenog i nanose mu više udaraca rukama i nogama u predjelu glave i tijela.  </span>
</p>
<p>&nbsp;</p>
<p>
<span class="span2">Cijeneći sve dokaze pojedinačno, kao i u njihovoj međusobnoj povezanosti, shodno čl. 370 st. 3 ZKP-a, sud je utvrdio činjenično stanje navedeno u izreci presude. Krivično-pravno ocjenjujući ovako utvrđeno činjenično stanje, sud je našao da su okrivljeni učinili krivično djelo nasilničko ponašanje iz čl. 399 Krivičnog zakonika. </span>
</p>
<p>&nbsp;</p>
<p>
<span class="span2">Okrivljeni su u svojim odbranama saglasno objasnili da su kritičnog dana oko 01:00 čas bili sa svojim suprugama i D. V.em i njegovom suprugom pored bazena hotela “M.” </span><span class="span2">u P. i slušali su koncert Severine, a kada se koncert završio, svi zajedno su pošli u obližnji restoran „L.“, a kako bi tu večerali i sjedali su za istim stolom, kada je prišao oštećeni, i to je prišao supruzi D. V.a, nagnuo se i nešto joj je govorio, nakon čega je V. ustao, pa su oni reagovali, misleći da će doći do sukoba između njih, i to je prvo ustao okrivljeni S., za njim i okrivljeni K. i K., pa kako je nastala gužva, od svog tog guranja, oštećeni je pao niz stepenice, a za njim i okrivljeni S.. Međutim, navode odbrane okrivljenih da je do pada oštećenog niz stepenice došlo samo zbog gužve sud nije mogao prihvatiti jer su takvi navodi očigledno usmjereni na ublažavanje krivično-pravnog položaja okrivljenih u ovom postupku, obzirom da je okrivljeni K. naveo da su oni okrivljenog S. i oštećenog razdvojili nakon pada niz stepenice, što ukazuje da je do sukoba došlo prije pada, te da je to upravo i razlog što je okrivljeni pao niz stepenice. Okrivljeni su takođe naveli da su na oštećenog ponovo naišli na stepenicama hotela „M.“, u kojem pravcu je oštećeni </span><span class="span2">otrčao, međutim navode okrivljenih K.a i K. da su se nakon kritičnog događaja u konobi „L.“, oni zadržali u istoj još . minuta, pa tek nakon toga otišli u pravcu hotela „M.“, gdje su opet naišli na oštećenog R., sud nije prihvatio jer su isti očigledno smišljeni, a kod činjenice da je okrivljeni S. naveo da je on pošao za oštećenim čim je on ustao i otrčao u pravcu hotela „M.“ i istog je sustigao na stepenicama navedenog hotela. </span>
</p>
<p>&nbsp;</p>
<p>
<span class="span2">Takođe, navode okrivljenog S.e da mu je usled prethodnog pada noga bila povrijeđena, pa kada je došao do oštećenog, kleknuo je zbog navedene povrede i onako klečući, a obzirom da je on opet krenuo da ga udari, uhvatio ga za njegove noge, zbog čega je on pao i ne sjeća se da li mu je tada zadao koji udarac, kao i navode o</span><span class="span2">krivljenih K.a i Kažanegre da se ne sjećaju da li je oštećenog </span><span class="span2">tada iko udarao, sud nije prihvatio, jer su ovakvi navodi očigledno smišljeni i sračunati na izbjegavanje krivično-pravne odgovornosti, a kod činjenice da je okrivljeni K., nakon što mu je predočen-pušten snimak sa sigurnosnih kamera sa bazena HTP „M.“, naveo da se sjeća i da je on taj koji je nosio kariranu košulju i farmerice, pa, kao i što se vidi na snimku, kada je vidio da su se oštećeni i okrivljeni S. ponovo počeli rvati, prišao je oštećenom i zadao mu nekoliko udaraca nogom u tijelo, dok je on ležao, a okrivljeni K. je, nakon što mu je predočen-pušten snimak sa sigurnosnih kamera sa bazena HTP „M.“, naveo da je on taj koji je nosio crnu majicu i farmerice, pa, kao i što se vidi na snimku, kada je vidio da su se oštećeni i okrivljeni S. ponovo počeli rvati, on je nakon 10-ak sekundi prišao, pokušao da ih razdvoji, pa nakon više bezuspješnih pokušaja, udario je oštećenog par puta u predjelu leđa i nakon toga napustio lice mjesta, a navedeno nesporno proizilazi i iz </span><span class="span2">CD-a izuzetog sa video nadzora sa hotela M., na kojem se vidi kako okrivljeni sustižu oštećenog i nanose mu više udaraca rukama i nogama u predjelu glave i tijela. Navodi okrivljenog K. da je on oštećenom zadao udarce nakon što je oštećeni </span><span class="span2">počeo da viče „jebaću vam majku, sve ću vas pobit“, pa se prepao za svoj život, za sud su neprihvatljivi i očigledno smišljeni, jer je nelogično da se okrivljeni K.  mogao prepasti za svoj život i osjetiti ugroženim, kod činjenice da je okrivljeni S. već zadavao udarce oštećenom, te da su sva trojica okrivljenih vršili nasilje prema oštećenom, a da je on naveo kako je i sam prethodno pokušao da ih razdvoji.</span>
</p>
<p>&nbsp;</p>
<p>
<span class="span2">Svjedok D. V. je potvrdio da je oštećeni kritične prilike u konobi “L.” prišao njegovoj supruzi, nakon čega je on ustao, a za njim i okrivljeni S., te nakon njega i okrivljeni K. i K., međutim njegove navode da se oštećeni nakon toga povlačio nazad, a obzirom da su stepenice bile tik uz sto, on se, obzirom da je bio poprilično pijan, okliznuo i pao niz te stepenice sud nije prihvatio jer su isti očigledno smišljeni i usmjereni na poboljšanje položaja okrivljenih, a iz istog razloga nije prihvatio navode imenovanog svjedoka da su se nakon toga vratili za sto i tu su sjedali i kasnije otišli prema hotelu „M.” i na stepenicama hotela su opet primijetili oštećenog, koji je opet počeo da se ponaša nedolično i neprimjereno, pa im je uputio više psovki i uvreda, zbog čega je okrivljeni S. opet započeo razgovor sa istim, da bi se, u jednom trenutku, uhvatili u „klinč“ i počeli da se rvaju tu i tada je on skočio da ih razdvoji, u čemu nije uspio, ali nije vidio da je bilo ko od njih dvojice tom prilikom upotrijebio pesnice, osim guranja i rvanja i nikakve povrede na oštećenom nije primijetio. Ovi navodi svjedoka su opovrgnuti i odbranom okrivljenog Sjekloće, koji je potvrdio da je on iz konobe otišao za oštećenim prema hotelu “M.”, gdje ga je stigao, te CD snimkom sa video nadzora iz kojeg se jasno vidi da okrivljeni nije </span><span class="span2">prvo razgovarao sa oštećenim, te iz kojeg se nesporno utvrđuje da su okrivljeni oštećenom zadali više udaraca rukama i nogama u predjelu glave i tijela. </span>
</p>
<p>&nbsp;</p>
<p>
<span class="span2">Dalje, oštećeni je u svom iskazu naveo da se sjeća da je kritične večeri</span><span class="span2"> pao niz stepenice, ali nije znao je li ga tada ko tu tukao i udarao, a ono čega se sjeća nakon toga jeste njegov boravak u službi HMP, kao i davanje obavještenja u policiji u Budvi, ali se nije mogao sjetiti šta se sve dešavalo nakon što je prvi put pao niz stepenice restorana „L.“, a nije mogao ni da se sjeti da li je nakon toga bilo kakvog konflikta i tuče pored bazena hotela „M.“, a jedino što zna je da je došao njegov rođak, N. R., i da ga je odvezao tada u službu HMP, radi saniranja povreda, te je dodao i da se ne sjeća ničega toga što je na snimku sa sigurnosnih kamera pored bazena hotela „M.“. Sud je cijenio ovakav iskaz oštećenog, ali je našao da isti nije od bitnog uticaja na drugačiju odluku suda u ovoj krivično-pravnoj stvari, obzirom na gore utvrđeno činjenično stanje, prije svega cijeneći odbranu okrivljenih koji su priznali da su mu nanosili udarce kritične prilike, te CD snimak sa video nadzora koji u cjelosti potvrđuje navode optužnog akta u dijelu koji se desio kod hotela “M.”, te kod činjenice da je sud nesporno utvrdio da je oštećeni prije toga gurnut niz stepenice u konobi “L.”, a kako je gore već obrazloženo. </span>
</p>
<p>&nbsp;</p>
<p>
<span class="span2">Radi utvrđivanja vrste i težine povreda koje su okrivljeni nanijeli oštećenom kritične prilike, angažovan je vještak sudsko-medicinske struke dr K. N., kojem je na uvid data medicinska dokumentacija, i to </span><span class="span2">izvještaj ljekara HMP B. na ime R. M. </span><span class="span2">u kojima su konstatovane povrede oštećenog, a na osnovu koje dokumentacije je vještak dao nalaz i mišljenje, u kojem je naveo da je oštećeni kritične prilike zadobio sledeće tjelesne povrede: </span><span class="span2">oguljotinu kože u predjelu desne ušne školjke, krvni podliv kože u predjelu iznad desnog oka, oguljotinu kože u predjelu desnog obraza i krvni podliv kože u predjelu desne šake, a koje povrede u vrijeme nanošenja, procijenjene kako pojedinačno, tako i u svom ukupnom djelovanju, predstavljaju laku tjelesnu povredu, a prve tri povrede su nanešene dejstvom tupine aktivno zamahnutog mehaničkog oruđa, u šta bi spadala stisnuta pesnica i slično, dok je poslednja navedena povreda nastala najvjerovatnije usled udara stisnutom šakom u tupo-tvrdi predmet, mada se ne može sa potrebnom sigurnošću isključiti mogućnost da je isti nastao dejstvom tupine aktivno zamahnutog mehaničkog oruđa, u šta bi spadala noga i slično. </span><span class="span2">Navedeni nalaz i mišljenje sud je u cjelosti prihvatio kao jasan i objektivan, te dat u skladu sa pravilima struke i nauke, a posebno kod činjenice da stranke nisu imale prigovora na isti. </span>
</p>
<p>&nbsp;</p>
<p>
<span class="span2">Dakle, imajući u vidu navedeno,  nesporno je utvrđeno da su kritičnog dana okrivljeni kao grupa, u ugostiteljskom objektu “L.“ i ispred hotela „M.“ izvršili fizičko nasilje prema oštećenom R. M., ugrozivši na taj način spokojstvo prisutnih gostiju, te remetili javni red i mir, na način što su u ugostiteljskom objektu ’’L.“ fizički nasrnuli na oštećenog R., gurnuvši ga niz stepenice lokala, poslije čega se oštećeni pridigao i uputio prema hotelu ’’M.“, gdje su ga okrivljeni na stepeništu pored hotela sustigli i opet fizički napali, na način što su mu rukama i nogama zadali više udaraca u predjelu glave i tijela, nanoseći mu tom prilikom lake tjelesne povrede u vidu oguljotine kože u predjelu desne ušne školjke, krvnog podliva kože u predjelu iznad desnog oka, oguljotine kože u predjelu desnog obraza kao i krvnog podliva kože u predjelu desne šake, </span><span class="span2">pri čemu su prve tri povrede nanešene dejstvom tupine aktivno zamahnutog mehaničkog oruđa, u šta bi spadala stisnuta pesnica i slično, dok je poslednja navedena povreda nastala </span><span class="span2">najvjerovatnije usled udara stisnutom šakom u tupo-tvrdi predmet, mada se ne može sa potrebnom sigurnošću isključiti mogućnost da je isti nastao dejstvom tupine aktivno zamahnutog mehaničkog oruđa, u šta bi spadala noga i slično.</span>
</p>
<p>&nbsp;</p>
<p>
<span class="span2">Obzirom na navedeno, nesporno je da su se u ovakvim radnjama okrivljenih ostvarila sva bitna obilježja bića krivičnog djela nasilničkog ponašanja učinjenog u saizvršilaštvu iz čl. 399 Krivičnog zakonika C. G. u vezi čl. 23.st.2. istog zakonika. Naime, z</span><span class="span2">a krivično djelo nasilničko ponašanje iz čl. 399 KZ-a potrebno je da neko vršenjem nasilja prema drugom, izazivanjem tuče ili drskim i bezobzirnim ponašanjem ugrozi spokojstvo građana ili remeti javni red i mir, i da je nekom licu nanesena laka tjelesna povreda, pa kako je utvrđeno da su okrivljeni vršili nasilje prema oštećenom, koji je zadobio lake tjelesne povrede, na način opisan u izreci presude, i da se to desilo na javnom mjestu, prvo u konobi „L.“, a onda ispred hotela „M.“, na koji način je remećen javni red i mir, to su se u radnjama okrivljenih stekli svi bitni elementi bića navedenog krivičnog djela, pri čemu su isti postupali kao saizvršioci jer su zajednički preduzeli radnju izvršenja krivičnog djela stavljenog im na teret, postupajući pritom </span><span class="span2">sa direktnim umišljajem, svjesni da vršenjem nasilja prema oštećenom remete javni red i mir, te time čine krivično djelo, što su u konačnom i htjeli, a usled čega su oštećenom nanijeli tjelesne povrede bliže opisane u izreci presude. </span>
</p>
<p>&nbsp;</p>
<p>
<span class="span2">Prilikom odlučivanja o vrsti i visini kazne koju okrivljenima treba izreći, sud je imao u vidu da je za krivično djelo nasilničko ponašanje iz čl. 399 Krivičnog zakonika C.G. propisana kazna zatvora u trajanju od šest mjeseci do pet godina. Uzimajući u obzir sve okolnosti koje utiču na to da kazna bude veća ili manja, u smislu čl. 42 Krivičnog zakonika C. G., sud je na strani okrivljenih kao olakšavajuće okolnosti cijenio to što isti ranije nisu osuđivani, kao i to što se oštećeni nije pridružio krivičnom gonjenju, a na strani okrivljenih S. i K. i to što se radi o porodičnim ljudima, te to što je S. otac četvoro maloljetne djece, a K. je otac dvoje maloljetne djece, koje okolnosti su za sud imale karakter naročito olakšavajućih okolnosti, dok otežavajućih okolnosti na strani okrivljenih nije bilo, pa je sud istima, u smislu čl. 45 i 46 KZ-a, utvrdio kaznu zatvora u trajanju od po . (.) mjeseca i istovremeno odredio da se ista neće izvršiti ukoliko okrivljeni za vrijeme od jedne godine i šest mjeseci od dana pravosnažnosti presude ne učine novo krivično djelo. Sud je mišljenja da će se i upozorenjem uz prijetnju kaznom, te ovako ublaženom utvrđenom kaznom, dovoljno uticati na okrivljene da ubuduće ne čine ovakva i slična krivična djela, tj. da će se ostvariti svrha uslovne osude iz čl. 52 KZ-a u okviru opšte svrhe krivičnih sankcija iz čl. 4 st. 2 KZ-a. </span>
</p>
<p>&nbsp;</p>
<p>
<span class="span2">Na osnovu naprijed navedene krivično-pravne odredbe, te čl. čl. 4, 5, 13, 15, 32, 36, 42, 45, 46, 52, 53 i 54 i čl. 226, 227, 229, 369 i 374 ZKP-a, sud je odlučio kao u izreci presude.</span>
</p>
<p>&nbsp;</p>
<p>
<span class="span2">Sud je obavezao okrivljene da na ime troškova krivičnog postupka solidarno uplate iznos od . eura, i to na ime vještačenja po vještaku sudsko-medicinske struke, te da na ime sudskog paušala da uplate iznos od po . eura, u korist budžeta C. G., na žiro račun broj 832-16-52, sve u roku od mjesec dana od dana pravosnažnosti presude, s pozivom na br. K. .. </span>
</p>
<p>&nbsp;</p>
<p>
<span class="span2">Na osnovu izloženog, odlučeno je kao u izreci presude. </span>
</p>
<p>&nbsp;</p>
<p style="text-align:center;">
<span class="span2">OSNOVNI SUD U KOTORU,</span>
</p>
<p style="text-align:center;">
<span class="span2">Dana, ... godine</span>
</p>
<p>&nbsp;</p>
<p>
<span class="span2">      Zapisničar,                                                                                  Sudija, </span>
</p>
<p>
<span class="span2">Aleksandra Čolan                                                                   Danijela Samardžić</span>
</p>
<p>&nbsp;</p>
<p>&nbsp;</p>
<p>
<span class="span2">PRAVNA POUKA: Protiv ove presude može se izjaviti žalba u roku od 8 dana od dana prijema iste, Višem sudu u Podgorici, a preko ovog suda. </span>
</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
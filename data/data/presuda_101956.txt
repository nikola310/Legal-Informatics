<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-family:'Arial';font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p style="text-align:center;">
<span class="span1"></span><span class="span2"></span>
</p>
<p style="text-align:right">
<span class="span1">K.br. </span>
</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">Osnovni sud u Kotoru, po sudiji Danijeli Samardžić, uz učešće zapisničara Aleksandre Čolon, u krivičnom predmetu protiv okrivljene N.. D.., koju brani adv. B. L. iz P., zbog krivičnog djela prevare iz čl. 244 st. 1. Krivičnog zakonika, koji se vodi po optužnom predlogu ODT Kotor Kt. br.  od  godine, nakon glavnog i javnog pretresa održanog dana.. godine u prisustvu zamjenika ODT Kotor Ljiljane Milić,  okrivljene i njenog branioca, istog dana donio i javno objavio sledeću</span>
</p>
<p>&nbsp;</p>
<p style="text-align:center;">
<span class="span1">PRESUDU</span>
</p>
<p>&nbsp;</p>
<p>
<span class="span1">Okrivljena N. D., JMBG ., od oca M. i majke R., rođene B.,  rođena . godine u P., stalno nastanjene u P., B. I. C. br.., državljanka CG, ekonomiste, neudata, bez djece, sa završenom VSS, srednjeg imovnog stanja, ranije neosuđivana, protiv koje se ne vodi postupak za drugo krivično djelo,</span>
</p>
<p>&nbsp;</p>
<p style="text-align:center;">
<span class="span1">Kriva je</span>
</p>
<p>&nbsp;</p>
<p>
<span class="span1">Što je u periodu od decembra 2012 godine do kraja 2013 godine, u K., u namjeri da sebi pribavi  protivpravnu imovinsku korist, lažnim prikazivanjem činjenica oštećenim P. K. i P. V., da će preko agencije "2 RT." sa sjedištem u P.ci, obezbjediti dvije karte po promotivnim cjenama na relaciji T.A. - M. - T. A. po cijeni od € po karti, četri karte T. A. - P. - T. A.po cijeni od .€ po karti, dvije karte T. A. - Z. - T. A. po cijeni od po.  € po karti, sedam karata na relaciji TA.- B. - T. A. po cijeni od . € po karti, pet karata na relaciji T. A. - B. - T. A.po cijeni . € po karti i dvije karte T. A. - T. - P. -T. A. po cijeni od . € i da će iste poslati elektronskom poštom, a sa unapred stvorenom namjerom da to ne učini, dovela u zabludu oštećene i navela ih da na štetu imovine oštećenog P. K. i imovine oštećenih L. S., D. S., S. El K., svi iz J. izvrše uplatu preko P. V., a na račun okrivljene, nakon čega ih je održavala u zabludi da će kupiti karte i da iste mogu biti iskorištene do kraja .. godine, a da do realizacije nije došlo jer su je prevarili ljudi iz agencije u kojoj radi, te da će novac u iznosu od.. € vrataiti najdalje do .. godine, što nije učinila, već je isti podigla sa svog računa, nakon čega karte nije kupila u agenciji "2 ..l" niti drugoj za prodaju karata, čime je sebi pribavila protiv pravnu imovinsku korist u navedenom iznosu pri čemu je bila uračunljiva i svjesna svog djela i njegove zabranjenosti, a čije izvršenje je htjela.</span>
</p>
<p>
<span class="span1"></span>
</p>
<p>
<span class="span1">- čime je učinio krivično djelo prevare iz čl. 244. st.1. Krivičnog zakonika</span>
</p>
<p>
<span class="span1"> </span>
</p>
<p>
<span class="span1">Pa ga sud na osnovu naprijed navedenih krivično pravnih odredbi, te odredbi čl. </span><span class="span1">3, 5, 8, 13, 15, 36, 42, 52, 53 i 54 KZ-a CG i člana 368 i 374 ZKP-a izriče</span>
</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">Kojom joj utvrđuje kaznu zatvora u trajanju od 30 dana i istovremeno određuje da se kazna neće izvršiti ukoliko okrivljeni za vrijeme od jedne godine od dana pravosnažnosti presude ne učini novo krivično djelo.</span>
</p>
<p>&nbsp;</p>
<p>
<span class="span1">Dužana je okrivljena na ime sudskog paušala uplatiti iznos od 50 eura, u korist budžeta Crne Gore na žiro račun broj 832-16-52 u roku od mjesec dana od dana pravosnažnosti presude. </span>
</p>
<p>&nbsp;</p>
<p>
<span class="span1">Dužana je optužena na ime imovinsko pravnog zahjeva oštećenim P. V. i P. K. iz K., uplatiti iznos od .. eura, u roku od 3 mjeseca od pravosnažnosti presude. </span>
</p>
<p>
<span class="span1"></span>
</p>
<p style="text-align:center;">
<span class="span1">O b r a z l o ž e n j e</span>
</p>
<p>&nbsp;</p>
<p>
<span class="span1">ODT Kotor aktom Kt.br.116/14 od 11.08.2014 godine optužilo je N. D. zbog krivičnog djela prevare iz čl. 244 st.1. Krivičnog zakonika.</span>
</p>
<p>&nbsp;</p>
<p>
<span class="span1">U svojoj odbrani okrivljena N. D. je navela da priznaje izvršenje krivičnog djela i krivicu za isto i dodala je da je od aprila 2012  godine bila zaposlena u agenci ".. T.l " u P. kao agent za prodaju karata, a preko zajedničkih prijatelja stupila je u kontakt sa oštećenom P. V.  u maju .. godine, kada joj je ista rekla da joj jedan sin živi u  Izraelu a drugi sin često pustuje i da je zainteresovana za kupovinu promotivnih karata odnoso kada bude istih da je obavjesti kako bi kupila ove karete, a preko ove agencije.Navedeni razgovor su obavile telefonskim putem u maju ..godine, a i kasnije su se čule samo telefonom, a promotivne karte su tzv. stend baj karte na čekanju što znači da se mogu iskoristiti u roku od godinu dana od dana plaćanja, o čemu je obavijestila i oštećenu P. V.. Objasnila je da je njihova saradnja na početku bila odlična, budući da je sin P. V., P.  K. koristio navedene karte, a sve karte koje je izdala proslijedila je istom putem meila. Pojasnila je da kada bi se ukazala slobodna mjesta, što znači da ima promotovnih karata, pozvala bi oštećenu V, i saopštila joj ovo, a onda bi oštećena izvršila plaćanje preko računa.Potvdila je da su upalte koje se nalaze na fotokopiji kreditnih naloga, upravo ove uplate. Oštećena je plaćala više karata odjednom budući da nije dolazio samo njen sin,već bi isti dolazio u društvu sa prijateljima, zbog čega je oštećena kupovala više karata. Okrivljena je navela da je tačno da je oštećena po ovom osnovu uplatila .. €, a problem je nastao krajem .. godine kada je kontrola A.. kompanija M. .. i drugih kompanija prilikom kontrole blokirala agenciju za izdavanje karata na ..dana, odnosno do mjeseca dana o čemu je obavjestila oštećenu smatrajući da će se problem regulisati. Dalje je navela da kako se ništa nije rešavalo odlučila je da pozove oštećenu V., što je i učinila i istoj saopštila da od karata koje je veće kupila odnosno platila,  najvjerovatnije nema ništa i istu je pozvala da se sastanu kao bi utvdile koliko novaca je oštećena dala za kupovinu karata koje nisu iskorišćene. Došla je u K., satala se sa oštećenom kojom prilikom su utvdile da Agencija duguje oštećenoj .. eura, kada je ona i  </span><span class="span1">dala izjavu koja je ovjerena kod suda, i kojom se obavezala da oštećenoj vrati navedeni iznos do.. godine. Pojasnila je d aje oštećena izvršila uplatu karta, konkretno ovih ... eura, ali tada nije utvrđeno vrijeme korišćenja karate, već je postojao rok od godinu dana od dana kada je izvršena uplata da se plaćena karta iskoristi. Objasnila je da ona nije ni mogla izdati karte već je mogla samo iste da rezerviše, već je iste izdavala vlasnica agencije R.. B. iz P. dok je uplata vršena preko njenog računa kod C. i E. banke, sa kojih računa je ona podizala novac koji bi ponijela u Agenciji i predala ga nekad R. a nekad setri R., D. B.. O navedenom nisu sačinjavali priznanice, ali je R. dva puta mjesečno pravila obračun iz kojeg se može vidjeti da je ona za sve ove karte dala novac.Pojasnila je da joj je R. rekla da se uplata za karte može vršiti preko njenih privatnih računa, a inače firme su plaćanje karata vršile preko računa A.. Dalje je navela daje ona ovih .. eura dala R.., međutim Agencija je stopirana od strane avio kompanija tako da nije mogla da izvuče novac niti da realizuje karte. Dala je izjavu da će oštećenoj vratiti novac od ... godine smatrajući da će se do tada postići dogovor sa avio kompanijama, pa su zato navele ... godine jer joj je R.. rekla da će se ovaj problem regulisati za mjesec dana.  U namjeri da vrati oštećenoj novac tražila je od R.. ovih .. eura koje joj je dala, a sa istom se sastala u agenciji u junu .. godine, kada joj je R.. rekla da sačeka dva tri mjeseca i da će se svim ljudima koji su izvršili uplate, među kojima je i oštećena vratiti novac.Istakla je da budući da ima moralnu obavezu prema oštećenoj, a vidi da R.. nije regulisala odnos sa avio agencijam niti je ista pozvala kako bi preuzela novac i isti predala oštećenoj, to će ona izvršiti uplatu novca na račun oštećene, a da je dio novca već i uplatila, te da je podnijela krivičnu prijavu protiv R.. B...</span>
</p>
<p>
<span class="span1"></span>
</p>
<p>
<span class="span1">Sud je u dokaznom postupku radi utvrđivanja činjenčnog stanja i krivice okrivljenog proveo sledeće dokaze i to: saslušao oštećenu P. V., na saglasnost stranaka pročitao iskaz oštećenog P. K. sa zapisnika pred ODT K. od . godine, saslušao svjedoka B. D. i B. R., izvršio uvid i kreditni nalog  od... godine na ime P. K., izvršio uvid u kreditni nalog od ... godine i ... godine na ime P.V., izvršio uvid u izjavu OV. I. br. .., izvršio uvid u obavještenje "M. A.." br. 4965 od ... godine, izvršio uvid u obavještenje "A. S." od .. godine i izvršio uvid u izod iz kaznene evidencije Ministarstva pravde Crne Gore na ime okrivljene N. D.od ... godine.</span>
</p>
<p>&nbsp;</p>
<p>
<span class="span1">Oštećena P. V. je navela da je preko njenih prijatelja saznala da se preko okrivljene mogu nabaviti avio karte po promotivnoj cijeni, pa je stupila u kontakt sa istom na način što je istu kontaktirala putem mobilnog telefona. Okrivljena ju je obavjestila da radi u agenciji i da preko nje može nabaviti avio karte po promotivnim cijenama, kao i da je procedura ukoliko je zainteresovana za ove karte da do kraja mjeseca izvrši uplatu karata, a iste može koristiti u roku od godinu dana od dana uplate. Objasnila je da je bila zainteresovana za kupovinu navedenih karata, budući da joj jedan sin živi u Izraelu dok joj drugi sin često putuje u inostranstvo, a kao su navedene promotivne avio karte po promotivnim cijenama bile duplo jeftinije, to je prihvatila da preko oštećene iste kupuje. Prvi put je izvršila uplatu   eura kod   Banke za 4 povratne karte T. A.- P. i dodala je da je prve dvije karte trebalo iskoristiti za Božić tj. krajem decembra . godine i ove dvije karte su iskorišćene, dok druge dvije karte koje je platila su trebale biti iskorištene u ljeto . godine, ali ove dvije karte nisu iskorišćene, odnosno okrivljena nije mogla da obezbijedi ove karte već je stalno obavještavala, da će sve biti u redu da će karte biti izdate. Istakla je da njoj i njenom sinu, ovdje oštenom nisu izdate karte, ali jesu dvije povratne na </span><span class="span1">relaciji T. A. - P., budući da se radilo o elektronskim kartama, tako da je njen sin iskoristio ove dvije elektronske karte, dok druge dvije nije, već je morao da ih plati. Dalje ja navela da joj je okrivljena rekla da uplate vrši isključivo na njene tekuće račune budući da je takva praksa, a zbog čega je ona na kreditnim nalozima i pisala da je svrha transfera za avio karte. Objasnila je da joj je u međuvremenu da joj je ljeta .. godine okrivljena slala mejlove kao i njenom sinu P. K., ovdje oštećenom, da ima još promotivnih karata i da iste mogu dobiti pod uslovom da odmah uplaćuju novac, a kako je njen sin Pamer Kristijan bez problema iskoristio već dvije karte, to su pristali da nastave saradnju i da preko okrivljene kupuju karte ne samo za njenog sina već i za njegove prijatelje. Izvršili su uplatu karata što se može vidjeti iz dostavljenih kopija uplatnica, a po kojim uplatama karte nisu kupljene od strane agencije, koje karte su trebale biti iskorištene do maja  godine,a neke do avgusta ..godine. Ne može se izjasniti o broju plaćenih karata niti o destinacijama, budući da su se ona i okrivljena o tome dogovarale usmeno, a okrivljenu je kontaktirala meilom preko njenog sina, tako da se iz poruka koje je okrivljena slala njenom sinu može vidjeti o kojim kartama se radi i kolika je njihova cijena. Okrivljena je kontaktirala sa njom i stalno obećavala da će karte biti završene, međutim kada je vidjela da od ovog nema ništa, pozvala je okrivljenu da se sastanu, i ista je došla u Kotor i dala izjavu pred ovim sudom, koju izjavu je ovjerila kod ovog suda, a prema kojoj izjavi je okrivljena bila u obavezi da iznos od . eura vrati do .. godine, što ista nije učinila. Dalje je navela da joj je okrivljena rekla da ju je prevarila žena iz agencije za koju radi, i da je ista uzela novac  iz koji razoga ona ne može da vrati ovaj iznos od . eura.Istakla je da je okrivljena prihvatila da ona iz njenih sredstava vrati iznos od .eura, a njoj je bilo žao okrivljene zato što je govorila da će imati problema ako je prijavi, ali obzirom da i pored niza obećanja okrivljena nije vratila novac, podnijela je prijavu i </span><span class="span1">dodala je da je okrivljena na današnji dan dužna.0 eura. </span><span class="span1">Nije se pridružila krivičnom gonjenju a postavila je imovinsko pravni zahtijev.</span>
</p>
<p>&nbsp;</p>
<p>
<span class="span1">Oštećeni P.  K. je na zapisnik pred ODT Kotor od 0.. godine je naveo da je tokom 2012 godine njegov brat stupio u kontakt sa okrivljenom preko njegovog prijatelja i od iste kupio avio karte na relaciji T. ili P. - R., nakon čega ga je njegova majka, P. V.ovdje oštećena, obavjestila da postoji neka agencija u P.preko koje se mogu uzeti avio karte po povoljnim -promotivnim cijenama. Prve dvije karte su kupljene tao što je njegova majka stupila u kontakt sa okrivljenom i izvršila uplatu, koje karte su kupljene za dvije osobe, za nnjega i njegovudjevojku, i iskorište su, budući da su istovremeno kupljene, za letove na relaviji T.A. - T. ili P.- T. A., i iste su kupljene krajem jula . godine i iskorišćene. Dalje je naveo da je nakon ovg njegova majka, oštećena P. V. rekla da postoje promotivne karte, pa da kontaktira mejlom sa okrivljenom ili SMS porukom, što je on i učinio, pa je kontaktirao okrivljenu oktobra ili novembra .. godine. Okrivljena mu je rekla da dvije karte koje su mu trebale za njega i njegovu djevojuku plati njegova majka, oštećena P. V. gotovinom, na čemu je i insistirala, budući je on ponudio plaćanje preko kartice ili prekko interneta, a njegova mjaka je izvršila plaćanje za ove dvije karte. Navedene karte su iskorišćene krajem decembra . godine, nakon čega ga je okrivljena zvlala, odnosno kontaktirala SMS porukom i obavjestila ga da postoje promotivne karte tj. da je akcija promotivnog karaktera, da ista traje vrlo kratko i da ukoliko ima prijatelje koji su zainteresovani da kupe ove karte, odmah izvrše uplatu istih W. U., kao i da se iste mogu iskoristiti u roku od godinu dana od dana kupovine, odnosno do kraja .godine. Istakao je da mu je okrivljena rekla da uplatu izvrši na njen račun i dala mu broj računa </span><span class="span1">na koji je jedan od njegovih prijatelja L.Š.iz J. uplatio dvije karte, za njega i suprugu i to na relaciji Tel A. – M. - Tel A. i to po karti u iznosu od . eura, ukupno .. eura, nakon čega je isti naručio šest karata za Crnu Goru i Hrvatsku, od kojih četri za C. G. i dvije karte za Hrvatsku, i sve sa povratkokm za T. A. u iznosu po . eura po karti, što znači ukupno ..,00 eura. Dalje je oštećeni naveo da je uplata za ove avio karte izvršena preko njegove majke P. V., na način što je ista izvršila uplatu pošto je njegov prijatelj izvršio uplatu naovca na ručun njegove majke, što je urađeno radi sigurnosti odnosno da bi imali dokaz da su avio karte plaćenene ne preko W. U. nego preko računa okrivljene. Navedene karte  nisu iskorišćene, a u istom periodu izvršena je uplata na navedeni način za njegovog prijatelja D.Š. i njegovu porodicu, i to sedam karata na relaciji T. A.- B. - T.A.od po . 00 eura, ukupno . eura, koje karte takođe nisu iskorišćene. Pojasnio je da je treći njegov prijatelj Šaul el Kana iz Jerusalima uplatio pet povratnih karata na relaciji T. A. - B.- T. A., koje karte su trebale biti realizovane zbog toga što je isti namjeravao otići na prvenstvo u vatrepolu u Beograd, koje karte takođe nisu iskorišćene. Pojasnio je da ga je neposredno pred let, i to kasno uveče a let je bio ujutro, pozvala okrivljena i rekla mu da ove karte za B. neće moći biti realizovane, da se ovo prvi put desilo i ds se izvinjava, kao i da njegovom prijatelju ostaje mogućnost da predmetne karte iskoristi do kraja .. godine bilo kojim letom u E.. Tada je posumljao u ovo što je radila okrivljena, koje sumlje su se obistinile sa realizacijom sedam karata za B., kada ga je okrivljena takođe zvala, izvinjavala se, govorila da jednostavno nema šta da mu kaže, da su je prevarili ljudi iz agencije, kao i da će ona svima vratii novac, što nije učinila. Istakao je da je obaveza okrivljene bila, što je ista i obećala, da se predmetne avio karte dobiju elektronskim putem, a okrivljena ih je  sve do zadnjeg momenta održavala u zabludi govoreći da je sve u redu i da će poslati avio karte, te da će se iste bez problema iskoristiti. Objasnio je da je sedam karata za Barselonu trebao da iskoristi njegov prijatelj D.Š. star preko 50 godina sa njegovim straim roditeljima i ostakom porodice, i isti je sam pronašao na internetu karte na istoj relaciji, skuplje možda oko . eura po karti, i rekao mu da stupi u kontakt sa okrivljenom, da mu okrivljena kupi ove karte kao i da je on spreman d adoplati ovih . eura, na šta mu je okrivljena rekla da nema potrebe za tim  i da neće dozvoliti da iko doplaćuje karte a iste će biti realizovane po cijeni po kojoj je primila novac. Okrivljena mu je zadnjeg dana rekla da predmetne karte neće biti realizovane zbog čega je njegov prijatelj D. Š. bio prinuđen da kupi nove, daleko skuplje karte, a pored ovog njegova majka, oštećena Pamer Verica je okrivljenoj dala 350 ,00 eura za dvije karte od po . eura na relaciji T. A. - T. ili P. - T. A. u istom ovom peridu, i to za njega, s tim da iste može iskoristiti u ljeto .godine. Ni navedene karte nije iskoristio, a okrivljena mu je rekla da će njemu vratiti ovaj novac, što ista nije učinila i dodao je da je plaćanje predmetnik avio karata vršeno na način što je jedan manji dio uplaćen preko W. U. na račun okrivljene, dok je ostatak njegova majka oštećena Pamer V. uplaćivala na tekući račun okrivljene sa naznakom za avio karte. Dalje je naveo da je njegova majka, oštećena P. V. predala kopije uplatnica kao i izjavu okrivljene, da je spremna da im vrati novac, ali ista ovo još nije učinila, iako to uporno obećava već više od godinu i po dana, dok je od majke saznao da je okrivljena, pošto je pokrenut postupak protiv nje, njegovoj majci predala na ruke .,00 eura, dok je ostallo uplaćivala na račun njegove majke, tako da sada ukupni dug iznosi .. eura. Pridružio se krivičnom gonjenu i postavio je imovinsko pravni zahtijev u iznosu od .. eura.</span>
</p>
<p>&nbsp;</p>
<p>
<span class="span1">Svjedok B. D. je navela da je zaposlena u agenciji “  ..l" od februara .. godine, kada je ista i osnovana odnosno započela sa radom, a pored ostalog radila je i prodaji avio karata. Dalje je navela da poznaje okrivljenu, da ista nikada nije radila u agenciji, već je ista dolazila kao i ostali putnici radi kupovine karata. Okrivljena je uobičajeno rezervisala karte, ali ne za nju, već za druga lica, budući da oni dopuštaju da se na ovaj način kupe karte, budući da ako imena putnika nisu tačna, ako se prijavi neki problem, oni bi odmah reagovali, što se nije desilo.Objasnila je da nikada nije bio u pitanju identitet lica koje kupuje kartu, već bi se jedino potkrala greška u jedno dva slova prezimena uglavnom, a način poslovanja je takav da se karte naplaćuju po važećoj cijeni, koju oni dobiju od avio kompanija, koji novac se uplaćuje ., dok ista uplaćuje novac određenoj avio kompaniji. Okrivljena je njoj lično davala novac samo kada je karta odštampana, a ista joj nije davala novac niti prilikom rezervacije niti za bilo koje promotivne karte, dok agencija u kojoj je radila nikada nije poslovala na način što se ne bi utvdilo vrijeme korišćenja karte. Pojasnila je da što se tiče postojanja roka od godinu dana, od dana kada je karta kupljena, da  se ista iskoristi, postoji rok rezervacije karte od par dana, nako čega se karta mora štampati i vršiti plaćanje, a u suprotnom avio kompanija skine rezervaciju. Istakla je da nije tačno da je agencija "..l" stopirana od strane avio kompanija, te da ista nije mogla da radi odnosno d avrši prodaju karata, a poznato joj je da okrivljena nije njenoj sestri R. B. davala nikakve pare, posebno ne iznos od ., 00 €. Negirala je da se sa okrivljenom sastajala u agenciji u junu.. godine, niti joj je ista rekla da sačeka 2-3 mjeseca, te da će ljudima koji iz gore navedenih razloga nisu dobili karte, vratiti novac. Pojasnila je da oni nikome nisu vraćali novac, niti je bilo razloga za to, pa ni okrivljenoj , budući d aje za svaku kartu vršena rezervacija, štampana karta, naplaćena karta koje je kupovala okrivljena za druga lica, odnosno realizovana karta, jer bi u suprotnom reagovale avio kompanije. Dodala je da svakih sedam dana rade obračun prema IATA u poslednjih godinu dana i nemaju nikakva dugovanja prema istima.</span>
</p>
<p>&nbsp;</p>
<p>
<span class="span1">Svjedok B. R. je navela da je vlasnik agencije "2.." sa sjedištem u P.i, koja agencija je osnaovana u februaru 2011 godine,  u kojoj rade ona i njena sestra D.. B.. U njenoj agenciji nikada nije radila okrivljena, već je ista dolazila u njenu agenciju predstavila se i govorila da je zaposlena u policiji kao sekretarica i ista je u više navrata kupovala karte za druga lica. Pojasnila je da je okrivljena u početku rijetko dolazila, da bi kasnije učestalo dolazila, pa ju je zainteresovalo zašto ovo radi, budući da ista navela da je zaposlena u policiji i nije joj bilo logično da ima toliko vremena da za druga lica kupuje karte, kad to mogu učiniti neposredno baš ta lica, od kojih lica je niko nije neposredno kontaktirao. Dalje je navela da sve karte koje je okrivljena kupila za navedena lica u njenoj agenciji su potpuno regularno izdate, iskorišćene  i plaćene, što se može vidjeti u njenoj dokumentaciji, tako i u obračunima kompanija čije karte je prodala. Njena agencija nije prodavala promotivne karte, koje ne postoje, već je postojala trarifa koja je zvanično u sitemu, po kojoj tarifi je njena agencija prodavala karte pa i okrivljenjoj, što se može provjeriti kroz njenu dokumentaciju.Pojasnila je da kada je okrivljena počela učestalo da dolazi u njenu agenciju, u istoj je u više navrata koristila telefon kada je zvala "zvučna imena", a u stvari namjera okrivljene je bila da stekne povjerenje kod njih i ista u stvari nije pozvala ova lica, jer bi je neko od od tih lica kontaktirao. Niko od lica kojima je izdata karta, a koje je kupila okrivljena umjesto istih nije kontaktirao agenciju u smislu da karte nisu regularne ili da nisu mogle biti iskorišćene, dok joj oštećena P.V. </span><span class="span1">uopšte nije poznata kao osoba koja je u njenoj agenciji kupovala karte, niti kao osoba za koju je okrivljena kupovala karte. Dalje je navela da joj nije poznat nikakav odnos okrivljene sa oštećenom P. V., koju uopšte i ne poznaje, a ne postoji način kupovine karata  "i to promotivni" tako što bi se do kraja mjesecaizvršila uplata karata po nekim nižim cijenama i iste se mogle koristiti u roku od godinu dana. Avio karte se prodaju za određeni dan, određen red letenja, određene avio kompanije i iste glase na ime i mogu se iskoristiti samo u to vrijeme, i predstavljaju kao takve dokument koji se ne može mijenjati, osim što se ukoliko se pomjera datum letenja vrši doplata karte. Tvdi da se povratne karte na relaciji T. A.- P. i to četri komada, ne mogu kupiti po cijeni od od ukupno .€ i njena agencija nikada te karte nije izdavala, niti joj je ko tražaio izdavanje ovih karata i dodala je da nije tačno da je vršena kontrola od strane avio kompanija M. A.-, kao i drugih, i da je prilikom kontrole blokirana njena agencija za izdavanje karata za 28 dana,odnosno uopšte nije blokirana za prodaju karata od kada je ona agenciju otvorila. Negirala je da je okrivljenoj rekla za bilo koje karte, pa i ove koje je navodno nabavljala za oštećenu P.V., da se uplata novca vrši preko njenih računa u..banci i E. banci, jer da ju je kontaktirao neko od lica za koje je ona kupila karte, vrlo brzo bi saznali pravu cijenu karte i način na koji se iste mogu kupiti. Objasnila je da nije ni logično da se uplata novcavrši preko računa okrivljene,  a da ista onda njoj uplaćuje odnosno predaje naovac za karte, kad se ovo može učiniti neposredno na račun agencijeili kod njih dolaskom u agenciji, kao i da se dešavalo da okrivljena nakon 10-15 dana plati karte po onom obračunu koji je bio važeći, što je ona okrivljenoj i dozvolila, a koliku cijenu je okrivljena ugovarla sa tim licima i pod kojim uslovima njoj nije poznato. Negirala je da joj je okrivljena dala novac u visini od .. €, niti je ovaj novac okrivljena dala njenoj sestri D. B., niti im je okrivljena uopšte davala novac za kupovinu karata klijenata koje je okrivljena sama nalazila, a pod uslovima koje je ista sama iznosila tim licima, kao i po cijenama koje je okrivljena sama određivala i na ovaj način sticala poverenje tih lica, jer niko od ovih lica nju nije pozvao, pa ni oštećena P. V., niti prigovorio cijeni izdate karte i biločemu vezanom za karte koje je izdala njena agencija. Dalje je navela da nije tačno da je okrivljena od nje tražila nazad iznos od .., 00 € kako bi ovaj novac vratila oštećenoj P. V. i drugim licima, budući da joj ovaj novac okrivljena nije ni dala, niti je okrivljenoj rekla da je sačeka 2-3 mjeseca kako bi navodno ljudima koji su  izvršili uplate vratila novac.Na kraju svjedok je navela da je okrivljena dolazila u njenu agenciju radi kupovine karata za treća lica, koje karte su istoj  uredno izdate i koje je okrivljen auredno platila, a njena agencija uredno izvršila plaćanje kompanijama na osnovu obračuna, a po tarifama koje su važile u vrijeme izdavanja. Dalje je svjedok navela da okrivljena nikada nije bila radnik njene agencije, niti je ista bilia u obavezi da je obavještava o tome šta je dogovorila sa trećim licima vezano za kupovine karata. Objasnila je da joj je okrivljena dala novac samo za one karte koje joj je uredno izdala, a nikada nije izdala kartu, niti obavještavala klijente da se karta može može koristiti u roku od godine dana, niti da se uplate mogu vršiti na kraju mjeseca za karte. Dalje je navela da ne postoje uplate unapred za karte za koje se ne zna ni termin, ni ime putnika ni drugi podacikoji su nepohodni za izdavanje karte i dodala je da njena agencija nikada nije blokirana, niti je kontrola njene agencije vršena od strane kompanije. Pojasnila je da joj je poznato da je okrivljena na ovaj i sličan načinnabavljala karte za druga lica, kao i za oštećenu P.V. i dodala je da posjeduje dokumentaciju o izdatim kartama, obračun izdatih karat i sposkove putnika koji su putovali sa kartama koje je okrivljena kupila. Istakla je da sva </span><span class="span1">sredstva od prodatih karata ona uplaćuje na račun agencije, dok se avio kompanijama plaćanje vrši preko računa, a na osnovu obračuna.</span>
</p>
<p>&nbsp;</p>
<p>
<span class="span1">Uvidom u kreditni nalog od .godine na ime P. K. utvrđeno je da je oštećeni P. K. navedenog dana na tekući račun okrivljene a za svrhu kupovine avio karata uplatio iznos od ..€ u CKB banci</span>
</p>
<p>&nbsp;</p>
<p>
<span class="span1">Uvidom u kreditni nalog od .. godine na ime P.V. utvrđeno je da je oštećena P. V. navedenog dana na tekući račun okrivljene a za svrhu kupovine avio karata uplatila iznos od .. € u . banci, dok je uvidom u kreditni nalog od 09.04.2013. godine na ime P. V utvrđeno da je oštećena P. V. navedenog dana na tekući račun okrivljene a za svrhu kupovine avio karata uplatila iznos od .0 € u E. banci.</span>
</p>
<p>&nbsp;</p>
<p>
<span class="span1">Iz izjave OV. I. br... od .. godine utvrđeno je da je okrivljena na ime avio karata uzela avans od ..0 € od oštećene V. P. iz K., a obzirom da nije došlo do realizacije karata zbog problema agencije, okrivljena se obavezala da iznos od..0 € vrati do . godine.</span>
</p>
<p>&nbsp;</p>
<p>
<span class="span1">Iz obavještenja "M. A." br. . od . godine utvrđeno je da je agencia".l" uvijek uredno razduživala svoje obaveze prema "M."</span>
</p>
<p>&nbsp;</p>
<p>
<span class="span1">Iz obavještenja "A.S." od .. godine utvrđeno je "A.S" sa turističkom agencijom "2 R Travel"  uvijek imala dobru saradnju, kao i da turistička agencija "2l" nikada nije bila isključivana iz posla, a uvijek se nalazila na spisku agencija za stimulativnu proviziju. Takođe, iz obavještenja proizilazi da je turistička agencija prodajom njihovih karata i samim ugovorom .. članica, u obavezi da na mjesečnom nivou uplati karte koje je u tom periodu prodala, kao i da ovaj sistem naplate karata funkcioniše kroz BSP naplatu , dok bi svako kašnjenje turističku agenciju sa . spiska, što se do sada nije dogodilo.</span>
</p>
<p>&nbsp;</p>
<p>
<span class="span1">Iz izvoda iz kaznene evidencije M. pravde C. G.na ime okrivljene N. D. Od .. godine utvrđeno je da okrivljena ranije nije osuđivana.</span>
</p>
<p>&nbsp;</p>
<p>
<span class="span1">Cijeneći sve provedene dokaze kako pojedinačno tako i u uzajamnoj povezanosti, kao i u odnosu na odbranu okrivljenog, sud je utvrdio činjenično stanje bliže navedeno u izreci presude. Krivično pravno ocjenjujući ovako utvrđeno činjenično stanje sud je našao da je okrivljena izvršila krivično djelo prevare iz čl. 244. st.1. Krivičnog zakonika Crne Gore.</span>
</p>
<p>&nbsp;</p>
<p>
<span class="span1"></span>
</p>
<p>
<span class="span1">Činjenično stanje bliže navedeno u izreci presude sud je utvdio na osnovu iskaza oštećenih P. K. i P. V., iskaza svjedoka B. R. i B. D. te ostalih materijalnih dokaza. Naime, iz iskaza oštećenog P. K. proizilazi da je tokom . godine prvo njegov brat stupio u kontakt sa okrivljenom  i od iste kupio avio karte na relaciji T.. ili P., nakon čega je njegova majka, oštećena P. V. stupila u kontakt sa okrivljenom i od iste kupila odnosno izvršila uplatu za dvije karte, za njega i njegovu djevojku na relaciji T. A. - T. ili P. - T. A. koje karte su kupljene krajem jula i iskorišćene, nakon čega ga je majka obavjestila da postoje promotivne karte pa da kontaktira mejlom okrivljenu ili SMS porukom. Dalje iz iskaza oštećenog proizilazi da je kontaktirao okrivljenu oktobra ili novembra . godine budući da su mu ponovo trebale dvije karte, za njega i njegovu djevojku na istoje relaciji, </span><span class="span1">kao i da je njegova izvršila plaćanje gotovinom, koje karte je iskoristio krajem decembra, što je u saglasnosti sa iskazom oštećene P.V. da je sradnja sa okrivljenom nastavljena budući da je njen sin P. K. iskoristio dvije karte decembra .godine. Dalje iz iskaza oštećenog proizilazi da ga je okrivljena kontaktirala SMS porukom i obavjestila ga da postoje promotivne karte, odnosno da je akcija promotivnog karaktera, da ista traje kratko i da ukoliko ima prijatelje koji su zainteresovali da kupe ove karte odmah izvrše upalatu istih na njen račun W. U., čiji mu je broj dala, i da se iste mogu iskoristiti u roku od godinu dana od dana kupovine i to do kraja . godine. Iz iskaza oštećenog proizilazi da je njegov prijatelj L.Š. iz J. uplatio dvije karte na račun okrivljene, i to za njega i suprugu na relaciji T. A. – M. - Tel A. po po cijeni od ., 00 eura, ukupno . eura. a isti je naručio i šest karata za C.G. i Hr., od kojih četri za C. G. i dvije za H. ,a sve za povratkom za T.A. u iznosu od po .0 eura po karti, što znači ukupno . €. Dalje iz iskaza oštećenog proizilazi da je uplata za navedene avio karte izvršena preko njegove majke, oštećene P. V., na način što je ista izvršila uplatu na račun okrivljene pošto je njegov prijatelj upaltio novac na račun njegove majke, koje karte nisu iskorišćene. Iz iskaza oštećenog proizilazi da je u ovom periodu izvršena uplata na račun okrivljene za njegovog prijatelja D.Š., i to sedam karata na relaciji T.A. - B. - T. A.po cijeni od ., 00 eura ukupno ., eura koje karte takođe nisu iskorišćene, a iste su trebale biti prvo iskorištene. Dalje iz iskaza okrivljenog proizilazi da je njegov prijatelj Šaul el Kana iz J. uplatio pet  povratnih karata na relaciji T. A.- B. - T. A., koje karte nisu iskorišćene, budući da ga je okrivljena pozvala i rekla mu da iste neće moći biti relizovane, da se ovo prvi put dešava, da se izvinjava i da njegovom prijatelju ostaje mogućnost da ove karte iskoristi do kraja 2013. godine bilo kojim letom u E.. Iz iskaza oštećenog proizilazi da je tada posumljao u ovo što je radila okrivljena, kao i da su se njegove sumnje obistinile sa realizacijom sedam sledećih karata za B., kada ga je okrivljena pozivala, izvinjavala se, govorila da su je ljudi iz agencije prevarili i da će ona njegovim prijateljima vratiti novac, što ista nije učinila. Dalje iz iskaza oštećenog proizilazi da je njegova majka, oštećena P. V. okrivljenoj dala iznos od . eura za dvije karte od po 1. eura na relaciji T.l A. - Ti.ili P. - T.A. u isitom periodu, i to za njega, s tim da navedene karte iskoristi u ljeto 2013 godine, koje karte nije iskoristio. </span>
</p>
<p>
<span class="span1">Dakle, iz iskaza oštećenog P. K. proizilazi da su on i njegova majka, oštećena P. V. vršili plaćanje avio karata, koje je okrivljena trebala da pribavi preko agencije " 2 " sa sjedištem u P., što okrivljena nije učinila,  na tekući račun okrivljene sa naznakom za avionske karte, dok je manji dio uplaćen preko W. U.. Sud je prihvatio iskaz oštećenog P. K. budući da je oštećeni na detaljan i uvjerljiv način naveo da je okrivljena tražila da se plaćanje vrši preko njenog tekućeg računa, a oštećeni se takođe precizno izjasnio i o broju plaćenih avio karata i destinaciajama na kojima su iste trebale biti iskorištene, ovo tim prije što je isti potvrđen iskazom oštećene P. V. i dokazima  u vidu kreditnog naloga od ... godine na ime P. K. i kreditnih naloga na ime P. V. od .. godine i ... godine.</span>
</p>
<p>
<span class="span1">Naime, oštećena P. V. je u svom iskazu navela da je preko prijatelja saznala da se preko okrivljene mogu nabaviti karte po promotivnoj cijeni, pa ja sa istom stupila u kontakt, kad joj je okrivljena rekla da radi u agenciji i da se preko nje mogu nabaviti avio karte po promotivnim cijenama. Dalje iz iskaza oštećene proizilazi da je bila zainteresovana za kupovinu navedenih karata, budući da joj jedan sin živi u Izraelu a drugi često putuje u inostranstvo, zbog čega je i prihvatila da preko okrivljene kupuje navedene karte. Iz iskaza oštećene proizilazi da je prvi put izvršila uplatu iznosa od . eura kod C. banke za četri povratne karte T. - A. - P., što je u saglasnosti  kreditnim </span><span class="span1">nalogom na ime P. K. od.. godine iz kojeg proizilazi da je navedenog dana na tekući račun okrivljene </span><span class="span1">a za svrhu kupovine avio karata uplaćen iznos od .. € u . banci, tako i iskazom oštećenog P K..koji je u svom iskazu naveo da plaćanje avio karata koje je okrivljena trebalo da obezbijedi vršeno preko tekućeg računa okrivljene, i to u gotovom novcu na čemu je okrivljena i insistirala. Iz iskaza oštećene proizilazi da su od navedenih povratnih karata, dvije iskorišćene i to za Božić tj. krajem decembra .. godine dog druge dvije nisu iskorišćene, što je u saglasnosti sa iskazom oštećenog P. K..koji je potvdio da je iskoristio dvije avio karte krajem decembra 2012 godine. Dalje iz iskaza oštećene proizilazi da su upravo iz razloga što je njen sin, oštećeni iskoristio dvije karte nastavili su saradnju sa okrivljenom odnosno da preko iste kupuju avio karte ne samo za njenog sina, oštećenog P.K. već i za njegove prijatelje, kao i da su izvršili upaltu novca za svrhu kupovine avio karata, što potvrđuje i oštećeni P. K.. u svom iskazu u kome dedaljno navodi imena njegovi prijatelja za koje su on i njegova majka, oštećena P.V. kupovali, kao i destinacije na kojima su iste trebale biti iskorišćene, da navedene avio karte, za koje su oštećeni vršili uplatu na račun okrivljene, ista nije obezbijedila, nakon čega je oštećena pozvala okrivljenu da se satanu u K. i dala izjavu pred sudom, koju je ovjerila, i u kojoj je okrivljena potvdila da ima obavezu vraćanja iznosa od.€, koja je ista trebala vrtiti do .. godine, što je u saglasnosti sa izjavom OV. I. br. 1.., međutim dug nije isplatila. </span>
</p>
<p>&nbsp;</p>
<p>
<span class="span1">Dalje, sud je utvdio da okrivljena nije bila zaposlena u turističkoj agenciji ". .", da turistička agencija "2 .l" nije prodavala  "promotivne" avio karte, odnosno nije postojao način kupovine tako što bi se do kraja mjeseca izvršila uplata karata po nižim cijenama, a iste se mogle koristiti u roku od godinu dana tj. ne postoje uplate unapred za  karte za koje se ne zna ni termin, ni ime putnika ni drugi podaci koji su neophodni za izdavanje karte. Takođe utvrđeno je turistička agencija "2 ." nikada nije blokirana, niti je vršena kontrola ove turističke agencije od strane avio kompanija, što pre svega proizilazi iz iskaza svjedoka B. R. i B. D. te obavještenja ".." br. . Od 0.. godine i obavještenja "A.S. od .. godine. Naime, svjedok B. R. je navela da je vlasnik agencije " . sa sjedištem u P., u kojoj radi i njena sestra B. D., kao i da je okrivljena dolazila u njenu agenciju. Dalje je navela da je okrivljena govorila da zaposlena u policiji kao sekretarica i u više navrata kupovala karte za druga lica, što njoj nije bilo logično da ima toliko vremena da za druga lica kupuje avio karte, kad to mogu neposredno učiniti ta lica, od kojih nju niko nije kontaktirao.Iz iskaza svjedoka proizilazi da njena agencija nije prodavala promotivne karte koje ne postoje, već je istoj prodavala karte samo po važećoj tarifi odnosno nije postojao način kupovine tako što bi se do kraja mjeseca izvršila uplata karata po nižim cijenama, a iste se mogle koristiti u roku od godinu dana.  Svjedok je objasnio da se avio karte prodaju za određeni dan, određeni red letenja, određene avio kompanije  i iste glase na ime tako da se iste mogu iskoristi samo u određeno vrijeme, i kao takve predstavljau dokument koji se ne može mijenjati. U svom iskazu svjedok je izneo podatak da se četri povratne karte za T. A. ne mogu nabaviti po cijeni od ukupno .€ i iste njena agencije nikada nije izdavala. Negirala je da je vršena kontrola njene agencije od strane kompanija "M. A.-a", kao i drugih, i negirala je da je prilikom kontrole blokirana njena agencija za izdavanje karata za 28 dana, što je u saglasnosti sa obavještenima "M. A." br. . od .. godine i " A.S." od . godine. Negirala je da joj je okrivljena dala novac u iznosu od .. € , niti je isti iznos dala njenoj sestri D.B. niti im je okrivljena uopšte davala novac za kupovinu karata klijenata koje je sama nalazila i pod uslovima koje je ista </span><span class="span1">oderđivala, što je potvdila i svjedok B. Dr. u svom iskazu u kojem navodi da okrivljena ni njoj, ni njenoj sestri R. B. nije davala nikakve pare, pa ni iznos od .€.</span>
</p>
<p>
<span class="span1"> </span><span class="span1">Iskaz svjedoka B. R. sud je prihvatio budući da je isti međusobno saglasan sa iskazom svjedoka B. D., koja je u svom iskazu potvdila da zaposlena u turistočkoj agenciji "...", da navedena agencija nikada nije poslovala na način što se ne bi utvdilo vrijme korišćenja karte, a postoja je rok rezervacije karte od par dana, nakon čega se karta moral štampati i vršiti plaćanje.Takođe, ovaj svjedok je u svom iskazu potvdio da agencija"2 ." nikada nije bila stopirana od strane avio kompanija, niti je bila stopirna prodaja karata, kao i da okrivljena ni njoj, ni njenoj sestri R. B. nije davala nikakve pare, pa ni iznos od .€. Iskaz svjedoka B. D. sud je prihvatio budući da je isti međusobo sglasan kao sa iskazom svjedoka B. R. tako i  sa  obavještenjima "M.o A." br. . Od 0.. godine i  "A. S. od .. godine.</span>
</p>
<p>&nbsp;</p>
<p>
<span class="span1">Okrivljena u svojoj odbrani nije sporila da je stupila u kontakt sa okrivljenom i  da  je ista je bila zaintersovana za kupovinu promotivnih karata, odnosno stend baj karata koje se mogu iskoristi roku od godinu dana od dana plaćanja, kao i da je oštećena P. V. vršila uplatu novca na njen račun odnosno da je oštećena po ovom osnovu uplatila  iznos od ..eura, koje navode je sud prihvatio budući da su isti u saglasnosti sa iskazom oštećenih P. V. i P. K.. Međutim navode okivljene u dijelu u kojem ista navodi da je problem nastao krajem . godine kada je kontrola avio kompanija "M. A." drugih kompanija prilikom kontrole blokirala agenciju za izdavanje karata za 28 dana, koje navode odbrane okrivljene sud nije prihvatio budući da smatra da su isti dati u cilju izbjegavanja krivične odgovornosti, a isti su opovrgnuti iskazima svjedoka B. R. i B. D., te obavještenjima "M. A." br.  od .. godine i obavještenja "A.S." od .4. godine iz kojih dokaza proizilazi da nije  vršena kontrola turističke agencije "2." od strane kompanija "M. A.", kao i drugih, kao i da ista nije bila blokira za  28 dana za izdavanje karata.</span>
</p>
<p>
<span class="span1">Dalje okrivljena u svojoj odbrani nije sporila da je oštećena izvršila uplatu karata u iznosu od .eura, kao i da je uplata vršena preko njenog računa kod C.banke i E. Banke. Takođe, navode odbrane okrivljene da je podizala novac sa  računa . i . banke koji su uplaćivali oštećeni, koji novac je ponijela u agenciji i isti predala Radmili Bulajić, budući da smatra da su isti dati u cilju izbjegavanja krivične odgovornosti, a isti su opovrgnuti upravo iskazima svjedoka R. B. i B.D., u kojima su iste negirale da im je okrivljena dala novac u iznosu od . €. </span>
</p>
<p>&nbsp;</p>
<p>
<span class="span1">Imajući u vidu sve gore navedeno očigledno je da je kod okrivljene postojala prevarna namjera, tj. da je ista postupala u namjeri pribavljenja protivpravne imovinske koristi, koju je i pribavila u iznosu od . eura na štetu imovine oštećenih P. V. i P. K., koji novac ni do okončanja glavnog pretresa okrivljena nije vratila, a okrivljena bi neposredno pred predmetni let pozivala oštećenog P. K. i govorila da avio  karte neće moći biti iskorištene, da su je prevarili ljudi iz agencije, da ne zna šta da kaže. Okrivljena je znala da na ovaj način sebi pribavlja protivpravnu imovinsku korist, a što mu je i bila namjera.</span>
</p>
<p>&nbsp;</p>
<p>
<span class="span1">Da je kod okrivljene postojala prevarna namjera, potvrdjuje činjenica da je ista oštećenima P. V. i P.K. lažno prikazala činjenicu da će istima obezbijediti "promotivne avio karte" koje se mogu iskoristitu u roku od godinu dana od dana plaćanja, a koje karte uopšte turistička agencija ..." nije prodavala, budući da iste nisu ni postojale odnosno nije postojala prodaja avio karta za koje se ne zna ni termin, ni ime putnika ni </span><span class="span1">drugi podaci koji su neophodni za izdavanje avio karte, te obećala da će iste obezbijediti, da bi počela da navodi razloge ( da je turističa agencija blokirana od strane avio kompanija) zbog kojih nije došlo do realizacije istih. </span>
</p>
<p>&nbsp;</p>
<p>
<span class="span2"></span><span class="span1">Okrivljena je postupala sa umišljajem svjesna značaja svojeg djela i želeći njegovo izvršenje, a u namjeri da pribavi protivpravnu imovinsku korist, koju je i pribavila u iznosu od.. eura a na štetu oštećenih. Da je namjera okrivljene bila prevarna namjera potvrđuje i samo ponašanje iste koja je nakon uplaćivanja novca od oštećenih, za kupovinu avio karata, na njen tekući račun, oštećenima govorila razloge zbog čega se iste ne mogu relizovati, a kad je oštećena P. V. pozvala  da se vide u K., kojom prilikom je okrivljena obećala vraćanje novca u iznosu od .00 eura, čak i sačinala izjavu kojom se obavezuje da će vratiti navedeni iznos i ovu izjavu ovjerila kod ovog suda, a koji novac nije vratila oštećenima ni do okončanja glavnog pretresa, odnosno vratila je samo dio novca, pa je nesporno da su se u </span><span class="span1"> radnjama okrivljene ostvarila su sva bitna obilježja krivičnog djela prevare iz čl. 244  st.1. Krivičnog zakonika.</span>
</p>
<p>&nbsp;</p>
<p>
<span class="span1">Prilikom odluke o vrsti i visini  krivične sankcije koju okrivljenoj treba izreći sud je imao u vidu da je za ovo krivično djelo u krivičnom zakoniku propisana novčana kazna ili kazna zatvora do tri godine. </span><span class="span1">U smislu čl. 42. KZ-a sud na strani okrivljene kao olakšavajuću okolnosti sud je cijenio da okrivljena ranije nije osuđivana, dok otežavajućih okolnosti nije bilo, pa </span><span class="span1">joj je izrekao uslovnu osudu kojom je utvrdio kaznu zatvora u trajanju od 30 (trideset) dana i istovremeno odredio da se kazna neće izvršiti ukoliko okrivljena za vrijeme od jedne godine od dana pravosnažnosti presude ne učini novo krivično djelo.</span><span class="span1"> Sud smatra da će se i upozorenjem uz prijetnju kaznom dovoljno uticati na optuženu da ubuduće ne čini ovakva kao  ni slična krivična djela tj. da će se ostvariti ciljevi specijalne i generalne prevencije.</span>
</p>
<p>&nbsp;</p>
<p>
<span class="span1"></span><span class="span1">Shodno naprijed navedenom te primjenom odredbi čl. </span><span class="span1">3, 5, 8, 13, 15, 36, 42, 45, 46, 52, 53. i 54</span><span class="span1">.  Krivičnog zakonika i čl. 227, 229, 368 i 374 ZKP-a, odlučeno je kao u izreci odluke.</span>
</p>
<p>&nbsp;</p>
<p>
<span class="span1">Sud je okrivljenog obavezao da na ime  sudskog paušala iznos od 50,00 eura u roku od tri mjeseca od dana pravosnažnosti presude u korist Budžeta Crne Gore, na žiro račun Osnovnog suda K.. broj 832-16-52 i da dokaz o uplati dostavi sudu s pozivom na posl. br. K. ... </span>
</p>
<p>&nbsp;</p>
<p>
<span class="span1">  Okrivljena je shodno čl.239.ZKP obavezna da na ime imovinsko pravnog zahtjeva oštećenim P. V.i P. Kr. iz K., uplati iznos od 1.500 eura, u roku od 3 mjeseca od pravosnažnosti presude, obzirom da je okrivljena izjavila da je oštećenoj uplatila iznos od 600,00 eura, a što je u svom iskazu potvrdila i sama ošte. P. V..  </span>
</p>
<p>
<span class="span1">   </span>
</p>
<p style="text-align:center;">
<span class="span1">OSNOVNI SUD U KOTORU</span>
</p>
<p style="text-align:center;">
<span class="span1">Dana, .. godine</span>
</p>
<p>&nbsp;</p>
<p>
<span class="span1"></span>
</p>
<p>
<span class="span1">       Zapisničar,                                                                </span><span class="span1">Sudija</span>
</p>
<p>
<span class="span1">Aleksandra Čolan</span><span class="span1"></span><span class="span1"></span><span class="span1"></span><span class="span1">             </span><span class="span1">Danijela Samardžić</span><span class="span1"></span>
</p>
<p>
<span class="span1"></span>
</p>
<p>&nbsp;</p>
<p>
<span class="span1">PRAVNA POUKA:</span><span class="span2"> </span><span class="span1">Protiv ove presude se ima pravo žalbe u roku od 8 dana od dana  prijema iste Višem sudu u Podgorici, a preko ovog suda.        </span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
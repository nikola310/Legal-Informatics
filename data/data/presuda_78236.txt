<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span class="span1"></span>
</p>
<p style="text-align:right">
<span class="span1">K.br.486/13</span>
</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>&nbsp;</p>
<p>
<span class="span1">OSNOVNI SUD U PODGORICI, kao prvostepeni, krivični, po sudiji Larisi Mijušković-Stamatović, uz učešće Valentine Vukašinović, kao zapisničara, u krivičnom predmetu protiv okrivljenog Č.B.a, iz Bijelog Polja, zbog krivičnog djela ugrožavanje javnog saobraćaja iz čl.339 st.3 u vezi st.1 Krivičnog zakonika, odlučujući po optužnom predlogu ODT-a Podgorica Kt.br.673/13 od 23.05.2013 godine, nakon glavnog i javnog pretresa održanog u prisustvu zastupnika optužbe Radonjić Gruja, zamjenika ODT-a Podgorica i okrivljenog, dana 07.02.2014 godine donio je i istog dana javno objavio, </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1">Okrivljeni:</span>
</p>
<p>&nbsp;</p>
<p>
<span class="span1">Č.B., JMB ...., od oca M. i majke D., rodjene Ž., rodjen ....... godine u K........, sa prebivalištem u B.P. ul. ....., oženjen, otac dvoje djece, završio mašinski fakultet, nezaposlen, srednjeg imovnog stanja, ranije neosudjivan,</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">K r i v    j e</span>
</p>
<p>&nbsp;</p>
<p>
<span class="span1">Zato što je:</span>
</p>
<p>&nbsp;</p>
<p>
<span class="span1">Dana 09. novembra 2012 godine, oko 06,00 časova, u Podgorici, na magistralnom putu Podgorica - Kolašin, u mjestu Smokovac, ne pridržavajući se saobraćajnog propisa iz čl. 27 st. 1 ZOBS-a na putevima, tako ugrozio saobraćaj da je doveo u opasnost život i tijelo ljudi, na način što se, upravljajući putničkim vozilom marke "Ford Mondeo", registarskih oznaka ......., iz pravca Kolašina, nije kretao desnom stranom kolovoza u smjeru kretanja, već je prešao na lijevu stranu kolovoza, u trenutku kada je, iz suprotnog smjera, naišlo putničko vozilo marke "VW Passat" registarskih oznaka ........,kojim je upravljao oštećeni B.N., usled kojeg propusta je prednjim dijelom vozila udario u vozilo marke „VW Passat“,kojom prilikom su oštećeni B.N. i saputnici u njegovom vozilu, oštećeni B. I. i mldb. B. K., zadobili lake tjelesne povrede i to B. N. u vidu nagnječno - razderne rane u predjelu glave i nagnječenje tijela i lijeve podlaktice, B. I. u vidu nagnječenja lijeve polovine grudnog koša i lijevog ramena, a mldb. B. K. u vidu nagnječenja tijela i glave sa mnogobrojnim nagnječno - razdernim ranama u predjelu glave i lica i sa prisustvom stranog tijela u lijevom oku, pri čemu je bio svjestan da ovakvom svojom vožnjom može ugroziti javni saobraćaj i dovesti u opasnost život i tijelo ljudi, ali je olako držao da do toga neće doći,</span>
</p>
<p>
<span class="span1"> </span>
</p>
<p>
<span class="span1">- čime je izvršio krivično djelo ugrožavanje javnog saobraćaja iz čl.339 st.3 u vezi st.1 Krivičnog zakonika,</span>
</p>
<p>&nbsp;</p>
<p>
<span class="span1">- pa mu Sud, primjenom citiranog zakonskog propisa, te članova 3, 4, 5, 13, 16, 32, 33, 36, 42, 52, 53 i 54 Krivičnog zakonika, te čl. 226, 227, 229, 239 i 374 Zakonika o krivičnom postupku i z r i č e</span>
</p>
<p>
<span class="span1"></span>
</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>&nbsp;</p>
<p>
<span class="span1">Kojom mu utvrdjuje kaznu zatvora u trajanju od 30 (trideset) dana i  istovremeno odredjuje da se ista neće izvršiti ako okrivljeni u roku od 1 (jedne) godine po pravnosnažnosti presude ne izvrši novo krivično djelo.</span>
</p>
<p>&nbsp;</p>
<p>
<span class="span1">Obavezuje se okrivljeni da na ime troškova krivičnog postupka na račun Budžeta Crne Gore uplati iznos od 187,00 € (stotinuosamdesetsedameura), kao i iznos od 50,00 € (pedeseteura) na ime sudskog paušala, sve prednje u roku od 15 dana po pravnosnažnosti presude pod prijetnjom prinudne naplate. </span>
</p>
<p>&nbsp;</p>
<p>
<span class="span1">Svjedoci - oštećeni B. N., B. I. i B. K. se radi ostvarivanja imovinsko - pravnog zahtjeva upućuju na redovnu gradjansku parnicu. </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O b r a z l o ž e n j e</span>
</p>
<p>&nbsp;</p>
<p>&nbsp;</p>
<p>
<span class="span1">Optužnim predlogom ODT Podgorica Kt.br.673/13 od 23.05.2013 godine, kojeg je zasutpao Radonjić Grujo, zamjenik ODT-a Podgorica, okrivljenom Č.B.u stavljeno je na teret da je izvršio krivično djelo ugrožavanje javnog saobraćaja iz člana 339 st. 3 u vezi stava 1 Krivičnog zakonika. </span>
</p>
<p>&nbsp;</p>
<p>
<span class="span1">Zastupnik optužbe je prije davanja završnih riječi precizirao činjenični opis dispozitiva optužnog akta na način kako to stoji u izreci presude, te u završnoj riječi ostao pri tako preciziranom optužnom predlogu i predložio sudu da okrivljenog oglasi krivim i osudi po zakonu. </span>
</p>
<p>&nbsp;</p>
<p>
<span class="span1">Okrivljeni je u svojoj odbrani na glavnom pretresu izrazio svoje žaljenje zbog toga što je uopšte došlo do predmetne saobraćajne nezgode i povrijedjivanja ljudi iz drugog vozila. Pojasnio je da je tog 09. novembra 2012 godine negdje oko 04,00 časa, krenuo iz Bijelog Polja u pravcu Podgorice, da je upravljao svojim vozilom marke "Ford Mondeo", registarskih oznaka........, da je bio sam u vozilu, dok je vrijeme bilo suvo, a uslovi vožnje normalni. Istakao je da je u mjestu Smokovac odjednom čuo da je nešto puklo, kabina, odnosno unutrašnjost njegovog vozila je počela da se puni dimom, a air begovi su se otvorili. Dalje je naveo da je pokušavao u tim trenucima ostati priseban i zaustaviti vozilo, te da je u tome uspio, pa kada je kočenjem zaustavio vozilo njegovim kolima je prišao čovjek iz drugog auta sa kojim je imao kontakt, pitao ga šta je bilo, dok je on tog čovjeka pitao da li ima povrijedjenih, na šta je dobio odgovor da ima dvoje. Napomenuo je da je na licu mjesta sačekao ekipu za uvidjaj, te da je vidio da je njegov prednji lijevi točak okrenut, uvrnut, u principu izvaljen. Izjavio je da je poslije izvršenog uvidjaja pošao u Klinički centar da se interesuje za zdravlje povrijedjenih lica, dok drugih bližih detalja nije mogao da se sjeti. Naglasio je da je trideset godina vozač i da mu je ovo prvi put da ima saobraćajnu nezgodu. </span>
</p>
<p>
<span class="span1">Odgovarajući na pitanja Suda i stranaka, naveo je da ne zna šta je to puklo predmetnom prilikom, da li je puklo unutar vozila, odnosno usljed kontakta sa drugim vozilom, kao i da ne može odgovoriti na pitanje, obzirom da se ne sjeća da li je bio u svojoj traci, kada je začuo to pucanje, da inače ne pije, a da predmetnog dana nije bio ni umoran, ni pospan. </span>
</p>
<p>&nbsp;</p>
<p>
<span class="span1">U završnoj riječi okrivljeni je naveo da Sudu ostavlja na odluku te da ne sumnja da će Sud pravilno sagledati sve odlučne činjenice u predmetnoj krivično - pravnoj stvari. </span>
</p>
<p>&nbsp;</p>
<p>
<span class="span1">Sud je u dokaznom postupku: saslušao svjedoke - oštećene B. N., B. I. i .B K., pročitao zapisnik o uviđaju Uprave policije PJ Podgorica br. 2926/2012 od 09.11.2012 godine, pročitao medicinsku dokumetaciju izdatu na ime oštećenih B. I., B. N. i mldb. B. K., pročitao nalaz i mišljenje vještaka saobraćajne struke dipl. ing V. Đ. Ktr.br. 20/13 od 08.05.2013. godine i istog neposredno saslušao na glavnom pretresu, pročitao nalaz i mišljenje vještaka medicinske struke dr. N. K. Ktr.br. 20/13 od 15.04.2013. godine. Sud nije provodio dokaz pribavljanjem Izvoda iz KE za okrivljenog, obzirom da se radi o licu koje je rodjeno u B.H., pa bi pribavljanje istog vodilo bespotrebnom odugovlačenju postupka.</span>
</p>
<p>&nbsp;</p>
<p>
<span class="span1">Sud je nakon ocjene navoda optužbe, odbrane okrivljenog, te ostalih provedenih dokaza, kako pojedinačno, tako i u njihovoj ukupnosti, nesumnjivo utvrdio da je okrivljeni izvršio krivično djelo na način, vrijeme i u mjestu kako je to predstavljeno izrekom presude. </span>
</p>
<p>&nbsp;</p>
<p>
<span class="span1">Saslušan na glavnom pretresu svjedok - oštećeni B. N. je naveo da je predmetnog jutra, negdje oko 06,00 časova, svojim vozilom marke "Passat", sa svoja dva sina koja su sjedjela pozadi vozio magistralnim putem iz pravca Podgorice ka Beranama. Istakao je da tog jutra nije bilo padavina, da je vidljivost bila dosta dobra, a da se on kretao brzinom od nekih 60 km/h, kada je došao u mjesto Smokovac na nekih 20-30m ispred vidio je vozilo koje je prešlo u njegovu traku, a koje se kretalo iz suprotnog pravca. Istakao je da se sjeća da je predmetnom prilikom svirao, ablendovao, kočio i na kraju zaustavio auto. Napomenuo je da ne zna da li je čovjek iz tog drugog auta zaspao, ili ne, ali da zna da je prednjim dijelom svog auta direktno udario u čeoni dio njegovog auta, od kog udara se njegovo auto odbilo o stijene udesno i udarilo u stijene. Dalje je naveo da se sjeća da se to vozilo "Ford" zaustavilo na nekih 20m udaljeno od njih u pravcu Podgorice, da je on predmetnom prilikom povrijedio glavu, obzirom da je udario u šoferšajbnu, dok su njegovi sinovi takodje povrijedjeni u predjelu glave od polomljenog stakla. Pojasnio je da je predmetnom prilikom izašao iz vozila kako bi vidio da li je taj čovjek dobro, odnosno je li povrijedjen, te da se sjeća da on nije bio povrijedjen, dok je on sa sinovima otišao u bolnicu, auto ostavio na licu mjesta i nije prisustvovao uvidjaju. Naglasio je da se okrivljeni nakon nezgode nije interesovao za njihovo zdravstveno stanje. </span>
</p>
<p>
<span class="span1">Izjavio je da se pridružuje krivičnom gonjenju protiv okrivljenog i da postavlja imovinsko - pravni zahtjev koji nije mogao precizirati. </span>
</p>
<p>&nbsp;</p>
<p>
<span class="span1">U svjedočkom iskazu na glavnom pretresu svjedok - oštećeni B.I. je naveo da je predmetnog jutra sjedio pozadi u autu marke "Pasat", koji je vozio njegov otac, dok je pored njega na mjestu suvozača sjedio njegov brat K.. Pojasnio je da kada su bili u mjestu Smokovac vidio da je vozač iz suprotnog smjera zaspao, da je prešao u njihovu traku, i da je udario u prednji lijevi dio njihovog auta. Istakao je da je njegov otac morao da se odbrani, pa je bio prešao na mjesto suvozača, odnosno, koliko je mogao pomjerio se. Napomenuo je da su oni predmetnom prilikom bili povrijedjeni, on malo u predjelu glave, njegov brat takodje, s tim što je on bio povrijedjen u predjelu grudi, a njihov otac malo na čelo, te da su nakon toga otišli u bolnicu. Naveo je da se okrivljeni interesovao za njihovo zdravstveno stanje tako što je došao u bolnicu i pitao kako su. </span>
</p>
<p>
<span class="span1">Izjavio je da se pridružuje krivičnom gonjenju protiv okrivljenog i da postavlja imovinsko - pravni zahtjev koji nije mogao precizirati.</span>
</p>
<p>&nbsp;</p>
<p>
<span class="span1">Svjedok - oštećeni B. K. je na glavnom pretresu izjavio da je predmetnog jutra bio u vozilu kojim je upravljao njegov otac, da je sjedio pozadi, iza vozača, i da zna da je bilo oko 06,00 sati ujutro. Naveo je da je predmetnom prilikom spavao, tako da nije ništa </span><span class="span1">vidio, ali ga je probudio udar, nakon kojeg je shvatio da je bio krvav, te da su nakon toga pošli u bolnicu. Napomenuo je da se okrivljeni nije interesovao za njegovo zdravlje. </span>
</p>
<p>
<span class="span1">Izjavio je da se pridružuje krivičnom gonjenju protiv okrivljenog i da postavlja imovinsko - pravni zahtjev koji nije mogao precizirati.</span>
</p>
<p>&nbsp;</p>
<p>
<span class="span1">Iz zapisnika o uviđaju Uprave policije PJ Podgorica br. 2926/2012 od 09.11.2012 godine, sa skicom lica mjesta, proizilazi da je isti sačinjen dana 09.11.2012 godine, na magistralnom putu Podgorica - Kolašin, u mjestu Smokovac, povodom saobraćajne nezgode u kojoj su učestvovali B. N., koji je upravljao putničkim motornim vozilom marke "VW Passat" .......i Č.B., koji je upravljao putničkim morotnim vozilom "Ford Mondeo" ....., dok su kao saputnici u vozilu "VW Passat" .......bili B. I. i B. K. Lice mjesta saobraćajne nezgode je magistralni put Podgorica - Kolašin, mjesto Smokovac. Magistralni put je asfaltni, ravan, uzdužnom isprekidanom linijom podijeljen na dvije kolovozne trake. Putničko motorno vozilo .........zatečeno je u lijevoj kolovoznoj traci prednjim dijelom okrenuto u pravcu Podgorice, dok je putničko motorno vozilo .........zatečeno uz desnu ivicu kolovoza, u desnoj kolovoznoj traci prednjim dijelom okrenuto u pravcu Kolašina..........., trag kontakta putničkog motornog vozila ...........sa brdom, tragovi krzanja oštećenog pneumatika putničkog motornog vozila........., kao i parčad plastike. </span>
</p>
<p>&nbsp;</p>
<p>
<span class="span1">Iz nalaza i mišljenja vještaka saobraćajne struke dipl. ing V. Đ. Ktr.br. 20/13 od 08.05.2013 godine, proizilazi da se saobraćajna nezgoda dogodila dana 09.11.2012 godine, na magistralnom putu Podgorica - Kolašin, u mjestu Smokovac, u kojoj su učestvovali B. N., koji je upravljao putničkim motornim vozilom marke "VW Passat" ........i Č.B., koji je upravljao putničkim morotnim vozilom "Ford Mondeo"......., dok su kao saputnici u vozilu "VW Passat" .......bili B. I. i B. K. Smjer kretanja vozila "VW Passat" .......je magistralni put iz pravca Podgorice u pravcu Kolašina, dok se vozilo "Ford Mondeo" .........kretalo magistralnim putem iz pravca Kolašina u pravcu Podgorice. Vozilo "VW Passat" ........zatečeno je na mjestu nezgode kao na skici lica mjesta, na kraju tragova kočenja, u desnoj kolovoznoj traci lijevim točkovima na kolovozu, a desnim točkovima sa desne strane kolovoza, prednjim dijelom okrenuto u pravcu Kolašina lijevim točkovima udaljeno 6,10m desno od lijeve ivice kolovoza, pri čemu se prednja osovina ovog vozila nalazila u nivou kote 7,20m, prije NT, gledano iz pravca Podgorice u pravcu Kolašina. Vozilo "Ford Mondeo" ........zatečeno je na mjestu nezgode sa pozicijom kao na skici lica mjesta, na kraju tragova krzanja, u desnoj kolovoznoj traci, prednjim dijelom okrenuto u pravcu Podgorice, desnim točkovima udaljeno 0,60(m) lijevo od desne ivice kolovoza, pri čemu se prednja osovina ovog vozila nalazi u nivou kote 92,70(m) poslije NT, gledano iz pravca Kolašina u pravcu Podgorice. Na osnovu materijalnih tragova evidentiranih oštećenja i zatečene pozicije, vještak je našao da je brzina vozila "VW Pasat"........, neposredno prije aktiviranja radne kočnice iznosila oko 71,00 km/h, dok je brzina vozila "Ford Mondeo" .........iznosila oko 91 km/h. Opasna situacija pretvorena u saobraćajnu nezgodu nastala je na način što je vozač vozila "Ford Mondeo" .........pri kretanju iz pravca Kolašina u pravcu Podgorice, na kritičnom mjestu, iznenada i neočekivano za vozača vozila koje se kretalo pravilno iz suprotnog smjera, prešao sa desne, kojom se do tada kretao, na lijevu kolovoznu traku i ostvario kontakt sa vozilom "VW Passat"........ Na čitavoj širini kolovoza prije mjesta kontakta, nema tragova na osnovu kojih bi se moglo zaključiti da je došlo do neispravnosti na vozilu "Ford Mondeo" ..........(pucanje pneumatika i sl.), a na kolovozu nema oštećenja koja bi uzrokovala gubitak kontrole nad vozilom, pa se može konstatovati - da bezbjednosni faktori vozilo i put nijesu u uzročnoj vezi sa naglim prelaskom ovog vozila sa desne na lijevu kolovoznu traku. Ovakav način upravljanja vozila od strane vozača vozila "Ford Mondeo" .......... posljedica je greške u upravljanju u dijelu nepoštovanja propisa koji obavezuju vozača da se mora kretati desnom kolovoznom trakom, kako bi mogao izvršiti bezbjedno mimoilaženje sa vozilom iz suprotnog smjera, što nije učinio iz ličnih razloga (nepažnja, </span><span class="span1">umor, pospanost i sl.) a što predstavlja osnovni i jedini uzrok nastanka nezgode. Vozač vozila "VW Passat" ........nije uticao na nastanak nezgode. </span>
</p>
<p>
<span class="span1">Odgovarajući na pitanja Suda i stranaka, stalni sudski vještak V. D. je na glavnom pretresu naveo da je na kolovozu prije mjesta kontakta, gledano za smjer kretanja vozila "Ford Mondeo" nijesu evidentirani tragovi kočenja, zanošenja, paranja ili nešto slično, već je konstatovano da je kolovoz bio prav, ravan i bez oštećenja, što po njemu znači da nije bilo tehničkih razloga za prelazak ovog vozila iz desne, kojom se do tada kretao, u lijevu kolovoznu traku. Dalje je naveo da razlog prelaska vozila "Ford Mondeo" sa desne na lijevu traku leži u ličnim razlozima, koji nijesu stvar vještačenja  vještaka saobraćajne struke. </span>
</p>
<p>&nbsp;</p>
<p>
<span class="span1">Iz nalaza i mišljenja vještaka medicinske struke dr. N. K. Ktr.br. 20/13 od 15.04.2013. godine,sa medicinskom dokumentacijom izdatom na ime oštećenih, proizilazi da je B. N. zadobio tjelesne povrede u vidu nagnječno - razderne rane u predjelu glave, nagnječenje tijela i nagnječenje lijeve podlaktice, B. I. povrede u vidu nagnječenja lijeve polovine grudnog koša i nagnječenja lijevog ramena, a B. K. povrede u vidu nagnječenja glave sa mnogobrojnim nagnječno razdernim ranama u predjelu glave i lica i sa prisustvom stranog tijela u lijevom oku, te nagnječenje tijela. Navedene povrede kod svih oštećenih nastale su usljed udara o tupo-tvrde predmete u unutrašnjosti putničkog motornog vozila u kojem su se nalazili, dok se navedene povrede kod oštećenih u vrijeme nanošenja, kako pojedinačno, tako i u svom ukupnom zbiru, kvalifikuju kao lake tjelesne povrede. </span>
</p>
<p>&nbsp;</p>
<p>
<span class="span1">Član 27 st. 1 ZOBS-a na putevima, propisuje da se vozilo kreće desnom stranom kolovoza u smjeru kretanja. </span>
</p>
<p>
<span class="span1">Tokom postupka je, na bazi svih provedenih dokaza utvrdjeno da se okrivljeni Č.B. nije pridržavao naprijed citiranog propisa, već je d</span><span class="span1">ana 09. novembra 2012 godine, oko 06,00 časova, u Podgorici, na magistralnom putu Podgorica - Kolašin, u mjestu Smokovac, tako ugrozio saobraćaj da je doveo u opasnost život i tijelo ljudi, na način što se, upravljajući putničkim vozilom marke "Ford Mondeo", registarskih oznaka........, iz pravca Kolašina, nije kretao desnom stranom kolovoza u smjeru kretanja, već je prešao na lijevu stranu kolovoza, u trenutku kada je, iz suprotnog smjera, naišlo putničko vozilo marke "VW Passat", kojom prilikom su oštećeni B. N. i saputnici u njegovom vozilu, oštećeni B. I. i mldb. B. K., zadobili lake tjelesne povrede i to B. N. u vidu nagnječno - razderne rane u predjelu glave i nagnječenje tijela i lijeve podlaktice, B. I. u vidu nagnječenja lijeve polovine grudnog koša i lijevog ramena, a mldb. B. K. u vidu nagnječenja tijela i glave sa mnogim nagnječno - razdernim ranama u predjelu glave i lica i sa prisustvom stranog tijela u lijevom oku. </span>
</p>
<p>&nbsp;</p>
<p>
<span class="span1">Okrivljeni tokom postupka nije sporio da je 09. novembra 2012 godine oko 04,00 časa, krenuo iz Bijelog Polja u pravcu Podgorice, te da je predmetnom prilikom upravljao svojim vozilom marke "Ford Mondeo" registarskih oznaka......, kada je u mjestu Smokovac odjednom čuo da je nešto puklo, unutrašnjost njegovog vozila je počela da se puni dimom, dok su se air-begovi otvorili. Navodi odbrane okrivljenog da je predmetnom prilikom čuo kako je nešto puklo, a unutrašnjost njegovog vozila počela da se puni dimom, opovrgnuti su nalazom i mišljenjem stalnog sudskog vještaka saobraćajne struke V. D., koji je naveo da nema tragova na osnovu kojih bi se moglo zaključiti da je došlo do neispravnosti na vozilu "Ford Mondeo"......., te da na kolovozu nema oštećenja, koja bi uzrokovala gubitak kontrole nad vozilom, iz čega se zaključuje da bezbjednosni faktori vozilo i put nijesu u uzročnoj vezi sa naglim prelaskom ovog vozila sa desne na lijevu kolovoznu traku. </span>
</p>
<p>&nbsp;</p>
<p>
<span class="span1">Pored toga, navodi odbrane okrivljenog obesnaženi su i iskazom svjedoka - oštećenog B. N., kojeg je Sud cijenio istinitim, te medjusobno saglasnim sa ostalim personalnim i materijalnim dokazima, a koji je naveo da se predmetnom prilikom kretao brzinom od </span><span class="span1">nekih 60 km/h, kada je došao u mjesto Smokovac na nekih 20-30m ispred vidio je vozilo koje je prešlo u njegovu traku, a koje se kretalo iz suprotnog pravca. Istakao je da se sjeća da je predmetnom prilikom svirao, ablendovao, kočio i na kraju zaustavio auto. Napomenuo je da ne zna da li je čovjek iz tog drugog auta zaspao, ili ne, ali da zna da je prednjim dijelom svog auta direktno udario u čeoni dio njegovog auta, od kog udara se njegovo auto odbilo o stijene udesno i udarilo u stijene. I iskaz svjedoka - oštećenog B. I. medjusobno je saglastan sa iskazom svjedoka B. N., koji je izjavio da je predmetnom prilikom, dok su bili u mjestu Smokovac, vidio da je vozač iz suprotnog smjera zaspao, da je prešao u njihovu traku i da je udario u prednji lijevi dio auta u kojem se on nalazio. U sklopu ocjene dokaza Sud je cijenio i iskaz svjedoka - oštećenog B. K., koji je izjavio da je predmetnom prilikom spavao, da ništa nije vidio, te da se sjeća da ga je probudio udar nakon kojeg je shvatio da je krvav. Iskaz ovog svjedoka sa aspekta odlučnih i pravno relevantnih činjenica Sud je cijenio irelevantnim za drugačije činjenično utvrdjenje u predmetnoj krivično - pravnoj stvari, obzirom da ovaj svjedok, po sopstvenom kazivanju sa glavnog pretresa nije ništa vidio. </span>
</p>
<p>&nbsp;</p>
<p>
<span class="span1">Da je okrivljeni predmetnom prilikom postupao protivno naprijed citiranom saobraćajnom propisu, Ovaj sud je utvrdio iz uvidjajne dokumentacije, te nalaza i mišljenja, kao i neposrednog izjašnjenja vještaka saobraćajne struke, koji je našao da je opasna situacija pretvorena u saobraćajnu nezgodu nastala na način što je vozač vozila "Ford Mondeo"........., pri kretanju iz pravca Kolašina u pravcu Podgorice, na kritičnom mjestu, iznenada i neočekivano za vozača vozila koje se kretalo pravilno iz suprotnog smjera, prešao sa desne, kojom se do tada kretao, na lijevu kolovoznu traku i ostvario kontakt sa vozilom "VW Passat"........, te da je takav način upravljanja vozilom od strane vozača vozila "Ford Mondeo"..........., kojim je predmetnom prilikom upravljao okrivljeni, posljedica greške u upravljanju u dijelu nepoštovanja propisa koji obavezuju vozača da se mora kretati desnom kolovoznom trakom, kako bi mogao izvršiti bezbjedno mimoilaženje sa vozilom iz suprotnog smjera, što nije učinio iz ličnih razloga. Ovakav nalaz i mišljenje vještaka saobraćajne struke, te njegovo neposredno izjašnjenje na glavnom pretresu, Sud je cijenio stručnim, jasnim, preciznim i zasnovanim na pravilima struke. </span>
</p>
<p>&nbsp;</p>
<p>
<span class="span1">Da su predmetnom prilikom oštećeni: B. N. zadobio tjelesne povrede u vidu nagnječno - razderne rane u predjelu glave, nagnječenje tijela i nagnječenje lijeve podlaktice, B.I. povrede u vidu nagnječenja lijeve polovine grudnog koša i nagnječenja lijevog ramena, a B. K. povrede u vidu nagnječenja glave sa mnogobrojnim nagnječno razdernim ranama u predjelu glave i lica i sa prisustvom stranog tijela u lijevom oku, te nagnječenje tijela, a koje povrede su kod svih oštećenih nastale su usljed udara o tupo-tvrde predmete u unutrašnjosti putničkog motornog vozila u kojem su se nalazili i koje se u vrijeme nanošenja, kako pojedinačno, tako i u svom ukupnom zbiru, kvalifikuju kao lake tjelesne povrede, Sud je utvrdio iz medicinske dokumentacije, te nalaza i mišljenja vještaka medicinske struke, kojeg je cijenio stručnim, jasnim i preciznim, te zasnovanim na pravilima medicinske struke i nauke. </span>
</p>
<p>&nbsp;</p>
<p>
<span class="span1">Pravno kvalifikujući utvrdjeno činjenično stanje, Ovaj sud nalazi da su se u naprijed preduzetim radnjama okrivljenog Č.B.a, ostvarili svi subjektivni i objektivni elementi bića krivičnog djela ugrožavanje javnog saobraćaja iz čl. 339 st. 3 u vezi st. 1 Krivičnog zakonika, u odnosu na koje je okrivljeni postupao sa svjesnim nehatom, obzirom da je bio svjestan da naprijed opisanom vožnjom može ugroziti javni saobraćaj i dovesti u opasnost život i tijelo ljudi, ali je olako držao da do toga neće doći. </span>
</p>
<p>&nbsp;</p>
<p>
<span class="span1">Prilikom odlučivanja o vrsti i visine krivične sankcije Sud je cijenio sve okolnosti iz čl. 42 Krivičnog zakonika koje su od uticaja da kazna bude veća ili manja, pa je u odsustvu otežavajućih okolnosti, od olakšavajućih okolnosti na strani okrivljenog cijenio njegove </span><span class="span1">lične i porodične prilike, činjenicu da se radi o ocu dvoje djece, njegovu raniju neosudjivanost, koja ukazuje da se radi o  pa je, imajući uz navedeno u vidu i stepen krivice okrivljenog, Sud mišljenja da se ne radi o osobi koja je sklona vršenju krivičnih djela, pa je Sud okrivljenom utvrdio kaznu zatvora u trajanju od trideset dana, a zatim nalazeći da radi krivično-pravne zaštite prema okrivljenom nije nužno primijeniti kaznu, već da će se samim upozorenjem uz prijetnju kaznom kao u izreci presude i rokom provjeravanja od 1 (jedne) godine na okrivljenog u dovoljnoj mjeri uticati da ubuduće ne vrši krivična djela, čime će u potpunosti biti ostvarena svrha izricanja uslovne osude iz čl. 52 Krivičnog zakonika CG, a u okviru opšte svrhe izricanja krivičnih sankcija iz čl. 4 st. 2 Krivičnog zakonika CG.</span>
</p>
<p>&nbsp;</p>
<p>
<span class="span1">Odluka o troškovima krivičnog postupka u ukupnom iznosu od 187,00 eura, donijeta je shodno članu 226, 227 i 229 ZKP-a, a isti se odnose na troškove medicinskog vještačenja u iznosu od 60,50 eura i saobraćajnog vještačenja u iznosu od 122,50 eura, kao i paušal u iznosu od 50,00 eura, koji je odmjeren shodno trajanju i složenosti postupka, kao i imovinskim prilikama okrivljenog. </span>
</p>
<p>&nbsp;</p>
<p>
<span class="span1">Sud je oštećene B. N., B. I. i B. K., radi ostvarivanja imovinsko - pravnog zahtjeva uputio na redovnu gradjansku parnicu, primjenom čl. 239  ZKP-a, obzirom da dokazi provedeni na glavnom pretresu, a pri činjenici da oštećeni nijesu precizirali postavljene odštetne zahtjeve, ne pružaju dovoljno osnova za odlučivanje o istima, dok bi pribavljanje drugih dokaza vodilo odugovlačenju postupka. </span>
</p>
<p>&nbsp;</p>
<p>
<span class="span1">Na osnovu izloženog, a shodno članu 374 ZKP-a odlučeno je kao u izreci ove presude. </span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U PODGORICI</span>
</p>
<p style="text-align:center;">
<span class="span1">Dana, 07.02.2014 godine</span>
</p>
<p>&nbsp;</p>
<p>
<span class="span1">ZAPISNIČAR</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">SUDIJA</span>
</p>
<p>
<span class="span1">Valentina Vukašinović</span><span class="span1"></span><span class="span1"></span><span class="span1">                        Larisa Mijušković Stamatović                                                                           </span>
</p>
<p>&nbsp;</p>
<p>
<span class="span1">DN-a</span>
</p>
<p>
<span class="span1">Primjerak presude dostaviti:</span>
</p>
<p>
<span class="span1">- ODT-u Podgorica</span>
</p>
<p>
<span class="span1">- Okrivljenom</span>
</p>
<p>
<span class="span1">- Oštećenima nakon pravnosnažnosti</span>
</p>
<p>
<span class="span1">     S u d i j a,</span>
</p>
<p>
<span class="span1">___________________</span>
</p>
<p>
<span class="span1">Postupljeno dana______________</span>
</p>
<p>
<span class="span1">Namještenik__________________</span>
</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
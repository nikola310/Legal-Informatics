<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:end;hyphenate:auto;keep-with-next.within-page:always;font-family:Arial;font-size:12pt;}
.p2{text-align:start;hyphenate:auto;font-family:Arial;font-size:12pt;}
.p3{text-align:center;hyphenate:auto;keep-with-next.within-page:always;font-family:Arial;font-size:12pt;}
.p4{text-align:justify;hyphenate:auto;font-family:Arial;font-size:12pt;}
.p5{text-align:center;hyphenate:auto;font-family:Arial;font-size:12pt;}
.p6{text-indent:0.5in;text-align:justify;hyphenate:auto;font-family:Arial;font-size:12pt;}
.p7{margin-left:2.0in;text-align:justify;hyphenate:auto;font-family:Arial;font-size:12pt;}
.p8{text-align:start;hyphenate:auto;font-family:Verdana;font-size:12pt;}
.p9{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
</style>
<meta content="dragan.mrdak" name="author">
</head>
<body class="b1 b2">
<p class="p1">
<span>K. br.  154/11</span>
</p>
<p class="p2"></p>
<p class="p3">
<span>U IME NARODA</span>
</p>
<p class="p2"></p>
<p class="p2"></p>
<p class="p4">
<span>	OSNOVNI SUD U BIJELOM POLJU, kao prvostepeni krivični sud sudija pojedinac Dragan Mrdak, uz učešće nameštenika suda Koviljke Lješnjak, zapisničara, u  predmetu protiv okrivljene K.J.iz Bijelog Polja, zbog krivičnog djela kradja iz čl. 239 st. 1 Krivičnog zakonika, rješavajući po optužnom predlogu Osnovnog državnog tužilaštva iz Bijelog Polja KT. br. 182/2011 od 06.06. 2011. godine, nakon održanog usmenog glavnog i javnog pretresa u prisustvu okrivljene K.J., a u odsustvu ODT-a iz Bijelog Polja i   oštećene E.B.P., dana 29.08. 2011. godine, donio je i javno objavio:</span>
</p>
<p class="p4"></p>
<p class="p4"></p>
<p class="p5">
<span>P R E S U D U</span>
</p>
<p class="p4"></p>
<p class="p4"></p>
<p class="p4">
<span>	Okrivljena K.J.A JMBG ... od oca S. i majke M., rođene  Č., rođena .... .... godine, u Bijelom Polju, sa prebivalištem u mjestu B., opština Bijelo Polje, majka troje djece, lošeg imovnog stanja, neosuđivana,</span>
</p>
<p class="p4"></p>
<p class="p4">
<span> </span>
</p>
<p class="p5">
<span>K r i v a    j e</span>
</p>
<p class="p4"></p>
<p class="p4"></p>
<p class="p6">
<span>Što je:</span>
</p>
<p class="p4"></p>
<p class="p6">
<span>- u periodu od 20. 07. 2010 godine do 20.10.2010 godine u mjestu B. u Bijelom Polju, neovlašćeno vršila potrošnju električne energije,  na način što je u svom dvorištu na stubu priključila kabal PGP 2 x 2,5 mm2 direktno sa mreže, mimo brojila i na kraju kabla instalirala utičnicu, tako da se potrošnja električne energije nije registrovala preko brojila i time sebi, na štetu  E.B.P., pribavila protivpravnu imovinsku korist u iznosu od 204,63 €,</span>
</p>
<p class="p6"></p>
<p class="p4">
<span> 	- čime je izvršila krivično djelo kradja iz čl. 239 st. 1 Krivičnog zakonika,</span>
</p>
<p class="p4"></p>
<p class="p6">
<span>- pa joj sud primjenom citiranog zakonskog propisa i čl. 2, 4, 5, 13, 15, 32, 36, 42, 52, 53 i 54 Krivičnog zakonika, i čl. 199, 202, 212 i 364 Zakonika o krivičnom postupku, i z r i č e:</span>
</p>
<p class="p4"></p>
<p class="p5">
<span>USLOVNU OSUDU</span>
</p>
<p class="p7"></p>
<p class="p7"></p>
<p class="p4">
<span>	Kojom joj utvrdjuje kaznu zatvora u trajanju od  2 ( dva )  mjeseca, i istovremeno odredjuje da se ista neće izvršiti ukoliko okrivljena u roku od  1 (jedne) godine,</span><span class="s1"> </span><span>ne izvrši novo krivično djelo.</span>
</p>
<p class="p4">
<span>	</span>
</p>
<p class="p6">
<span>Okrivljena se obavezuje da ovom sudu plati: na ime paušala  iznos od 30,00 €, kao i na ime troškova krivičnog postupka iznos od 44,00 €, koje iznose će uplatiti na žiro račun br. 832 - 151 - 35, depozita novčanih kazni, troškova postupka i paušala u roku od 15 dana, po pravnosnažnosti presude, pod prijetnjom prinudnog izvršenja.</span>
</p>
<p class="p6"></p>
<p class="p4">
<span>	Okrivljena se obavezuje da oštećenoj E.B.P., na ime pričinjene štete plati iznos od 204,63 €, u roku od 15 dana od dana pravnosnažnosti presude, dok se za preostali iznos istaknutog imovinsko pravnog zahtjeva, oštećena E.a iz Bijelog Polja, upućuje na parnični postupak. </span>
</p>
<p class="p4"></p>
<p class="p4">
<span>	 </span>
</p>
<p class="p5">
<span>O b r a z l o ž e nj e</span>
</p>
<p class="p4">
<span> </span>
</p>
<p class="p4"></p>
<p class="p4">
<span>	Optužnim predlogom ODT-a, iz B. Polja, KT. br. 182/11 od 06.06. 2011. godine, optužena je K.J.a iz Bijelog Polja, da je izvršila krivično djelo kradja iz čl. 239 st. 1 Krivičnog zakonika. </span>
</p>
<p class="p4"></p>
<p class="p4">
<span>	Glavni pretres je održan i zaključen dana 29.08. 2011. godine u prisustvu   okrivljene K.J., a u odsustvu  uredno obaviještenih ODT-a iz Bijelog Polja i oštećene E.e iz Bijelog Polja, shodno čl. 453 ZKP-a.</span>
</p>
<p class="p4">
<span>	</span>
</p>
<p class="p4">
<span>	Okrivljena  K.J.a  u svojoj  odbrani je istakla da je ona stara i bolesna osoba i da živi sama u kući pokojnog muža V.a u mjestu B.. Ona nije izvršila krivično djelo koje joj je stavljeno na teret jer za to nije fizički sposobna. Njen pokojni muž vodio je brigu o domaćinstvu između ostalog i o električnoj energiji i to sve do smrti dana 21.07.2010 godine. Dok je njen buž bio živ električari E.e nijesu dolazili u kontrolu mjernih mjesta sve do oktobra 2010 godine -  tri mjeseca nakon njegove smrti. Nije joj poznato ko je, kada i na koji način na stubu priključio predmetno kablo mimo brojila direktno sa mreže a postoji mogućnost da je to uradjeno za života njenog supruga u šta nije sigurna i ne zna  da li je on to učinio ili je nekog angažovao da kablo priključi. Na glavnom pretresu dodala je  da su posle muževe smrti električari dolazili tri do četiri puta u kontroli, da nije znala da postoji utičnica ni ko je postavio utičnicu a da to nije uradio niko od njenih ukućana. Upozorena na razlike u kazivanju po pitanju činjenice koliko puta su električari vršili kontrolu nakon smrti njenog muža istakla je da je to bilo samo jednom. Dodala je da je struja na način kako je to opisano u optužnom predlogu trošena svega dvije noći kad joj je muž umro i to za jednu sijalicu.</span>
</p>
<p class="p4"></p>
<p class="p4">
<span>	U završnoj riječi okrivljena je istakla da joj nije poznato ko je i kada postavio kablo, da se ne osjeća krivom, tražila je da je sud oslobodi.</span>
</p>
<p class="p4"></p>
<p class="p4">
<span>	Radi utvrdjivanja odlučnih činjenica i donošenja pravilne i zakonite odluke, sud je izveo sledeće dokaze: pročitao i to: iskaz svjedoka N.V.a sa zapisnika o saslušanju svjedoka pred istražnim sudijom ovog suda Kri.br.159/11 od 18.05.2011 godine,  iskaz svjedoka S.M.a sa zapisnika o saslušanju svjedoka pred istražnim sudijom ovog suda Kri.br.159/11 od 18.05.2011 godine, pročitao nalaz i mišljenje vještaka elektro struke R.G.od  20.05.2011 godine,pročitao zapisnik o kontroli mjernom mjesta E.e  Bijelo Polje br.63 od 20.10.2010 godine, pročitao obračun E.B.P. o neovlašćeno preuzetoj električnoj energiji br. 3639 od 20.10.2010 godine, te izvršio uvid u izvod iz KE za okrivljenu. Drugih predloga za dopunu dokaznog postupka nije bilo.</span>
</p>
<p class="p4"></p>
<p class="p4">
<span>	Sud je cijeneći odbranu okrivljene i dokaze pojedinačno i u medjusobnoj vezi, a shodno čl. 360 st. 2 Zakonika o krivičnom postupku, utvrdio činjenično stanje i na osnovu istog zaključio da je okrivljena izvršila krivično djelo stavljeno joj na teret optužnim predlogom i da je za isto kriva i  odgovorana.</span>
</p>
<p class="p4"></p>
<p class="p4">
<span>	Odbranu okrivljene sud je cijenio  kao isključivo usmjerenu  na izbjegavanje sopstvene krivice i istu nije prihvatio jer je njena odbrana obezvrijeđena izvedenim dokazima tokom postupka. Naime, iz potpuno saglasnih iskaza svjedoka S.a i N.a, proizilazi da su njih dvojica  20.10.2010 godine, vršili kontrolu mjernih mjesta u naselje B., opština Bijelo Polje. Prilikom kontrole u domaćinstvu K.J., utvrdili su da je potrošač onemogućio tačno registrovanje utrošene električne energije na način što je u svom dvorištu na stubu priključila kabal PGP 2x2,5 mm, direktno sa mreže mimo brojila. Na kraju kabla na stubu je bila instalirana utičnica. U trenutku kontrole sa utičnice je bio razveden produžni kabal i sa jedne utičnice sproveden kabal u objekat na brojilo a sa druge priključen kabal i na istom instalirana utičnica mimo brojila. Brojilo se nije vodilo u bazi potrošača E.B.P.. Prilikom kontrole bila je prisutna vlasnica objekta K.J.a koja je potpisala zapisnik. Saglasne iskaze ovih svjedoka sud je u potpunosti prihvatio kao jasne, logične i uvjerljive, ničim dovedene u sumnju, nesračunate na otežavanje ili pak olakšavanje krivično pravnog položaja okrivljene, a potvrđene navodima iz odbrane okrivljene i sadržinom pisanog dokaza - zapisnika o kontroli mjernog mjesta.  </span>
</p>
<p class="p4"></p>
<p class="p4">
<span>	Iz zapisnika o kontroli mjernog mjesta E.B.P. broj 63 od 20.10.2010. godine, proililazi da je izvršena kontrola u domaćinstvu K.J.u mjestu B. i da je potrošač onemogućio tačno registrovanje utrošene električne energije na način što je u svom dvorištu na stubu priključio kabal PGP 2x2,5 mm2, direktno sa mreže mimo brojila i na kraju kabla instalirala utičnicu na stub. U trenutku kontrole sa utičnice je bio razveden produžni kabal a sa jedne utičnice sproveden kabal u objekat i brojilo a sa druge priključen kabal i na isti je instalirana utičnica. Zapisnik je potpisan od strane  kontrolisanog lica K.J.. Sud je sadržinu ovog pisanog dokaza u potpunosti prihvatio jer je ista potvrđena navodima iz odbrane okrivljene, u saglasnosti sa ostalim izvedenim dokazima i ničim nije dovedena u pitanje. </span>
</p>
<p class="p4">
<span>		</span>
</p>
<p class="p4">
<span>	Iz odbrane okrivljene proizilazi da je kabal sproveden kada joj je muž umro  dana 21.07.2010 godine, a iz iskaza svjedoka S.a i N.a ,  proizilazi da oni prije predmetne kontrole nijesu bili u kontroli u kući okrivljene pa pošto se u konkretnom slučaju nije mogao tačno utvrditi početak neovlašćene potrošnje, a  električna energija je trošena bez mjernih uredjaja ili mimo njih, to je sud prema čl. 59 st. 3 Pravila o snadbijevanju električnom energijom ( Službeni list CG broj 54/09 od 10.08.2009. godine ) uzeo da je neovlašćena potrošnja električne energije započela tri mjeseca prije kontrole od 20.10.2010. godine, odnosno dana 20.07.2010. godine i trajala do kontrole od 20.10.2010. godine, a sve prednje iz razloga što se čl. 26 Pravila o snadbijevanju električnom energijom ( Službeni list RCG broj 13/05) primjenjuje nakon stupanja na snagu Pravila o snadbijevanju električnom energijom ( Službeni list CG broj 54/09 od 10.08.2009. godine ), ali samo u pogledu metodologije obračuna neovlašćeno utrošene električne energije, a ne i u pogledu vremenskog perioda obračuna što proizilazi iz prelaznih i završnih odredbi odnosno čl. 62 važećih Pravila o snadbijevanju električnom energijom (Službeni list CG broj 54/09), pa je sud u pogledu vremena izvršenja krivičnog djela primijenio čl. 59 st. 3 Pravila o snadbijevanju ( Službeni list CG broj 54/09 ) koji propisuje najduži vremenski period od tri mjeseca. </span>
</p>
<p class="p4"></p>
<p class="p4">
<span>	Prihvatajući u pogledu vremena izvršenja krivičnog djela čl. 59 st. 3 Pravila o snadbijevanju  ( Službeni list CG broj 54/09 ) koji propisuje najduži vremenski period od tri mjeseca, sud je utvrdio drugačije činjenično stanje od stanja prestavljenog dispozitivom optužnog predloga u pogledu vremena izvršenja krivičnog djela i isto je sadržano u izreci presude.  </span>
</p>
<p class="p4"></p>
<p class="p4">
<span>	Iz obračuna o neovlašćeno preuzetoj električnoj energiji E.B.P. broj 3639 od 20.10.2010. godine proizilazi da je okrivljena neovlašćeno potrošila električne energije u novčanoj protivvrijednosti od 641,57 €. Sud i ako je cijenio ovaj pisani dokaz isti nije prihvatio, jer u odnosu na novčanu protivvrijednost neovlašćeno potrošene električne energije sud je prihvatio nalaz i mišljenje vještaka elektro struke R.G.od 22.05.2011. godine  gdje je ovaj vještak izvršio obračun novčane protivvrijednosti neovlašćeno potrošene električne energije  za period od tri mjeseca i to od 20.07.2010. do 20.10.2010. godine - najduži period propisan čl. 59 st. 3 važećih Pravila o snadbijevanju električnom energijom ( Službeni list CG br. 54/09 ), a po vještaku okrivljena je na ovaj način u periodu od tri mjeseca od 20.07.2010. godine do 20.10.2010. godine neovlašćeno potrošila električne energije u novčanoj protivvrijednosti od 204,63 €. Po vještaku, neovlašćena potrošnja električne energije na način prestavljen optužnim predlogom tehnički je moguća. Nalaz i mišljenje vještaka sud je prihvatio kao stručan i objektivan, dat po osnovu činjenica konstatovanih na zapisniku E.e B. Polje o kontroli mjernog mjesta broj 63 od 20.10.2010. godine i po osnovu pravila o snadbijevanja električnom energijom ( Službeni list CG broj 13/05 i Službeni list CG broj 54/09 ), a po pravilima struke i nauke.</span>
</p>
<p class="p4">
<span>	</span>
</p>
<p class="p4">
<span>	Prihvatajući nalaz  i mišljenje vještaka elektro struke R.G.od 22.05.2011. godine u pogledu novčane  protivvrijednosti neovlašćeno potrošene  električne energije sud  je u odnosu na pribavljenu protivpravnu imovinsku korist utvrdio drugačije činjenično stanje od činjeničnog stanja predstavljenog dispozitivom optužnog predloga i isto je sadržano u izreci presude.</span>
</p>
<p class="p4">
<span>	</span>
</p>
<p class="p4">
<span>	Okrivljena nije sporila stanje koje su prilikom kontrole u njenom domaćinstvu zatekli kontrolori E.e S. i N., a branila se da joj nije bilo poznato da postoji utičnica da ona utičnicu nije postavila, već da je to moguće uradio njen muž za života ili pak da je on angažovao nekoga da priključi utičnicu koju odbranu sud nije prihvatio i istu je cijenio kao isključivo usmjerenu na izbjegavanje sopstvene krivice, jer je po ocjeni suda okrivljenoj kao punoljetnoj poslovno sposobnoj osobi koja je sama živjela u predmetnoj kući moralo biti poznato stanje elektroinstalacija odnosno na koji način je njena kuća bila snadbjevena električnom energijom označavajući pokojnog supruga kao mogućeg izvršioca ovog krivičnog djela, okrivljena je bila svjesna da sud ovakvu njenu odbranu ne može provjeriti njegovim saslušanjem u svojstvu svjedoka.</span>
</p>
<p class="p4"></p>
<p class="p6">
<span>Na osnovu svih izvedenih dokaza i njihove brižljive ocjene, sud je utvrdio činjenično stanje da je okrivljena K.J.a u periodu od 20. 07. 2010 godine do 20.10.2010 godine u mjestu B. u Bijelom Polju, neovlašćeno vršila potrošnju električne energije,  na način što je u svom dvorištu na stubu priključila kabal PGP 2 x 2,5 mm2 direktno sa mreže, mimo brojila i na kraju kabla instalirala utičnicu, tako da se potrošnja električne energije nije registrovala preko brojila i time sebi, na štetu  E.B.P., pribavila protivpravnu imovinsku korist u iznosu od 204,63 €.</span>
</p>
<p class="p6"></p>
<p class="p6">
<span>Okrivljena je na opisani način izvršila krivično djelo stavljeno joj na teret optužnim predlogom i za isto je kriva. Tako, prema odredbi čl. 239 st. 1 Krivičnog zakonika, krivično djelo kradje se sastoji u oduzimanju tudje pokretne stvari u namjeri da se njenim prisvajanjem pribavi, sebi ili drugom, protivpravna imovinska korist. U konkretnom slučaju, električna energija predstavlja pokretnu stvar, čijim je prisvajanjem, a u namjeri da sebi pribavi protivpravnu imovinsku korist, okrivljena ostvarila elemente bića krivičnog djela u pitanju. Naime, umišljaj okrivljene bio je usmjeren na oduzimanje električne energije na neograničeno vrijeme, odnosno dok bude u mogućnosti da isto čini, konkretno sve do momenta kada je prilikom kontrole zatečena u vršenju neovlašćene potrošnje električne energije. Shodno odredbama koje se odnose na opšte uslove o isporuci električne energije i čl. 59 st. 3 važećih  Pravila o snadbijevanju  ( Službeni list CG broj 54/09 ) sud je utvrdio da je okrivljena u periodu od 20.07.2010.  godine do  20.10.2010. godine  vršila neovlašćenu potrošnju električne energije i na taj način izvršio kradju iste, u novčanoj protivvrijednosti od 204,63 €, koliko je utvrdjeno po  nalazu i mišljenju vještaka elektro struke R.G..   </span>
</p>
<p class="p4">
<span>	Odlučujući u pogledu vrste i visine krivične sankcije, a cijeneći sve okolnosti iz čl. 42 Krivičnog zakonika sud je kod okrivljene kao olakšavajuće okolnosti našao da se radi o starijoj osobi, o udovici majci  troje djece, lošeg imovnog stanja, koja se u toku pretresa korektno držala, koja do sada nije osuđivana, pa u nedostatku otežavajućih okolnosti sud je stanovišta da su ispunjeni uslovi za izricanje uslovne osude, kojom je okrivljenoj utvrdjena kazna zatvora u trajanju od dva mjeseca i istovremeno ocijenio da bi se pristupanjem izvršenju iste, suviše represivno djelovalo na okrivljenu nego da će i samo upozorenje uz prijetnju kaznom u odgovarajućem roku provjeravanja od jedne  godine dovoljno uticati na istu da u buduće  ne vrši ova i slična krivična djela i ostvariti se svrha kažnjavanja, predvidjena u čl. 32 Krivičnog zakonika. Sud je pri tom imao u vidu težinu krivičnog djela, i jačinu ugrožavanja zaštićenog dobra. Okrivljenoj je ukazano na značaj uslovne osude i mogućnost njenog opoziva. </span>
</p>
<p class="p4"></p>
<p class="p4">
<span>	Shodno čl. 199 Zakonika o krivičnom postupka, odlučeno je u pogledu paušala, vodeći računa o imovinskim prilikama optužene i dužini trajanja postupka.</span>
</p>
<p class="p4"></p>
<p class="p4">
<span>	Sud je okrivljenu shodno čl. 202 Zakonika o krivičnom postupku obavezao na plaćanje troškova krivičnog postupka u iznosu od 44,00 € koji troškovi se odnose na troškove vještačenja po vještaku elektro struke R.G.. </span>
</p>
<p class="p4"></p>
<p class="p4">
<span>	Sud je shodno čl. 212 ZKP-a , obaveza okrivljenu da oštećenoj E.ei Bijelo Polje na ime pričinjene štete plati iznos od 204, 63 €, dok je za preostali dio istaknutog imovinsko pravnog zahtjeva oštećenu E.u Bijelo Polje uputio na parnični postupak</span>
</p>
<p class="p4"></p>
<p class="p4">
<span>	Sa iznijetih razloga shodno čl. 364 Zakonika o krivičnom postupku, odlučeno je kao u izreci presude.</span>
</p>
<p class="p4"></p>
<p class="p5">
<span>OSNOVNI SUD U BIJELOM POLJU</span>
</p>
<p class="p5">
<span>Dana  29. 08. 2011. godine</span>
</p>
<p class="p4"></p>
<p class="p4">
<span>ZAPISNIČAR,							  S U D I J A,</span>
</p>
<p class="p4">
<span>Koviljka Lješnjak						            Dragan Mrdak</span>
</p>
<p class="p4"></p>
<p class="p5"></p>
<p class="p5"></p>
<p class="p8"></p>
<p class="p9"></p>
<p class="p9"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
.span2{;font-size:12pt;font-family:'Arial';font-weight:800}
.span3{;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p>&nbsp;</p>
<p style="text-align:center;">
<span class="span1"></span>
</p>
<p>
<span class="span2">CRNA GORA</span>
</p>
<p>
<span class="span2">OSNOVNI SUD U NIKŠIĆU</span>
</p>
<p>
<span class="span1">K.br.65/2018</span>
</p>
<p>
<span class="span1">Dana 29.06.2018.godine</span>
</p>
<p>&nbsp;</p>
<li>
<span class="span3">U IME CRNE GORE</span>
</li>
<p>&nbsp;</p>
<p>
<span class="span2">OSNOVNI SUD U NIKŠIĆU,</span><span class="span1"> kao prvostepeni krivični, sudija pojedinac Đuričković Igor, uz sudjelovanje namještenika Papović Budimirke kao zapisničara, rješavajući u krivičnom predmetu okrivljenog K</span><span class="span1">..</span><span class="span1"> V</span><span class="span1">..</span><span class="span1"> iz Nikšića, zbog krivičnog djela nedozvoljeno držanje oružja i eksplozivnih materija iz člana 403 stav 2 u vezi stava 1 KZ CG i krivičnog djela laka tjelesna povreda iz člana 152 stav 2 u vezi stava 1 KZ CG, postupajući po optužnom predlogu Osnovnog državnog tužilaštva u Nikšiću Kt.br.50/18 od 23.02.2018.godine, nakon javnog glavnog pretresa održanog dana 26.06.2018.godine, u prisustvu zastupnice ODT-a u Nikšiću Zajović Ivane i okrivljenog, donio je i dana 29.06.2018.godine javno objavio </span>
</p>
<p>&nbsp;</p>
<p style="text-align:center;">
<span class="span2">P R E S U D U</span>
</p>
<p>&nbsp;</p>
<p>
<span class="span2">Okrivljeni:</span>
</p>
<p>
<span class="span2">K</span><span class="span2">..</span><span class="span2"> V</span><span class="span2">..</span><span class="span1">, JMBG </span><span class="span1">..</span><span class="span1">, od oca M</span><span class="span1">..</span><span class="span1"> i majke V</span><span class="span1">..</span><span class="span1"> rođene M</span><span class="span1">..</span><span class="span1">, rođen </span><span class="span1">..</span><span class="span1">.godine u Nikšiću, sa prebivalištem u Nikšiću- ulica T</span><span class="span1">..</span><span class="span1"> broj </span><span class="span1">..</span><span class="span1">, državljanin Crne Gore, sa završenom srednjom školom, penzioner, oženjen, otac troje djece, lošeg imovnog stanja, ranije osuđivan presudom Osnovnog suda u Danilovgradu K.br.93/07 od 01.04.2009.godine, zbog krivičnog djela iz člana 420 stav 1 KZ CG i krivičnog djela iz člana 414 stav 3 u vezi stava 1 KZ CG, na jedinstvenu kaznu zatvora u trajanju od 3 mjeseca i 15 dana, </span>
</p>
<p>
<span class="span1"> </span>
</p>
<li>
<span class="span3">K r i v  j e:</span>
</li>
<p>&nbsp;</p>
<p>
<span class="span2">Što je:</span>
</p>
<p>
<span class="span2">1.</span><span class="span1">Dana 07.12.2017.godine, u Nikšiću, svjestan svog djela i htio njegovo izvršenje, neovlašćeno protivno odredbama člana 3, člana 37 i člana 38 Zakona o eksplozivnim materijama Crne Gore, nabavio i držao eksplozivne materije-8 trotilskih metaka čije nabavljanje građanima nije dozvoljeno i sporogoreći štapin dužine L1=130 cm, L2=217 cm i L3=36,5 cm, koje eksplozivne materije su prilikom pretresa njegove vikendice, koja se nalazi u mjestu Koprivice, pronašli i oduzeli službenici Uprave policije CG–Centra bezbjednosti Nikšić dana 07.12.2017.godine, </span>
</p>
<p>&nbsp;</p>
<p>
<span class="span1">-čime je izvršio krivično djelo nedozvoljeno držanje oružja i eksplozivnih materija iz člana 403 stav 2 u vezi stava 1 Krivičnog zakonika Crne Gore, </span>
</p>
<p>&nbsp;</p>
<p>
<span class="span2">2.</span><span class="span1">Dana 19.11.2017.godine, u Nikšiću, u mjestu Čista Vlaka, svjestan svog djela čije je izvršenje htio, kamenom, kao sredstvom podobnim da tijelo teško povrijedi ili zdravlje teško naruši, gađao u pravcu oštećenog K</span><span class="span1">..</span><span class="span1">N</span><span class="span1">..</span><span class="span1"> i pogodio ga u predjelu, lijevog koljena, kojom prilikom je oštećenom K</span><span class="span1">..</span><span class="span1"> N</span><span class="span1">,..</span><span class="span1"> nanio laku tjelesnu povredu u vidu potkožnog krvnog podliva na unutrašnjoj strani lijevog koljena,</span>
</p>
<p>&nbsp;</p>
<p>
<span class="span1">-čime je izvršio krivčno djelo laka tjelesna povreda iz člana 152 stav 2 u vezi stava 1 Kivičnog zakonika Crne Gore, </span>
</p>
<p>&nbsp;</p>
<p>
<span class="span1">-pa sud okrivljenom zbog izvršenja navedenih krivičnih djela primjenom</span><span class="span1"> citiranih zakonskih odredbi, odredbi člana 4 stav 2, člana 32, 36, 42, 45 i 46 KZ CG prethodno utvrđuje: zbog izvršenja krivičnog djela</span><span class="span2"> </span><span class="span1">nedozvoljeno držanje oružja i eksplozivnih materija iz člana 403 stav 2 u vezi stava 1 Krivičnog zakonika Crne Gore,</span><span class="span2"> </span><span class="span1">kaznu zatvora u trajanju od 2 (slovima: dva) mjeseca, a </span><span class="span1">zbog izvršenja krivičnog djela</span><span class="span1"> laka tjelesna povreda iz člana 151 stav 2 u vezi stava 1 KZ CG kaznu zatvora u trajanju od 40 (slovima:četrdeset) dana, pa zatim primjenom </span><span class="span1">odredbi člana 48 KZ CG i odredbi člana 226, 229 i 374 ZKP-a okrivljenog</span>
</p>
<p>&nbsp;</p>
<p style="text-align:center;">
<span class="span2">OSUĐUJE</span>
</p>
<p>&nbsp;</p>
<p>
<span class="span2">Na jedinstvenu kaznu zatvora u trajanju od 3 (slovima: tri) mjeseca</span><span class="span1">, koju kaznu je okrivljeni dužan izdržati nakon pravosnažnosti presude. </span>
</p>
<p>&nbsp;</p>
<p>
<span class="span1">Obavezuje se okrivljeni da na ime troškova krivičnog postupka plati novčani iznos od  94,00 eura u roku od 15 dana od dana pravosnažnosti presude, pod prijetnjom prinudnog izvršenja, na žiro račun Osnovnog suda u Nikšiću broj 832-152-32 i da sudu dostavi dokaz o izvršenoj uplati.</span>
</p>
<p>&nbsp;</p>
<p>&nbsp;</p>
<p>
<span class="span1">Na osnovu člana 75 stav 1 Krivičnog zakonika Crne Gore prema okrivljenom se izriče </span>
</p>
<p>
<span class="span1">                                        </span><span class="span2">MJERA BEZBJEDNOSTI </span>
</p>
<p>
<span class="span1">Od okrivljenog se kao predmet izvršenja krivičnog djela trajno oduzimaju </span><span class="span1">8 trotilskih metaka i sporogoreći štapin dužine L1=130 cm, L2=217 cm i L3=36,5 cm, koje eksplozivne materije su dana 17.12.2017.godine od strane službenika Uprave policije CG CB Nikšić, privremeno oduzete od okrivljenog.</span>
</p>
<p>&nbsp;</p>
<p style="text-align:center;">
<span class="span2">O b r a z l o ž e n j e</span>
</p>
<p>&nbsp;</p>
<p>
<span class="span2">Osnovno državno tužilaštvo u Nikšiću </span><span class="span1">svojim optužnim predlogom Kt.br.50/18 od 23.02.2018.godine, stavilo je na teret okrivljenom K</span><span class="span1">..</span><span class="span1"> V</span><span class="span1">..</span><span class="span1"> izvršenje krivičnog djela </span><span class="span1">nedozvoljeno držanje oružja i eksplozivnih materija iz člana 403 stav 2 u vezi stava 1 KZ CG i izvršenje krivičnog djela laka tjelesna povreda iz člana 152 stav 2 u vezi stava 1 KZ CG, koja krivična djela su činjenično opisana u izreci presude</span><span class="span1">. Zastupnica ODT-a u Nikšiću Zajović Ivana, koja je zastupala optužni akt na glavnom pretresu, u svojoj završnoj riječi, ostala je pri navodima podnijetog optužnog akta i predložila sudu da okrivljenog oglasi krivim zbog izvršenja krivičnih djela koja su mu stavljena </span><span class="span1">na teret optužbom i osudi po zakonu i da mu uz adekvatnu kaznu izrekne i mjeru bezbjednosti predloženu optužnim aktom.</span>
</p>
<p>&nbsp;</p>
<p>
<span class="span2">Okrivljeni K</span><span class="span2">..</span><span class="span2"> V</span><span class="span2">..</span><span class="span2"> </span><span class="span1">u svojoj odbrani datoj u prethodnom postupku i na glavnom pretersu, negirajući izvršenje krivičnih djela koja su mu stavljena na teret optužbom u bitnom je naveo da su dana 07.12.2017.godine službenici Uprave policije-Centra bezbjednosti Nikšić, po naredbi Osnovnog suda u Nikšiću, izvršili pretres njegove kolibe, koja se nalazi u mjestu Medljen-Crni Kuk, koje mjesto se nalazi u Opštini Nikšić, kao i njegove porodične kuće i pomoćnih objekata, koji se nalaze takođe u Nikšiću, u mjestu Renovac, da su ga isti, prije nego što su izvršili pretres navedenih objekata, poučili o njegovim pravima, da su pretresu prisustvovala dva svjedoka i da on nije imao primjedbi na izvršeni pretres, te da su službenici Uprave policije CG prilikom pretresa njegove kolibe, koja se nalazi u mjestu Medijen-Crni Kuk pronašli osam patrona amoneksa kao i jedan i po metar sporogorećeg štapina, dok isti, prilikom izvršenog pretresa njegove kuće i pomoćnih objekata, nijesu pronašli oružje i eksplozivne matreije, o čemu je sastavljen zapisnik koji je on bez primjedbi potpisao. Objasnio je da je njegov pokojni otac K</span><span class="span1">..</span><span class="span1"> M</span><span class="span1">..</span><span class="span1"> prije oko 25 godina nabavio te patrone amoneksa, i to oko 10 kilograma amoneksa i više sporogorećeg štapina, što im je bilo potrebno za izgradnju bistijerne za vodu, da je te eksplozivne materije njegov otac nabavio na osnovu odobrenja koje je dobio od Ministarstva unutrašnjih poslova i da je on pokušao da pronađe to odobrenje u porodičnoj kući, ali da isto nije pronašao, a da je on nakon očeve smrti eksplozivne materije koje su pronađene u toj njegovoj kolibi nastavio da drži, jer su mu iste bile  potrebne za izgradnju pristupni put do te njegove kolibe, što je bio i razlog zbog čega on te materije nije predao službenicima policije, iako mu je poznato da je kao građanin bio dužan da to učini. Istakao je i da mu je poznato šta su trotilski meci, ali da predmetni patroni amoneksa koji su pronađeni u njegovoj kolibi nijesu trotilski meci, već da isti spadaju u grupu privrednog eksploziva, odnosno predstavljaju jednu vrstu privrednog eksploziva, koji se od strane građana može nabavljati uz dozvolu Uprave policije CG, odnosno MUP-a i to u ograničenoj količini. </span>
</p>
<p>&nbsp;</p>
<p>
<span class="span1">U odnosu na izvršenje krivičnog djela laka tjelesna povreda iz člana 152 stav 2 u vezi stava 1 KZ CG, koje mu je stavljeno na teret optužbom, naveo je da je dana 19.11.2017.godine, oko 15:30 časova, otišao u svoju kolibu, koja se nalazi u mjestu Medije, da je tom prilikom na ramenima imao torbu i lovačku pušku, koja je bila puška njegovog pokojnog oca i koja je stara preko 70 godina, da je tu pušku nosio radi lične bezbijednosti, jer u mjestu gdje se nalazi njegova koliba ima medvjeda, te da je po dolasku u to mjesto sreo oštećenog K</span><span class="span1">..</span><span class="span1">N</span><span class="span1">..</span><span class="span1">, koji je njegov dalji rođak, da je oštećeni tom prilikom nosio malokalibarsku pušku, koja mu je bila okačena oko vrata i da je on tom prilikom oštećenom K</span><span class="span1">..</span><span class="span1"> N</span><span class="span1">..</span><span class="span1"> rekao da je lopov i lažov, jer mu isti nije platio neki krompir koji je od njega preuzeo i nije mu vratio gumu od kolica, koju je oštećeni bez njegovog odobrenja uzeo iz njegove porodične kuće i zbog toga oštećenog pozvao da se fizički obračunaju, zatim se sagnuo i spustio torbu i lovačku pušku koju je nosio na ramenu, nakon čega je oštećeni K</span><span class="span1">..</span><span class="span1"> N</span><span class="span1">..</span><span class="span1"> pokušao da ga udari kundakom od malokalibarske puške koju je nosio oko vrata, ne skidajući tu pušku sa vrata i sa istom ga zakačio po desnom ramenu, nakon čega se on iz čučećeg položaja trgnuo i oštećenog rukom uhvatio u predjelu grla, a zatim sa dva prsta ga odigao i, kako se izrazio „bacio“ od sebe, nakon čega je oštećeni pao na tlo, a on se okrenuo i počeo da se udaljava sa tog mjesta i tada u ruku uzeo jedan kamen veličine kao kutija šibica i sa tim kamenom gađao u pravcu oštećenog K</span><span class="span1">..</span><span class="span1"> N</span><span class="span1">..</span><span class="span1">, ali istog nije pogodio sa </span><span class="span1">tim kamenom, već je oštećeni krenuo da bježi sa tog mjesta i tom prilikom preskočio neku kamenu ogradu, kada se sa iste obrušila površina od oko polovine ili čitav kvadrat kamena od kojeg je ta ograda napravljena, tako da pretpostavlja da je oštećeni povrede navedene u izreci ove presude zadobio dok je preskakao tu ogradu. Istakao je i da je kritičnom prilikom, zbog razloga koje je prethodno naveo, oštećenom K</span><span class="span1">..</span><span class="span1"> N</span><span class="span1">..</span><span class="span1"> rekao i da je lopov i lažov, ali da istom u toj situaciji nije uputio riječi: “Stani, ubiću te iz pištolja, dođi da prebrojiš metke, koliko ih ima“ i da je nakon tog konflikta sa oštećenim Koprivica Nikolom, tu pušku koju je nosio kritičnom prilikom, na putu do svoje kolibe bacio negdje uz put, ali da se ne sjeća tačnog mjesta gdje je bacio tu pušku i da nakon toga nije išao da je traži.</span>
</p>
<p>&nbsp;</p>
<p>
<span class="span1">U svojoj završnoj riječi, okrivljeni je, ostajući pri svojoj odbrani, pitanje krivično pravne odgovornosti ostavio na ocjenu sudu. </span>
</p>
<p>&nbsp;</p>
<p>
<span class="span1">Sud je na glavnom pretresu u dokaznom postupku neposredno u svojstvu svjedoka saslušao oštećenog K</span><span class="span1">..</span><span class="span1"> N</span><span class="span1">..</span><span class="span1">, pročitao potvrdu Uprave policije o privremenom oduzimanju predmeta UBD broj 636 od 07.12.2017.godine, pročitao dva zapisnika o pretresanju stana i drugih prostorija koje su vlasništvo okrivljenog K</span><span class="span1">..</span><span class="span1"> V</span><span class="span1">..</span><span class="span1"> broj 636 od 07.12.2017.godine, na saglasan predlog stranaka pročitao izvještaj Forenzičkog centra Uprave policije Crne Gore-grupe za PEH vještačenje broj 108/18 od 30.01.2018.godine, dat u prethodnom postupku pred ODT-om u Nikšiću, na saglasan predlog stranaka pročitao nalaz i mišljenje stalnog sudskog vještaka medicinske struke dr Bulatović Veselina, dat takođe u prethodnom postupku pred ODT-om u Nikšiću i pročitao izvod iz registra kaznenih evidencija Ministarstva pravde CG za okrivljenog.</span>
</p>
<p>&nbsp;</p>
<p>
<span class="span1">Analizirajući provedene dokaze pojedinačno i u njihovoj međusobnoj povezanosti dovodeći ih u vezu sa navodima optužbe i odbranom okrivljenog, sud je na nesumnjiv način utvrdio da je okrivljeni </span><span class="span1">K</span><span class="span1">..</span><span class="span1"> V</span><span class="span1">..</span><span class="span1"> izvršio krivična djela koja su mu stavljena na teret optužbom, pa ga je zbog izvršenja istih oglasio krivim i krivično-pravno odgovornim iz sljedećih razloga:</span>
</p>
<p>&nbsp;</p>
<p>
<span class="span1">Naime, uvidom</span><span class="span1"> u </span><span class="span1">zapisnike o pretresanju stana i drugih prostorija koje su vlasništvo okrivljenog K</span><span class="span1">..</span><span class="span1"> V</span><span class="span1">..</span><span class="span1"> broj 636 od 07.12.2017.godine, utvrđeno je da su navedenog datuma službenici Uprave policije CG CB Nikšić, po naredbi sudije za istragu Osnovnog suda u Nikšiću Kri.br.2014/2017 od 06.12.2017.godine, u mjestu Koprivice-Renovac, Opština Nikšić izvršili pretresanje vikendice, koja je </span><span class="span1">vlasništvo </span><span class="span1">okrilvjenog K</span><span class="span1">..</span><span class="span1"> V</span><span class="span1">..</span><span class="span1"> i prilikom pretresanja tog objekta, na tavanu istog, pronašli 8 komada eksplozivnih punjenja i dva komada sporogorećeg štapina sive boje, dok je potvrdom Uprave policije o privremenom oduzimanju predmeta UBD broj 636 od 07.12.2017.godine utvrđeno da su službenici Uprave policije CG CB Nikšić dana 07.12.2017.godine navedene eksplozivne materije i sporogoreće štapine oduzeli od okrivljenog K</span><span class="span1">..</span><span class="span1"> V</span><span class="span1">..</span><span class="span1"> i da je okrivljeni tu povrdu potpisao bez primjedbi.</span>
</p>
<p>&nbsp;</p>
<p>
<span class="span1">Izvještajem Forenzičkog centra Uprave policije CG o PEH vještačenju broj 108/18 od 30.01.2018.godine utvrđeno je da su dostavljenih osam eksplozivnih punjenja, koji suda dana 07.12.2017.godine, od strane službenika Uprave policije CG CB Nikšić pronađeni  i izuzeti prilikom pretresa kuće i drugih prostorija koje koristi okrivljeni K</span><span class="span1">..</span><span class="span1"> V</span><span class="span1">..</span><span class="span1">, locirane u mjestu Renovac-Koprivice eksplozivne materije, trotilski meci od po 100g i da je pregledom u laboratoriji utvrđeno da su ti trotilski meci ispravni, jer su isti </span><span class="span1">fabričke proizvodnje i mogu se aktivirati predviđenim postupkom i da je ispitivanjem sporogorećeg štapina koji je takođe pronađen od strane službenika Uprave policije CG CB Nikšić u toj kući okrivljenog, utvrđeno da se radi o tri komada sporogorećeg štapina, koji spadaju u sredstva za štapinski način iniciranja eksplozivnih punjenja, da se radi o komadima štapina dužine L1=130cm, L2=217cm i L3=36,5cm i da je ispitivanjem isti na brzinu i prenos varnice utvrđeno da se radi o ispravnim sporogorećim štapinima.</span>
</p>
<p>
<span class="span1">Na osnovu navedenih činjenica utvrđenih pisanim dokazima i na osnovu činjenice da je okrivljeni, po sopstvenom kazivanju, navedene eksplozivne materije i sprogoreće štapina držao u svojoj kući koja se nalazi u mjestu Renovac-Koprivice, jer je namjeravao da iste iskoristi za izgradnju puta do te svoje vikendice, sud je na nesumnjiv način utvrdio da je okrivljeni K</span><span class="span1">..</span><span class="span1"> V</span><span class="span1">..</span><span class="span1"> </span><span class="span1">dana 07.12.2017.godine, u Nikšiću, svjestan svog djela i htio njegovo izvršenje, neovlašćeno protivno odredbama člana 3, člana 37 i člana 38 Zakona o eksplozivnim materijama Crne Gore, nabavio i držao eksplozivne materije-8 trotilskih metaka čije nabavljanje građanima nije dozvoljeno i sporogoreći štapin dužine L1=130 cm, L2=217 cm i L3=36,5 cm, koje eksplozivne materije su prilikom pretresa njegove vikendice, koja se nalazi u mjestu Koprivice, pronašli i oduzeli službenici Uprave policije Centra bezbjednosti Nikšić dana 07.12.2017.godine, kojim radnjama je okrivljeni izvršio krivično djelo nedozvoljeno držanje oružja i eksplozovnih materija iz člana 403 stav 2 u vezi stava 1 Krivičnog zakonika Crne Gore, na način, na mjestu i u vrijeme kako je to bliže opisano u izreci presude.</span>
</p>
<p>&nbsp;</p>
<p>
<span class="span1">U tom pravcu, sud je cijeneći odbranu okrivljenog u dijelu u kojem je isti naveo da tih 8 ekplozivnih punjenja koji je držao u svojoj vikendici koja se nalazi u mjestu Renovac-Koprivice, a koje ekslozivne materije su u tom objektu okrivljenog, dana 07.12.2018.godine pronađene od strane policijskih službenika, nijesu trotilski meci, već da se radi o patronima privrednog eksploziva amoneks, koji </span><span class="span1">spada u grupu privrednih eksploziva čije je nabavljanje i držanje u ograničenim količinama građanima dozvoljeno uz dozvolu MUP-a i </span><span class="span1">našao da je odbrana okrivljenog u tom dijelu neosnovana i usmjerena na umanjenje krivčno-pravne odgovornosti, jer je odbrana okrivljenog u tomi dijelu u potpunosti opovrgnuta </span><span class="span1">Izvještajem Forenzičkog centra Uprave policije CG o PEH vještačenju broj 108/18 od 30.01.2018.godine</span><span class="span1">.</span>
</p>
<p>&nbsp;</p>
<p>
<span class="span1">Cijeneći subjektivni odnos okrivljenog prema izvršenom krivičnom djelu nedozvoljeno držanje oružja i eksplozivnih materija iz člana 403 stav 2 KZ CG sud je utvrdio da je okrivljeni prilikom izvršenja tog krivičnog djela postupao sa direktnim umišljajem, jer iz utvrđenog činjeničnog stanja proizilazi da je okrivljeni postupajući na način bliže opisan u stavu 1. izreke ove presude bio svjestan da nabavljajući i držeći eksplozivne materije u vidu trotilskih metaka postupa suprotno odredbama Zakona o esplozivnim materijama, odnosno odredbi člana 3, člana 37 i 38 tog zakonskog akta, koja propisuje da je građanima zabranjeno nabavljanje i drzanje tih eksplozivnih materija, a koja zabrana predstavlja opšte poznatu činjenicu svim građanima Crne Gore, odakle nedvosmisleno proizilazi da je okrivljeni preduzimajući radnje izvršenja krivičnog djela nedozvoljeno držanje oružja i eksplozivnih materija iz člana 403 stav 2 KZ CG bliže opisane u izreci presude bio svjestan da na taj način čini predmetno krivično djelo i htio njegovo izvršenje.</span>
</p>
<p>
<span class="span2">O</span><span class="span2">štećeni</span><span class="span2"> K</span><span class="span2">..</span><span class="span2"> N</span><span class="span2">..</span><span class="span1"> u svom iskazu u bitnom je naveo da je dana 19.11.2017.godine, oko 17:00 časova, dok je čuvao krave na svom imanju u mjestu Čista Vlaka, gdje se nalazi i njegova porodična kuća, naišao okrivljeni K</span><span class="span1">..</span><span class="span1"> V</span><span class="span1">..</span><span class="span1">, da je isti na ramenima nosio </span><span class="span1">lovačku pušku i da mu je isti, nakon što mu je prišao, rekao: “Gdje si lupežu, ukrao si mi točak od kolica i zbog toga ću te odrobijati“, na šta je on okrivljenom K</span><span class="span1">..</span><span class="span1">V</span><span class="span1">..</span><span class="span1">odgovorio: “Nijesi moja parta da se gonim sa tobom, nemoj da me vrijeđas“, nakon čega je okrivljeni K</span><span class="span1">..</span><span class="span1"> V</span><span class="span1">..</span><span class="span1"> spustio torbu i pušku na zemlju i pozvao ga da se fizički obračunaju, zbog čega je on počeo da bježi, a kojom prilikom je okrivljeni Koprivica Veselin sa zemlje uzeo jedan kamen, veličine šake, i istim sa udaljenosti od oko deset metara gađao u njegovom pravcu i pogodio ga u koljeno lijeve noge. Naveo je i da se okrivljeni K</span><span class="span1">..</span><span class="span1"> V</span><span class="span1">..</span><span class="span1"> odmah zatim uhvatio rukom za pojas i rekao mu: “Ubiću te, dođi da vidiš koliko ću metaka u tebe sasuti od pištolja“, ali da on nije vidio da isti kod sebe ima pištolj, te da je, budući da je imao povredu u predjelu koljena lijeve noge i jer ga je bilo strah šta okrivljeni još može učiniti, pozvao službenike policije i iste obavijestio o predmetnom događaju i da su službenici Uprave policije CG ubrzo došli na to mjesto, ali na istom nijesu zatekli okrivljenog, jer se isti već bio udaljio. Istakao je i da je u toj situaciji on kamerom svog mobilnog telefona uspio da fotografiše okrivljenog K</span><span class="span1">..</span><span class="span1"> V</span><span class="span1">..</span><span class="span1"> u trenutku kada mu je isti prišao sa puškom i počeo da mu prijeti i da kritičnom prilikom on nije padao na zemlju, ni preskakao neku kamenu ogradu u trenutku kada je bježao od okrivljenog i da nije tačno da je kod sebe imao bilo kakvo oružje, te da posjeduje lovačku pusku za čije držanje i nošenje ima oružni list, ali da istu nosi samo kada ide u lov, kao i da su ga nakon kritičnog događaja službenici Uprave policije prevezli do nikšićke bolnice, gdje mu je ukazana medicinska pomoć i konstatovana povreda od tog udarca kamenom koji mu je zadao okrivljeni. U svojoj završnoj riječi oštećeni Koprivica Nikola je istakao da se pridružuje krivičnom gonjenju protiv okrivljenog, a da će naknadu štete ostvariti u građanskoj parnici.</span>
</p>
<p>
<span class="span1">Stalni sudski vještak medicinske struke dr.Bulatović Veselin, u svom nalazu i mišljenju, koji je sud cijenio kao jasan stručan i objektivan, jer je isti dat po pravilima struke i na osnovu vjerodostojne medicinske dokumentacije oštećenog koja se nalazi u spisima predmeta, naveo je da je u izvještaju ljekara specijaliste hitno prijemne službe Opšte bolnice Nikšić, broj protokola 11153 od 19.11.2017.godine, navedeno da se toga dana oštećeni K</span><span class="span1">..</span><span class="span1"> N</span><span class="span1">..</span><span class="span1"> toga dana javio na pregled zbog povreda zadobijenih od strane drugog lica, da je kliničkim pregledom imenovanog oštećenog kod istog konstatovano postojanje potkožnog podliva na unutrašnjoj strani lijevog koljena i da su opisane povrede kod oštećenog po svojoj prirodi lake tjelesne povrede, koje su mogle nastati jednokratnim dejstvom tupine aktivno zamahnutog oruđa, kao na primjer udarcem nogom na kojoj je obuća sa tvrdim đonom, drvenim štapom, manjim kamenom ili sličnim predmetom ili prilikom pada i kontakta povrijeđene površine koljena sa tvrdom podlogom, kao što je beton, asfalt ili slična podloga.</span>
</p>
<p>
<span class="span1">Na osnovu iskaza ostećenog K</span><span class="span1">..</span><span class="span1"> N</span><span class="span1">..</span><span class="span1">, koji iskaz je sud cijenio kao istinit, jer je oštećeni kritični dogadjaj opisao određeno i uvjerljivo, kazujući pri tom na istovjetan način u prethodnom postupku i na glavnom pretresu u prisustvu okrivljenog, koje kazivanje imenovanog ostećenog je u pogledu lokalizacije, vrste i težine nastanka povreda kod oštećenog potvrđeno navedenim nalazom i mišljenjem vještaka medicinske struke dr.Bulatović Veselina,</span><span class="span1"> sud je na nesumnjiv način utvrdio da je okrivljeni K</span><span class="span1">..</span><span class="span1">V</span><span class="span1">..</span><span class="span1"> </span><span class="span1">dana 19.11.2017.godine, u Nikšiću, u mjestu Čista Vlaka, svjestan svog djela čije je izvršenje htio, kamenom, kao sredstvom podobnim da tijelo teško povrijedi ili zdravlje teško naruši, gađao u pravcu oštećenog K</span><span class="span1">..</span><span class="span1">N</span><span class="span1">..</span><span class="span1"> i pogodio ga u predjelu lijevog koljena, kojom prilikom je oštećenom K</span><span class="span1">..</span><span class="span1"> N</span><span class="span1">..</span><span class="span1"> nanio laku tjelesnu povredu u vidu potkožnog krvnog podliva na unutrašnjoj strani lijevog koljena, kojim radnjama je okrivljeni </span><span class="span1">izvršio krivčno djelo laka tjelesna povreda iz člana 152 stav 2 u vezi stava 1 Kivičnog zakonika Crne Gore, na način, na mjestu i u vrijeme kako je to bliže opisano u stavu </span><span class="span2">2.</span><span class="span1"> izreke ove presude.</span>
</p>
<p>&nbsp;</p>
<p>
<span class="span1">U tom pravcu sud je cijeneći odbranu okrivljenog koji je u istoj naveo da je oštećeni Koprivica Nikola kritičnom prilikom pokušao </span><span class="span1">da ga udari kundakom od puške koju je nosio oko vrata, kao i da je on kritičnom prilikom sa zemlje uzeo</span><span class="span1"> kamen </span><span class="span1">kojim je  gađao u pravcu oštećenog K</span><span class="span1">..</span><span class="span1"> N</span><span class="span1">..</span><span class="span1">, kojim istog nije pogodio, već da se oštećenom K</span><span class="span1">..</span><span class="span1"> N</span><span class="span1">..</span><span class="span1">, prilikom bježanja i preskakanja neke ograde, obrušilo pola ili kvadrat nekog kamena usljed čega je zadobio povrede </span><span class="span1">našao da je odbrana okrivljenog neosnovana i usmjerena na izbjegavanje krivično pravne odgovornosti</span><span class="span1"> jer je odbrana okrivljenog u potpunosti opovrgnuta iskazom oštećenog K</span><span class="span1">..</span><span class="span1"> N</span><span class="span1">..</span><span class="span1">, kojem dokazu je sud iz prethodno navedenih razloga poklonio povjerenje i na istom, dovodeći ga u vezu sa nalazom i mišljenjem vještaka medicinske struke, zasnovao odluku o krivici okrivljenog u predmetnom krivičnom postupku.</span>
</p>
<p>&nbsp;</p>
<p>
<span class="span1">Cijeneći subjektivni odnos okrivljenog prema izvršenom krivičnom djelu nedozvoljeno držanje laka tjelesna povreda iz člana 152 stav 2 u vezi stava 1 KZ CG sud je utvrdio da je okrivljeni prilikom izvršenja tog krivičnog djela postupao sa direktnim umišljajem, jer iz utvrđenog činjeničnog stanja proizilazi da je okrivljeni Koprivica Veselin postupanjem bliže opisanim u stavu </span><span class="span2">2.</span><span class="span1"> izreke ove presude prilikom nanošenja lake tjelesne povrede oštećenom K</span><span class="span1">..</span><span class="span1"> N</span><span class="span1">..</span><span class="span1">, bio svjestan da na taj način, dakle gađajući i pogodivši oštećenog kamenom kao sredstvom podobnim da tijelo teško povrijedi ili zdravlje teško naruši, u predjelu lijeve noge, tim kamenom ošećenom nanosi tjelesnu povredu, odakle nedvosmisleno proizilazi da je okrivljeni preduzimajući te radnje bio svjestan da na taj način čini krivično djelo laka tjelesna povreda iz člana 152 stav 2 u vezi stava 1 KZ CG i htio njegovo izvršenje.</span>
</p>
<p>&nbsp;</p>
<p>
<span class="span1">Prilikom donošenja odluke o vrsti i visini kazne okrivljenom sud je u smislu člana 42 stav 1 KZ CG kao olakšavajuću okolnost na strani okrivljenog našao porodične prilike-činjenicu da je okrivljeni oženjen i otac troje djece, činjenicu da je okrivljeni lice životne dobi od 63 godine i loše imovne prilike okrivljenog, </span><span class="span1">dok je raniju osuđivanost okrivljenog utvrđenu uvidom u izvod iz kaznene evidencije</span><span class="span2"> </span><span class="span1">sud istom cijenio kao otežavajuću okolnost u sklopu ličnosti okrivljenog, jer je, po ocjeni suda očigledno da jedinstvena kazna zatvora, koja je okrivljenom izrečena prilikom ranije osuđivanosti zbog izvršenja dva krivična djela na istog nije u dovoljnoj mjeri uticale da ne čini nova krivična djela</span><span class="span1">. Cijeneći navedene olakšvajauće okolnosti na strani okrilvjenog suda je našao da se radi o osobito olakšavajućim okolnostima i imajući u vidu te okolnosti i ostale okolnosti koje su od uticaja da kazna bude veća ili manja i težinu izvršenih krivičnih djela, sud je prethodno na osnovu člana 36 KZ CG okrivljenom utvrdio kazne zatvora i to: zbog izvršenja krivičnog djela nedozvoljeno držanje oružja i eksplozivnih materija iz člana 403 stav 1 KZ CG kaznu zatvora u trajanju od dva mjeseca, </span><span class="span1">koja kazna je okrivljenom primjenom odredbi člana 45 i 46 KZ CG ublažena ispod zakonskog minimuma propisanog za predmetno krivično djelo</span><span class="span1">, </span><span class="span1">a zbog izvršenja krivičnog djela laka tjelesna povreda iz člana 152 stav 2 KZ CG, kaznu zatvora u trajanju od četrdeset dana, pa zatim primjenom odredbi člana 48 KZ CG, okrivljenog osudio na jedinstvenu kaznu zatvora u trajanju od tri mjeseca, smatrajući da je ovakva kazna primjerna težini izvršenih krivičnih djela i okrivljenom kao učiniocu istog i da će se sa ovakvom kaznom na istog u dovoljnoj mjeri uticati da ubuduće ne vrši nova krivična djela i da će se na taj način u ovom konkretnom slučaju ostvariti </span><span class="span1">svrha kažnjavanja iz člana 32 KZ CG, u okviru opšte svrhe izricanja krivičnih sankcija iz člana 4 stav 2 KZ CG. </span>
</p>
<p>
<span class="span1">Odluku o troškovima krivičnog postupka sud je donio na osnovu člana 226 i 229 ZKP-a i istom okrivljenog obavezao da na ime troškova krivičnog postupka plati iznos od 94,00 eura, od čega se iznos od 44,00 eura odnosi na ime nagrade vještaku medicinske struke dr. Bulatović Veselinu, za dati nalaz i mišljenje, dok se iznos od 50,00 eura odnosi na ime paušala kao dijela troškova krivičnog postupka, koji iznos je određen imajući u vidu složenost predmeta, trajanje postupka i imovne prilike okrivljenog.</span>
</p>
<p>&nbsp;</p>
<p>
<span class="span1">Na osnovu člana 75 stav 1 KZ CG sud je prema okrivljenom izrekao mjeru bezbjednosti, sa kojom je od okrivljenog Koprivica Veselina, kao predmet izvršenja krivičnog djela, trajno oduzeto 8 trotilskih metaka i sporogoreći štapin dužine L1=130 cm, L2=217 cm i L3=36,5 cm. </span>
</p>
<p>&nbsp;</p>
<p>
<span class="span1">Na osnovu svega izloženog, primjenom odredbi člana 374 ZKP-a odlučeno je kao u izreci presude.</span>
</p>
<p>
<span class="span1"> </span>
</p>
<p style="text-align:center;">
<span class="span2">OSNOVNI SUD U NIKŠIĆU</span><span class="span1">, dana 29.06.2018. godine.</span>
</p>
<p>&nbsp;</p>
<p>&nbsp;</p>
<p>
<span class="span2">Zapisničar                                                                                    S U D I J A</span>
</p>
<p>
<span class="span2">Papović Budimirka s.r.                                                             Đuričković Igor s.r.  </span>
</p>
<p>
<span class="span2">                                     </span>
</p>
<p>
<span class="span2">                                     Za tačnost otpravki tvrdi i ovjerava: Službenik suda</span>
</p>
<p>&nbsp;</p>
<p>
<span class="span2">PRAVNA POUKA</span><span class="span1">: Protiv ove presude dozvoljena je žalba u roku od 8 dana od dana prijema iste preko ovog suda Višem sudu Podgorica.</span>
</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;text-decoration:underline}
.span2{;font-size:14pt}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p style="text-align:right">
<span></span><span class="span1">K. br. 65/14</span>
</p>
<p>&nbsp;</p>
<p style="text-align:center;">
<span></span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span>U IME CRNE GORE</span>
</p>
<p>&nbsp;</p>
<p style="text-align:center;">
<span> </span>
</p>
<p>&nbsp;</p>
<p>
<span>OSNOVNI SUD U BIJELOM POLJU, sudija Ivan Adamović, uz učešće namještenika suda zapisničara Draginje Bošković, u krivičnom predmetu protiv okrivljenog </span><span>D.</span><span> </span><span>R.</span><span>a iz Bijelog Polja, zbog krivičnog djela nedozvoljeno držanje oružja i eksplozivnih materija iz čl. 403 st. 1 Krivičnog zakonika Crne Gore, po optužnom predlogu Osnovnog državnog tužilaštva u Bijelom Polju, KT. br. 369/13 od 14. 02. 2014. godine, nakon održanog usmenog, glavnog i javnog pretresa, u prisustvu savjetnika u ODT-u u Bijelom Polju Hot Bisere i okrivljenog </span><span>D.</span><span> </span><span>R.</span><span>a, dana  09. 04.  2014. godine, donio je i objavio, </span>
</p>
<p>&nbsp;</p>
<p>&nbsp;</p>
<p style="text-align:center;">
<span>P R E S U D U</span>
</p>
<p>&nbsp;</p>
<p>&nbsp;</p>
<p>
<span></span><span>Okrivljeni  </span><span>R.</span><span>O </span><span>D.</span><span>, od oca N</span><span>.</span><span>, majke M</span><span>.</span><span>, rođene K</span><span>.</span><span>, rođen </span><span>…</span><span>. godine u Bijelom Polju, sa prebivalištem u mjestu Č</span><span>.</span><span>, opština Bijelo Polje, drž. CG, oženjen, otac troje djece, završio SSS, lošeg imovnog stanja, neosuđivan</span>
</p>
<p>&nbsp;</p>
<p>
<span></span><span></span><span></span><span></span><span>K R I V    J E</span>
</p>
<p>&nbsp;</p>
<p>&nbsp;</p>
<p>
<span>-Zato što je:</span>
</p>
<p>&nbsp;</p>
<p>
<span>-Do dana 11. 10. 2013. godine, u porodičnoj kući u mjestu </span><span>Č.</span><span>, opština Bijelo Polje, protivno odredbi čl. 10a Zakona o oružju ("Sl. list CG" br. 49/08 i 20/11), neovlašćeno držao vatreno oružje pištolj marke "CZ", kal. 7,65 mm, fab. br. </span><span>...</span><span>, bez odgovarajuće isprave o oružju, </span>
</p>
<p>&nbsp;</p>
<p>
<span>-čime je izvršio krivično djelo nedozvoljeno držanje oružja i eksplozivnih materija iz čl. 403 st. 1 Krivičnog zakonika Crne Gore, </span>
</p>
<p>&nbsp;</p>
<p>
<span>          -pa ga sud, primjenom citiranih zakonskih propisa, te čl. 2, 4, 5, 13, 15, 32 i 41 Krivičnog zakonika i čl. 226 i 374 Zakonika o krivičnom postupku Crne Gore, </span><span> </span>
</p>
<p>&nbsp;</p>
<p>&nbsp;</p>
<p style="text-align:center;">
<span>O S U Đ U J E</span>
</p>
<p>
<span>Na kaznu rad u javnom interesu u trajanju od 60 (šezdeset) časova, koji rad će se obaviti u vremenskom periodu od 3 (tri) mjeseca, s tim što rad ne može biti duži od 60 (šezdeset) časova u toku jednog mjeseca. </span>
</p>
<p>&nbsp;</p>
<p>
<span>Ukoliko okrivljeni ne bude vršio rad u javnom interesu, kazna će se zamijeniti kaznom zatvora, tako što će se svakih započetih 60 (šezdeset) časova rada u javnom interesu, zamijeniti kaznom zatvora od 1 (jednog) mjeseca. </span>
</p>
<p>&nbsp;</p>
<p>
<span>Shodno čl. 75 st. 1 Krivičnog zakonika CG, okrivljenom se izriče mjera bezbjednosti trajnog oduzimanja predmeta i to </span><span>pištolj marke "CZ", kal. 7,65 mm, fab. br. </span><span>...</span><span>.</span>
</p>
<p>&nbsp;</p>
<p>
<span>Okrivljeni se obavezuje da sudu plati na ime paušala iznos od 30,00 €, koji iznos će uplatiti na račun Budžeta CG broj: 832-151-35, u roku od 15 dana, po pravosnažnosti presude, pod prijetnjom prinudnog izvršenja, s tim što je dokaz o uplati dužan dostaviti krivičnoj pisarnici ovog suda.</span>
</p>
<p>
<span></span>
</p>
<p>&nbsp;</p>
<p>
<span>O b r a z l o ž e nj e</span>
</p>
<p>&nbsp;</p>
<p>&nbsp;</p>
<p>
<span>Optužnim predlogom Osnovnog državnog tužilaštva u Bijelom Polju, Kt. br. 369/13 od 14. 02. 2014. godine, okrivljenom </span><span>D.</span><span> </span><span>R.</span><span>u, stavljeno je na teret izvršenje krivičnog djela nedozvoljeno držanje oružja i eksplozivnih materija iz čl. 403 st. 1 Krivičnog zakonika Crne Gore.   </span>
</p>
<p>&nbsp;</p>
<p>
<span>Glavni pretres je održan i zaključen u prisustvu, savjetnika u ODT-u u Bijelom Polju Hot Bisere i okrivljenog. </span>
</p>
<p>&nbsp;</p>
<p>
<span>Savjetnik u ODT-u u Bijelom Polju u završnoj riječi je izjavila da ostaje pri podnijetom optužnom predlogu, predlažući sudu da okrivljenog oglasi krivim i da ga osudi na kaznu po zakonu. </span>
</p>
<p>&nbsp;</p>
<p>
<span>Okrivljeni </span><span>D.</span><span> </span><span>R.</span><span>o, u svojoj odbrani datoj tokom istražnog postupka, u bitnom je naveo da su policijski službenici u njegovoj porodičnoj kući, kritičnog dana, prona</span><span>šli pištolj marke "CZ" fab. br.</span><span>..</span><span>, za koji on posjeduje oružni list, s tim što mu je važnost istekla. Kazao je još da je više puta zadnjih nekoliko godina kod referenta za oružje išao kako bi produžio važnost oružnog lista, s tim što je vraćan iz razloga što "terminali nijesu bili u funkciji" a naveo je da kasnije, nije bio u finansijskoj situaciji da produži rok važenja, obzirom da je produženje iznosilo 200,00 eura.</span>
</p>
<p>
<span> </span>
</p>
<p>
<span>Na glavnom pretresu negirao je izvršenje krivičnog djela stavljenog mu na teret, ponovivši da su, dana 11. 10. 2013. godine, ovlašćeni policijski službenici a prilikom uzimanja izjave od njegove majke, pitali njega da li posjeduje pištolj. On je pištolj i oružni list dao na uvid i tada mu je policijski službenik kazao da je oružni list istekao. Dodao je da je predmetni pištolj kupio legalno a oružni list za isti nije produžavao navodeći da se interesovao za produžavanje oružnost lista nakon isteka roka važenja u 2004. godini, što nije učinio zbog toga što su mu govorili da ima nekakvih smetnji za produžavanje a kasnije se nije interesovao jer je ostao bez posla pa nije imao novca. </span>
</p>
<p>&nbsp;</p>
<p>
<span>U završnoj riječi okrivljeni je kazao da ostavlja sudu na ocjenu utvrđivanje njegove krivice, s tim što je molio sud, ako je nađe, da ga što blaže kazni a saglasan je bio i da mu sud izrekne kao krivičnu sankciju, rad u javnom interesu. </span>
</p>
<p>&nbsp;</p>
<p>
<span>Radi utvrđivanja odlučnih činjenica i krivice okrivljenog, sud je u dokaznom postupku, na glavnom pretresu, izveo dokaze: saslušao u svojstvu svjedoka </span><span>I.</span><span> </span><span>DŽ.</span><span>a; pročitao potvrdu Uprave policije o privremenom oduzimanju predmeta, od 11. 10. 2013. godine; pročitao izvještaj o balističkoj analizi FC u Danilovgradu broj 3418/13; izvršio uvid u oružni list br. 249/94 i izvršio uvid u izvod iz kaznene evidencije na ime okrivljenog. </span>
</p>
<p>&nbsp;</p>
<p>
<span>Cijeneći odbranu okrivljenog i dokaze pojedinačno i u međusobnoj vezi, shodno čl. 370 st. 3 Zkp-a, sud je utvrdio činjenično stanje i na osnovu tako utvrđenog činjeničnog stanja zaključio da je okrivljeni izvršio krivično djelo nedozvoljeno držanje oružja i eksplozivnih materija iz čl. 403 st. 1 Krivičnog zakonika Crne Gore, za koje je kriv iz sledećih razloga.</span>
</p>
<p>&nbsp;</p>
<p>
<span>Sud je cijenio iskaz svjedoka </span><span>I.</span><span> </span><span>DŽ.</span><span>a, koji u svom iskazu u bitnom navodi, </span><span>da je postupao kao službenik policije vezano za prijavu građana sa područja mjesta </span><span>Č.</span><span> a ticalo se problema između porodica </span><span>R.</span><span> i </span><span>D.</span><span>. Tokom prikupljanja obavještenja od građana dobio je informaciju i da je tokom kritičnog događaja neko pominjao da </span><span>D.</span><span> </span><span>R.</span><span>o ima pištolj. Provjerom kroz bazu podataka ustanovio je da na ime </span><span>D.</span><span> </span><span>R.</span><span>a ima registrovan pištolj, s tim što tada nije  mogao da provjeri da li je važnost oružnog lista istekla. Pošao je u mjesto </span><span>Č.</span><span> sa namjerom da uzme od građanina </span><span>D.</span><span> </span><span>M.</span><span>e obavještenje vezano za događaj u kom su učestvovale porodice </span><span>R.</span><span> i </span><span>D.</span><span>, obzirom da se radilo o starijoj osobi koju nije mogao pozvati da uzme obavještenje u službenim prostorijama. Tokom razgovora sa </span><span>D.</span><span> </span><span>M.</span><span>om pitao je i prisutnog </span><span>D.</span><span> </span><span>R.</span><span>a o predmetnom pištolju i isti mu je donio pištolj i oružni list,  kada je ustanovio da je važnost istekla. Zatim je od </span><span>D.</span><span> </span><span>R.</span><span>a oduzeo predmetni pištolj uz izdavanje potvrde o privremenom oduzimanju predmeta. Iskaz ovog svjedoka sud je prihvatio.</span>
</p>
<p>&nbsp;</p>
<p>
<span>Iz potvrde Uprave policije o privremenom oduzimanju predmeta, od 11. 10. 2013. godine, proizilazi da je od okrivljenog </span><span>D.</span><span> </span><span>R.</span><span>a, dana 11. 10. 2013. godine, privremeno oduzet pištolj marke "CZ" fab. br. </span><span>...</span><span> sa okvirom bez municije. </span>
</p>
<p>&nbsp;</p>
<p>
<span> </span><span>Iz izvještaja o balističkoj analizi FC u Danilovgradu broj 3418/13 sud je utvrdio da je predmetni pištolj marke "CZ" funikcionalan, te da je iz istog pucano, nakon čega cijev istog nije čišćena.</span>
</p>
<p>&nbsp;</p>
<p>
<span>Uvidom u oružni list br. evidencije 249/94 utvrđeno je da je okrivljenom </span><span>D.</span><span> </span><span>R.</span><span>u, dana 22. 11. 1994. godine, izdat oružni list za pištolj marke "CZ" fab. br. </span><span>...</span><span>, sa rokom važenja od 10 godina. </span>
</p>
<p>&nbsp;</p>
<p>
<span>Uvidom  u izvod iz kaznene evidencije na ime okrivljenog utvrđeno je da je isti osuđivan presudom Osnovnog suda u Podgorici K. br. 01/5149 od 20. 12. 2006. godine, zbog KD iz čl. 239 st. 1 KZ RCG i osuđen na kaznu zatvora 40 dana, uslovno na jednu godinu, a koja osuda je brisana rješenjem KV. br. 329/13 od 16. 05. 2013. godine. </span>
</p>
<p>&nbsp;</p>
<p>
<span>Okrivljeni ne spori da je kritičnog dana predao ovlašćenom policijskom službeniku pištolj marke "CZ", fab. broja </span><span>...</span><span>, te da je oružni list za predmetni pištolj bio istekao. Branio se da je pokušavao da produži rok važenja oružnog lista, s tim što, </span><span>kako to proizilazi iz njegove odbrane, nije uspio da produži rok važenja iz administrativnih razloga kod organa koji vrši produžavanje roka važenja, a u kasnije, kako navodi, nije imao novca da izvrši produžavanje. </span>
</p>
<p>&nbsp;</p>
<p>
<span>Odbranu okrivljenog u dijelu da je navodno pokušavao da produži rok važenja oružnog lista sud ne prihvata, cijeneći je pokušajem da izbjegne krivičnu odgovornost. Navodi okrivljenog da je navodno iz administrativnih razloga onemogućen da izvrši produžavanje roka važenja predmetnog oružnog lista, sud ne prihvata, jer okrivljeni za ove navode nije sudu pružio nijedan dokaz a osim toga, okrivljeni navodi da je kasnije zbog nedostatka novca odustao od namjere da produži rok važenja, pa kod činjenice koju okrivljeni navodi, da je za produžavanje roka važenja bio potreban novčani iznos od oko 200,00 eura, to je po ocjeni ovog suda, ovaj razlog upravo uticao na okrivljenog da ne podnese zahtjev za produžavanje roka važenja oružnog lista a ne administrativni razlozi, kako okrivljeni navodi. Kako je oružni list izdat 1994. godine, sa rokom važenja od 10 godina, to proizilazi da je rok važenja predmetnog oružnog lista istekao 2004. godine, pa je okrivljeni do dana 11. 10. 2013. godine, kada je  privremeno oduzet predmetni pištolj, imao vremena da podnese zahtjev za produženje roka važenja za slučaj da je to htio a u tom periodu je i mogao da obezbijedi i novac potreban za produžavanje roka važenja. </span>
</p>
<p>&nbsp;</p>
<p>
<span>Ne prihvatajući odbranu okrivljenog u dijelu da rok važenja predmetnog oružnog lista nije produžio iz administrativnih razloga, a prihvatajući odbranu u dijelu da je predmetni pištolj držao u porodičnoj kući u mjestu </span><span>Č.</span><span>, opština Bijelo Polje do dana kada je isti privremeno oduzet, kao i iz izvedenih dokaza sud je nedvosmisleno utvrdio da je okrivljeni, </span><span>do dana 11. 10. 2013. godine, u porodičnoj kući u mjestu </span><span>Č.</span><span>, opština Bijelo Polje, držao vatreno oružje pištolj marke "CZ", kal. 7,65 mm, fab. br. </span><span>...</span><span>. Kako je važenje oružnog lista za predmetni pištolj isteklo dana 22. 11. 2004. godine, to je okrivljeni predmetni pištolj držao bez odgovarajuće isprave o oružju,  čime je postupio protivno odredbi čl. 10a Zakona o oružju ("Sl. list CG" br. 49/08 i 20/11), pa je predmetni pištolj držao neovlašćeno.</span>
</p>
<p>&nbsp;</p>
<p>
<span>Okrivljeni je krivično djelo izvršio sa umišljajem, jer je bio svjestan da, od dana isteka roka važenja oružnog čisata, predmetni pištolj drži neovlašćeno, a znao je da mu je rok važenja istekao, na šta upućuju navodi okrivljenog da je pokušavao da produži rok vaćenja i da je znao koliki iznos novca je potreban za produžavanje roka važenja.</span>
</p>
<p>&nbsp;</p>
<p>
<span>Odlučujući u pogledu vrste i visine krivične sankcije, sud je cijenio sve okolnosti iz čl. 42 Krivičnog zakonika, pa je na strani okrivljenog od olakšavajućih okolnosti našao, da se radi o porodičnoj osobi, ocu troje djece, licu lošeg imovnog stanja. </span>
</p>
<p>&nbsp;</p>
<p>
<span>Sud okrivljenom, nije uzeo kao raniju osuđivanost osudu po presudi </span><span>Osnovnog suda u Podgorici K. br. 01/5149 od 20. 12. 2006. godine, zbog KD iz čl. 239 st. 1 KZ RCG, kojom je osuđen na kaznu zatvora 40 dana, uslovno na jednu godinu, obzirom da je predmetna osuda brisana rješenjem KV. br. 329/13 od 16. 05. 2013. godine, s tim što je isto cijenio kao raniji život okrivljenog</span><span>, pa ga je osudio na kaznu, rad u javnom interesu, u trajanju od 60 časova, a koji rad će se obaviti u vremenskom periodu od 3 (tri) mjeseca, s tim što rad ne može trajati duže od 60 (šezdeset) sati u toku jednog mjeseca. Sud se opredijelio za navedenu vrstu krivične sankcije imajući u vidu da se u konkretnom slučaju radi o lakšem krivičnom djelu i da je okrivljeni </span><span>pristao da mu se izrekne navedena kazna, cijeneći da će se izrečenom kaznom postići svrha kažnjavanja.</span>
</p>
<p>&nbsp;</p>
<p>
<span>Shodno čl. 75 st. 1 Krivičnog zakonika CG, okrivljenom je izrečena mjera bezbjednosti trajnog oduzimanja predmeta i to</span><span> pištolja marke "CZ", kal. 7,65 mm, fab. br. </span><span>...</span><span>,</span><span> kao predmeta izvršenja krivičnog djela, obzirom da je bio u svojini okrivljenog.</span>
</p>
<p>&nbsp;</p>
<p>
<span>Shodno čl. 226 Zakonika o krivičnom postupku, odlučeno je da okrivljeni  plati  sudu na ime  paušala, iznos od 30,00 €,  imajući u vidu složenost i trajanje krivičnog postupka, te imovinske prilike okrivljenog.</span><span> </span>
</p>
<p>
<span>  </span><span class="span2">   </span>
</p>
<p>
<span>Sa iznijetih razloga, na osnovu čl. 374 ZKP-a Crne Gore, odlučeno je kao u izreci presude. </span>
</p>
<p>
<span>  </span>
</p>
<p style="text-align:center;">
<span>OSNOVNI SUD U BIJELOM POLJU</span>
</p>
<p style="text-align:center;">
<span>Dana 09. 04.  2014. godine </span>
</p>
<p>&nbsp;</p>
<p>
<span>     Zapisničar,</span><span></span><span></span><span></span><span></span><span></span><span></span><span>        S u d i j a,</span><span></span>
</p>
<p>
<span>Draginja Bošković </span><span></span><span></span><span></span><span></span><span></span><span></span><span>    Ivan Adamović </span>
</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
.span2{;font-size:12pt;font-family:'Arial';font-style:italic }
.span3{color:#000000;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span class="span1"></span>
</p>
<p style="text-align:right">
<span class="span1">Posl.br.K.175/13/13</span>
</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">Osnovni sud u Kotoru, kao nadležni prvostepeni krivični, po sudiji Danijeli Samardžić, uz učešće zapisničara Tamare Počanić, u krivičnom predmetu protiv optuženog R.N., zbog krivičnog djela nasilja u porodici ili porodičnoj zajednici iz člana 220.st.2  u vezi stava 1. Krivičnog zakonika, koji se vodi po optužnom predlogu ODT-a Kotor Kt.br.577/12 od 28.05.2013. godine, nakon održanog glavnog i javnog pretresa dana 17.07.2013. godine u prisustvu zamjenika ODT-a Kotor Jovanke Čizmović, optuženog, oštećene i svjedoka, donio je i javno objavio dana 18.07.2012.g.sljedeću</span>
</p>
<p>&nbsp;</p>
<p style="text-align:center;">
<span class="span1">PRESUDU</span>
</p>
<p>&nbsp;</p>
<p>
<span class="span1">Optuženi R.N., od oca Ž. i majke S., rođene S., rođenog ... godine u K., stalno nastanjenog u T., državljanin CG, radnika, neoženjenog, pismenog sa završenom SSS, srednjeg imovnog stanja, ranije osuđivanog presudom Osnovnog suda u Kotoru K.br.502/11 od 28.02.2012.godine zbog krivičnog djela izazivanje opšte opasnosti iz člana 327.KZ. na uslovnu osudu, presudom Osnovnog suda u Kotoru posl.br. K 127/12/12 od 31.05.2012.godine, kojom je oglašen krivim za Krivično djelo ugrožavanje javnog saobraćaja iz čl.339 st.3 u vezi st.1  Krivičnog zakonika, na uslovnu osudu, presudom Osnovnog suda u Kotoru posl.br. K 205/12/12 od 29.06.2012.godine, kojom je oglašen krivim za Krivično djelo nasilje u porodici ili u porodičnoj zajednici iz čl.220 st.2 u st.5 u vezi st.1  Krivičnog zakonika, na uslovnu osudu. </span>
</p>
<p style="text-align:center;">
<span class="span1">Kriv je,</span>
</p>
<p>
<span class="span1">Što je,</span>
</p>
<p>&nbsp;</p>
<p>
<span class="span1">Dana 07.09.2012. godine oko 20,45 časova, u svojoj porodičnoj kući u T., primjenom grubog nasilja narušio tjelesni i duševni integritet člana svoje porodice-svoje majke oštećene R.S., na način što se u porodičnoj kući posvađao sa svojom majkom oko plaćanja računa za komunalije i istu počeo da psuje i viče na nju, i počeo da nasrće na nju, da bi kada je ista uzela bejzbol palicu da bi se zaštitla, istoj istrgao iz ruke tu palicu, a koja predstavlja opasno oruđe, i udario je istom u predjelu grudnog koša, satjerao u jedan ugao sobe, te pesnicama zadao više udaraca u glavu, da bi je u jednom momentu ugrizao za uvo, nakon čega je dalje vršenje nasilja spriječeno od strane sestre okrivljenog koja je stala između njih i razdvojila ih do dolaska policije, a kojom prilikom je oštećena R.S. zadobila laku tjelesnu povredu u vidu krvnog podliva kože u predjelu glave, pri čemu je bio uračunljiv, svjestan svog djela a čije je izvršenje htio. </span>
</p>
<p>&nbsp;</p>
<p>
<span class="span1"> -</span><span class="span2">čime je učinio krivično djelo nasilja u porodici ili porodičnoj zajednici iz čl.220. st.2. u vezi st.1. Krivičnog zakonika. </span>
</p>
<p>&nbsp;</p>
<p>
<span class="span1">Pa mu sud na osnovu naprijed navedene krivičnopravne odredbe i čl. 2, 3, 4, 5, 8, 13, 15, 32, 33, 36, 42, 45 i 46 KZ i  čl.</span><span class="span1">227., 229. 368. i  374.</span><span class="span3">  </span><span class="span1"> ZKP izriče </span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">OSUĐUJE</span>
</p>
<p>&nbsp;</p>
<p>
<span class="span1">Na kaznu zatvora u trajanju od 30 (trideset) dana, koju će izdržati nakon pravosnažnosti presude. </span>
</p>
<p>&nbsp;</p>
<p>
<span class="span1">Dužan je okrivljeni na ime troškova sudskog postupka uplatiti iznos od 159,50 eura, kao i na ime sudskog paušala uplatiti iznos od 30,00 eura u roku od mjeseca od dana pravosnažnosti presude,u korist Budžeta Crne Gore  na žiro račun br.832-16-52.</span>
</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>
<span class="span1">ODT iz Kotora podnio je ovom sudu optužni predlog Kt.br.577/12 od 28.05.2013. godine protiv R.N. zbog izvršenja krivičnog djela nasilja u porodici ili porodičnoj zajednici iz čl.220. st.2 u vezi st. 1.Krivičnog zakonika.</span>
</p>
<p>&nbsp;</p>
<p>
<span class="span1">U svojoj odbrani optuženi R.N. je izjavio da priznaje izvršenje krivičnog djela i krivicu za isto, i naveo da ga je majka kritične večeri napala iz čista mira, i da je morao da se odbrani od nje, pa je odgurnuo od sebe, međutim ona je nastavila da ga iritira i lomi njegove stvari. Dalje je naveo da tačno da je kritične večeri u njihovu kuću ušla njegova sestra i razdvajala ih, te je tom prilikom stala na njega, i nije htjela da se makne kako bi spriječila dalji sukob sa majkom, pa je on ugrizao u predjelu butine.  Dodao je da jedino reaguje onda kada ga majka iznervira, i u nervozi joj kaže da ćuti, jer će sve da polomi, a ponekad joj kaže da će joj polomiti kičmu. Nakon tih događaja on se sa majkom izmiri i normalno priča, kao da se ništa nije dogodilo, a onda nakon izvjesnog vremena opet nastane neki problem, a sve kao posledica majkine priče, te on mora da reaguje na način što joj prijeti da bi se smirila, a nekad je i udari. Mišljenja je da majci ne može na drugi način objasniti, već da joj prijeti kad ista počne da govori o neplaćenim računima i obavezama koje imaju u domaćinstvu. Tvrdi da njegova majka ima novac za račune i sve ostalo, ali joj jednostavno naiđe takav trenutak kada počne da mu govori ružne riječi, što njega iziritira. Napomenuo je da ima djevojku koju njegova majka nikada nije vidjela, ali često govori da je ista kurva i drolja, što njega podstakne da joj se suprostavi. </span>
</p>
<p>&nbsp;</p>
<p>
<span class="span1">U dokaznom postupku koji je proveden radi rasvjetljenja ove krivično pravne stvari i krivice optuženog sud je u dokaznom postupku  saslušao svjedoke: oštećenu R.S. i svjedoka R.S., pročitao izvještaj ljekara hitne medicinske pomoći T. od 07.09.2012.godine za R.S.,  na saglasnost stranaka pročitan je nalaz i mišljenje vještaka medicinske struke K.N. dat na zapisnik od 22.11.2012.g., na saglasnost stranaka pročitan je nalaz i mišljenje vještaka neuropsihijatrijske struke dr A.M. od 27.05.2013.g,  izvod iz kaznene evidencije optuženog od 05.06.2012.godine, ranije osuđivan.</span>
</p>
<p>&nbsp;</p>
<p>
<span class="span1">Svjedok-oštećena R.S. je izjavila da porodično nasilje od svog sina (optuženog)trpi poslednjih 6 godina, uz veći intezitet od kada joj je umro suprug januara 2011 godine. Navela je da je njen sin imao zabranu od suda za prekršaj da se iseli iz porodične kuće na šest mjeseci. Isti je već osuđivan pred osnovnim sudom u Kotoru za krivična djela nasilje u porodici, baš prema njoj i to kada je gađao nožem u julu 2012 godine. Tom prilkom je maltretirao tako što je udarao pesnicama po glavi, zatim je vazao za stolicu, da bi nakon dolaska policije u njihovom prisustvu istu polio časom vode. Dalje je navela da njen sin ima histerične napade s vremena na vrijeme, da dolazi do rasprave oko nekih beznačajnih stvari i da ga ona savjetuje da mora drugačije da se ponaša, da privređuje opstanku porodice, obzirom da je samohrana majka, da on živi i hrani se kod nje, i da bi na neki način trebao da doprinosi kućnom buđžetu. Mišljenja je da njen sin nije normalan sa takvim ponašanjem, jer se desi da kada mu telefon ne radi isti iz čista mira razbije o pod, zatim kada mu je vrućina lupa nogama o vrata usled kojeg udara ista napuknu. Naglasila je da takođe ima histeruične nekontrolisane napade, nevaspitano ponašanje, kad se posvađa sa njom skoči na nju, grize je, psuje, udara, vrijeđa i tjera je da ide u Srbiju odakle je rodom, zatim govori ružne riječi za njenu familiju, pa je mišljenja da bi njen sin trebao da se podvrgne psihijatrijskom posmatranju, kako bi specijalista utvrdio o kojem stepenu neuračunljivosti se radi, jer smatra da ono što on njon čini, ne može da radi normalna osoba. Dana 07.09.2012.g došlo je do svađe među njima zbog neplaćenih računa, kojom prilikom je zamolila sina da učestvuje u plaćanju istih, bar pola, jer obzirom da se bavi privatnim poslom i da zna da zarađuje, to svakako mora doprinositi odnosno pomoći svojoj porodici da izmire obaveze. Nakon razgovora on je počeo agresivno da nasrće na nju, da je vrijeđa, i ona je uzela jednu bejzbol palicu koju stalno ima pri sebi, jer ne zna kad ćemu doći da nasrne na nju. Navedenu palicu je oduzeo od nje, udario je istom u predjelu grudnog koša, satjerao je u jedan čošak, i zatim je pesnicom udarao po glavi, da bi je u jednom trenutku mahinalno zagrizao za vrh uva, i tom trenutku u dnevnu sobu je ušla njena kćerka S. koje je pokušala da ih razdvoji i spriječi sukob među njima, ali je optuženi S. ugrizao u predjelu butine misleći da grize majku (oštećenu). S. se iznenadila, zatim se povukla, zvala je policiju, dok se optuženi prepao i pobjegao iz kuće. S. se nije obraćala doktoru u vezi tog ugriza, ali zna da joj je ožiljak trajao 12 dana, da je postojao otok, koji je zatim poplavio. Nakon tog događaja došla je policija, koja je povela u Hitnu službu gdje su konstatovali povrede. Od tog dana on je nastavio i dalje da se agresivno ponaša, svakodnevno joj prijeti riječima "nemoj da te slomim, da ti kičmu polomim", zatim je vrijeđa i govori joj razne vulgarnosti. Dalje je navela da želi da se njen sin podvrgne liječenju, jer to što on njoj priređuje svakodnevno ne vodi ničemu, jer ranije osude na njega nisu imale nikakav efekat, pa smatra da bi se možda podvrgavanjem nekom mjerom bezbjednosti obaveznog psihijatrijskog liječenja na neki način doveo u red, ako bi uzimao redovnu terapiju, koja bi mu adekvatno njegovom stepenu neuračunljivosti bila propisana. Napomenula je da se obraćala Sigurnoj ženskoj kući, tačnije Lj.R.koja je savjetovala da ga na svaki gest njegovog histeričnog i bezobraznog ponašanja prijavljuje, da bi se na taj način postigao efekat. Kao oštećena nije se pridružila krivičnom gonjenju i nije postavljala imovinsko pravni zahtjev. </span>
</p>
<p>&nbsp;</p>
<p>
<span class="span1">Svjedok R.S. je iskoristila svoje zakonsko pravo iz čl.109 ZKP-a, i izjavila da ne želi da svjedoči u konkretnom slučaju. </span>
</p>
<p>&nbsp;</p>
<p>
<span class="span1">Iz izvještaja ljekara hitne medicinske pomoći T. od 07.09.2012.godine sud je utvrdio da se oštećena javila navedenoj ustanovi dana 07.09.2012.godine, u pratnji  policije, gdje su joj konstatovane povrede.</span>
</p>
<p>&nbsp;</p>
<p>
<span class="span1">Iz nalaza i mišljenja vještaka medicinske struke K.N. dat na zapisnika dana 22.11.2012.g, godine proizilazi da je R.S. (oštećena) zadobila sledeću tjelesnu povredu i to: nagnječenje glave sa krvnim podlivom u predjelu glave što predstavlja laku tjelesnu povredu nanešenu dejstvom tupine aktivno zamahnutog mehaničkog oruđa u što bi spadala stisnuta pesnica i slično. </span>
</p>
<p>&nbsp;</p>
<p>
<span class="span1">Iz nalaza i mišljenja vještaka neuropsihijatrijske struke dr A.M. od 27.05.2013.godine proizilazi da je optuženi je osoba koja vjerovatno ima slabu kontrolu impulsa, nizak prag razdražljivosti i reaktivnosti, te teže kontroliše svoje postupke u bijesu i razdraženosti. Vjerovatno je i problem u odnosu majke i sina, jer je najveći dio bijesa i agresivnosti usmjeren prema njoj, što naravno ne znači da se okrivljeni zbog toga može abolirati od odgovornosti za nasilje. Shodno dostupnim činjenicama i na osnovu psihijatrijskog pregleda, vještak je zaključio da stanje bijesa u kojem je bio okrivljeni prilikom činjenja krivičnog djela nije bitno uticalo na shvatanje značaja tog djela i njegovih posledica, što znači da je okrivljeni u trenutku činjenja krivičnog djela bio smanjene uračunjljivosti, ali ne bitno. </span>
</p>
<p>&nbsp;</p>
<p>
<span class="span1">Iz izvoda iz kaznene evidencije za optuženog Uprave policije ispostava Kotor sud je utvrdio da je isti osuđivan presudom Osnovnog suda u Kotoru posl.br. K 502/11 od 28.02.2012.godine, kojom je oglašen krivim za Krivično djelo izivanje opšte opasnosti iz čl.327. Krivičnog zakonika, osuđen je na 70 (sedamdeset) dana zatvora, uslovno na jednu godinu, presudom Osnovnog suda u Kotoru posl.br. K 127/12/12 od 31.05.2012.godine, kojom je oglašen krivim za Krivično djelo ugrožavanje javnog saobraćaja iz čl.339 st.3 u vezi st.1  Krivičnog zakonika, osuđen je nakaznu  zatvora u trajanju od dva mjeseca, uslovno na jednu godinu i šest mjeseci, presudom Osnovnog suda u Kotoru posl.br. K 205/12/12 od 29.06.2012.godine, kojom je oglašen krivim za Krivično djelo nasilje u porodici ili u porodičnoj zajednici iz čl.220 st.2 u st.5 u vezi st.1  Krivičnog zakonika, osuđen je na  zatvora u trajanju od četiri mjeseca, uslovno na dvije godine. </span>
</p>
<p>&nbsp;</p>
<p>
<span class="span1">Cijeneći sve izvedene dokaze kako pojedinačno, tako i u njihovoj međusobnoj povezanosti, kao i u odnosu na odbranu optuženog sud je utvrdio činjenično stanje navedeno u izreci presude.</span>
</p>
<p>&nbsp;</p>
<p>
<span class="span1">Ovakvo činjenično stanje sud je utvrdio na osnovu svih provedenih dokaza i odbrane optuženog. Naime, optuženi u svojoj odbrani u potpunosti je priznao izvršenje krivičnog djela, koju odbranu je sud prihvatio obzirom da je ista u saglasnosti sa ostalim provedenim dokazima, u prvom redu iskazom oštećene R.S. koja je objasnila da je </span><span class="span1">dana</span><span class="span1"> 07.09.2012.g došlo je do svađe među njima zbog neplaćenih računa, kojom prilikom je zamolila sina (opuženog)  da učestvuje u plaćanju istih, bar pola, jer obzirom da se bavi privatnim poslom i da zarađuje, to svakako mora doprinositi odnosno pomoći svojoj porodici da izmire obaveze. Nakon razgovora on je počeo agresivno da nasrće na nju, </span><span class="span1">da je vrijeđa, i ona je uzela jednu bejzbol palicu koju stalno ima pri sebi, jer ne zna kad ćemu doći da nasrne na nju. Navedenu palicu je oduzeo od nje, udario je istom u predjelu grudnog koša, satjerao je u jedan čošak, i zatim je pesnicom udarao po glavi, da bi je u jednom trenutku mahinalno zagrizao za vrh uva, i tom trenutku u dnevnu sobu je ušla njena kćerka S. koje je pokušala da ih razdvoji i spriječi sukob među njima, ali je optuženi S. ugrizao u predjelu butine misleći da grize maku (oštećenu). S. se iznenadila, zatim se povukla, zvala je policiju, dok se optuženi prepao i pobjegao iz kuće, </span><span class="span1">a kojom prilikom je oštećena R.S., kako to proizilazi iz medicinske dokumentacije, zadobila tjelesne povrede u vidu </span><span class="span1">krvnog podliva u predjelu glave, nanešenu dejstvom tupine aktivno zamahnutog mehaničkog oruđa u što bi spadala stisnuta pesnica i slično,</span><span class="span1"> koja povreda predstavlja laku tjelesnu povredu, što je sud utvrdio na osnovu nalaza i mišljenja vještaka medicinske struke, koji nalaz je sud u potpunosti prihvatio. </span>
</p>
<p>&nbsp;</p>
<p>
<span class="span1">Dakle, za sud je nesporno da su u radnjama optuženog ostvarena sva bitna obilježja krivičnog djela nasilja u porodici ili porodičnoj zajednici iz čl.220.st.2. u vezi st.1 KZ, obzirom da je isti primjenom grubog nasilja, a nakon verbalne  prepirke, narušio duševni i tjelesni integritet člana svoje porodice-majke, i to opasnim oruđem koje je podobno da tijelo teško povrijedi i zdravlje teško naruši-bejzbol palicom (što proizilazi iz odbrane optuženog i iskaza oštećene), a  što je za posljedicu imalo laku tjelesnu povredu kod oštećene, kako to proizilazi iz nalaza vještaka medicinske struke. </span>
</p>
<p>&nbsp;</p>
<p>
<span class="span1">Po stanovištu suda optuženi je </span><span class="span1">postupao sa direktnim umišljajem, jer je bio svjestan da vršenjem nasilja prema svojoj majci - ošt. R.S., odnosno fizičkim i verbalnim napadom na istu, te zadavanjem udaraca  sredstvom kojim tijelo može da se  teško povrijedi i zdravlje teško naruši, ugrožava  duševni i tjelesni integritet oštećene, a što je i htio,  obzirom da se vještak </span><span class="span1">neuropsihijatrijske struke dr A.M.  u svom nalazu, koji nalaz je sud u potpunosti prihvatio, izjasnio da je optuženi prilikom izvršenja krivičnog djela bio u stanju bijesa, međutim da to nije bitno uticalo na shvatanje značaja svog djela i njegovih poslijedica, odnosno da je okrivljeni u trenutku izvršenja krivičnog djela bio smanjene uračunjljivosti, ali ne bitno,</span><span class="span1"> a koji nalaz je sud u potpunosti prihvatio. </span>
</p>
<p>&nbsp;</p>
<p>
<span class="span1">Prilikom odmjeravanja kazne optuženom sud je cijenio sve okolnosti iz čl.42 Krivičnog zakonika, pa mu je kao olakšavajuće okolnosti cijenio da je optuženi djelo priznao, njegovu mladost, a kao naročito olakšavajuća okolnost za sud je činjenica da se oštećena nije pridružila krivičnom gonjenju, a kao otežavajuću okolnost cijenio raniju osuđivanost optuženog, pa ga je sud osudio na kaznu zatvora u trajanju od 30 dana, pri čemu su primijenjene odredbe čl 45 i 46 o ublažavanju kazne.  Sud je mišljenja da je izrečena, ublažena kazna adekvatna težini učinjenog krivičnog djela i stepenu krivice optuženog, te da će se istom postići ciljevi specijalne i generalne prevencije, odnosno svrha kažnjavanja iz čl.32 KZ. </span>
</p>
<p>&nbsp;</p>
<p>
<span class="span1">Dužan je okrivljeni na ime troškova sudskog postupka uplatiti iznos od 159,50 eura (troškovi vještačenja po vještaku medicinske struke i troškovi vještačenja po vještaku neuropsihijatrijske struke), i na ime sudskog paušala iznos od 30,00 eura u roku od mjesec dana od dana pravosnažnosti presude, u korist Budžeta Crne Gore  na žiro račun br.832-16-52, s pozivom na broj K.175/13/13.</span>
</p>
<p>&nbsp;</p>
<p>
<span class="span1">Sa svega navedenog te primjenom čl.</span><span class="span3"> 2,</span><span class="span1">3, 4,5, 8, 13, 15, 32, 33, 36, 42, 45, 46. KZ i  čl.</span><span class="span1">227., 229. 368 i  374</span><span class="span3"> </span><span class="span1"> ZKP-a riješeno je kao u dispozitivu. </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">OSNOVNI SUD U KOTORU</span>
</p>
<p style="text-align:center;">
<span class="span1">Dana, 18.07.2013. godine</span>
</p>
<p>&nbsp;</p>
<p>
<span class="span1">Zapisničar,                                                                                    S U D I J A</span>
</p>
<p>
<span class="span1">Tamara Počanić                                                                 Danijela Samardžić s.r.</span>
</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA: Protiv ove presude ima se pravo žalbe Višem sudu u Podgorici u roku od 8 dana od dana prijema iste, a preko ovog suda. </span>
</p>
<p>&nbsp;</p>
<p>
<span class="span1">DNA: ODT, opt, u spise</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
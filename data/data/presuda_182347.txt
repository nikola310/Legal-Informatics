<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span class="span1">K.br.289/14</span>
</p>
<p style="text-align:center;">
<span class="span1"></span>
</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">OSNOVNI SUD U PODGORICI, po sudiji Goranu Đukoviću, uz učešće namještenika suda Ane Maraš kao zapisničara, u  krivičnom predmetu protiv okrivljenog D. N. iz P., zbog krivičnog djela teško djelo protiv bezbjednosti javnog saobraćaja iz čl.348 st.4 u vezi čl.339 st.3 u vezi st.1 Krivičnog zakonika Crne Gore, odlučujući po optužnici Osnovnog državnog tužilaštva Kt.br.1591/13 od 24.04.2014.godine, koju je zastupao zamjenik ODT Podgorica, V. Z., nakon glavnog, javnog pretresa održanog 12.12.2014.godine u prisustvu stranaka, izrekao je i istog dana javno objavio</span>
</p>
<p>&nbsp;</p>
<p style="text-align:center;">
<span class="span1">PRESUDU</span>
</p>
<p>&nbsp;</p>
<p>
<span class="span1">Okrivljeni:</span>
</p>
<p>&nbsp;</p>
<p>
<span class="span1">D. N., sa JMB ..., od oca R. i majke V., rođene P. rođen ....godine u P., sa prebivalištem u P. – I. A. br...., državljanin Crne Gore, student, neoženjen, bez djece, pismen, sa završenom srednjom školom, srednjeg imovnog stanja, neosuđivan.</span>
</p>
<p>&nbsp;</p>
<p style="text-align:center;">
<span class="span1">KRIV JE</span>
</p>
<p>&nbsp;</p>
<p>
<span class="span1">Zato što je:</span>
</p>
<p>&nbsp;</p>
<p>
<span class="span1">Dana 26. decembra 2013.godine, oko 21,00 čas,u Bulevaru J. T., u P., ne pridržavajući se saobraćajnih propisa iz čl.17 st.2 ZOBS-a na putevima, svjestan da ovakvim kršenjem saobraćajnih propisa može ugroziti saobraćaj i dovesti u opasnost život i tijelo ljudi, ali je olako držao da do toga neće doći ili  da će to moi izbjeći, ugrozio saobraćaj i doveo u opasnost život i tijelo ljudi, na način što, upravljajući vozilom marke “R. M.” registarskih oznaka PG EF ..., desnom saobraćajnom trakom desne kolovozne trake Bulevara J. T.  iz pravca E. fakulteta, prilazeći pješačkom prelazu nije upravljao vozilom tako da ne ugrožava druge učesnike u saobraćaju – pješaka oštećenog A. M. i nije prilagodio brzinu vozila tako da u svakoj situaciji može vozilo bezbjedno da zaustavi ispred pješačkog prelaza, usljed kojih propusta je prednjim lijevim dijelom vozila udario u oštećenog koji je prelazio kolovoz na obilježenom prešačkom prelazu sa lijeve na desnu stranu gledano iz smjera kretanja okrviljenog, kojom prilikom je oštećeni zadobio teške i po život opasne povrede u vidu preloma kostiju lobanje i oštećenja za život važnih moždanih centara koja su nastupila usljed preloma lobanje, od kojih povreda je preminuo u Kliničkom centru dana 22.03.2014.godine.</span>
</p>
<p>&nbsp;</p>
<p>
<span class="span1">- čime je izvršio krivično djelo teško djelo protiv bezbjednosti javnog saobraćaja iz čl.348 st.4 u vezi čl.339 st.3 u vezi st.1 Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Pa sud okrivljenom primjenom citiranih zakoniskih propisa te čl. 3, 4, 5, 13, 16, 32, 42, 51, 52, 53 i 54 Krivičnog zakonika Crne Gore, te čl.226, 229 i 374 Zakonika o krivičnom postupku, i z r i č e,</span>
</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">Kojom mu prethodno utvrđuje kaznu zatvora u trajanju od 1(jedne) godine i 6(šest) mjeseci i istovremeno određuje da se utvrđena kazna neće izvršiti ukoliko okrivljeni u roku od 2(dvije) godine po pravosnažnosti presude ne izvrši novo krivično djelo.</span>
</p>
<p>&nbsp;</p>
<p>
<span class="span1">Ukoliko dodje do opoziva uslovne osude, sud će optuženom osnovom čl.51 st.1 Krivičnog zakonika Crne Gore, u izrečenu kaznu zatvora uračunati vrijeme provedeno na zadržavanju pred Osnovnim državnim tužilaštvom od 26.12.2013.godine od 22,00 časa do 27.12.2013.godine do 09,15 časova.</span>
</p>
<p>&nbsp;</p>
<p>
<span class="span1">Obavevzuje se optuženi da ovom sudu na ime troškova krivičnog postupka uplati novčani iznos od 148,50 eura kao i 50,00 eura na ime paušala u roku od 15 dana po pravosnažnosti presude.</span>
</p>
<p style="text-align:center;">
<span class="span1">Obrazloženje</span>
</p>
<p>&nbsp;</p>
<p>
<span class="span1">Optužnicom Osnovnog državnog tužilaštva Kt.br.1591/13 od 24.04.2014.godine optuženom D. N. stavljeno je na teret  izvršenje krivičnog djela teško djelo protiv bezbjednosti javnog saobraćaja iz čl.348 st.4 u vezi čl.339 st.3 u vezi st.1 Krivičnog zakonika Crne Gore.</span>
</p>
<p>
<span class="span1">Zastupnik optužbe je u završnoj riječi izjavio da nalaz vještaka saobraćaje struke upućuje na zaključak da je okrivljeni učinio predmetno krivično djelo a to proističe iz same njegove odbrane, koja ima karakter priznanja. Ostao je pri navodima optužnice i predloga da se okrivljeni oglasi krivim i izrekne mu krivična sankcija u zakonu predviđena za ovo krivično djelo.</span>
</p>
<p>&nbsp;</p>
<p>
<span class="span1">Iznoseći svoju odbranu na glavnom pretresu, kao i tokom čitavog postupka, okrivljeni je  naveo da je upravljao vozilom “R. m.”, koje je vlasništvo njegove sestre, a osim njega nije bilo nikog u vozilu, nije imao saputnika. Pojasnio je da se kretao  bulevarom iz pravca E. fakulteta prema staroj V.  i na raskrsnici koja vodi ka M. Školi, zaustavio se na semafor, jer mu je bilo uključeno crveno svijetlo. Kretao se stalno njegovom desnom trakom na bulevaru, a kada mu se na semaforu uključilo zeleno svijetlo, krenuo je pravo, ne mijenjajući traku. Kada je bio otprilike u zoni sljedećeg pješačkog prelaza, ispred sebe, na narednom pješačkom prelazu, posmatrano iz pravca zgrade stare V. sa njegove lijeve strane, ugledao pješaka koji se nalazio tada po sredini prelaza, u dijelu oko razdjelnog ostrva. Istakao je da ne može preciznije da se izjasni koja je to udaljenost bila od njegovog vozila, i nije se mogao izjasniti da u trenutku kada je prvi put ugledao pješaka na mjestu kod razdjelnog ostrva da li je on tada stajao ili je bio u pokretu. Dalje je naveo da je produžio vozilom dalje, takođe desnom trakom i nailazio na drugi pješački prelaz, ali nije vidio gdje se pješak nalazio u tom momentu, već je samo čuo trenutak kada mu je pukla šoferšajbna. Istakao je da se ne može opredijeliti na koji način je ostvario kontakt sa pješakom, a svoje vozilo je odmah zaustavio i izašao. Kada je udario pješaka, kiša je lagano padala, a na vozilu su mu funkcionisali brisači. Dalje je pojasnio da je njegova brzina kretanja bila oko 50 km/h, po njegovoj procjeni, jer nije gledao mjerač brzine, a u trenutku kada je kontaktirao sa pješakom, mjenjač mu je bio u trećem stepenu prenosa. Nije konzumirao alkohol, tako da je bio trijezan i mišjenja je da je vozio dozvoljenom i bezbjednom brzinom. Istakao je da su sa porodicom M. A., on i njegova porodica od večeri kad se nezgoda dogodila stalno bili u kantaktu. Takođe je istakao da nikakvih nesuglasica sa porodicom M. A. nije bilo ni nakon što je on preminuo.</span>
</p>
<p>&nbsp;</p>
<p>
<span class="span1">Okrivljeni je u završnoj riječi izjavio da mu je žao zbog svega što se dogodilo i zahvalio se porodici A. na njihovoj korektnoj reakciji od samog početka.</span>
</p>
<p>&nbsp;</p>
<p>
<span class="span1">Sud je u dokaznom postupku, u cilju utvrđivanja potpunog i pravilnog činjeničnog stanja,  pročitao zapisnik o uviđaju ODT-a Ktr.br.1541/13 od 27.12.2013.godine, pročitao izvještaj o alkoholisanosti KC CG na ime D. N. od 30.12.2013.godine, pročitao obdukcioni zapisnik sudskog vještaka obducenta dr Š. M. broj 61/2014 od 31.03.2013.godine, pročitao nalaz i mišljenje vjetaka medicinske sruke dr. R. N. od 16.04.2014.godine, izvršio uvid u skicu lica mjesta predmetne saobraćajne nezgode, izvršio uvid u fotodokumentaciju UP PJ Podgorica broj 1764 od 26.12.2013.godine, pročitao nalaz i mišljenje sudskog vještaka saobraćajne struke Čarapić Gorana od 24.03.2014.godine, pročitao izvod iz KE za okrviljevnog izdat od UP PJ Podgorica broj 0203/3369 od 16.072014.godine.</span>
</p>
<p>&nbsp;</p>
<p>
<span class="span1">Punomoćnik oštećene porodice pokojnog A. M., adv. B. M. je na glavnom pretresu održanom dana 12.12.2014.godine,  naveo da se oštećena porodica ne pridružuje krivičnom gonjenju protiv okrivljenog i ne ističe imovinsko pravni zahtjev.</span>
</p>
<p>&nbsp;</p>
<p>
<span class="span1">Iz zapisnika o uviđaju ODT-a Ktr.br.1541/13 od 27.12.2013.godine, proizolazi da se 26.12.2013.godine oko 21,00 časova dogodila saobraćajna nezgoda na bulevaru J. T. u P.. Na licu mjesta su zatečena ovlašćena službena lica Centra bezbjednosti P.- službenici ekipe za uviđanje J. Š. i B. Đ., koji su prisutnog zamjenika tužioca obavijestili da su u saobraćajnoj nezgodi učestvovali putničko vozilo marke “R. M.” reg.oznaka PG EF ..., kojim je upravljao D. N., rođen 19...godine i pješak A. M.. Nadalje lice mjesta saobraćajne nezgode je Bulevar J. T., koji je podijeljen razdjelnom zemljanom površinom na 2 kolovozne trake, a koje su dalje podijeljene na po dvije saobraćajne trake. Na razdjelnoj površini postoji žičana ograda, dok se sa lijeve i desne strane kolovoza bulevara nalaze pješački trotoari, oivičeni betonskim stubovima. Na mjestu nezgode postoji ulična rasvjeta koja ispravno funcioniše. Na mjestu nezgode važi ograničenje brzine za područje Grada P. od 50 km/h. Kolovoz se pruža po pravcu u više stotina metara, pregledan i ravan, a na mjestu nezgode postoji obilježeni pješački prelazi i ispred i nakon raskrsnice, koji su označeni horizontalnom signalizacijom. Na licu mjesta, od materijalnih tragova konstatovani su tragovi kočenja lijevih i desnih točkova vozila “R.”, koji se prostiru po pravcu desne saobraćajne trake desne kolovozne trae, smjera kretanja vozila, čiji je početak u zoni pješačkog prelaza i završavaju se neposredno iza vozila u krajnjoj poziciji. Na vozilu “R.” vidljiva su oštećenja u zoni prednjeg  branika, odnosno u zoni prednje registarske tablice po lijevom dijelu, zatim na braniku je polomljena lijeva rešetka – više lijevom dijelu, prednje vjetrobransko staklo je napuklo, sa jačim udarom po sredini, a pukotine se prostiru po čitavoj širini i dužini vjetrobrana. Na vozilu nedostaje metlica lijevog brisača, a na poklopcu motora vidljive su vlasi kose pješaka. Branik je napukao u dodnjem dijelu – više lijevo.  Na pogonskim točkovima vozila postoje zimski pneutamatici u dobrom stanju. Vidljivi sui  obrisi kontakta pješaka sa prednjim dijelom krova vozila, neposredno ispred gornje ivice prednjeg vjetrobranskog stakla.</span>
</p>
<p>&nbsp;</p>
<p>
<span class="span1">Iz izvještaja o alkoholisanosti KC CG na ime D. N. od 30.12.2013.godine, proizilazi da je analizom urina nađeno 0,00%(promila 80,00 mmola/I.) apsolutnog alkohola. </span>
</p>
<p>&nbsp;</p>
<p>
<span class="span1">Iz nalaza i mišljenja vjetaka medicinske sruke dr. R. N. od 16.04.2014.godine, proizilazi da neposredno nakon nezgode nije izvršeno alkotestiranje na licu mjesta, već je oko 104 minuta kasnije izvađena krv i urin za laboratorijsku analizu alkoholisanosti.  Za dobijene labaratorijske vrijednosti koncetracije alkohola u krvi i urina, D. N. je u vrijeme predmetne saobraćajne nzegodne, za standardne vrijednosti faktora eliminacije B, mogao imati od najmanje 0,00% do najviše 0,24 % alkohola u krvi, a za koje sve vrijednosti se nalazio u trijeznom stanju.</span>
</p>
<p>&nbsp;</p>
<p>
<span class="span1">Iz obdukcionog zapisnika sudskog vještaka obducenta dr Š. M. broj 61/2014 od 31.03.2013.godine, proizilazi da su iz spoljašnjeg nalaza, rane u predjelu: središnjem gornjem sjedalnom predjelu, na površini ženskog dlana; unutrašnje strane lijevog skočnog zgoba u promjeru 3x2 c2cm; desnog kuka u promjeru 2x1,2cm. Rane su ravnih i lako krvlju podlivenih ivica i strana, čiji proktor ne čini potkožno meko tkivom. Nadalje, iz unutrašnjeg nalaza glave proizilazi da je tkivo poglavine srednje vlažno, srednjekrvno. Krov lobanje kruškast, promjera 156x148 mm, deblljine 3 do 9 mm. Tvrda moždanica glatka, sedefasta, srednjekrvna, u njenim sliovima tečni, mrkocrveni sadržaj. Mozak uvećan, gnjeceva konzistencije, suženih vijuga, izravnatih brazda. Meka moždanica glatka, providna, srednjekrvna, skoro ucijelo bjeličasto zadebljala duž krvnih sudova. Između tvrde i meke moždanice u predjelu desne srednje lobanjske jame tanak sloj mrkocrvenkastog sadržaja. Silvijeve jame bez stranog sadržaja. Arterije na osnovici mozga manje rastegljivog zida, sa više sivožućkastih zadeblijna prisnica d o veličine zrne bibera. Tkivo velikog mozga je u predjelu desnog slijepoočnog i tjemenog režnja i manje u predjelu lijevog sljepočnog režnja, na više mjesta do veličine zrna pšenice žućkasto prebojeno, krvlju prožeto, nejasne građe. Tkivo moždanog mosta, produžene i kičmene moždine, kao i malog i očuvanih djelova velikog mozga jasne je građe, srednjekrvno, na presjeku se kora i sivo tkivo moždanih jedara raspoznaju od sredine. Moždane </span><span class="span1">komore obično široke, bez stranog sadržaja, glatkih i srednjekrvnih postava. Po skidanju tvrde moždanice, na kostima krova i osnove lobanje, kao i na kostima lica, ustanovljeno je koštano srašćenje piramide lijeve sljepoočne kosti. Iz nalaza kostiju proizilazi da su pregledane kosti glave, vrata, trupa i udova i nijesu ustanovljeni svježi prelomi, ustanovljeni srasli prelomi kostiju lobanje. Urađeni su rezovi u vidu šnitova duž zadnje strane leđa i donjih udova, po Panduroviću, nisu ustanovljene povrede. Nadalje, iz nalaza grudi i vrata proizilazi da je u srčanoj kesi bistra žućkasta tečnost. Osrčnica i nasrčnica glatke, srednjekrvne. Masno tkivo ispod nasrčnice srednje izraženo, sivožute boje. Srce promjera  11X10 cm, u njegovim dupljama mješoviti mrkocrveni sadržaj. Arterijska i venska ušća prolazna, tankih i sklopljivih zalistaka. Usrčnica glatka, providna, malim djelom bjeličasto zadebljala u predjelu zadnjeg zida lijeve komore. Debljina zida lijeve komore do 14 mm, desne do 5 mm. Ušća vjenčanih arterija prolazna za vrh sonde od 3 mm, a one su, manje rastegljivog zida, sa više sivožućkastoh zadebljanja prisnice do veličine zrna bibera. Srčani mišić srednje čvrst srednjekrvan, jasne građe. Ovalni otvor i Botalov kanal zatvoreni. Nadalje iz zaključka obdukcionog nalaza obducenta prof.dr Miodraga Šoća proizilazi da je smrt nasilana i nastupila je uslijed oštećena po život  važnih moždanih centara. Oštećena po život važnih moždanih centara, kao i prelom kosti lobanje, posljedica su dejstva tupog, teškog i jako zamahnutog mehaničkog oruđa. Na osnovu Nalaza i Zaključka dato je slijedeće mišljenje: Smrt je u direktnoj uzročnoj-posljedičnoj vezi sa povređivanjem u predmetnoj saobraćajnoj nezgodi. Patološkonatomske i patološkohistološke dijagnoza: accidens circulatoria(pješak). Mors violente. Necrosis et haemorrhagia cerebri. Status post fracturam ossis crania. Oedema cerebri et pulmonum. Status post excoriation reg.ooccipitalis. Arteriosceleorosis universalis gr.mediocris. </span>
</p>
<p>&nbsp;</p>
<p>
<span class="span1">Iz uvida u fotodokumentaciju UP PJ Podgorica broj 1764 od 26.12.2013.godine, proizilazi da je prikazano 12 fotografija. Dalje proizilazi iz sl.1 – širi izgled lica mjesta gledano iz praca ul ...J., sl.2 – bliži izgled lica mjesta gledano iz pravca ul ....J., sl.3 – bliži isgled lica mjesta gledano iz pravca ul ....J., sl.4 bliži izgled položaja vozila gledano iz pravca ul ....J., sl.5 – trag kočenja vozila PGEF..., sl.6 – kišobran pješaka, sl.7 – trag vlasi na poklopcu motora vozila PG EF ..., sl.8 – trag vlasi, sl.9 – oštećenja vozila PG EF ..., sl.10 – oštećenja vozila PG EF ..., sl.11 – oštećenja vozila PG EF ..., sl.12 – oštećenja vozila.</span>
</p>
<p>&nbsp;</p>
<p>
<span class="span1">Iz uvida u skicu lica mjesta predmetne saobraćajne nezgode, proizilazi da se 26.12.2013.godine oko 21,00h dogodila saobraćajna nezgoda na raskrsnici ul.J.T. i dijela istoimene sa parking prostorom za staru zgradu V.. Iz uvida u skicu lica mjesta dalje proizilazi, pod br. 1 – smjer kretanja vozila PG EF ...,  br.2 – zatečeni položaj vozila PG EF ..., br.3 – kišobran, br.4 – trag kočenja desnih točkova vozila PG EF ..., br.5 – trag kočena lijevih točkova vozila PG EF ..., br.6 – početak pješačkog prelaza, br.7 završetak pješačkog prelaza, br.8 – ograda visine oko 2m, br.9 – fiksna tačka ukrštanja. </span>
</p>
<p>&nbsp;</p>
<p>
<span class="span1">Iz nalaza i mišljenja sudskog vještaka saobraćajne struke Č. G. od 24.03.2014.godine, proizilazi da se predmetna saobraćajna nezgoda dogodila 26.12.2013.godine u 21,00 časova, u Ul. J. T. u P.. Učesnici u saobraćajnoj nezgodi su: putnički automobil marke “R.” M. registarske oznake PG EF ... kojim je upravljao D. N., rođen ....godine, pješak A. M., rođen ....godine a koji je u nezgodi zadobio tjelesne povrede. Nezgoda se dogodila na raskrsnici ul. J. T. i dijela istoimene sa parking prostorom za staru zgradu V.. Kolovozni zastor ulice J. T. je asfaltni, podijeljen zemljanom radjelnom površinom na kojoj se nalazi žičana ograda, na dvije kolovozne trake, koje su uzdužnim ispredikanim linijama podijeljene nap o dvije saobraćajne trake. U vrijeme nezgode kolovoz je bio mokar usljed kiše koja je padala. Noćni uslovi vožnje. Postoji ulična rasvjeta koja je ispravno funkcionisala. Primarni udar automobil je ostvario čeonom više lijevim dijelom, sa tijelom pješaka, a pješak je prelazio kolovoz sa lijeve na desnu stranu, posmatrano za smjer kretanja “R.”, što bi odgovaralo položaju tijela pješaka okrenutog bočnom desnom stranom tijela prema čeonom dijelu automobila. Na osnovu lokacije tragova kočenja, oštećenja na vozilu, može se zaključiti da je mjesto kontakta bilo na pješačkom prelazu na desnoj saobraćajnoj traci desne kolovozne trake, posmatrano u smjeru kretanja “R.”, udaljeno na oko 2 metra lijevo od desne ivice kolovoza, ili u podužnom smislu, na oko 18metara od OT duž OP,  ili na oko 5 m od početka tragova kočenja </span><span class="span1">desnih točkova “R.” duž istih. Brzina “R.” u trenutku preduzimanja kočenja bila je oko 48,43km/h. Sudarna brzina “R.” sa pješakom iznosila je oko 37 km/h. Pješak se kretao poprečno u odnosu na uzdužnu osu kolovoza. Ovakvom opisu kretanja pješaka i starosnu kategoriju odgovara brzina normalnog hoda od 3,5-4,4km/h ili prosječno 3,95km/h=1,1m/s. Forsiranim kočenjem autommobil vožen brzinom od 13,45 m/s = 48,43 km/h sa ostvarljivim usporenjem od 6m/s mokrom kolovozu, vozilo bi se zaustavilo na zaustavom putu od 28,55m. Za zaustavljanje vozila bilo bi angažovano vrijeme od 3,24s.  Kako je mjesto kontakta bilo na desnoj saobraćajnoj traci desne kolovozne trake, smjera kretanja “R.”, na oko 2 metra od desne ivice desne kolovozne trake, smjera kretanja “R.a”, a pješak se kretao s lijeva na desno, posmatrajući u smjeru kretanja automobila, proizilazi da je pjepak do mjesta kontakta automobilom prešao put po desnoj kolovoznoj traci, posmatrano za smjer kretanja automobila, od oko 5 metara. Pješak je od trenutka stupanja na desnu kolovoznu traku, do kontakta sa vozilom prešao put od 5m, za vrijeme od oko 4,54s. Dakle, vozač “R.” sa posjedovanom brzinom bi imao mogućnosti zaustavljanja vozila prije mjesta sudara sa pješakom pravovremenim aktiviranjem radne kočnice, jer je vrijeme potrebno za zaustavljanje vozila sa posjedovanom brzinom od 3,24s kraće od vremena koje je pješak utrošio od trenutka stupanja na kolovoznu traku, smjera kretanja “R.” do mjesta kontakta, a koje iznosi 4,54s. Odnosno, vozač “R.”, u trenutku stupanja pješaka na njegovu kolovoznu traku, nije pravovremeno reagovao na kočioni sistem već je kasnio u reagovanju, u cilju izbjegavanja nezgode. Ukupno vrijeme kočenja “R.” od trenutka reagovanja do trenutka reagovanja sudara iznosi t= 1,53. Tada je pješak bio udaljen od lijeve ivice desne kolovozne trake, smjera kretanja “R.” za oko S=1,68m. Vozač “G.” bi, sa udaljenosti sa koje je reagovao na opasnost od sudara, kočenjem nezgodu mogao da izbjegne samo ako tada ne bi svoje vozilo vozio brzinom većom od V=37,94km/h.Nadalje, zaključak vještaka doc.dr.Č. G. je da je vozač “R.” vozio je svoje vozilo brzinom od oko 48km/h, dakle dozvoljenom za naseljeno mjesto. Analizom materijalnih podataka iz spisa utvrđeno je da je mjesto sudara bilo u zoni desne saobraćajne trake desne kolovozne trake kojom se kretalo vozilo “R.”. Na tom dijelu nalazio se pješak, koga je automobil kontaktirao na oko 2 metra od desne ivice kolovoza, u momentu kada se automobil kretao vožnjom paralelno sa uzdužnom osom kolovoza, a pješak je u trenutku sudara bio bočnom desnom stranom tijela okrenut ka automobilu i prelazio kolovoz na objelježenom pješačkom prelazu. Pješak je prelazio kolovoz sa lijeve na desnu stranu, posmatrano za smjer kretanja “R.”, na objelježenom pješačkom prelazu, brzinom od oko 3,95km/h. Potrebno vrijeme za zaustavljanje “R.a” pri brzini od 48km7h iznosi 3,24s, na putu od 28,55m. Pješak je od sutapanja na kolovoznu traku, smjera kretanja “R.”, do mjesta sudara prešao put od oko 5 mm, za vrijeme od oko 4,54s, krećući se prosječno 1,1m/s. Vozač “R.” bi, sa udaljenosti sa koje je reagovao na opasnost od sudara, kočenjem nezgodu mogao da izbjegne samo ako tada ne bi svoje vozilo vozio brzinom od 37km/h. Nadalje, mišjenje vještaka doc.dr.Č. G. je da je predmetna nezgoda nastupila kao poslejdica propusta vozača “R.”. Vozač “R.” je morao voziti svoje vozilo sa većom pažnjom prilikom nailaska na pješački prelaz, i bio je u obavezi da svoje vozilo zaustavi ispred tako označenog prelaza i propusti pešaka koji se kreću ili stupaju na isti. Vozač “R.” je imao sve uslove da uoči pješaka koji stupa na njegovu kolovoznu traku na pješačkom prelazu, jer se radi o preglednoj dionici puta, noćnim uslovima vožnje gdje postoji ulična rasvjeta koja je bila u funkciji, i mogao je da preduzme sve radnje bilo smanjenjem brzine, tj.usporavanjem vozila, pa i po potrebi zaustavljanjem vozila ispred pješačkog prelaza, a što u konkretnom slučaju nije preduzeo. Imajući naprijed navedeno u vidu, vještak je mišljenja, da je nedovoljna pažnja i koncetracija vozača “R.” uzrokovala ovu nezgodu. Pješak je prelazio kolovoz na obilježenom pješačkom prelazu od lijeve prema desnoj ivici kolovoza, posmatrano za smjer kretanja”R.”. Pješak nije očekivao da vozač “R.” neće zaustaviti svoje vozilo i propustiti gad a pređe preko pješačkog prelaza, jer ima prvenstvo u prolaz, pa iz toga razloga, na strani pješaka vještak ne nalazi propusta niti doprinosa za nastanak predmetne saobraćajne nezgode. </span>
</p>
<p>&nbsp;</p>
<p>
<span class="span1">Iz izvoda iz KE za okrviljevnog izdat od UP PJ Podgorica broj 0203/3369 od 16.072014.godine, proizilazi da okrivljeni nije evidentiran u kaznenoj evidenciji.</span>
</p>
<p>&nbsp;</p>
<p>
<span class="span1">Ocjenom navoda optužbe i odbrane, te svih provedenih dokaza, i to kako pojedinačno tako i u njihovoj međusobnoj vezi, ovaj sud je na nesumnjiv način utvrdio da je okrviljeni D. N. izvršio </span><span class="span1">krivično djelo teško djelo protiv bezbjednosti javnog saobraćaja iz čl.348 st.4 u vezi čl.339 st.3 u vezi st.1 Krivičnog zakonika Crne Gore u vrijeme, na mjesto i na način kao u izreci presude, pa ga je sud oglasio krivim i izrekao krivičnu sankciju kao u izrici presude, a ovo iz sljedećih razloga:</span>
</p>
<p>&nbsp;</p>
<p>
<span class="span1">Najprije, u cilju rasvjetljavanja predmetne krivične stvari  i potpunog utvrđenja činjeničnog stanja, ovaj sud je analizirao odbranu okrivljenog D. N. koji nije sporio da je kritičnog dana upravljao vozilom “R. M.” i da se tom prilikom kretao bulevarom iz pravca Ekonomskog fakultetu prema staroj V., i da se na raskrsnici koja vodi ka M. školi zaustavio na semafor, jer mu je bilo uključeno crveno svijetlo. Pojasnio je da se kretao stalno svojom desnom trakom na bulevaru, i kada mu se uključilo zeleno svijetlo, krenuo je pravo, ne mijenjajući traku. Kada je bio otprilike u zoni sljedećeg pješačkog prelaza, ispred sebe, na narednom pješačkom prelazu, posmatrano iz pravca zgrade V. sa njegove lijeve strane, ugledao je pješakama koji se nalazio tada na sredini prelaza, u dijelu oko razdjelnog ostrva. Nije mogao da se izjasni da li je pjašak tada stajao ili je bio u pokretu. Produžio je vozilom dalje, takođe desnom trakom i nailazeći na drugi pješački prelaz,  pješaka nije vidio gdje se u tom trenutku nalazi, već je čuo samo trenutak kada mu je pukla šoferšajbna. Istakao je da ne može da se opredijeli na koji način je ostvario kontakt sa pješakom, a svoje vozilo je odmah zaustavio i izašao.</span><span class="span1"> Ovakvu odbranu okrivljenog sud cijeni kao istinitu, a koju je i prihvatio, nalazeći da ista korespondira sa ostalim povedenim dokazima u postupku. Nadalje, da je okrivljeni izvršio predmetno krivično djelo (teško djelo protiv bezbjednosti javnog saobraćaja iz čl.348 st.4 u vezi čl.339 st.3 u vezi st.1 Krivičnog zakonika Crne Gore) sud je utvrdio prevashodno iz zapisnika o uviđaju ODT-a  Ktr.1541713 od 27.12.2013.godine, kojem je poklonio punu vjeru, te uvidom u skicu lica mjesta i fotodokumentaciju, kao i iz nalaza i mišljenja vještaka saobraćajne struke Č. G.. Naime</span><span class="span1">, na osnovu Zapisnika o uviđaju(kojem je sud poklonio punu vjeru) kao i skice lice mjesta i fotodokemtanicije, vještak saobraćajne struke Č. G. je izradio nalaz i mišljenje, a iz kojeg je sud utvrdio da je na osnovu lokacije tragova kočenja, oštećenja na vozilu, mjesto kontakta bilo na pješačkom prelazu na desnoj saobraćajnoj traci desne kolovozne trake, posmatrano u smjeru kretanja “R.”. Vozač “R.” vozio je svoje vozilo brzinom od oko 48km/h, dakle dozvoljenom za naseljano mjesto. Predmetna nezgoda je nastupila kao posljedica propusta vozača “R.”, koji je morao voziti svoje vozilo sa većom pažnjom prilikom nailaska na pješački prelaz, i bio je u obavezi da svoje vozilo zaustavi ispred tako označenog prelaza i propusti pješake koji se kreću ili stupaju na isti. Vozač “R.a” je imao sve uslove da uoči pješaka koji stupa na njegovu kolovoznu traku na pješačkom prelazu, jer se radi o preglednoj dionici puta, noćnim uslovima vožnje gdje postoji ulična rasvjeta koje je bila u funkiji, i mogao je da preduzme sve radnje bilo smanjenjem brzine, tj. usporavanjem vozila, pa i po potrebi zaustavljanjem vozila ispred pješačkog prelaza, a što u konkretnom slučaju nije preduzeo. Mišljenje vještaka G. Č. je da je nedovoljna pažnja i koncetracija vozača “R.” uzrokovala ovu nezgodu. Pješak nije očekivao da vozač “R.” neće zaustaviti svoje vozilo i propusti ga da predje preko pješačkog prelaza, jer ima prvenstvo u prolazu, pa iz tog razloga, na strani pješaka vještak ne nalazi propusta niti doprinosa za nastanak predmetne saobraćajne nezgode. Sud je nalaz i mišljenje vještaka saobraćajne struke Č. G. u cijelosti prihvatio i cijenio ga kao jasan i objektivan i u skladu s pravilima saobraćajne struke. Nadalje, da je kritičnom prilikom oštećeni A. M. zadobio teške i po život opasne povrede u vidu preloma kostiju lobanje i oštećenja za život važnih moždanih centara koja su nastupila usljed preloma lobanje, od kojih povreda je preminuo u Kliničkom centru sud je utvrdio iz objektivnog kontrolnog dokaza obdukcionog zapisnika sudskog vještaka obducenta dr Š. M. , a iz kojeg je utvrđeno da je smrt nasilna i da je  nastupila usljed oštećenja po život važnih moždanih centara. Oštećenja po život važnih moždanih centara, kao i prelom kosti lobanje, posljedica su dejstva tupog, teškog i jako zamahnutog mehaničkog oruđa. Naime, mišljenje obducenta Š. M. je da je smrt u direktnoj uzročno-posljedičnoj vezi sa povređivanjem u predmetnoj saobraćajnoj nezgodi. Sud je obdukcionom zapisniku dr Š. M. poklonio punu vjeru, i cijenio ga kao jasan, objektivan i u skladu s pravilima struke. Nadalje, sud je poklonio vjeru i izvještaju o alkoholisanosti KC CG na ime D. N., a na osnovu kojeg je dr R. N.  sačinio nalaz i mišljenje iz kojeg je utvrđeno da okrivljeni D. N. u vrijeme predmetne saobraćajne nezgode, za standardne vrijednosti faktora eliminacije, mogao imati od najmanje 0.00% do najviše 0.24% alkohola u krvi, a za koje sve vrijednosti se nalazio u trijeznom stanju. Sud je nalaz i mišljenje dr R. N. cijenio kao stručan i objektivan. Nadalje, sud je </span><span class="span1">prihvatio i iskaz punomoćnika oštećene porodice pokojnog A. M., adv. B. M. koji je naveo da se oštećena porodica ne pridružuje krivičnom gonjenju protiv okrilvljenog i ne ističe imovinsko  pravni zahtjev.</span>
</p>
<p>&nbsp;</p>
<p>
<span class="span1">Cijeneći naprijed utvrđeno činjenično stanje, ovaj sud nalazi da su se u radnjama okrivljenog D. N. stekli svi bitni elementi krivičnog djela teško djelo protiv bezbjednosti javnog saobraćaja iz čl.348 st.4 u vezi čl.339 st.3 u vezi st.1 Krivičnog zakonika Crne Gore, te kako je krivično djelo za koje se okrivljeni oglašava krivim djelo sa blanketnom dispozicijom to je kod ovih djela pored navođenja činjenca i okolnosti koje čine bitna obilježja krivičnog djela u pitanju, nužno navesti materijalnopravni propis od kojeg zavisi postojanje ovog djela.</span>
</p>
<p>&nbsp;</p>
<p>
<span class="span1">Okrivljeni se konkretnom prilikom nije pridržavao saobraćajnog propisa predviđenog čl.17 st.2 Zakona o bezbjednosti saobraćaja na putevima, kojim je propisano: kad prilazi obilježenom pješačkom prelazu, vozač mora upravljati vozilom na način kojim ne ugrožava druge učesnike u saobraćaju i prilagodi brzinu vozila, tako da u svakoj situaciji može bezbjedno da zaustavi vozilo ispred pješačkog prelaza. Postupajući suprotno citiranoj zakonskoj odredbi okrivljeni je ugrozio saobraćaj i doveo u opasnost život i tijelo ljudi, prouzrokujući saobraćajnu nezgodu u kojoj je oštećeni A. M. zadobio teške i po život opasne povrede u vidu preloma kostiju lobanje i oštećenja za život važnih moždanih centara koja su nastupila usljed preloma lobanje, od kojih povreda je preminuo u Kliničkom centru dana 22.03.2014.godine.</span>
</p>
<p>&nbsp;</p>
<p>
<span class="span1">Cijeneći psihički odnos okrivljenog prema predmetnom krivičnom djelu, sud nalazi da je orkviljeni bio svjestan da nepropisanom vožnjom može ugroziti javni saobraćaj i dovesti u opasnost život i tijelo ljudi , ali je olako držao da do toga neće doći ili da će to moći izbjeći, usljed čega prilazeći pješačkom prelazu nije upravljao vozilom tako da ne ugrožava druge učesnike u saobraćaju i nije prilagodio brzinu vozila tako da u svakoj situaciji može vozilo bezdjedno da zaustavi ispred pješačkog prelaza, usljed kojih propusta je prednjim lijevim dijelom vozila udario u oštećenog koji je prelazio kolovoz na obilježenom pješačkom prelazu sa lijeve na desnu stranu gledano iz smjera kretanja okrivljenog. Stoga, sud zaključuje da se njegov subjektvini element bića predmetnog krivičnog djela manifestuje kao svjesni nehat, iz razloga jer je bio svjestan da svojom radnjom može učiniti djela ali je olako držao da do toga neće doći ili da će to moći spriječiti.</span>
</p>
<p>&nbsp;</p>
<p>
<span class="span1">Prilikom izbora vrste i visine krivične sankcije, sud je cijenio sve okolnosti iz čl.42 Krivičnog zakonika Crne Gore, koje utiču da kazna bude manja ili veća, pa je u odstustvu otežavajućih okolnosti na strani okrivljenog kao olakšavajuće okolnosti cijenio  njegovu raniju neosuđivanost što je utvđeno iz izvoda iz KE za okrviljevnog izdat od UP PJ Podgorica broj 0203/3369 od 16.072014.godine, te  mladost okrivljenog koji je u trenutku izvšenja krivičnog djela imao 22 godine, kao i stav oštećene porodice koja se preko svog punomoćnika nije pridružila krivičnom gonjenu, niti je istakla imovinsko pravni zahtjev.  Sud je imao u vidu i  iskreno žaljenje i kajanje okrivljenog, koje je iskazao zbog svega što se dogodilo, kao i činjenicu da su sa porodicom M. A., on i njegova porodica od večeri kad se nezgoda dogodila stalno bili u kontaktu. Cijeneći navedene okolnosti sud je okrivljenom primjenom čl.53 i čl54. Krivičnog zakonika Crne Gore izrekao uslovnu osudu kojom mu je prethodno utvrdio kaznu zatvora u trajanju od 1(jedne) godine i 6(šest) mjeseci i istovremneo odredio da se utvrđena kazna neće izvršiti ukoliko okrivljeni u roku od 2(dvije) godine po pravosnažnosti presude ne izvrši novo krivično djelo, u uvjerenju suda da radi krivičnopravne zaštite nije nužno da okrivljeni utvrđenu kaznu zatvora i efektivno izdžava, već da se i samim upozorenjem uz prijetnju kaznom u dovoljnoj mjeri može uticati na istog da ubuduće ne vrši ovakva ili slična krivična djela, čime se ima ostvariti svrha uslovne osude iz čl.52 Krivičnog zakonika u okviru opšte svrhe propisivanja i izricanja krivičnih sankcija iz čl.4 st.2 krivičnog zakonka Crne Gore. </span>
</p>
<p>&nbsp;</p>
<p>
<span class="span1">Ukoliko dodje do opoziva uslovne osude, sud će optuženom osnovom čl.51 st.1 Krivičnog zakonika Crne Gore, u izrečenu kaznu zatvora uračunati vrijeme provedeno na zadržavanju pred Osnovnim državnim tužilaštvom od 26.12.2013.godine od 22,00 časa do 27.12.2013.godine do 09,15 časova.</span>
</p>
<p>&nbsp;</p>
<p>
<span class="span1">Sud je odluku o troškovima postupka temeljio na odredbi čl.229 st.1 Zakona o krivičnom postupku, pa je obavezao okrivljenog da na ime troškova postupka uplati novčani iznos od 148,00 eura, od kojih na ime nagrade sudskom vještaku medicinske struke dr.Radojević Nemanje iznos od 60,50 eura, na ime nagrade sudskom vještaku saobraćajne struke Čarapić Goranu iznos od 88,00 eura, kao i 50,00 eura na ime paušala u roku od 15 dana po pravosnažnosti presude pod prijetnjom prinudnog izvršenja. Visinu paušala sud je odmjerio shodno imovnom stanju, dužini trajanja i složenosti postupka.</span>
</p>
<p>&nbsp;</p>
<p>
<span class="span1">Imajući u vidu navedeno primjenom citiranih Zakonskih propisa, odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD PODGORICA</span>
</p>
<p>
<span class="span1">Dana 12.12.2014. godine</span><span class="span1"></span>
</p>
<li>
<span class="span1">                                                                                                                                </span>
</li>
<li style="text-align:right">
<span class="span1">SUDIJA</span>
</li>
<li style="text-align:right">
<span class="span1">                                                                                                                     Goran Đuković, s.r. </span>
</li>
<p>&nbsp;</p>
<p>&nbsp;</p>
<li>
<span class="span1">PRAVNA POUKA:</span>
</li>
<li>
<span class="span1">Protiv ove presude može se izjaviti žalba u roku</span>
</li>
<li>
<span class="span1">Od 15 dana od dana prijema pismenog otpravka,</span>
</li>
<li>
<span class="span1">Višem sudu u Podgorici, a preko ovog suda.</span>
</li>
<p>&nbsp;</p>
<p>
<span class="span1">Z.T.O. Maraš Ana</span>
</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:end;hyphenate:auto;font-family:Franklin Gothic Medium;font-size:12pt;}
.p2{text-align:center;hyphenate:auto;font-family:Times New Roman;font-size:10pt;}
.p3{text-align:center;hyphenate:auto;font-family:Franklin Gothic Medium;font-size:14pt;}
.p4{text-align:center;hyphenate:auto;font-family:Arial;font-size:12pt;}
.p5{text-align:justify;hyphenate:auto;font-family:Arial;font-size:12pt;}
.p6{text-indent:-0.25in;margin-left:0.5in;text-align:justify;hyphenate:auto;font-family:Arial;font-size:12pt;}
.p7{margin-left:0.375in;text-align:justify;hyphenate:auto;font-family:Arial;font-size:12pt;}
.p8{text-indent:0.5in;text-align:justify;hyphenate:auto;font-family:Arial;font-size:12pt;}
.p9{text-indent:0.5in;margin-left:0.375in;text-align:justify;hyphenate:auto;font-family:Arial;font-size:12pt;}
.p10{text-indent:0.5in;text-align:center;hyphenate:auto;font-family:Arial;font-size:12pt;}
.p11{text-align:start;hyphenate:auto;font-family:Arial;font-size:12pt;}
.p12{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
.s2{font-weight:bold;font-style:italic;}
.s3{display: inline-block; text-indent: 0; min-width: 0.2361111in;}
.s4{font-family:Times New Roman;font-size:14pt;}
</style>
<meta content="marija.cupic" name="author">
</head>
<body class="b1 b2">
<p class="p1">
<span>K.br. 295/10</span>
</p>
<p class="p1"></p>
<p class="p1"></p>
<p class="p2">
<!--Image link to '0.jpg' can be here-->
</p>
<p class="p3"></p>
<p class="p4"></p>
<p class="p4">
<span class="s1">U  I M E   C R N E   G O R E </span>
</p>
<p class="p5"></p>
<p class="p5">
<span class="s1">OSNOVNI SUD U CETINJU</span><span>, kao prvostepeni krivični, po sudiji Ćupić Mariji,kao sudiji pojedincu, uz učešće sudskog službenika Lipovina Olge, kao zapisničara, u krivičnom predmetu protiv opt. S. V. iz Cetinja, zbog krivičnog djela zlostavljanje iz čl. 166.a u sticaju sa krivičnim djelom teška tjelesna povreda iz čl. 151. st. 2., a u vezi čl. 48. st. 1. Krivičnog zakonika, odlučujući po optužnici Osnovnog državnog tužilaštva u Cetinju Kt.br.241/10 od 20.12.2010. godine, nakon održanog, glavnog i javnog pretresa dana 27.03.2012. godine, u prisustvu zamjenika ODT-a M. D., okr. S. V. sa braniocem Đ. V. adv. iz Cetinja i ošt. V. M.,sa punomoćnikom Ž. M.,adv.iz Podgorice donio je, a dana 02.04.2012.godine i  javno objavio</span>
</p>
<p class="p4"></p>
<p class="p4">
<span class="s1">P R E S U D U</span>
</p>
<p class="p4"></p>
<p class="p5">
<span class="s2">Opt. S. V.,</span><span> od oca R. i majke V., rodjene M., rodjen .......godine u Cetinju, gdje i prebiva naselje »D. P.« br. ...., držvljanin CG, radnik, oženjen, otac troje djece, pismen, sa završenom Srednjom školom, srednjeg imovnog stanja, neosudjivan,</span>
</p>
<p class="p5"></p>
<p class="p5">
<span> </span>
</p>
<p class="p4">
<span class="s1">K r i v  j e :</span>
</p>
<p class="p5"></p>
<p class="p5">
<span class="s2">Zato što je:</span>
</p>
<p class="p5"></p>
<p class="p5">
<span>U vremenskom periodu od 04. do 14. septembra 2010.godine, u zakupljenom stanu u naselju ».......« u Cetinju vlasništvo L. S. zlostavljao ošt. V. M. iz Cetinja, sa kojom je bio u ljubavnoj vezi, na način što je u navedenom vremenskom periodu bez povoda i u više navrata fizički napadao zadavajući joj udarce rukama i nogama u predjelu glave i tijela, čupao je rukama za kosu, a jedanput i ugrizao za prste lijeve šake, te je oštećenoj upućivao prijetnje da će joj ubiti brata, majku, svakoga redom, da ima pištolj, da ima bombu, kao i grube uvrede sadržine: »popišam ti se ocu na grob, vi ste svi ludi, vas treba istrijebiti, tebi se otac zbog vas ubio, a ti bi da zadržiš prezime V.« istovremeno je stiskajući rukama za vrat i držeći joj nož takodje u predjelu vrata, usled čega je oštećenoj  V. M. nanio tešku tjelesnu povredu u vidu teškog narušavanja psihičkog zdravlja nastalog kao posledica anksiozno-depresivnog neurotičnog reagovanja nakon doživljenog stresa jakog intenziteta,sa visokim suicidalnim rizikom,usled čega je doveden u opasnost život povrijedjene V. M., uz fizičko maltretiranje, praćenog sa više krvnih podliva u predjelu  desne nadlaktice (veličine do 10 x 8 cm), desne podlaktice i lijeve nadlaktice, krvnog podliva u predjelu unutršanje strane srednje trećine lijeve podlaktice (veličina 4 x 4 cm) 3 do 4 krvna podliva u predjelu desne butine (veličine 1,5 x 1,5 cm), 3 krvna podliva u predjelu desne zatkoljene jame (veličine  do 3,5 x 2,5 cm), krvnog podliva u predjelu desne potkoljenice (veličine 7 x 3,5 cm), 7 do 8 krvnih podliva u predjelu lijeve butine (veličine do 2 x 2 cm), krvnog podliva u predjelu desne lopatice (veličine 6 x 6 cm), ugrizne rane  u predjelu petog prsta lijeve šake i oguljotine u predjelu usne, </span>
</p>
<p class="p5"></p>
<p class="p5"></p>
<p class="p6">
<span class="s3">-​&nbsp;</span><span>čime je izvršio krivično djelo zlostavljanje iz čl. 166 a u sticaju sa krivičnim djelom teška tjelesna povreda iz čl. 151. st.2., a u vezi čl. 48. st. 1.Krivičnog zakonika,</span>
</p>
<p class="p5"></p>
<p class="p7">
<span>     - Pa</span><span class="s1"> </span><span>mu Sud primjenom navedenih zakonskih odredbi i čl. 2,4,5,13,15,32,36,42,45,46,48,51 KZ-a prethodno utvrđuje za krivično djelo teška tjelesna povreda iz čl.152.st.2.Krivičnog zakonika kaznu zatvora u trajanju od 3 mjeseca ,a za krivično djelo zlostavljanje iz čl.166 a Krivičnog zakonika, kaznu zatvora u trajanju od 30 dana</span>
</p>
<p class="p5"></p>
<p class="p5">
<span>Nakon čega ga sud primjenom citiranih zakonskih odredbi i čl.48,51,  KZ-a i čl. 226 – 229,239  i čl. 374 ZKP-a</span>
</p>
<p class="p5"></p>
<p class="p4">
<span class="s2">O S U Đ U J E</span>
</p>
<p class="p5"></p>
<p class="p8">
<span>Na jedinstvenu kaznu zatvora u trajanju od 3 mjeseca i 15 dana , u koju mu se ima uračunati vrijeme lišenja slobode od 15.09.2010.godine od 16.30 časova do 17.09.2010.godine,dok preostali dio kazne ima  izdržati po pravosnažnosti presude. </span>
</p>
<p class="p8"></p>
<p class="p5">
<span>	Obavezuje  se optuženi da na ime troškova krivičnog postupka uplati iznos od 1121,87 eura, te  na ime paušala iznos od  30,00 eura na blagajni Suda  u roku od 15 dana po pravosnažnosti presude pod  prijetnjom prinudnog izvršenja.</span>
</p>
<p class="p5"></p>
<p class="p5">
<span>Oštećena V. M. se radi ostvarenja  svog imovinsko pravnog zahtjeva upućuje na redovnu parnicu.</span>
</p>
<p class="p9"></p>
<p class="p5"></p>
<p class="p10">
<span class="s1">O b r a z l o ž e nj e</span>
</p>
<p class="p10"></p>
<p class="p10"></p>
<p class="p8">
<span class="s2">Osnovno državno tužilaštvo,</span><span> u Cetinju podignutom optužnicom Kt.br.241/10 od 20.12.2010. godine opt. S. V. iz Cetinja, stavilo je na teret izvršenje krivičnog djela zlostavljanje iz čl. 166 a u sticaju sa krivičnim djelom teška tjelesna povreda iz čl. 151. st. 1., a u vezi čl. 48. st. 1.Krivičnog zakonika,</span>
</p>
<p class="p8">
<span> U završnoj riječi na glavnom pretresu zastupnik optužbe je  izvršio prekvalifikaciju krivičnog djela teška tjelesna povreda iz čl. 151. st. 1.KZ-a, tako što je stavio na teret optuženom  da je počinio krivično djelo teška tjelesna povreda iz čl. 151. st. 2.KZ-a,a shodno čemu je i izvršio i manje  činjenične izmjene. U ostalom je ostao pri podignutoj optužnici i zatražio od suda da opt. S. V. oglasi krivim za predmetna krivična djela i  osudi ga po zakonu.</span>
</p>
<p class="p8"></p>
<p class="p8">
<span>Opt. S. V.</span><span class="s2">, </span><span>u svojoj odbrani je istakao da je krajem avgusta 2010.godine, sa M. V., po dogovoru iznajmio stan u naselju „.....“ kako bi počeli zajednički da žive. Stan je iznajmio od L. S.. Od trenutka kada su počeli zajednički život on i M., ništa nije naslućivalo na neke posledice po njega ili nju koje bi taj zajednički život donio,a isti je tekao potpuno normalno i za njega i za nju ,sve do trenutka kada je M. insistirala da se odmah razvede. Kazao je M. da je sami čin započinjanja života sa njom dovoljan razlog da će nakon toga uslijediti njegov razvod braka, ali M. je počela da histeriše na način što je sa obadvije ruke počela udarati sebe po glavi, da bi je on uhvatio za obadvije ruke  dva puta kako bi je spriječio da se samopovredjuje, a koliko mu se čini uhvatio je za podlakticu i nadlakticu sa obadvije ruke. Medjutim u tom trenutku ona ga je pljunula i udarila ga je, što joj je vratio, na način što je otvorenom šakom udario po licu. To je jedini fizički kontakt koji je ostvario sa M., a kada se tiče lošeg odnosa prema M.,povrede koje su na njoj konstatoven mogu poticati jedino od tog udaranja.</span>
</p>
<p class="p8">
<span>Što se tiče šake, zna da se M. sama ugrizla za šaku, a kada je bila spremna da sama sebi udara po glavi u stanju histerije , zašto se nebi udarala i po drugim djelovima tijela. Što se tiče zlostavljanja koje mu se stavlja na teret, u potpunosti je iznenadjen, jer M. nije upućivao lično prijetnje, niti na račun njenog brata, niti na račun porodice, jer je brat istu zvao nekoliko puta pitajući je trebali im nešto i sa njima je imao potpuno normalni kontakt. Od M. nije tražio da pozajmljuje novac, a to su sve gnusne laži, odn.nazvao bi to inatom i ludilom M. zbog toga što se u tom trenutku još nije bio razveo. Sa istom je održavao intimne odnose na obostrano zadovoljstvo, skoro je nevjerovatno da su stalno održavali intimne odnose, zašto bi onda bila potrebna sila ili prijetnja prilikom održavanja istih, a predočio je sudu da je to samo insinuacija M. majke koja je  bila protiv veze njegove i M., a na taj način je htjela obilježiti njega. Kada mu je izrečena mjera da se ne približava M. stanu u naselju L I istu je  poštovao, a dok je sjedio ispred kafe bara „A“, M. je prošla pored njega, mada je njeno pravo kuda će da ide, a nakon nekih sat vremena se ponovo vratila i prošla u njegovoj neposrednoj blizini, što objašnjava da hoće da stupi u kontakt sa njim,a što mu nije ni na kraj pameti. </span>
</p>
<p class="p5">
<span>Ponovio je da 14.septembra kada je saopštio oštećenoj da neće da se razvede od svoje supruge i da napusti djecu ista je burno reagovala na način što je počela da se udara po glavi ,po nogama, da čupa kosu, tako da joj je prišao i uhvatio je rukama oko ramena i u predjelu podlaktice, te na taj način je moguće da su kod iste nastale  povrede koje se vide na fotografiji, jer je morao jače stisnuti kako bi je savladao,da bi se nakon pola sata ista smirila i počela da kupi svoje stvari kako bi napustila stan u kojem su do tada živjeli,a u koji je dobrovoljno došla da živi sa njim. Što se tiče povreda koje su istoj konstatovane po butinama i nogama, koljenima, kao i ugriz naglasio je da blago rečeno ista voli »grubi seks«, tako da ni u kom slučaju povrede joj nije nanio prilikom svadje.</span>
</p>
<p class="p8"></p>
<p class="p5">
<span>Branilac optuženog Đ.V.,adv.iz Cetinja  u svom iskazu je istakao da u konkretnom slučaju optužba ni na koji način nije dokazana. Dokazima provedenim u toku postupka nije utvrdjeno da je okrivljeni  izvršio djela koja mu se stavljaju na teret. Smatra da je pravna kvlaifikacija potpuno pogrešna. Okrivljenom se stavlja na teret izvršenje krivičnog djela teške tjelesne povrede iz čl. 151. st. 2. i kr.djelo zlostavljanje iz čl. 166. a. Nalazom vještaka dr. M.Š. konstatovano je da se u konkretnom slučaju radi o povredama koje kako pojedinačno tako i u svom zbiru predstavljaju laku tjelesnu povredu. Tužilac ostaje pri optužbi za kr.djelo teške tjelesne povrede iz razloga što vještaci psiholozi i psihijatar u svom nalazu ističu da je došlo do teškog narušavanja zdravlja oštećene Kada je u pitanju teška tjelesna povreda njena posledica je narušavanje tjelesnog integriteta ili prouzrokovanje fizičkog ili duševnog oboljenja. Pojam duševnog oboljenja u ovom slučaju kao i u svim slučajevima kad je u pitanju teška tjelesna povreda mora se uzeti u strogo medicinskom značenju ,a ne kao opšta konstatacija. Duševno oboljenje predstavljaju odredjene anatomsko fiziološke promjene u mozgu ,odn.u moždanoj kori, usled čega ne mogu normalno da se odvijaju fizičke funkcije. Jasno je da u konkretnom slučaju nije došlo do ovog oboljenja, tj., jasno je da se ovdje može raditi samo o lakoj tjelesnoj povredi, dok što se tiče pretrpljenog duševnog bola isti bi predstavljao element djela zlostavljanje iz čl. 166.a. Smatra da je neshvatljivo da tužilac nekoliko masnica može prekvalifikovati kao tešku tjelesnu povredu i čak istoj dati kvalifikatorni oblik. Zdravlje čovjeka je narušeno kada je izazvano organsko ili duševno oboljenje putem koga funkcije organizma ne mogu normalno da se odvijaju,a kod oštećene što sud i sam zna laički zaključiti funkcije organizma sasvim normalno funkcionišu , a što i sama oštećena potvrdjuje. Da bi postojalo krivično djelo teške tjelesne povrede moralo bi se raditi o trajnom oboljenju, ili oboljenju za koje se sa sigurnošću ne može utvrditi, niti predvidjeti vrijeme izlečenja, a za koje oboljenje optuženi ne posjeduje niti jedan dokaz da postoji. </span>
</p>
<p class="p5">
<span>Takodje smatra da u konkretnom slučaju nikako ne može egzistirati optužnica kojom je stavljeno krivično djelo teške tjelesne povrede i zlostavljanje, obzirom da krivično djelo iz čl. 151. st. 2. u sebi konzumira krivično djelo iz čl. 166.a,a u završnoj riječi tužioca izostala je njegova obaveza izjašnjenja o olakšavajućim okolnostima na strani okrivljenog, propisana čl. 362. ZKP-a, a kojih nesumnjivo ima i koje se ogledaju prije svega u tome da se radi o licu koje ranije nije osudjivano, o ocu troje mldb. djece, nezaposlenom, slabog imovnog stanja i mladom čovjeku. Predložio je  sudu da u nedostatku dokaza okrivljenog oslobodi od optužbe,a da ukoliko pak sud nadje da na strani optuženog postoji odgovornost, da sud ima u vidu pomenute olakšavajuće okolnosti i da optuženom izrekne uslovnu osudu. </span>
</p>
<p class="p8"></p>
<p class="p8"></p>
<p class="p5">
<span>Radi razrješenja ove krivičnopravne stvari Sud je u dokaznom postupku na glavnom pretresu proveo dokaze:saslušao oštećenu V. M.,svjedoke V. N.,L. S. ,S. M. ,M. T. ,P. S.,stalne sudske vještake medicinske struke –neuropsihijatra Đ. dr.V. ,neuropsihijatra S. I. L.,psihologa Š. N.,specijalistu za sudsku medicinu prof.dr.Š. M. ,pročitao nalaz i mišljenje sudskog vještaka specijaliste za sudsku medicinu prof.dr.Š. M. od 25.11.2010.g sa medicinskom dokumentacijom u spisima predmeta ,nalaz i mišljenje sudskog vještaka medicinske struke dr.R. S. od 27.09.2010.godine ,nalaz i mišljenje sudskog vještaka medicinske struke –neuropsihijatra dr.Dj. V. od 24.09.2010.godine ,sa dopunom datog nalaza i mišljenja od 19.10.2010.godine i 12.09.2011.godine, nalaz i mišljenje sudskog vještaka medicinske struke –neuropsihijatra S. I.L. i psihologa Š. N. ,od 23.11.2011. godine,sa dopunom od 19.03.2012.godine ,pročitao izvještaj iz kaznene evidencije UP Ispostave Cetinje br.02-245-468 od 16.02.2011.godine,za opt.S. V. ,te izvršio  uvid u fotodokumentaciju UP Ispostave Cetinje br.116/10 od 15.09.2010.godine.</span>
</p>
<p class="p5"></p>
<p class="p5">
<span>Ošt. V. M.</span><span class="s2"> ,</span><span> u svom iskazu je istakala da je negdje krajem avgusta, tj.mišljenja je  da je bio 28.avgust 2010.godine, kontaktirao  S. V., da će da iznajmi stan u koji će oni dvoje boraviti, ali kako u tom vremenskom periodu nijesu bili u kontaktu, nije vjerovala tome što je kazao, te kako je bio navalentan da dodje i pogleda taj stan,a čini joj se da je bio 30.avgust kada je pošla u taj stan. V. joj je pokazao stan,a odlučila je da ostane da živi sa V.. Toga dana kontaktirala je svoju majku putem SMS poruka govoreći joj da će ostati sa V.m, medjutim majka joj je bila protiv toga i predlagala joj je da dodje kući pa da se o svemu dogovore i popričaju.  Naredna dva do tri dana nije bila fizički zlostavljana od V., medjutim pritisak je na nju vršen na taj način što joj je slomio telefon koji je bio njen lični telefon i drugi koji je posjedovala, tako da nije bila u mogućnosti da kontaktira sa bilo kim. Mišljenja je da je V. slomio njena dva telefona kako nebi kontaktirala sa majkom,jer je mislio da će je majka ubijediti i odvojiti od zajedničkog života sa njim. Prva tri četiri dana se slobodno kretala, a kretanje joj je bilo do obližnje prodavnice i nazad. Fizičko nasilje prema njoj počelo je kada se željela javiti majci kojoj  se nije javljala prethodna dva dana,odn.  kada je rekla V. da u njegov telefon stavi njenu karticu kako bi ostvarila kontakt sa majkom, jer se bojala da će joj majka prijaviti nestanak, V. joj to nije dozvolio, već je  počeo da galami i da fizički nasrće na nju,na način što je udario zatvorenom šakom – pesnicom u predjelu glave, tijela , nogu, a u predjelu ruke udario je oklagijom, a jednom prilikom je gadjao sa čašom, ali je čaša nije pogodila, a kako se čaša polomila staklo je posjeklo po rukama. Jednog dana nezna koji je bio datum vlasnica stana L. S. je kucala na vrata, a kako je V. stalno kod sebe držao ključ od stana , prišao je špijunki i vidio da je to S. L., rekao joj je da otvori, ali da ne smije kazati da je on tu. S. je bila stavila već ključ u vrata kako bi otključala sa spoljašnje strane i kada je ušla u stan rekla joj je da od svojih komšija i od stanara iz susjedne zgrade je  obaviještena da se iz stana koji je izdala V. čuje galama i vriska. Na njenom licu tačnije u predjelu lijevog oka bila je modrica koju joj je nanio V., tako da je L. mogla da vidi njenu povredu na licu. Pitala je “što ti je dijete, da li nešto kriješ i gdje ti je V. da ga ne kriješ u sobi”,odn. pretpostavila je da je čula škripu vrata prije nego što je ušla u stan. Odgovorila je  “ne”,a kako je na šanku koji se nalazi u stanu još uvijek ostao komad stakla od čaše sa kojom je gadjao V. i na kojem je bila krv, željela je da S. L. da do znanja da nešto nije u redu, medjutim ova je odjednom izjurila govoreći joj da nema ništa protiv V. , ali da joj je hitan stan i da se isele 01.oktobra 2010.godine, nakon čega je izašla iz stana. Te iste večeri došao je V.v brat, S. M., koji je kazao da je njena majka prijavila njen nestanak pri tom govoreći da je V. kidnapoavo. M. je sa V. razgovarao na vratima jedno dva tri minuta, nije ušao u stan nego su njihovi razgovori vodjeni na ulaznim vratima. Kada mu je brat otišao V. je počeo da je zlostavlja na način što je boksom udario u predjelu glave, od čega je pala na pod, pri tom joj govoreći :”tvoja majka će da me osramoti, obje ćete mi platiti za ovo, vi radite za policiju”. Nakon što je pala na pod, nekoliko seknudi joj se učinilo da je sve crno, vjerovatno da je izgubila svijest, tako da je prestao da je udara plašeći se da joj se nešto ozbiljnije desilo. Nakon toga joj je rekao da ode do komšije i pozajmi telefon u ulazu zgrade,a kako u ulazu nije našla kod nikog telefon, dosjetila se da do zgrade živi poznanica njene majke, koja se zove M., kako bi uzela telefon. M. joj je dala telefon, pri tom je izvadila svoju SMS karticu, vratila se  u stan, stavila svoju karticu u telefon, a V. joj je rekao da nazove majku da povuče krivičnu prijavu protiv njega, a da ukoliko to ne uradi  da će joj ubiti brata Mirka, majku, svakoga redom, da ima pištolj, da ima bombu u kući i slično. V.pritisak je bio vrlo intezivan jer u takvoj situaciji nebi rekla majci da je dobro, ali bila je izložena kako je već objasnila fizičkom i psihičkom zlostavljanju. U tom telefonskom razgovoru majka joj je zahtijevala da dodje kući, kako bi je vidjela jer je u boji njenog glasa primijetila da nešto nije u redu, čak joj je kazala u razgovoru da ukoliko nešto nije u redu da kaže “pada kiša”. Kako je V. prisluškivao tok razgovora, prekinuo je telefonsku vezu govoreći da ode sjutra do porodičnog stana da je majka vidi, pri tom prijeteći joj da ukoliko se na vrati da će je ponovo maltretirati. Otišla je sjutradan kod majke, medjutim, kako joj je modrica bila vidna u predjelu oka, V. joj je kazao da kaže majci da joj je to iz saobraćajnog udesa. Obukla je duksericu V., obzirom da je imala vidne povrede po rukama i šaci,a dolaskom u stan majka joj se šokirala kada je vidjela kako izgleda, obzirom da joj je masnica bila u predjleu oka, a kosa joj je bila raščupana, jer se nije mogla očešljati od  povreda koje su joj bile po glavi. Majka joj je nakratko ušla u sobu i pitala je da li je V. udarao, našto je ona odgovorila “ne”, bojeći se svih prijetnji od V.ve strane. Vratila se u stan kod V. i te noći nije se dešavalo ništa ozbiljno. Sledećeg dana kako nije njegov brat dolazio, V. je pretpostavio da je njena majka povukla  krivičnu prijavu protiv njega, a toga dana je bila u jednoj sobi, a on u drugoj i bili su razdvojeni tokom dana. Uveče je V. došao sa pričom kako je više neće udarati, kako je ona bezobrazna, on je zbog nje ostavio porodicu i tražio je da iM. intimni odnos. Nije bila za to obzirom na sve što se dešavalo prethodnog dana, medjutim on je insistirao i ugrizao je za lijevu šaku i protiv njene volje se desio intimni odnos. Narednog jutra intimni odnos su održali na isti način, ali se i to završilo dosta brzo. Bila je u saznanju putem medija da je upis na fakultetu, (na IV godini je fakulteta Političkih nauka), te je bila u obavezi da podje i upiše IV godinu. Kazala mu je da mora poći da se upiše, medjutim, V. se počeo izrugivati na način da je propustila upis i ponovo je počeo udarati, govoreći joj kako nije moguće da od tako malog broja studenata je i ona upisana, kako navodno ima vezu na Fakultetu, jer je u vezi sa nekim drugim. To nasilje sastojalo se u čupanju kose i šamaranju. Zamolila ga je da upali felefon kako bi kontaktirala drugaricuu vezi fakulteta ,te kako je upaljen telefon njen brat M. je imao signal da je telefon u funkciji , pa je pozvao i rekao joj da uključi mikrofon, jer je pretpostavljao da V. prisluškuje razgovor , da obavezno dodje kući da joj se da novac za školarinu, jer je znao koliko vodi računa o svom obrazovanju, i rekao joj da čuje V. ukoliko ne dođe kući da će poći u policiju i prijaviti V. kako je drži u stanu protiv njene volje. V. joj je rekao da ode do porodične kuće u kojoj žive njen brat i majka, da se zadrži malo duže da ostavi utisak da je sa njima sve u redu, a ukoliko se ne vrati zakleo se da će napraviti čudo. Pošla je u porodičnu kuću, javila se bratu i majci, i došla je prije zakazanog vremena koliko joj je V. dopustio sve iz bojazni da može uraditi nešto loše njoj i njenoj porodici. Kako joj je kazao da bude u 15 do 9 u stanu, došla je u 10 do 9 i kasnila je pet minuta, to je bio povod da počne da se iživljava na nju ,na način što je zatvorenom šakom udario u predjelu glave od čega je pala na pod, pitao je gdje joj novac, misleći da joj je majka dala novac za školarinu. Dodala je da je njena majka bila sigurna da će ona naredno jutro izaći iz stana,pa joj je kazala da svrati pored pošte u Cetinju, gdje je zaposlena kako bi joj dala novac. V. joj je rekao “ona ti namjerno nije dala novac, ona se samnom sprda” i počeo je udarati, našto mu je rekla “ne bi ti bio ovakav da ja imam koga nemam”, pri tom misleći na svog pokojnog oca. Tada je počeo verbalno zlostavljati, na način što joj je rekao “popišam ti se ocu na grob, vi ste svi ludi, vas treba istrijebiti, tebi se otac zbog vas ubio, a ne da ti zadržiš  prezime V.”, ako bi se vjenčali. Nastavio je da je stiska rukom za vrat, a pri tom na njegova usta je primijetila pjenu, od bijesa koji je iskaljivao. Uzeo je nož koji joj je prinio u predjelu vrata i maltretiranje je konkretne noći trajalo od ponoći sve do osam časova izjutra, kada je zaspala i spavala je do 14.00 časova kada je V. probudio da bi ručao i počeo je vrijedjati i udarati svuda po tijelu. Nakon nekih sat vremena uputio joj je  riječi da ga je ona takvim napravila, da ga je poludjela, da ona svugdje ima vezu, te da ukoliko smatra da je on ne voli pružio joj ključ od stana da izadje. Uzela je ključ kako bi izašla iz stana, medjutim po izlasku iz stana stigao je i pitao je je li tako bezobrazna da ga ostavi i izadje, pa je ponovo udario zatvorenom šakom u predjelu glave od čega je pala na pod i izgubila svijest. Došla je do svijesti, sišla niz stepenice i čula riječi V. “znaš da mene sud ovdje neće ništa uraditi, a znaš što te čeka”.Otišla je u pravcu svoje kuće, i ponovo se vratila  u stan  da pokuša postići dogovor da ga neće prijaviti, da ga neće teretiti, samo da je ostavi na miru,ali je isti ponovo počeo udarati usled čega je pala na pod,a bila je okrenuta glavom prema gore kada ga je tada udarila ,a on se savio ,pa je istrčala iz stana i prijavila slučaj policiji. Nije tačno da se sama ugrizla, već je ugrizao optuženi što može lako dokazati jer na ruci ima ožiljak, a kako optuženi ima jedan zub uvučen, to se jasno vidi da na ugrizu nedostaje taj jedan zub, odnosno da postoji praznina. Napomenula je  da ona nije ta koja izaziva optuženog jer se nebi usudila da sama prodje pored njega.</span>
</p>
<p class="p8"></p>
<p class="p8">
<span>Pridružila se krivičnom gonjenju protiv okrivljenog i postavila  je imovinskopravni zahtjev. </span>
</p>
<p class="p8"></p>
<p class="p5">
<span>U završnoj riječi punomoćnik oštećene, Ž.  M.,adv.iz Podgorice je istakla</span><span class="s4"> da podržava završnu riječ </span><span>zastupnika optužbe, te da  sud prilikom odlučivanje o krivičnoj sankciji ima u vidu da je oštećenoj teško narušio zdravlje, tako da bi se po njenom mišljenju samo efektivnom kaznom zatvora postigla svrha kažnjavanja .</span>
</p>
<p class="p8"></p>
<p class="p8">
<span>Svjedok V. N.</span><span class="s2"> ,</span><span> u svom iskazu je istakala da je negdje krajem avgusta čini joj se 30.avgusta, njena kćerka V. M. otišla kako bi se upisala na IV godinu fakulteta Političkih nauka u Podgorici. Toga dana se nije vratila kući, zvala je i kazala joj da razgovara sa V.m i da će doći kući. Nakon toga njen mobilni telefon nije bio u funkciju. Kada je vidjela da je M. izgašen telefon zvala je policiju ,a obaviještena  je da je potrebno 48 sati od nestanka, kako bi se nestanak i prijavio. Nakon toga poslala je  SMS M. , ali telefon je bio ugašen ,pa je opet bio u funkciji ,nakon koliko joj se čini 47 sati, a njena pretpostavka je da je S. htio da spriječi njegovo prijavljivanje od njene strane . Nije uspostavila neposredni kontakt sa M.. Nakon toga telefon M. je bio ponovo dva dana ugašen ,poslije toga joj je poslala SMS poruku sa V. telefona, na koji je broj pozvala,i ista joj se pri tom pravdala da je njen telefon ugašen, da je baterija prazna i da nema pri sebi punjač. M. glas je bio drhtav, ali je pokušavala da je ubijedi da je dobro, da će doći. Čula je  šapat okrivljenog, pa je rekla M. da ako nešto nije u redu da kaže da “kiša pada” i pritom je čula psovke V. na njen račun i prekinula se veza.Sledećeg dana dobila je SMS poruku od svoje kćerke da je dobro, da će doći i da slučaj ne prijavljuje policiji,da je  u stanu sa S. i da je  samovoljno sa njim. Bio joj je  sumnjiv sadržaj, jer to nije način pisanja njene kćerke. Nakon tri dana pokušala je  dobiti kćerku i na njen telefon i na telefon V.v, medjutim oba telefona su bila ugašena ,pa je slučaj prijavila policiji. Kad se vratila iz policije gdje je prijavila slučaj, u tom trenutku je M. pozvala i drhtavim glasom joj rekla da povuče krivičnu pirjavu protiv njega. Znači V. je već znao da je ona podnijela krivičnu prijavu, jer po njenom saznanju njegov brat je bio na vratima stana i kazao mu “neka N. V. te je prijavila”. Nakon prijavljivanja slučaja kako joj se čini poslije pet dana M. je došla na vrata njenog stana u naselje Luke Ivaniševića sa vidnom modricom ispod oka, u širokoj dukserici i na njeno pitanje “što joj je  na licu” rekla joj je da je imala udes i da joj je modrica od toga ,a bila je blijeda, raščupane kose i uplašena, tačnije stravljena. M. joj je rekla da će da ode za stvari gdje je živjela sa V. i da će sjutradan doći. Dok je boravila u njenom stanu M. je neprestano žurila, a motiv njenog dolaska je bio taj što je njen sin Mirko pozvao istu na telefon i kazao joj da uključi mikrofon kako bi to V. čuo, da ako M. ne dodje kući poći će u policiju i kazati da je V. oteo. Po njenom mišljenju kada se M. te noći vratila u stan,ostala je vjerovatno više nego joj je V. rekao, pa joj je tu noć nanio tjelesne povrede. Istakla je da je V. njenu kćerku tukao i zahtijevao od nje da mu nadje novac, te smatra da je novac za školarinu dala njemu. Sjutradan kad je M. došla kući kako je izgledala riječi su suvišne, bila je krvava, prestravljena, drhtava i samo je rekla “majko zovi policiju”, nakon čega je obavijestila policiju i prilikom odlaska u policiju u jednoj ulici na razdaljini od 20 metara srele su S. V. u društvu sa jednim momkom. Njeno mišljenje je da ih je čitavo vrijeme pratio. Nakon boravka u policiji ona, M., njena sestra i sestrić otišli su u bolnicu kako bi se izvršio M.. pregled. U bolnicu “Danilo I” M. je pregledana i konstatovane su joj povrede,nakon čega su  otišle ponovo u policiju kako bi dale izjave ,a od ljekara do ljekara su išle uz pratnju policije zbog bojazni za M.. M. je pod jakim psihičkim opterećenjem, zbog akutne situacije, tako da na svaki način gleda da je što više oslobodi i straha i bilo kakvog pritiska, da bi se što prije vratila  u normalu. M. koristi terapiju vezano za posledice koje je predmetni dogadjaj ostavio na nju.</span>
</p>
<p class="p8"></p>
<p class="p8">
<span>Svjedok L. S.</span><span class="s2"> ,</span><span> u svom iskazu je istakala da stan koji se nalazi u naselju ...... je u njenom vlasništvu ,a da ga je dala u zakup S. V., po njegovom kazivanju za njegovu sestru od tetke iz Kotora, koja navodno studira u Cetinju. U stan se trebala useliti 01.09.2010.godine. Bila je u saznanju da se iz stana koji je izdala čuje  vriska, pa je odlučila otići u stan da provjeri navode. Nakon nekih 3-4 dana pošla je u stan i zvonila na vrata. Kako niko nije otvarao, ponovo je zvonila, ali i dalje niko nije otvarao, te kako je imala ključ od strana stavila je ključ u bravu i vidjela je da je u bravu već ključ sa unutrašnje strane. Isti momenat vrata su se otključala sa unutrašnje strane ,a vrata joj je otvorila jedna visoka njoj nepoznata djevojka. Kod djevojke je primijetila masnicu u predjelu lijevog oka, a u razgovoru je bila potpuno smirena, u ruci je držala kesu šećera i rekla joj da peče kolače, obzirom da je u stanu bila velika vrućina. Ušla je u stan i sjela u dnevnom boravku .Stan je bio jako uredan, sve na svom mjestu, a djevojka je bila u stanu sama. Pitala je gdje je V. S., jer je stan bio izdat njegovoj sestri od tetke, našto joj ova nije ništa odgovorila. Tražila je V. jer joj je njegov broj telefona bio nedostupan,a da mu kaže da joj 01.10.2010.godine napusti stan. Na njeno pitanje, da li je V. tu, ista je odgovorila da nije, a na pitanje da nije nekim slučajem u sobi, ista je rekla da nije. Rekla je djevojci da je čula da se u stanu čuje vriska, galama i da je tim povodom došla, ali ona ništa nije odgovorila. Nakon toga je otišla iz stana. Nije primijetila neku bojazan ili strah na toj djevojci dok je boravila u stanu, ova joj se nije žalila, niti tražila neku pomoć od nje. </span>
</p>
<p class="p8"></p>
<p class="p8">
<span>Svjedok S. M.</span><span class="s2"> ,</span><span> u svom iskazu je istakao da je znao za činjenicu da se njegov brat nalazi zajedno sa V. M. u iznajmljenom stanu u naselju .... Prvi put kad je otišao u iznajmljeni stan, otišao je iz razloga da V. i M. odnese hranu . Ušao je u stan i V. je bio sam u stanu, pa je hranu ostavio, popričali su o njegovoj djeci i vratio se. Nije pitao V. gdje je M., niti je vidio u stanu ,pa pretpostavlja da je V. bio sam tog puta. Interesovalo ga je kakav je stan, a V. mu je pokazao stan i u nijednoj prostoriji nije zatekao M.. Motiv njegovog drugog dolaska u taj isti stan je bio što je V. sin imao temperaturu, pa mu je to htio saopštiti, pozvonio je na vrata i V. mu ih je otvorio ,ušao je u hodnik stana i tom prilikom je vidio V. M., koja mu je pružila ruku i jedino što su njih dvoje progovorili je bio pozdrav “ćao- ćao” i ništa drugo. Na M. nije primijetio nikakve vidljive povrede ili uzrujanost i strah. Nakon toga M. se vratila u drugu prostoriju stana, a on je V. kazao o čemu se radi, da mu je dijete bolesno i da bi trebao da podje sa njim da ga posjeti. V. je to i uradio i lično ga je vozio u naselje Donje polje u njihovu porodičnu kuću, gdje se nalazila njegova porodica, a M. je ostala u stanu. V. joj  je kazao “vidimo se, doći ću brzo”, a ona je za njima zaključala vrata. Još jednom je dolazio na stan jer je bila podnijeta krivična prijava protiv V. ,a policija ga je tražila na adresu Donje polje, pa mu je to htio saopštiti. V. nije kontaktirao na telefon dok je bio sa M. u iznajmljenom stanu, iz razloga jer mu je bila baterija izgašena, već je  dolazio da mu kaže nešto ili da donese. </span>
</p>
<p class="p8"></p>
<p class="p8">
<span>Svjedok M. T.</span><span class="s2"> ,</span><span> u svom iskazu je istakala da se ne može tačno sjetiti koji je datum bio, misli da je  bio početak septembra mjeseca 2010.godine, a bila je noć, negdje oko 20,00 časova, kada je došla kćerka njene poznanice ,V. M. i pitala je da li ima da joj pozajmi punjač od mobilnog telefona marke “Samsung”, a kako nije imala punjač ponudila joj je svoj mobilni telefon, stim što je iz svog telefona izvukla SIM karticu. M. joj je rekla da joj treba telefon da se javi kući jer je kod drugarice i ništa joj drugo nije rekla. Na njoj je primijetila u predjelu lijevog oka – jagodice modricu, bila je obučena u kućnoj varijanti ,a nije primijetila da je bila u nekom strahu, nije drhtala i nikakvu vrstu pomoći od nje nije tražila. Nakon što joj je dala telefon, M. je otišla i zadržala se nekih 10-ak minuta. Kada se vratila, vratila joj  je telefon samo sa vrata, rekla joj hvala i dovidjenja. </span>
</p>
<p class="p8"></p>
<p class="p8">
<span>Svjedok P. S.</span><span class="s2"> ,</span><span> u svom iskazu je istakao da mu apsulutno ništa nije poznato u vezi optužnice sem da je  sreo V. M. sa majkom u L. ulici, 14.septembra naveče od 20,30 časova .</span>
</p>
<p class="p8"></p>
<p class="p8">
<span>Iz nalaza i mišljenja sudskih vještaka medicinske struke-psihijatra S.I.  L. i psihologa N. Š. proizilazi da pozitivan nalaz na indeksu depresivnosti daje podatak o emocionalnoj labilnosti pri čemu je depresivnost bitno izražena, dok je visok Indeks suicidalnosti svrstava u grupu povišenog suicidalnog rizika.  Pozitivan indeks CDI kao indikator strukture ličnosti, odn. relativno stabilnih crta, daje podatak o sklonosti čestim epizodama razočarenja, distresa i poniženosti, i propratnim stanjima emocionalne poremećenosti koja nalikuje stanjima hronične depresije. Ipak, isključuje se afektivni poremećaj kao uzročnik pojave depresivnosti, ona je sekundarna, i javlja se kao reakcija na interpersonalne neuspjehe kao produkt stalnih poteškoća u zasnivanju i održavanju gratifikujućih interpersonalnih odnosa. Emocije se mijenjaju u zavisnosti od jačanja ili slabljenja potpornog sistema, te su joj neophodni stabilni i podržavajući medjuljudski odnosi. Relacije koje nijesu jasno definisane, u kojima se osjeća nesigurnom ili ugroženom djeluju destabilizujuće na njeno psihološko funkcionisanje i vode u opasna stanja koja nalikuju teškoj depresiji. Iz sudskih spisa se vidi da se odnos sa optuženim u periodu predmetnog dogadjaja, karakterisan brojnim kontradktornostima koje su bile faktor za destabilizaciju psihičkog funkcionisanja (nanosio joj je tjelesne povrede, a istovremeno upućivao ponašanju suprotne izjave emocionalne vezanosti za nju, pri čemu je doživljela snažnu emociju straha usljed visoko agresivnog ponašanja). Aktuelno se, čak i 14 mjeseci nakon predmetnog dogadjaja, na primjenjenim tehnikama evidentira visok stepen distresa, napetosti,  zabrinutosti uz pojavu neodredjenih strahova, te pad efikasnosti koncentracije i poremećaj spavanja. Prisutna je intruzivna ideacija, odnosno sadržaji koji se nameću u polje svjesnog, stanje koje se javlja kao posljedica pretrpljenog stresa visokog intenziteta (veliki broj “m” odgovora). Stepen anksioznosti i depresivnosti je do te mjere izražen da prevazilaze njen kapacitet da ih efikasno neutrališe postojećim mehanizmima odbrane, u prvom redu somatizacijom i potiskivanjem. Upadljivo velik broj MOR odgovora daje podatke o doživljaju lične oštećenosti, samoprocjena je fokusirana na negativne lične karaktere i praćena iritirajućim afektivitetom. Premorbidno je osoba koja je emocionalno nesigurna i često konfuzna oko emocionalnih situacija, sa teškoćama da obradi iste. Samim time, u predmetnom dogadjaju se ova psihološka odlika intenzivirala pod uticajem jakih emocija, rastrzana izmedju oprečne privrženosti porodici i privrženosti optuženom, njeni dostupni kapacitet da obradi datu emocionalnu situaciju su bili limitirani. Može se reći da je 14 mjeseci kod ispitanice i dalje prisutan visok stepen depresivosti kao reakcije na predmetni dogadjaj, uz povišenu anksioznost i uznemiravajuće misli povezane sa predmetnim dogadjajem, što je provociralo aktuelno povišen rizik za suicid, kao pokazatelj visokog stepena duševne patnje, te je neophodno uputiti na psihoterapijski i psihijatrijski tretman, sve do stabilizacije stanja i otklanjanja suicidalnog rizika.Ista je  uredne spoljašnosti, inhibiranog držanja i ponašanja, relativno dobrog opšteg stanja. Verbalni kontakt se lako uspostavlja i održava u željenom pravcu sa tendencijama izbjegavanja vodjenja razgovora na temu čime se stiče utisak napetosti i nelagodnosti. Svjesna,je i orjentisana u svim pravcima. Afekat depresivno polarisan, labilan, sa slabijom kontrolom emocionalnog reagovanja. U mišljenja se evidentira negativni kognitvni set iako ga ne verbalizuje direktno on  je uočljiv kroz obrazac facijalne ekspresije i držanja tijela, pri čemu nastoji da se predstavi kao funkcionalna osoba i na taj način očuva samopoštovanje  uprkos predmetnom dogadjaju. Prisutna je rasijanost pažnje i hipertenacitet za potencijalne izvore opasnosti u spoljašnjoj sredini. Perceptivne obmane negira, niti se ima utisak da ih doživljava. Hronološkim pregledom iskaza ispitanice sadržanih u sudskom spisu primjećuje se izmjena kvaliteta mnestičkog funkcionisanja pri čemu u ranijim iskazima je pamćenje rasuto na veliki broj dešavanja u predmetnom dogadjaju, dok sadašnje pamćenje je fokusirano na ograničen broj detalja, ali koji su većeg emotivnog značenja i ometaju joj širi opseg pamćenja u tom dogadjaju. Ne evidentiraju se poremećaji voljnih funkcija, ali je nagonskoj sveri slabija kontrola impulsa. Inteligencija iznad prosijeka. Na osnovu psihološko-psihijatrijske eksploracije mišljenja su da je ispitanica V. M., osoba vulnerabilne strukture ličnosti koja je aktuelno u stanju depresivne dekompenzacije pri čemu se isključuje prisustvo afektnog poremećaja kao uzroka pojave depresivnosti. Ona je nastupila sekundarno. Stepen anksioznosti i depresivnosti su do te mjere izraženi da prevazilaze njen kapacitet da ih efikasno neutrališe postojećim mehanizmima odbrane. Nakon 14 mjeseci od predmetnog dogadjaja , kod ispitanice se registruje visok stepen stresa i povišen rizik za suicid, kao pokazatelj visokog stepena pretrpljene duševne patnje. Predložile su da je neophodno uputiti na psihijatrijsko-psihološki tretman, sve do stabilizacije stanja i otklanjanja suicidnog rizika. </span>
</p>
<p class="p8"></p>
<p class="p8">
<span>U dopuni datog nalaza i mišljenja  od 19.03.2012.godine su takođe saglasno navele,izjašnjavajući se pritom na navode advokata " od predmetnog dogadjaja je prošao odredjeni vremenski period… ogromno neslaganje u iskazima oštećene…sjeća se detalja ("krvava čaša na šanku")" da sve ukazuju na to, a što je poznato u sudskoj prakci, da se osoba nakon protoka vremena prisjeća traumatskog dogadjaja sa više detalja ,što govori u prilog preživljenog traumatskog dogadjaja, jer se osobe koje su traumatizirane nakon protoka vremena i u atmosferi oslobodjenoj opasnosti sa više detalja prisjećaju tog dogadjaja. Po njihovom mišljenju  je ostalo nejasno na osnovu kojih podataka i na osnovu koje logike je  advokat izveo zaključak da možda nije ni bilo traumatskog dogadjaja, a koji je evidentiran neposrednim pregledom psihijatra i psihologa u Domu zdravlja u Cetinju, u periodu u kojem se to može neposredno ustanoviti. </span>
</p>
<p class="p8">
<span>Isto tako ,vezano za prigovor advokata da se traumatski dogadjaj ne može dovesti u vezu sa predmetnim dogadjajem "jer da bi iste bile smatrane psihičkim povredama potrebno je da se jave kao rezultat traumatskog dogadjaja" ,navele su da je traumatski dogadjaj konstatovan kroz izvještaje ljekara i psihologa koje sadrži sudski spis - nalaz psihologa od 15.09.2010.godine je opisuje kao "uznemirenu, plače pri pomenu te situacije, kaže da je nasilje trpjela nekoliko dana, izražen tremor ruku, trza se na svaki šum. U zaključku je iznijet  zaključak da "odaje utisak psihički i fizički zlostavljene  osobe- potreban psihijatrijski prelgled; izvještaj specijaliste psihijatra od 17.09.2010.godine, u kojem je konstatovano da pacijentkinja "dolazi zbog trauma koju je imala predhodne noći" i da je "nasilje trpjela nekoliko dana. Tokom intervjua plače"; nalaz hitne medicinske pomoći u Cetinju i izabranog doktora DZ Cetinje koji nedvosmisleno govore o postojanju traume u spisima predmeta.</span>
</p>
<p class="p8"></p>
<p class="p8">
<span>Cjelokupni nalaz i mišljenje vještaka se ne baziraju na osnovu naracije oštećene već procjene psihičkog statusa oštećene, a na osnovu primjenjenih testova koji su prihvaćeni kao medjunarodni standard u procjeni psihološkog funkcionisanja, upravo zbog visoke pouzdanosti i validnosti podataka koji se njihovom primjenom dobijaju. Podaci su dalje interpretirani u skladu sa pravilima struke i nauke, objektivno i nepristrasno i u odnosu na sadržaj sudskog spisa.</span>
</p>
<p class="p8"></p>
<p class="p8">
<span>Termin "sekundarno" se odnosi na stanje koje je nastupilo u ovom slučaju nakon traumatskog dogadjaja, odn.isključuje se postojanje depresije kao bolesti prije traumatskog dogadjaja. Preciznosti radi depresija je nastupila nakon i kao poslijedica pretrpljenog traumatskog dogadjaja.  Takodje, ne postoje podaci u sudskom spisu i u ličnoj anamnezi, niti su evidentirani prilikom pregleda  psihijatra u DZ Cetinje gdje bi u kartonu postojali podaci koji bi ukazivali na postojanje poremećenog psihičkog funkcionisanja u periodu koji je prethodio  traumatskom dogadjaju, već naprotiv postoje podaci koji idu u prilog dobrom funkcionisanju (uspjeh na fakultetu) i naknadnoj deterioraciji u funkcionisanju. Kod oštećene se evidentira depresija kao psihička bolest, a nasutpila je nakon i kao posledica pretpljenog traumatskog dogadjaja. Njena psihička bolest - depresija sa visokim suicidalnim rizikom je mjerilo za visoki stepen emocionalne patnje i predstavlja visoki stepen opasnosti po život, a samim tim i teško narušavanje zdravlja.</span>
</p>
<p class="p8"></p>
<p class="p5">
<span>Sudski vještaci medicinske struke neuropsihijatar S. I. L. i psiholog Š. N. neposredno se izjašnjavajući na glavnom pretresu  saglasno su navele ,a na osnovu izvještaja ljekara specijaliste od 21.03.2012.godine, da je kod oštećene u psihičkom statusu konstatovana anksiozno depresivna simptomatologija i propisana je terapija, lijek koji se zove "Seroxat" od 20 mg pola, pola 00 i kontrola za 10 dana, tako da je nalaz i ordinirajućeg doktora ukazao na prisustvo anksiozne i depresivne simptomatologije i potvrdio njihov zaključak.</span>
</p>
<p class="p5">
<span>Pojasnile su  da vjeruju iskazu  oštećene i podacima datim u anamnezi od strane V. M., tj. da je  isti validan ,jer i dr. Đ. je išao u prilog neurotičnog ispoljavanja pacijentkinje odn.V. M., a one su detaljnije istražile njenu situaciju i dijagnostikovali istu koristeći materiju psiholoških testova- dg. depresija sa visokom suicidalnim rizikom. U konačnom nalazu su takodje istog mišljenja da se radi o teškom narušavanju zdravlja,jer se radi o visokom stepenu emocionalne  patnje i visokom stepenu opasnosti po život, - kada se iM. u vidu sudski spisi i testovi koji pokazuju sve ono što se dešava sa osobom čega i sama osoba nije svjesna, tj. ista je mogla da govori da je teško narušenog zdravlja ,a to se testovima nebi potvrdilo ,odn. konačnom procjenom,tj trauma je ta koja je prouzrokovala takvo stanje</span><span class="s4">. </span>
</p>
<p class="p8"></p>
<p class="p8">
<span class="s2">Iz nalaza i mišljenja sud.vještaka – specijaliste</span><span> za sudsku medicinu prof.dr. M. Š. od 25.11.2010.godine, sa med.dokumentacijom u spisima predmeta proizilazi da su kod pregledane V. M. dana 15.09.2010. godine ustanovljene sledeće povrede : krvni podlivi u predjelu desne nadlaktice (više, do promjera 10 x 8cm), desne podlaktice (više), lijeve nadlaktice (više ,starosti do 3 dana) unutrašnje strane srednje trećine lijeve podlaktice (promjer 4 x 4 cm) desne butine (3-4, do promjera 1, x 1,5 cm) desne zatkoljene jame(3, do promjera 3,5 x 2,5 cm) desne potkoljenice (promjer 7 x 3,5 cm), lijeve butine (7-8 do promjera 2 x 2 cm), desne lopatice ( promjera 6 x 6 cm, zelenkaste boje), ugrizna rana u predjlelu petog prsta lijeve šake, oguljitina u predjelu usne. Navedene povrede posljedica su višekratnog dejstva tupog, teškog i zamahnutog mehaničkog orudja (moguće i pesnica i……), na odgovarajuće predjele tijela. Navedena rana posljedica je dejstva zubala na odgovarajući predio tijela(peti prst lijeve šake). Navedene povrede predstavljaju, i pojedinačno i u svom zbiru, laku tjelesnu povredu. Dakle ,u vrijeme odigravanja predmetnog dogadjaja V. M. je zadobila laku tjelesnu povredu. Specijalističim pregledom ustanovljeno je postojanje akutnog zapaljenja vagine, a uslijed povredjivanja V. M. je doživljela stresogenu reakciju .</span>
</p>
<p class="p8">
<span>Neposredno se izjašnjavajući na glavnom pretresu istakao je da ostaje pri datom nalazu,odn.da povrede koje su ustanovljene kod oštećene  pregledima od 15.10.2010.godine i pojedinačno i u svom zbiru predstavljaju lake tjelesne povrede.</span>
</p>
<p class="p8"></p>
<p class="p8">
<span>Iz nalaza i mišljenja sud.vještaka med.struke R. dr. S. od  27.09.2010.godine, proizilazi da je V. M. došla na pregleld sa brojnim krvnim podlivima po tijelu i sa izvještajem iz hitne službe od 15.09.2010.godine, u 01,25 sati, da se žalila na glavobolju i bol u cijelom tijelu. Opštim pregledom je konstatovano – na usni tačkasata ogrebotina. Desni nadlakat više podliva od kojih su najveća 2 sa spoljašnje  strane, 10 x 8 cm i 8 x 8 cm, više manjih na desnoj podlaktici – lijeva nadlaktica sa više podliva različite starosti ( 1-3 dana) i lijeva podlaktica u predjelu unutrašnje strane (srednja trećina podliv veličine 4 x 4, u predjelu korjena V prsta lijeve šake vidljivi tragovi ugriza),desna butina više (3-4) podliva veličine oko 1,5 x 1,5 cm u predjelu zatkoljenog desnog predjela, 3 podliva površine 2,5 x 2,5 x 2,5 i distalno 7 x 3,5 cm. Lijeva butina sa više kružnih hematoma (7-8), veličine do 2 x 2 . U predjelu desne lopatice hematom veličine 6 x 6 cm (starosti oko 3-4 dana zelenkaste boje).</span>
</p>
<p class="p8">
<span>Takodje na uvid mu je stavljen izvještaj ljekara jedinice HMP u Cetinju gdje se vidi da je dana 15.09.2010.godine,nakon pregleda oštećenoj  postavljena DG: St.post contusion reg.capitis. st. post contusion reg. humeri lat dex. St. post contusion reg.femoris lat. Dex. (stanje nakon kontuzije – nagnječenja glave. Stanje nakon nagnječenja desne mišice. Stanje nakon kontuzije desne butine.Po njegovom mišljenju povrede su nanijete većim dijelom tupom zamahnutom silom (udarci  pesnicom i otvorenom šakom, dok je jedna povreda ugriz ( u predjelu korijena V prsta lijeve šake).  Obzirom na različitu starost povreda iste su nanešene u periodu od nekoliko dana (3-4 dana) jer je naprimjer hematom u predjelu desne lopatice veličine 6 x 6 cm u resorpciji (zelenkasta boja). Svaka od ovih povreda ima stepen lakše tjelesne povrede, ali bi se u zbiru, obzirom na višestrukost povreda i nanošenje u nekoliko uzastopnih dana moglo tretirati kao teška tjelesna povreda.</span>
</p>
<p class="p8"></p>
<p class="p8">
<span>Iz nalaza i mišljenja sudskog vještaka med.struke – neuropsihijatra dr. Đ. V. od 24.09.2010.godine, sa dopunom datog nalaza i mišljenja od 19.10.2010.godine proizilazi  da oštećena  sistematizovano izlaže i opisuje dogadjaje koje je doživljela sa optuženim. Govor je uredan i ne griješi u opisivanju pojedinih radnji koje je primjenjivao optuženi tokom njihovog zajedničkog boravka. Takodje,je  priložila radi uvida fotografije koje su registrovale sve povrede u predjelu ekstremiteta koje se mogu kvalifikovati kao lake tjelesne povrede. Tokom intervjua ne primećuju se promjene u mišljenju kao i promjene u odnosu na raspoloženje, izuzev povremenih reagovanja emotivnog tipa pri opisivanju kako je doživljela torturu – tjelesne povrede.  Iz priložene med.dokumentacije psihijatra i psiholova vidi se da je tražila pomoć zbog toga što je doživljela razna prividjanja, loš san sa noćnim  morama i kasnije u budnom stanju pojavljivale su se slike upućene od strane optuženog sa prijetnjama da će je i dalje uznemiravati i maltretirati, kako psihički tako i fizički. imajući u vidu situaciju u kojoj se nalazila oko dvije nedelje može se zaključiti da je trpjela, kako fizičke tako i psihičke povrede koje su se manifestovale u vidu uvreda njene porodice, nje same, kao i fizički nasrtaji sa nanošenjem povreda u predjelu gornjih i donjih ekstremiteta,što je sve teško podnosila ,a što je  nakon rastanka uticalo na njen psihički život u smislu nestabilnisti u ophodjenju sa okolinom, oslabljenim snom i noćnim morama, slabom voljom i raspoloženjem, gubljenjem sposobnosti za memorisanjem i druge smetnje koje se kvalifikuju kao anksiozno – depresivna neurotična reagovanja nastala nakon doživljenog stresa jakog intenziteta uz fizičko maltretiranje. N.lje,vještak je mišljenja da iM.ći u vidu nalaz i mišljenje sud.vještaka, hirurga  dr. S. R. kao i obimne promjene u predjelu gornjih i donjih ekstremiteta koje je prethodni vještak kvalifikovao u zbiru kao teške tjelesne povrede koje su se manifestovale  na fizički i psihički život oštećene, u smislu neurotičnih smetnji i tegob, a u vidu oslabljenog sna, noćnih mora, slabe volje i raspoloženja, gubljenja sposobnosti za memorisanje i nestabilnost u ophodjenju sa okolinom (smetnje koje se kvalifikuju kao anksiozno-depresivna neurotična reagovanja nastala nakon doživljenog stresa jakog intenziteta, fizičkog maltretiranja i teških tjelesnih povreda) je mišljenja da zadobijene povrede ukupno uzevši predstavljaju teško narušavanje psihičkog zdravlja.</span>
</p>
<p class="p8"></p>
<p class="p8">
<span>U dopuni svog nalaza i mišljenja od 12.09.2011.godine je pojasnio da  ošt. V. M. sistematizovano izlaže i opisuje dogadjaje koje je doživljela sa S. V. u periodu od 4. do 14. septembra 2010.godine u zkupljenom stanu na Cetinju,ne griješi u opisivanju pojedinih radnji koje je optuženi primjenjivao tokom njihovog zajedničkog boravka, izuzev povremenog emotivnog reagovanja u vidu plača pri opisivanju načina na koji je doživjela tjelesne povrede. Optuženi je više puta udarao rukama i nogama u predjelu tijela i glave, čupao kosu, ugrizao je za prste lijeve šake i stiskao je za vrat, prijeteći joj nožem koji joj je držao u predjelu vrata. Udarao je pesnicom u glavu nekoliko puta pri čemu je jednom izgubila svijest od siline udarca. Na uvid je dala fotografije povreda iz kojih se vidi krvni podliv u predjelu ekstremiteta – rezultat zadobijenih udaraca. Navedene povrede je vještačio hirurg i konstatovao da su pojedinačno lake prirode, ali se u zbiru, obzirom na višestrukost mogu tretirati kao teške tjelesne povrede. Medjutim, hirurg dr. S. R. je propustio da navede da je oštećena imala potres mozga koji je nastao od udarca zadatog šakom, i koji se kvalifikuje kao teška tjelesna povreda. Zajedno sa zbirom opisanih tjelesnih povreda, rezultat je narušeno psihičko zdravlje. Poremećaji pamćenja i upamćivanja javljaju se kod težih  neurotičnih konflikatnih situacija i depresije, a primjetni su i u konkretnom slučaju – naime, V. M. je spremala ispit mjesec dana umjesto uobičajenih sedam. Nakon psihofizičkog i seksualnog zlostavljanja, kao i teških uvreda, oštećena je konačno napustila stan okrivljenog i otišla svojoj kući. Kući je došla krvava, prestravljena, tresla se i tražila od majke da zove policiju. Majka ju je odvela u policiju i nakon uzimanja podataka i izjave, policija je uputila na ljekarski pregled koji je obavila u Domu zdravlja na Cetinju. Liječenje , koje i danas traje, nastavila je kod kuće. U ovako lošem stanju, povukla se u sebe i izbjegavala okolinu zbog vidljivih povreda tijela i  kompromitacije, misleći da svi u okruženju znaju šta se sa njom dešavalo poslednjih dana. Primjetna nestabilnost u ophodjenju. Navela je da je stalno imala nesanicu, uznemirenost i lošu koncentraciju, kao i izrazitu emotivnu labilnost prilikom posjete ljekaru. Nakon četiri mjeseca liječenja, stanje se u odredjenoj mjeri poboljšalo, ali i dalje koristi terapiju i redovno odlazi na kontrole kod psihijatra. IM.ći u vidu nalaz i mišljenje sudskog vještaka hirurga R. dr. S., kao i obimne promjene u predjelu gornjih i donjih ekstremiteta koje je prethodni vještak kvalifikovao u zbiru kao teške tjelesne povrede koje su se manifestovale na fizički i psihički život oštećene, u smislu neurotičnih smetnji i tegoba, a u vidu oslabljenog sna, noćnih mora, slabe volje i raspoloženja, gubljenja sposobnosti za memorisanje i nestabilnost u ophodjenju sa okolinom (smetnje koje se kvalifikuju kao anksiozno-depresivne, neurotična reagovanja nastala nakon doživljenog stresa jakog intenziteta, fizičkog maltretiranja i teških tjelesnih povreda) vještak je ostao pri  konstataciji da zadobijene povrede ukupno uzevši predstavljaju teško narušavanje psihičkog zdravlja. </span>
</p>
<p class="p8"></p>
<p class="p8">
<span>Na glavnom pretresu u svom neposrednom izjašnjenju vještak je ostao pri mišljenju da kod činjenice da je fizičko maltretiranje bilo takvog karaktera da je doprinjelo poremećaju u fizičkom smislu ,da to predstavlja narušenje zdravlja i tešku tjelesnu povredu.</span>
</p>
<p class="p8"></p>
<p class="p8">
<span>U fotodokumentaciji UP Ispostave Cetinje br. 116/10 od 15.09.2010.godine dat je prikaz fizičkog izgleda oštećene V. M. nakon podnijete krivične prijave protiv optuženog.</span>
</p>
<p class="p8"></p>
<p class="p8">
<span>Iz izvještaja UP Ispostave Cetinje, br........ od 16.02.2011.godine iz KE za optuženog S. V. proizilazi  da isti nije osudjivan.</span>
</p>
<p class="p8"></p>
<p class="p8">
<span>Analizirajući rezultate provedenog dokaznog postupka, te na osnovu savjesne i brižljive ocjene svih provedenih dokaza pojedinačno i u svojoj ukupnosti, sud je utvrdio da je optuženi S. V. počinio krivično djelo zlostavljanje iz čl.166.a KZ-a u sticaju sa krivičnim djelom  teška tjelesna povreda iz čl. 151. st. 2. KZ-a, u vezi cl.48.st.1.KZ-a u vremenu, mjestu i na način bliže opisan dispozitivom ove presude.</span>
</p>
<p class="p8"></p>
<p class="p5">
<span>         Naime, nesporno je utvrdjeno da je optuženi u vremenskom periodu od 04. do 14. septembra 2010.godine, u zakupljenom stanu u naselju ».....« u Cetinju vlasništvo L. S. zlostavljao ošt. V. M. iz Cetinja, sa kojom je bio u ljubavnoj vezi, na način što je u navedenom vremenskom periodu bez povoda i u više navrata fizički napadao zadajući joj udarce rukama i nogama u predjelu glave i tijela, čupao je rukama za kosu, a jedanput i ugrizao za prste lijeve šake, te je oštećenoj upućivao prijetnje da će joj ubiti brata, majku, svakoga redom, da ima pištolj, da ima bombu, kao i grube uvrede sadržine: »popišam ti se ocu na grob, vi ste svi ludi, vas treba istrijebiti, tebi se otac zbog vas ubio, a ti bi da zadržiš prezime V.« istovremeno je stiskajući rukama za vrat i držeći joj nož takodje u predjelu vrata, usled čega je oštećenoj  V. M. nanio tešku tjelesnu povredu u vidu teškog narušavanja psihičkog zdravlja nastalog kao posledica anksiozno-depresivnog neurotičnog reagovanja nakon doživljenog stresa jakog intenziteta,sa visokim suicidalnim rizikom,usled čega je doveden u opasnost život povrijedjene V. M., uz fizičko maltretiranje, praćenog sa više krvnih podliva u predjelu  desne nadlaktice (veličine do 10 x 8 cm), desne podlaktice i lijeve nadlaktice, krvnog podliva u predjelu unutršanje strane srednje trećine lijeve podlaktice (veličina 4 x 4 cm) 3 do 4 krvna podliva u predjelu desne butine (veličine 1,5 x 1,5 cm), 3 krvna podliva u predjelu desne zatkoljene jame (veličine  do 3,5 x 2,5 cm), krvnog podliva u predjelu desne potkoljenice (veličine 7 x 3,5 cm), 7 do 8 krvnih podliva u predjelu lijeve butine (veličine do 2 x 2 cm), krvnog podliva u predjelu desne lopatice (veličine 6 x 6 cm), ugrizne rane  u predjelu petog prsta lijeve šake i oguljotine u predjelu usne, </span>
</p>
<p class="p5"></p>
<p class="p5">
<span>Pravno kvalifikujući naprijed utvrđeno činjenično stanje ,ovaj sud nalazi da su se u radnjama optuženog stekli subjektivni  i objektivni elementi bića krivičnog djela zlostavljanje iz čl.166 a KZ-a u sticaju sa krivičnim djelom teška tjelesna povreda iz čl.151.st.2.KZ-a.</span>
</p>
<p class="p5"></p>
<p class="p5">
<span>    Naime,za ovaj sud je nesporno da je optuženi postupajući na naprijed opisani način zlostavljao oštećenu uz fizičko maltretiranje ,zadajući joj udarce rukama i nogama u predjelu glave i tijela, čupao je rukama za kosu, a jedanput i ugrizao za prste lijeve šake, te je oštećenoj upućivao prijetnje da će joj ubiti brata, majku, svakoga redom, da ima pištolj, da ima bombu, kao i grube uvrede sadržine: »popišam ti se ocu na grob, vi ste svi ludi, vas treba istrijebiti, tebi se otac zbog vas ubio, a ti bi da zadržiš prezime V.« istovremeno je stiskajući rukama za vrat i držeći joj nož takodje u predjelu vrata, usled čega je oštećenoj  V. M. nanio tešku tjelesnu povredu u vidu teškog narušavanja psihičkog zdravlja nastalog kao posledica anksiozno-depresivnog neurotičnog reagovanja nakon doživljenog stresa jakog intenziteta,sa visokim suicidalnim rizikom,usled čega je doveden u opasnost život povrijedjene V. M..</span>
</p>
<p class="p5"></p>
<p class="p5">
<span>Jasno je da optuženi navedena krivična djela učinio u sticaju ,budući da shodno odredbi čl.48 KZ-a sticaj krivičnih djela postoji ukoliko učinilac jednom radnjom ili sa više radnji učini više krivičnih djela za koje mu se istovremeno sudi ,dok je u konkretnom slučaju sticaj krivičnog djela zlostavljanje sa teškom tjelesnom povredom moguć,budući da ovo krivično djelo ne obuhvata tešku tjelesnu povredu.</span>
</p>
<p class="p5"></p>
<p class="p5">
<span>Optuženi je u konkretnom slučaju po mišljenju suda postupao sa direktnim umišljajem,odn.bio je svjestan svojih djela i htio je njihova izvršenja.</span>
</p>
<p class="p5"></p>
<p class="p8">
<span>Sud je kao uvjerljive, istinite i kao takve od presudne važnosti za razjašnjenje ove krivičnopravne stvari prihvatio provedene dokaze- iskaz oštećene V. M. u sklopu sa pisanim dokazima-nalazima i mišljenjima vještaka medicinske struke(psihijatara,psihologa ,kao i sudske medicine) u sklopu sa priloženim  fotoelaboratom i iskazima saslušanih svjedoka V. N.,L. S. i M. T..</span>
</p>
<p class="p8"></p>
<p class="p8">
<span>Za napomenuti je da se sudski vještak iz oblasti sudske medicine izjašnjavao o konstatovanim tjelesnim povredama iz prikupljene medicinske dokumentacije ,za oštećenu V. M.  ,a koji nalaz je sud u cjelosti prihvatio kao objektivan ,stručan ,jasan i uradjen po pravilima struke,a na isti nije bilo prigovora tokom postupka.</span>
</p>
<p class="p8"></p>
<p class="p8">
<span>Ovakav nalaz vještaka sudske medicine je u suprotnosti sa nalazom i mišljenjem sudskog vještaka medicinske struke dr.R. S. koji se u svom nalazu izjasnio da svaka od konstatovanih povreda kod oštećene ima stepen lakše tjelesne povrede,ali bi se u zbiru,obzirom na višestrukost povreda i nanošenje u nekoliko uzastopnih dana moglo tretirati kao teška tjelesna povreda ,medjutim stranke su saglasno istakle ,a što je sud prihvatio da nije potrebno usaglašavanje vještaka ,tim prije što je nalaz i mišljenje sudskog vještaka iz oblasti sudske medicine uže stručniji,pa samim tim i precizniji,pa je isti sa navedenih razloga prihvatio.</span>
</p>
<p class="p8"></p>
<p class="p8">
<span>Takodje ,sud je prihvatio nalaz sudskih vještaka medicinske struke neuropsihijatara Dj. dr.V. i S. I. L. ,te psihologa Š. N. koji su se izjašnjavali o psihičkom zdravlju oštećene,a koji su saglasni da je kod oštećene došlo do teškog narušavanja psihičkog zdravlja,stim što se dr.S. I. L. podrobnije osvrnula i detaljnije obrazložila ,uz konsultovanje sa psihologom svoj konačni zaključak da se  kod ispitanice registruje visok stepen stresa i povišen rizik za suicid, kao pokazatelj visokog stepena pretrpljene duševne patnje,što sve ukupno uzevši predstavlja teško narušavanje psihičkog zdravlja,tj.kod iste se evidentira depresija kao psihička bolest ,koja je nastupila nakon,i kao posledica pretrpljenog traumatskog dogadjaja,,tj.da njena psihička bolest-depresija sa visokim suicidalnim rizikom je mjerilo za visoki stepen emocionalne patnje i predstavlja visoki stepen opasnosti po život ,a samim tim i teško narušavanje zdravlja.</span>
</p>
<p class="p8"></p>
<p class="p8">
<span>Cjeneći iskaze saslušanih svjedoka sud nalazi da su svjedoci V. N.,L. S. M. T. objektivno svjedočile o onome što im je poznato vezano za konkretni dogadjaj ,dok je očigledno da iskaz svjedoka S. M. poprima obilježja pristrasnosti obzirom na njegov odnos sa optuženim,a kako bi olakšao krivičnopravni položaj optuženog,tako da je njegov iskaz u suprotnosti ne samo sa iskazom oštećene već  i sa navodima  odbrane samog optuženog.</span>
</p>
<p class="p8"></p>
<p class="p8">
<span>Sud je našao da iskaz svjedoka P. S. nije od osobite krivičnopravne relevancije za prednmetni dogadjaj obzirom da nema saznanja o istom.</span>
</p>
<p class="p8"></p>
<p class="p5">
<span>Imajući  prednje u vidu, Sud nije mogao prihvatiti navode odbrane optuženog, iznesene lično i preko branioca da nije počinio krivična djela koja su mu optužbom stavljena na teret,odn.o načinu nastanka povreda kod oštećene ,obzirom da su navodi oštećene potkrijepljeni drugim provedenim dokazima ,naročito medicinskom dokumentacijom i nalazom i mišljenjem sudskog vještaka medicinske struke iz kojeg se jasno vidi kako način ,tako , vrsta i mehanizam nastanka povreda kod oštećene ,kao i priloženom fotodokumentacijom,što sve implicira na zaključak da se dogadjaj odigrao na način kako je to predstavila oštećena u svom svjedočkom iskazu,t.sud zaključuje da je njegova odbrana i posve nelogična ,sa kojih razloga je ovakve navode odbrane okrivljenog sud cjenio kao usmjerene na umanjenje krivičnopravne odgovornosti.</span>
</p>
<p class="p8"></p>
<p class="p8">
<span>Prilikom utvrdjivanja vrste i visine kazne koju će izreći optuženom cijenjene su okolnosti iz čl. 42. KZ -a, pa je Sud od olakšavajućih okolnosti na strani optuženog našao da se radi o porodičnom čovjeku, ocu troje maloljetne djece ,raniji neporočan način života-neosuđivan, dok otežavajućih okolnosti van bitnih obilježja krivičnih djela u pitanju nije bilo.</span>
</p>
<p class="p8"></p>
<p class="p8">
<span>Cijeneći naprijed navedene okolnosti, kao naročito olakšavajuće Sud je prema optuženom zbog izvršenog krivičnog djela teška tjelesna povreda iz čl.151.st.2 Krivičnog zakonika   primijenio institut ublaženja kazne shodno čl. 45 i 46. KZ-a posebno pritom iM.ći u vidu interese maloljetne djece optuženog .</span>
</p>
<p class="p8"></p>
<p class="p5">
<span>Naime, Sud je cijeneći tako utvrdjene okolnosti i iM.ći u vidu svrhu kažnjavanja optuženom shodno čl. 48.st.1. KZ-a, prethodno utvrdio kazne zatvora i to za  krivično djelo teška tjelesna povreda  iz čl.152.st.2. Krivičnog zakonika, kaznu zatvora  u trajanju od 3 mjeseca ispod zakonskog minimuma od jedne godine  ,te za krivično djelo, zlostavljanje iz čl.166. a Krivičnog zakonika kaznu zatvora u trajanju od 30 dana, te osnovom čl. 48 st.2. tačka 2. KZ-a, na osnovu prethodno utvrdjenih kazni optuženom utvrdio jedinstvenu kaznu zatvora u trajanju od tri mjeseca i petnaest dana.</span>
</p>
<p class="p5"></p>
<p class="p8">
<span>Sud je uvjerenja da će se i sa ovako utvrdjenom kaznom u konkretnom slučaju postići svrha kažnjavanja predvidjena čl. 32. Krivičnog  zakonika .</span>
</p>
<p class="p8"></p>
<p class="p8">
<span>Sud je mišljenja da će  sa utvrđenom kaznom kao u konkretnom slučaju biti ostvarena i  opšta svrha krivičnih sankcija propisana čl.4.KZ-a.</span>
</p>
<p class="p5"></p>
<p class="p5">
<span>Shodno čl.51.KZ-a  optuženom se ima u izrečenu kaznu zatvora uračunati vrijeme lišenja slobode od 15.09.2010.godine od 16.30 časova do 17.09.2010. godine.</span>
</p>
<p class="p5"></p>
<p class="p8">
<span>Optuženi je obavezan  shodno čl.226-229 ZKP-a da na ime troškova krivičnog postupka na blagajni ovog suda u roku od 15 dana po pravosnažnosti presude, uplati ukupni iznos od 1121,87 eura, i to na ime nagrade i naknade troškova sudskog vještaka medicinske struke –neropsihijatra Dj.dr.V. iznos od 216,39 eura,neuropsihijatra S. I. L. iznos od 282,24 eura ,psihologa Š. N. iznos od 204,66 eura,specijaliste sudske medicine prof.dr.Š. M. iznos od 319,58 eura i R. dr.S. iznos od 99,00 eura, te na ime paušala iznos od 30,00 eura, a koji iznos je sud odmjerio iM.ći u vidu konkretan slučaj, trajanje postupka i imovne prilike optuženog.</span>
</p>
<p class="p8"></p>
<p class="p5">
<span>        Shodno čl.239. Zakonika o krivičnom postupku oštećena V. M. je radi ostvarenja svog imovinskopravnog zahtjeva upućena na redovnu parnicu.</span>
</p>
<p class="p5"></p>
<p class="p5"></p>
<p class="p5">
<span>Sa izloženog ,a shodno  čl.374.ZKP-a,odlučeno je kao u izreci.</span>
</p>
<p class="p8"></p>
<p class="p8"></p>
<p class="p8"></p>
<p class="p10">
<span class="s1">OSNOVNI SUD U CETINJU</span>
</p>
<p class="p8">
<span>		             Dana 02.04.2012.godine  </span>
</p>
<p class="p5"></p>
<p class="p5">
<span class="s1">Zapisničar, 					                                    S u d i j a</span>
</p>
<p class="p5">
<span class="s2">Olga Lipovina 					                   Marija Ćupić s.r.</span>
</p>
<p class="p5"></p>
<p class="p5">
<span class="s1">PRAVNA POUKA</span><span>:</span>
</p>
<p class="p5">
<span>Protiv ove presude može se izjaviti žalba u </span>
</p>
<p class="p5">
<span>roku od 15 dana  od dana prijema Višem sudu </span>
</p>
<p class="p5">
<span>u Podgorici a preko ovog Suda.</span>
</p>
<p class="p5"></p>
<p class="p8"></p>
<p class="p8"></p>
<p class="p11"></p>
<p class="p12"></p>
<p class="p12"></p>


</body>
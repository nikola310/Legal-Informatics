<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.p1{text-align:center;hyphenate:auto;font-family:Times New Roman;font-size:14pt;}
.p2{text-align:end;hyphenate:auto;font-family:Times New Roman;font-size:14pt;}
.p3{text-align:justify;hyphenate:auto;font-family:Times New Roman;font-size:14pt;}
.p4{text-indent:0.5in;text-align:justify;hyphenate:auto;font-family:Times New Roman;font-size:14pt;}
.p5{text-align:justify;hyphenate:auto;font-family:Times New Roman;font-size:12pt;}
.s1{font-weight:bold;}
</style>
<meta content="sudnica" name="author">
</head>
<body class="b1 b2">
<p class="p1">
<!--Image link to '0.jpg' can be here-->
</p>
<p class="p1"></p>
<p class="p2">
<span class="s1">K.br.46/13</span>
</p>
<p class="p1"></p>
<p class="p1">
<span class="s1">U IME CRNE GORE</span>
</p>
<p class="p1"></p>
<p class="p3"></p>
<p class="p3">
<span>	</span><span class="s1">OSNOVNI SUD U BERANAMA</span><span>, po sudiji pojedincu Draganu Dašiću, uz učešće namještenika suda Mirjane Čukić, kao zapisničara, u krivičnom predmetu protiv okrivljenog </span><span class="s1">I. Đ.</span><span>, iz A., zbog krivičnog djela izazivanje opšte opasnosti iz čl.327. st.1. Krivičnog zakonika, po optužnom predlogu Osnovnog državnog tužilaštva u Beranama Kt.br.16/2013 od 20. februara 2013. godine, nakon održanog glavnog i javnog pretresa, u prisustvu zastupnika javne optužbe Zamjenika ODT-a u Beranama Sujković Amre, oštećenog L.V., branioca okrivljenog adv. G. P., iz B., i okrivljenog, donio je dana 22.04.2013. godine, a javno objavio dana 24.04.2013. godine</span>
</p>
<p class="p1"></p>
<p class="p1"></p>
<p class="p1">
<span class="s1">P R E S U D U</span>
</p>
<p class="p1"></p>
<p class="p1"></p>
<p class="p4">
<span>Okrivljeni </span><span class="s1">I. Đ. /jmbg .../ </span><span>od oca R. i majke D., rođene Đ., rođen .... godine, u selu V., Opština K., sa prebivalištem u selu S., Opština A., državljanin C.G., po zanimanju zemljoradnik, oženjen, otac petoro djece, pismen, sa završena dva razreda OŠ, srednjeg imovnog stanja, neosuđivan.</span>
</p>
<p class="p4"></p>
<p class="p4"></p>
<p class="p1">
<span class="s1">OSLOBAĐA SE OD OPTUŽBE</span>
</p>
<p class="p1"></p>
<p class="p4">
<span>Da je:</span>
</p>
<p class="p3"></p>
<p class="p4">
<span>Dana 20.12.2012. godine, oko 01,50 časova, sa praga svoje porodične kuće, koja se nalazi u selu S., Opština A., opšte opasnom radnjom i opšte opasnim sredstvom, izazvao opasnost za život i tijelo oštećenog L.V., na način što je iz lovačke puške marke "IŽ R. d." fab.br. ..., kal.... mm, ispalio jedan metak u njegovom pravcu, dok je ovaj stajao pored svog vozila parkiranog na regionalnom putu A. - B., na udaljenosti 60 m od porodične kuće vlasništvo okrivljenog. </span>
</p>
<p class="p3"></p>
<p class="p4">
<span>- čime bi izvršio krivično djelo izazivanje opšte opasnosti iz čl.327. st.1. Krivičnog zakonika /KZ-a/.</span>
</p>
<p class="p3"></p>
<p class="p4">
<span class="s1">- </span><span>pošto nije dokazano da je izvršio krivično djelo za koje je optužen, shodno čl.373. st.1. tač.2. Zakonika o krivičnom postupku /ZKP-a/.</span>
</p>
<p class="p1"></p>
<p class="p4">
<span>- troškovi krivičnog postupka padaju na teret budžetskih sredstava suda, dok će o troškovima branioca okrivljenog adv. G. P., iz B.sud odlučiti posebnim rješenjem, shodno čl.230. st.5. ZKP-a.</span>
</p>
<p class="p1"></p>
<p class="p4">
<span>- imovinsko pravnog zahtjeva za naknadu štete nije bilo.</span>
</p>
<p class="p4"></p>
<p class="p1">
<span class="s1">O b r a z l o ž e nj e</span>
</p>
<p class="p3"></p>
<p class="p3">
<span>	Optužnim predlogom Osnovnog državnog tužilaštva u Beranama Kt.br.16/2012 od 20. februara 2013. godine, stavljeno je na teret okrivljenom I. Đ., iz B., da je izvršio krivično djelo izazivanje opšte opasnosti iz čl.327. st.1. KZ-a. </span>
</p>
<p class="p3"></p>
<p class="p3">
<span>	Na glavnom pretresu od 22.04.2013. godine, zastupnik javne optužbe  Zamjenik ODT u Beranama Sujković Amra, u završnoj riječi ostala je pri podnesenom optužnom predlogu i zatražila da sud okrivljenog I. Đ. oglasi krivim i izrekne mu uslovnu osudu, kojom će mu utvrditi  kaznu zatvora u trajanju od šest mjeseci i odredi da se ista neće izvršiti ukoliko okrivljeni u roku od jedne godine ne izvrši novo krivično djelo.</span>
</p>
<p class="p3"></p>
<p class="p3">
<span>	Na glavnom petresu od 22.04.2013. godine, u završnoj riječi, oštećeni L. V. nije se pridružio krivičnom gonjenju protiv okrivljenog I. Đ. i nije postavio imovinskopravni zahtev za naknadu štete. </span>
</p>
<p class="p3"></p>
<p class="p4">
<span>Na glavnom pretresu od 22.04.2013. godine, branilac okrivljenog I. Đ.  adv. G. P., u završnoj riječi naveo je da pucanj okrivljenog u vis, iz lovačke puške, ne u pravcu oštećenog L. V., ne može biti realna opasnost za oštećenog, da nije moglo doći do njegovog povređivanja, kako je to on i sam istakao. Da je razdaljina od mjesta gdje se nalazio okrivljeni do mjesta gdje se nalazio oštećeni, bila i do 100 metara. Kao i da se oštećeni nije osjećao ugroženim, za njega nije izazvana bilo kakva opasnost, pa da s toga u radnjama okrivljenog ne može biti elemenata krivičnog djela koje mu je optužnim aktom stavljeno na teret. Predlažio je sudu da okrivljenog I. Đ. oslobodi od optužbe. Tražio je troškove krivičnog postupka.  </span>
</p>
<p class="p4"></p>
<p class="p3">
<span>	Okrivljeni I. Đ. tokom postupka u svoju odbranu naveo je da nije počinio krivično djelo koje mi je optužnim predlogom Osnovnog državnog tužilaštva stavljeno na teret. Da je dana 20.12.2012. godine, oko 01,50 časova, bio u svojoj spavaćoj sobi, dok je u drugoj sobi bila njegova kćerka S., kada je čuo da se neko, više puta, isped njegove kuće vozi automobilom velikom brzinom u jednom, pa u drugom pravcu. Kako  mu je više puta obijana sušnica, o čemu je obavještavao policiju u A., pomislio je da će neko to ponovo uraditi, pa je ustao iz kreveta, upalio svijetlo, uzeo lovačku pušku, za koju posjeduje odobrenje, izašao ispred kuće i pucao u vis. Tada nije nikoga primijetio i nije znao ko upravlja ovim vozilom, a nije ni vidio oštećenog L. V., koga inače poznaje od ranije. Da se tada radilo o njemu saznao je tek nakon što su ovlašćeni policijski službenici Ispostave A. došli po njega kući i rekli mu da ga je prijavio, nakon čega mu je oduzeta lovačka puška i pištolj, za koje posjeduje oružane listove. U završnoj riječi u potpunosti je prihvatio završnu riječ svog branioca adv. G. P., iz B..</span>
</p>
<p class="p3"></p>
<p class="p4">
<span>U dokaznom postupku sud je izveo sledeće dokaze: </span>
</p>
<p class="p4">
<span>saslušao svjedoka oštećenog L. V.; saslušao svjedoke I. O. i T. S.; pročitao potvrdu Uprave policije PJ B., Ispostava A., br.... od .... godine o privremenom oduzimanju predmeta od I. Đ.; i pročitao izvještaj iz kaznene evidencije za okrivljenog. </span>
</p>
<p class="p3"></p>
<p class="p4">
<span>Nakon sprovedenog dokaznog postupka, cijeneći navode optužbe, odbranu okrivljenog, te izvedene pobrojane dokaze, u smislu čl.17. i 360. ZKP-a, dovodeći ih u vezu jedne sa drugim, sud je stao na stanovište da činjenice iz činjeničnog opisa izreke presude nijesu dokazane, pa je sud okrivljenog I. Đ., kome je stavljeno na teret krivično djelo izazivanje opšte opasnosti iz čl.327. st.1. Krivičnog zakonika, oslobodio od optužbe, na osnovu čl.373. st.1. tač.2. ZKP-a, pošto nije dokazano da je izvršio krivično djelo za koje je optužen. Pri tome, sud je u potpunosti prihvatio odbranu okrivljenog I.Đ. koji navodi da nije izvršio krivično djelo za koje je optužen, već da je predmetne večeri misleći da mu neko obija sušnicu, ispred svoje kuće ispalio jedan metak u vis iz svoje lovačke puške, a da pri tom nije nikog vidio. Takva njegova odbrana za sud je logična i jasna, prvenstveno jer je u skladu sa iskazom oštećenog L. V. datog na glavnom pretresu, koji je sud u potpunosti prihvatio. Nesporno je, da predmetne večeri djelovanjem okrivljenog I. Đ., odnosno njegovim pucanjem u vis, za oštećenog nije nastupila konkretna, neposredna i bliska opasnost, kao ni mogućnost da uopšte dođe do povređivanja njegovog života i tijela, pa navedenom radnjom okrivljenog oštećeni nije bio ugrožen na bilo koji način. Pa, na osnovu navedenog ne može se izvjesno utvrditi da je okrivljeni I. Đ. izvršio krivično djelo koje mu je stavljeno na teret, te je sud donio odluku koja je povoljnija za njega, i primjenom čl.373. st.1. tač.2 ZKP-a, okrivljenog oslobodio od optužbe.</span>
</p>
<p class="p4"></p>
<p class="p3">
<span>	Iz iskaza svjedoka oštećenog L. V. datog pred Osnovnim državnim tužilaštvom u predmetu Kt.br.16/2013 od 05.02.2013. godine, vidi se da je dana 20.12.2012. godine, oko 01.50 časova, došao po svoju djevojku S. do njene kuće, kojoj je svirnuo da bi joj dao znak da je čeka ispred njene kuće. Tada se upalilo svijetlo ispred njene kuće, izašao je S. otac I. Đ., koji je u rukama držao pušku okrenutu prema njemu iz koje je ispalio jedan hitac, a tada je bio udaljen oko 60 metara. Naveo je da se tada prepao, osjećao se ugroženim i instinktivno je legao na zemlju, nakon čega je slučaj prijavio policiji u A.. Međutim, oštećeni je u svojoj izjavi datoj na glavnom pretresu dana 18.04.2013. godine, naveo je da je sa S., kćerkom okrivljenog I. Đ., bio u vezi oko deset godina i da ju je dana 20.12.2012. godine, pozvao uveče kasno telefonom, ali mu ona prekinula vezu, iako su se prethodno dogovorili da se vide. Tada je otišao do njene kuće i svirao joj iz auta, a onda je otišao na put koji je od  kuće udaljen oko 100 metara. Tada je začuo pucanj sa udaljenosti od oko 100 metara, ali ne zna sa sigurnošću da li je pucanj došao iz pravca kuće I.. Bio je zaklonjen tako da metak nije ni mogao da ga pogodi od pravca kuće, pa nije bio ugrožen na bilo koji način. Ali, kako je tada bio iznerviran činjenicom da mu je njegova višegodišnja djevojka S. prekinula vezu i da nije htjela da izađe, otišao je i slučaj prijavio policiji. Istakao je da okrivljeni nije ništa kriv, jer ga nije ugrozio na bilo koji način, a u pitanju je ugledni i pošteni čovjek. Da okrivljeni nije ni mogao da ga vidi na bilo koji način ispred svoje kuće. A da je izjavu kod tužioca dao iznerviran i u alkoholisanom stanju i da ta izjava nije tačna, jer nije vidio okrivljenog te večeri, već je samo začuo pucanj, nije niti vidio, niti čuo baline da su pogodile u drvo, već je bio zaklonjen i bez ikakve opasnosti od tog pucnja za koji ne zna iz kog pravca je došao.  </span>
</p>
<p class="p3"></p>
<p class="p3">
<span>	Sud je cijenio iskaz oštećenog L. V. i isti prihvatio kao nesporan dokaz da predmetne večeri za oštećenog nije postojala konkretna, neposredna i bliska opasnost koja bi proizilazila iz radnje okrivljenog – njegovog pucanja u vis iz lovačke puške marke "IŽ R. d." fab.br. ..., kal.... mm. Iz navedenog se nesporno utvrđuje da je okrivljeni kritične večeri pucao u vis, a ne u pravcu oštećenog L. V., za koga nije postojala realna i konkretna opasnost, jer nije moglo doći do njegovog povređivanja, što je oštećeni u svom iskazu i potvrdio. Takođe, nesporno je da je razdaljina od mjesta gdje se nalazio okrivljeni, do mjesta gdje se nalazio oštećeni, bila 100 metara, a da se oštećeni nalazi  zaklonjen na mjestu na kom ga okrivljeni sa praga svoje kuće nije mogao vidjeti. Na osnovu navedenog, nesporno je da za oštećenog nije postojala kritične večeri konkretna opasnost, pa u radnjama okrivljenog nema  elemenata bića krivičnog djela koje mu je optužnim aktom stavljeno na teret. U tom kontekstu, iskaz oštećenog L. V. dat na glavnom pretersu sud je prihvatio kao tačan i uvjerljiv. Sud je posebno cijenio i navode oštećenog L. V., date u izjavi pred Osnovnim državnim tužilaštvom u Beranama, za koje je našao da nijesu istiniti i objektivni, kako je to i sam oštećeni na glavnom pretresu potvrdio, navodeći da je prilikom tog svjedočenja bio iznerviran činjenicom da njegova višegodišnja djevojka, a kćerka okrivljenog S., predmetne večeri nije htjela da izađe iz kuće da se vide. Na osnovu navedenog nesporno je da je oštećeni L. V. u svom kazivanju na glavnom pretresu istinito i objektivno posvjedočio o onome što mu je poznato u vezi predmetnog događaja. A takvi njegovi navodi su u skladu sa odbranom okrivljenog I. Đ., koji negira izvršenja krivičnog djela stavljenog mu na teret. Pa, kako se iz istog nije sa sigurnošću moglo utvrditi da je okrivljeni izvršio predmetno krivično djelo za koje se tereti, na način opisan u optužnom predlogu, sud je ostao u sumnji i odlučio u korist okrivljenog.</span>
</p>
<p class="p3"></p>
<p class="p4">
<span>Svjedoci I. O. i T. S. na glavnom pretresu održanom dana 18.04.2013. godine, iskoristili su zakonsko pravo da ne svjedoče u predmetnoj krivičnopravnoj stvari, jer im je okrivljeni I. Đ. suprug, odnosno otac, u skladu sa čl.109. ZKP-a.</span>
</p>
<p class="p3"></p>
<p class="p4">
<span>Iz potvrde Uprave policije PJ B. Ispostava A. br.... od ... godine o privremenom oduzimanju predmeta od I. Đ., vidi se da su ovlašćeni službenici Uprave policije Ispostave A., od okrivljenog I. Đ., iz A., privremeno oduzeli sledeće predmete: lovačku pušku „Iž R. d.“ F.br...., kal.... mm, sa oružanim listom br.... i pištolj „C. Z.“ F.br...., kal....,... mm sa oružanim listom br..... </span>
</p>
<p class="p3"></p>
<p class="p4">
<span>Sud je cijenio navedenu potvrdu Uprave policije – PJ B. Ispostava A. i istu prihvatio kao dokaz, jer potiče od nadležnog  organa, snabdjevena je pečatom i potpisom ovlašćenih lica i saglasna je sa ostalim izvedenim dokazima tokom glavnog pretresa. Naime, u konkretnom slučaju iskaz oštećenog L. V. i navedena potvrda upotpunili su sliku kritičnog događaja, a i saglasni su sa odbranom okrivljenog I. Đ., pa ih je sud kao takve i prihvatio prilikom utvrđivanja postojanja krivičnopravne odgovornosti okrivljenog u predmetnom slučaju. </span>
</p>
<p class="p4"></p>
<p class="p4">
<span>Nijedan dokaz izveden u toku krivičnog postupka nije mogao potvrditi tezu optužbe da je okrivljeni I. Đ. izvršio krivično djelo izazivanje opšte opasnosti iz čl.327. st.1. Krivičnog zakonika. Naime, sud je prihvatio odbranu okrivljenog I. Đ. da nije dana 20.12.2012. godine, oko 01,50 časova, sa praga svoje porodične kuće, koja se nalazi u selu S., Opština A., opšte opasnom radnjom i opšte opasnim sredstvom, izazvao opasnost za život i tijelo oštećenog L. V., na način što je iz lovačke puške marke "IŽ R. d." fab.br. ..., kal.... mm, ispalio jedan metak u njegovom pravcu, dok je ovaj stajao pored svog vozila parkiranog na regionalnom putu A. - B., na udaljenosti 60 m od porodične kuće vlasništvo okrivljenog. Naime, za sud je u potpunosti  prihvatljiva odbrana okrivljenog I. Đ. koji negira izvršenje krivičnog djela stavljenog mu na teret, jer je ista u potpunosti potvrđena iskazom oštećenog L. V., koji je istakao da kritične večeri radnjom okrivljenog, odnosno njegovim pucanjem u vis, a ne u pravcu oštećenog, iz lovačke puške marke "IŽ R. d." fab.br. ..., kal.... mm, za njega nije nastupila nikakva opasnost, a da se on nalazio na udaljenosti od kuće okrivljenog oko 100 metara. Pri takvom stanju stvari, za sud je u potpunosti prihvatljiva odbrana okrivljenog I. Đ.. Nesporno je i da se oštećeni L. V. kritične prilike nalazio zaklonjen na mjestu na kom ga okrivljeni sa svog kućnog praga nije mogao vidjeti. Na osnovu navedenog, utvrđeno je da radnjom okrivljenog nije prouzrokovana realna opasnost za oštećenog, niti je moglo doći do njegovog povređivanja. Dakle, sud je na osnovu navedenog i sa naznačenih razloga, našao da nema dokaza da je okrivljeni izvršio krivično djelo za koje je optužen. Ovakav zaključak izvodi se i na osnovu odredbe čl.3. st.3. ZKP-a, koja je saglasna sa odredbom čl.6. st.2. EKLJP, a koja predstavlja prezumpciju nevinosti. Pa, kako u konkretnom slučaju izvedeni dokazi ne upućuju na zaključak da je okrivljeni izvršio krivično djelo izazivanje opšte opasnosti iz čl.327. st.1. Krivičnog zakonika, to je sud  okrivljenog I. Đ. i oslobodio od optužbe, shodno čl.373. st.1. tač.2. ZKP-a.</span>
</p>
<p class="p3"></p>
<p class="p4">
<span>Odluka da se o troškovima krivičnog postupka koji se odnose na nagradu i naknadu branioca okrivljenog I. Đ., adv. G. P., iz B., odluči posebnim rješenjem, zasnovana je na odredbi čl.230. st.5. ZKP-a.</span>
</p>
<p class="p4"></p>
<p class="p3">
<span>	Imovinsko pravnog zahtjeva za naknadu štete nije bilo.</span>
</p>
<p class="p3"></p>
<p class="p3">
<span>	S iznijetih razloga odlučeno je kao u izreci presude.</span>
</p>
<p class="p3"></p>
<p class="p3"></p>
<p class="p1">
<span class="s1">OSNOVNI SUD U BERANAMA,</span>
</p>
<p class="p1">
<span class="s1">Dana, 24.04.2013. godine</span>
</p>
<p class="p3"></p>
<p class="p3"></p>
<p class="p3">
<span class="s1">Zapisničar                                                                           S U D I J A</span>
</p>
<p class="p3">
<span class="s1">Mirjana Čukić                              	                 Dragan Dašić </span>
</p>
<p class="p3"></p>
<p class="p3"></p>
<p class="p3">
<span class="s1">PRAVNA POUKA:</span>
</p>
<p class="p3">
<span>Protiv ove presude nezadovoljna stranka</span>
</p>
<p class="p3">
<span>ima pravo žalbe u roku od 8 /osam/ dana</span>
</p>
<p class="p3">
<span>od dana prijema iste presude i to Višem</span>
</p>
<p class="p3">
<span>sudu u Bijelom Polju, a preko ovog suda.</span>
</p>
<p class="p3"></p>
<p class="p3"></p>
<p class="p4"></p>
<p class="p5"></p>
<p class="p5">
<span> </span>
</p>


</body>
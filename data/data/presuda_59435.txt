<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:end;hyphenate:auto;font-family:R;font-size:13pt;}
.p2{text-align:start;hyphenate:auto;font-family:R;font-size:13pt;}
.p3{text-align:center;hyphenate:auto;font-family:R;font-size:13pt;}
.p4{text-align:justify;hyphenate:auto;font-family:R;font-size:13pt;}
.p5{margin-top:0.06944445in;margin-bottom:0.06944445in;text-align:center;hyphenate:auto;font-family:Times;font-size:13pt;}
.p6{text-indent:0.25in;text-align:start;hyphenate:auto;font-family:R;font-size:13pt;}
.p7{text-indent:-2.4583333in;margin-left:2.4583333in;text-align:justify;hyphenate:auto;font-family:R;font-size:13pt;}
.p8{text-align:justify;hyphenate:auto;font-family:R;font-size:12pt;}
.p9{text-align:start;hyphenate:auto;font-family:R;font-size:12pt;}
.s1{color:black;}
.s2{font-weight:bold;}
</style>
<meta content="ana.stanisic" name="author">
</head>
<body class="b1 b2">
<p class="p1"></p>
<p class="p1">
<span>K.br. 231/07</span>
</p>
<p class="p1"></p>
<p class="p2"></p>
<p class="p3">
<span>U IME NARODA</span>
</p>
<p class="p2"></p>
<p class="p4">
<span>OSNOVNI SUD U BARU, kao prvostepeni krivični, u vijeću sastavljenom od sudije Aleksandre Leković, kao predsjednika vijeća, i sudija porotnika S. D. i J. F., kao članova vijeća, sa zapisničarom Anom Stanišić, u krivičnom predmetu okrivljene P. I. iz Bara, zbog produženog krivičnog djela falsifikovanje službene isprave iz čl.414.st.3.u vezi st.1.  Krivičnog zakonika CG, po optužnici Osnovnog državnog tužioca u Baru Kt.br. 453/06 od 26.04.2007.godine, nakon održanog glavnog javnog pretresa dana 18.03.2010. godine u prisustvu zastupnika optužbe ZODT Mirjane Tanković i okrivljene, dana 19.03.2010.godine  donio je i javno objavio </span>
</p>
<p class="p5">
<span>P R E S U D U</span>
</p>
<p class="p2"></p>
<p class="p4">
<span>Okrivljena: P. B. I. od oca V. i majke A. rodjene B., rodjena ... godine na Cetinju, stalno nastanjena u S., ul. M., Opština Bar, po zanimanju trgovac, razvedena, majka dvoje djece, pismena, završila srednju školu, lošeg imovnog stanja, neosudjivana.</span>
</p>
<p class="p2"></p>
<p class="p3">
<span>KRIVA JE</span>
</p>
<p class="p3"></p>
<p class="p4">
<span>Zato što je:</span>
</p>
<p class="p4"></p>
<p class="p4">
<span>1. U periodu od 01.09.2004.godine do 31.07.2005.godine, u S., Opština Bar, u svojstvu odgovornog lica direktora DOO "M." svojim potpisom i službenim pečatom omogućila pravljenje službene isprave - ugovora o radu sa neistinitom sadržinom, na način što je na ugovore o radu zaključene izmedju "M." DOO i zaposlene M. S. i to: ugovor zaključen dana 01.09.2004. godine na period od mjesec dana, dana 01.10.2004.godine zaključen do 01.01.2005.godine, ugovor o radu zaključen dana 01.10.2004.godine zaključen do 01.01.2005.godine, ugovor o radu zaključen 01.01.2005.godine na period do 01.04.2005.godine, dana 01.04.2005.godine zaključen na period do 01.07.2005.godine i dana 31.07.2005.godine zaključen na period od 01.08 do 31.08.2005.godine, iste potpisala u svojstvu poslodavca i ovjerila službenim pečatom pravnog lica DOO "M." iako je znala da ugovore o radu u svojstvu zaposlene nije potpisala M. S.</span>
</p>
<p class="p4"></p>
<p class="p4">
<span>2. Neutvrdjenog dana u toku septembra mjeseca 2005.godine u S., Opština Bar, u svojstvu odgovornog lica direktora "M." DOO, službenim pečatom preduzeća "M." DOO ovjerila službenu ispravu - radnu knjižicu M. S. sa neistinitom sadržinom a u kojoj radnoj knjižici je bio unijet neistinit podatak da je M. S. kod "M." DOO bila zaposlena neprekidno u periodu od 01.09.2004.godine do 31.08.2005.godine, iako je znala da sa njom nema zaključene valjane ugovore o radu za navedeni period, </span>
</p>
<p class="p4"></p>
<p class="p4">
<span>	-čime je izvršila krivično produženo krivično djelo - falsifikovanje službene isprave iz čl. 414 st. 3 u vezi st.1 u vezi sa čl. 49  Krivičnog zakonika. </span>
</p>
<p class="p2"></p>
<p class="p6">
<span>Pa joj  sud primjenom čl. 4, 32, 36, 42, 52 , 53 i 54 KZ CG i čl. 359, 360 i 364 ZKP-a izriče </span>
</p>
<p class="p2"></p>
<p class="p3">
<span>USLOVNU OSUDU</span>
</p>
<p class="p2"></p>
<p class="p2"></p>
<p class="p4">
<span>Kojom joj utvrdjuje kaznu zatvora u trajanju od 3 (tri) mjeseca i istovremeno odredjuje da joj se kazna neće izvršiti ukoliko okrivljena u roku od 2 (dvije) godine ne izvrši novo krivično djelo. </span>
</p>
<p class="p4"></p>
<p class="p4">
<span>Okrivljena je dužna da plati troškove krivičnog postupka u iznosu od 200  € , roku od 15 dana od dana pravosnažnosti presude pod prijetnjom izvršenja. </span>
</p>
<p class="p4"></p>
<p class="p4">
<span>Okrivljena je dužna da oštećenoj M. S. naknadi troškove postupka u iznosu od 437, 50 eura, u roku od 15 dana od dana pravosnažnosti presude pod prijetnjom izvršenja. </span>
</p>
<p class="p4"></p>
<p class="p3">
<span>O b r a z l o ž e n j e</span>
</p>
<p class="p3"></p>
<p class="p4">
<span>Optužnicom Osnovnog državnog tužioca u Baru Kt.br. 453/06 od 26.04.2007.godine okrivljenoj je stavljeno na teret izvršenje produženog krivičnog djela iz čl. 414 st.3 u vezi sa st.1 KZ.</span>
</p>
<p class="p4"></p>
<p class="p4">
<span>Okrivljena je u svojoj odbrani u prethodnom postupku u bitnom navela da je kao vlasnik i direktor preduzeća „M.“ DOO sklopila ugovore o radu na mjesec dana od 05.07. do 05.08. 2004. godine sa M. S. koja je obavljala poslove trgovca u ovom preduzeću. Nakon ovog ugovora došlo je do prekida od nekih 20-tak dana i to nepažnjom, da bi se opet nakon toga sačinio ugovor o radu od 01.09. do 30.09.2004. godine. Nakon objavljivanja oglasa S. je ponovo konkurisala i sa njom je sačinjen ugovor o radu na tri mjeseca koji je produžavan po tri mjeseca sve do 31.08.2005. godine kada joj je i prestao radni odnos kod ovog preduzeća. Dalje je navela da je svaki ugovor koji je sačinjen sa M. S. lično ona-okrivljena potpisala u prisustvu knjigovođe M. E. i M. S., koje ugovore je i S. potpisala, a upoznata je bila i sa prekidom rada. S. na to nije reagovala i tek je nakon napuštanja firme podnijela zahtjev nadležnoj inspekciji i pokrenula postupak protiv nje. Podaci koji su upisani u radnoj knjižici su unijeti na osnovu ugovora o radu koji su sa S. zaključivani i na osnovu prijava njenog osiguranja po osnovu penzijskog i zdravstvenog osiguranja. Smatra da nije izvršila krivično djelo koje joj se stavlja na teret jer je sve svoje obaveza po osnovu zaključenih ugovora u potpunosti ispunila prema zaposlenoj M. S.. Na glavnom pretresu je dalje pojasnila da je S. kod nje radila kao sezonski radnik. Njen knjigovođa ispunjava radnu knjižicu, tako da okrivljena, kako navodi, knjižicu nije ni takla. Ugovore o radu je potpisivala ona-okrivljena, zatim M. S. i ništa mimo nje u tom ugovoru nije napisano, jer je svaki Ugovor S. prvo pročitala i potpisala. Svaki ugovor je potpisala oštećena, a knjižice je ispunjavala računovođa. Svaki ugovor je zaključen sa M. i to je uvijek bilo tako što ugovor otkuca knjigovođa, a radnik svaki put kad počne da radi upoznat je sa ugovorom i koliko vremena će da radi, tako da je M. S. potpisala svaki ugovor prije nego što je počinjala da radi.  Dalje je navela da je posao knjigovođe da kuca ugovor o radu, a knjigovođi se ne izdaje nikakav nalog, već knjigovođa to sam radi. Oštećena je primljena ljeti da radi kao sezonski radnik zbog povećanog obima posla i u konkretnom slučaju bio je raspisan oglas preko Zavoda. </span>
</p>
<p class="p4"></p>
<p class="p4">
<span>U dokaznom postupku sud je proveo sledeće dokaze: saslušana je oštećena M. S., svjedok M. E., </span><span class="s1">pročitan je nalaz i mišljenje vještaka grafološke struke Z. J. br. ... od 20.12.2006. godine, izvršen je uvid u Ugovor  o radu zaključene izmedju „M.“ DOO i oštećene M. S. od 01.09.2004.godine, 01.10.2004.godine, 01.01.2005.godine, 01.04.2005.godine i 01.08.2005.godine i uvid u fotokopiju radne knjižice oštećene M. S. na str. 6 koja se nalazi u parničnim spisima, pročitan je izvod iz KE za okrivljenu pribavljen od UP Ispostava Cetinje br. ... od 23.02.2010.godine.</span>
</p>
<p class="p4"></p>
<p class="p4">
<span>Oštećena M. S. je u svom iskazu u prethodnom postupku u bitnom navela da je bila zaposlena kao trgovac u preduzeću DOO "M." u S. u periodu od 01.07.2004. godine do 31.08.2005. godine i za to vrijeme potpisala je samo jedan ugovor o radu i to negdje u avgustu mjesecu, ali se ne sjeća na koji period se taj ugovor o radu odnosio. Nakon toga nije potpisala više nijedan ugovor o radu. Sporne ugovore je tek vidjela negdje u julu 2005, godine i to kada je u preduzeće došla inspekcija da izvrši kontrolu, ali ne zna ko je te ugovore potpisao, zna samo da ih ona nije potpisala. Inače, period rada kod ovog preduzeća od 01.07.2004. godine do 31.08.2005. godine je uredno upisan u knjižicu i uredno se prijavila kod Zavoda za zapošljavanje. Na glavnom pretresu je navela da je za period dok je radila potpisala dva ugovora o radu. Drugi ugovor je potpisala 02.07.2005. godine i po njemu je trebalo da radi do 31.10.2005. godine. Prvi ugovor o radu je potpisala nakon mjesec dana od kada je stupila na posao i tada joj je I. rekla da joj je bila prekinula radni staž mjesec dana. Prilikom prvog razgovora I. joj je rekla da će da je primi za stalno. Za čitav period koji je radila kod I., a to je bilo godinu i mjesec dana, za 8 mjeseci joj nisu uplaćeni doprinosi za PIO i za tih godinu i mjesec dana je zaključila 2 Ugovora o radu i nijedan preko toga. Ta dva ugovora je potpisala u radnji, a sa knjigovodjom nije imala nikakvog kontakta. Tek kasnije je vidjela ove ostale Ugovore i to kada je trebalo da dodje inspekcija. Ti ugovori su već bili potpisani, ali njih niko nije potpisao u njenom prisustvu, niti ih je ona potpisala, a ko ih je potpisao to ne zna. Kada je dobila otkaz bila je bolesna i izvadila bolovanje, medjutim I. joj je rekla da ipak dobija otkaz. Pridružila se krivičnom gonjenju protiv okrivljene i postavila imovinskopravni zahtjev koji nije precizirala, odnosno njen punomoćnik je naveo da je pred ovim sudom  u toku parnica u tom pravcu. </span>
</p>
<p class="p4"></p>
<p class="p4">
<span>Svjedok M. E. je u svom iskazu u prethodnom postupku u bitnom navela da je radila kao operater u Agenciji "B." koja je vodila knjige za preduzeće "M." DOO S. . Sjeća se da je M. S. zasnovala radni odnos najprije na mjesec dana i to od 05.07. do 05.08.2004.godine, a da je nakon toga došlo do prekida radnog odnosa 20-tak dana, a poslije toga je po raspisanom oglasu S. bila ponovo primljena u radni odnos po Ugovoru na po 3 mjeseca i tako je radila do 31.08.2005.godine. P. I. je agenciji "B." dostavljala ugovore o radu i radnu knjižicu u koju je svjedok na osnovu podataka iz Ugovora ispunjavala staž u radnu knjižicu. Dalje je navela da je M. S. znala za ovaj prekid radnog odnosa i da se saglasila sa tim, te da je redovno vršeno uplaćivanje sviih doprinosa i ostalih davanja koja su S. kao zaposlenoj pripadali. Na glavnom pretresu je pojasnila da je ona u Agenciji "B." bila prijavljena kao polukvalifikovani radnik, a da je inače po zanimanju inžinjer mašinstva te da nije ovlašćeni knjigovođa. Podatke za firmu "M." joj je dostavila I., a koliko se sjeća knjižicu za M. S. je popunjavala i to na osnovu podataka koje joj je govorila I..</span><span class="s2"> </span><span>I. je dolazila, donosila prijave, oglase i slične obrasce pa je onda svjedok, u zavisnosti šta je trebalo, popunjavala obrasce ali ne može tačno da se sjeti šta konkretno za M. S.. Dalje je pojasnila da je ona u Ugovorima o radu koji su bili tipski upisivala ime radnika, firmu ili je ostavljala samo praznu liniju, pa onda stranke same popunjavaju. Navela je da ona nije imala pečat preduzeća "M.", a sporne ugovore nisu poslodavac i radnik potpisivale kod nje u Agenciji nego negdje drugo. Sjeća se da je I. rekla u avgustu ili septembru mjesecu 2005.g da S. više neće da radi i da je bolesna, pa je ona sugerisala I. da ne daje otkaz S. dok je na bolovanju, a I. je na to odgovorila da S. hoće da joj prestane radni odnos. Međutim, nije vidjela zahtjev M. S. za prekid radnog odnosa. Radnu knjižicu za M. S. je zaključila sa datumom 31.08.2005.godine, a na osnovu I. informacije koja joj je rekla da S. više od tada neće da radi. Ne sjeća se tačno, ali po logici stvari i to kako je rađeno u drugim predmetima, pretpostavlja da je moguće da je taj raskid ugovora kucan kod njih u Agenciji i da je onda unijet taj podataka u radnu knjižicu jer je takva bila praksa. Pojasnila je da su postupali po usmenim nalozima i to tako što dodje poslodavac i kaže da hoće sa nekim da zaključi radni odnos, agencija ih uputi da pribave obrasce M1, M2 i M3, zatim da je potrebno da se raspiše oglas i slično, a kod zaključenja radnje knjižice su radili tako što poslodavac dođe i kaže da radnik više neće da radi kod njega i tada agencija izbaci tipski ugovor o raskidu Ugovora o radu, a oni zaključe radnu knjižicu i prije nego što im vrate raskid Ugovora o radu. </span>
</p>
<p class="p4"></p>
<p class="p4">
<span>U nalazu vještaka grafologa Z. J. br. ... od 20.12.2006. godine je navedeno da  potpise koji glase na ime M. S. na Ugovoru o radu sa rokom važenja od 05.07.2004. g do 05.08.2004.godine nije svojeručno ispisala M. S., dok je u nalazu br. ... vještak naveo takodje da sporni potpisi koji glase na ime M. S. a koji se nalaze na Ugovorima o radu sa rokom važenja od 01.04.2005.godine do 01.07.2005. godine, zatim na Ugovoru o radu sa rokom važenja od 01.01.2005.godine do 01.04.2005.godine; zatim na Ugovoru sa rokom važenja od 01.10.2004.godine do 01.01.2005.godine, zaključenim izmedju DOO "M." kao poslodavca i M. S., kao zaposlenog, kao i na Ugovoru o radu sa rokom važenja od 01.09.2004.godine do 01.10.2004.godine nije svojeručno ispisala  M. S..   </span>
</p>
<p class="p4"></p>
<p class="p4">
<span>U Ugovorima o radu zaključeni izmedju DOO "M." i oštećene M. S. i to od 01.09.2004.godine, 01.10.2004.g, 01.01.2005.godine, 01.04.2005.godine i 01.08.2005. godine stoji da su ovi Ugovori zaključeni izmedju poslodavca DOO "M." iz S. i zaposlene M. S., da su navedeni ugovori pečatirani pečatom preduzeća "M.", da je u ime poslodavca Ugovor potpisala P. I. dok kao zaposleni stoji da je ugovor potpisala M. S.. </span>
</p>
<p class="p4"></p>
<p class="p4">
<span>Uvidom u radnu knjižicu za oštećenu M. S. na strani br. 6 konstatovano je da je M. S. radila u periodu od 05.07. do 05.08.2004. godine, a zatim neprekidno od 01.09.2004.godine do 31.08.2005. godine. </span>
</p>
<p class="p4"></p>
<p class="p4">
<span>Iz izvještaja iz KE za okrivljenu utvrdjuje se da imenovana do sada nije osuđivana. </span>
</p>
<p class="p4"></p>
<p class="p4">
<span>Ocjenom izvedenih dokaza nesporno je utvrdjeno da je okrivljena izvršila krivično djelo stavljeno joj na teret. Okrivljena je u cjelosti negirala izvršenje krivičnog djela, u bitnom navodeći da je M. S. sve sporne Ugovore u radu lično potpisala, dalje navodeći da nije unosila nikakve podatke u radnu knjižicu već da je to radila njihov knjigovođa. Odbranu okrivljene sud ne prihvata i smatra da je usmjerena na izbjegavanje krivičnopravne odgovornosti. Naime, tokom postupka je nesporno utvrdjeno da sporne Ugovore i to koji su zaključeni dana 01.09.2004.godine, na period od mjesec dana, zatim Ugovor koji je zaključen dana 01.10.2004.godine do 01.01.2005.godine, pa zatim Ugovor koji je zaključen 01.01.2005.godine na period do 01.04.2005.godine, pa Ugovor zaključen dana 01.04.2005.godine na period do 01.07.2005.godine i Ugovor zaključen 31.07.2005.g na period od 01.08. do 31.08.2005.godine nije potpisala M. S.. Ovo nesporno proizlazi kako iz nalaza i mišljenja vještaka grafološke struke J. Z. koji nalaz sud u cjelosti prihvata kao jasan, stručan i objektivan, a iz kojeg nalaza je nesporno utvrdjeno da M. S. nije svojeručno potpisala navedene ugovore, tako i iz iskaza oštećene koja je bila decidna da osim dva Ugovora o radu nijedan više Ugovor o radu nije potpisala, odnosno nije potpisala sporne ugovore o radu. Okrivljena P. I. je u svojoj odbrani navela da je M. S. lično u njenom prisustvu potpisivala sporne Ugovore o radu. Medjutim, dovodeći u vezu nalaz i mišljenje vjetšaka grafološke struke i iskaz oštećene nesporno se utvrdjuje da M. S. nije potpisala navedene Ugovore, koja činjenica je svakako bila poznata ovdje okrivljenoj. Prema tome okrivljena je znala da M. S. nije potpisala naznačene ugovore. Pa i pored toga što je znala da sporne Ugovore o radu u svojstvu zaposlenog nije potpisala M. S., okrivljena P. I. je predmetne ugovore potpisala u svojstvu poslodavca i ovjerila službenim pečatom DOO "M.". Prema tome nesporno je utvrdjeno da je okrivljena omogućila pravljenje službene isprave - Ugovora o radu sa neistinitom sadržinom jer je svojim potpisom i službenim pečatom dala neophodnu zakonsku formu ovim dokumentima. </span>
</p>
<p class="p4">
<span>Iz iskaza svjedoka M. E. koji sud u cjelosti prihvata kao istinit i objektivan nesporno se utvrđuje da joj je podatke za firmu "M." dostavljala okrivljena I., a radnu knjižicu za M. S. je popunjavala i to na osnovu podataka koje joj je govorila I.. P. I. je agenciji "B." dostavila ugovore o radu i radnu knjižicu u koju je svjedok na osnovu podataka iz Ugovora ispunjavala staž u radnu knjižicu. Radnu knjižicu za M. S. je zaključila sa datumom 31.08.2005.godine, a na osnovu I. informacije koja joj je rekla da S. više od tada neće da radi. Ne sjeća se tačno, ali po logici stvari i to kako je rađeno u drugim predmetima, pretpostavlja da je moguće da je taj raskid ugovora kucan kod njih u Agenciji i da je onda unijet taj podataka u radnu knjižicu jer je takva bila praksa. Pojasnila je da su postupali po usmenim nalozima i to tako što dodje poslodavac i kaže da hoće sa nekim da zaključi radni odnos, agencija ih uputi da pribave obrasce M1, M2 i M3, zatim da je potrebno da se raspiše oglas i slično, a kod zaključenja radne knjižice su radili tako što poslodavac dođe i kaže da radnik više neće da radi kod njega i tada agencija otkuca tipski ugovor o raskidu Ugovora o radu, a agencija zaključi radnu knjižicu i prije nego što im vrate raskid Ugovora o radu. </span>
</p>
<p class="p4">
<span>Uvidom u fotokopiju radne knjižice na ime M. S., na koji dokaz stranke nisu imale primjedbi, utvrđuje se  da je u radnoj knjižici navedeno da je oštećena neprekidno radila u periodu od 01.09.2004.godine do 31.08.2005.godine, te da je sve to ovjereno službenim pečatom preduzeća "M.". S obzirom da je iz iskaza svjedoka M. E. nesporno utvrdjeno da ona – E. nije imala pečat preduzeća "M.", to je za sud nesporno da je upravo okrivljena P. I. ovjerila službenim pečatom svog preduzeća podatak da je oštećena u naznačenom periodu bila neprekidno zaposlena. Kako je već gore obrazloženo okrivljena je znala da sa oštećenom nema zaključene valjane ugovore o radu za navedeni period, jer ih oštećena nije potpisala. </span>
</p>
<p class="p4">
<span>Konkretnom prilikom okrivljena je</span><span class="s2"> </span><span>postupala sa umišljajem, odnosno bila je svjesna svog djela i htjela njegovo izvršenje. Nesporno je da je okrivljena bila direktor DOO "M.", te je shodno tome imala svojstvo odgovornog lica u DOO "M.". </span>
</p>
<p class="p4"></p>
<p class="p4">
<span>Optužnicom je pod tačkom 2 navedeno da je okrivljena u svojstvu odgovornog lica "M." DOO u službenu ispravu - radnu knjižicu unijela neistinite podatke i svojim potpisom i službenim pečatom iste ovjerila i to na način što je u radnu knjižicu M. S. unijela neistinit podataka da je oštećena bila neprekidno zaposlena od 01.09.2004.godine do 31.08.2005.g. Medjutim, tokom postupka je nesporno utvrdjeno da je ove podatke unosila M. E. a po usmenim nalozima okrivljene, te da je okrivljena ovjerila službenim pečatom svog preduzeća ove podatke. S toga je sud precizirao izreku presude u tom dijelu, te navela da je okrivljena ovjerila službenim pečatom neistinite podatke, a sve na način bliže opisan u izreci presude. </span>
</p>
<p class="p4">
<span> </span>
</p>
<p class="p4">
<span>U radnjama okrivljene stekli su se svi bitni elementi produženog krivičnog djela - falsifikovanje službene isprave iz čl. 414 st. 3 u vezi sa st. 1 u vezi sa čl. 49 KZ. Produženo krivično djelo čini više istih ili istovrsnih krivičnih djela učinjenih u vremenskoj povezanosti od strane istog učinioca, a koja predstavljaju cjelinu, u konkretnom slučaju, zbog postojanja istovrsnosti predmeta djela, korišćenja iste situacije, jedinstva mjesta i prostora izvršenja djela, kao i jedinstvenog umišljaja.</span>
</p>
<p class="p4"></p>
<p class="p4">
<span>Odlučujući se za krivičnu sankciju prema okrivljenoj sud je cijenio sve olakšavajuće i otežavajuće okolnosti iz čl. 42 KZ. Od olakšavajućih okolnosti cijenjene su njene lične i porodične prilike, da je razvedena, majka dvoje djece,  te da do sada nije osuđivana. Otežavajućih okolnosti na strani okrivljene nije bilo. Imajući u vidu kvalitet olakšavajućih okolnosti a u nedostatku otežavajućih, sud je okrivljenoj izrekao uslovnu osudu kojom je utvrdio kaznu zatvora u trajanju od 3 mjeseca i istovremeno odredio da se kazna neće održati ukoliko okrivljena u roku od 2 godine ne izvrši novo krivično djelo. Sud je ocijenio da prema okrivljenoj nije potrebno izricanje efektivne kazne zatora, već da će se izricanjem uslovne osude u dovoljnoj mjeri uticati na okrivljenu da  više ne vrši krivična djela.</span>
</p>
<p class="p4"></p>
<p class="p4">
<span>Odluka o troškovima zasniva se na odredbi čl. 202 ZKP-a i isti se odnose na troškove vještačenja po vještaku grafološke struke u iznosu od 165 eura i na troškove rada suda, koji su određeni prema trajanju, složenosti krivičnog postupka i imovinskih prilika okrivljene u iznosuu od 35. Okrivljena je takođe obavezana da nadoknadi troškove oštećenoj i to za pristup punomoćnika oštećene advokata M. N. na tri održana glavna pretresa ( 3 x 125e)- 375 eura i za pristup na jedan neodržani glavni pretres iznos od 62,50 eura, odnosno ukupno 437, 50 eura. </span>
</p>
<p class="p4"></p>
<p class="p4">
<span>           Na osnovu izloženog odlučeno je kao u izreci presude</span>
</p>
<p class="p4"></p>
<p class="p4"></p>
<p class="p3">
<span>OSNOVNI SUD U BARU</span>
</p>
<p class="p3">
<span>Dana 19.03.2010.godine</span>
</p>
<p class="p4"></p>
<p class="p4"></p>
<p class="p7">
<span>     ZAPISNIČAR	                    PREDSJEDNIK VIJEĆA SUDIJA	</span>
</p>
<p class="p4">
<span>      Ana Stanišić				                       	Aleksandra Leković</span>
</p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4">
<span>PRAVNA POUKA:Protiv ove presude može se  izajviti žalba Višem sudu u Podgorici u roku od 15 dana od dana prijema pismenog otpravka. Žalba se predaje ovom sudu u dva primjerka.</span>
</p>
<p class="p4"></p>
<p class="p4"></p>
<p class="p8"></p>
<p class="p8"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p9"></p>
<p class="p9"></p>
<p class="p9"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;}
.s2{color:black;}
.s3{font-weight:bold;color:black;}
.s4{display: inline-block; text-indent: 0; min-width: 0.13194445in;}
.s5{font-size:13pt;color:black;}
.s6{font-size:13pt;}
.s7{font-size:12pt;}
.s8{font-family:Times;color:black;}
.p1{text-align:end;hyphenate:auto;font-family:Times;font-size:13pt;}
.p2{text-align:center;hyphenate:auto;font-family:Times;font-size:13pt;}
.p3{text-align:start;hyphenate:auto;font-family:Times;font-size:13pt;}
.p4{text-align:start;hyphenate:auto;font-family:Times New Roman;font-size:12pt;}
.p5{margin-left:-0.125in;text-align:center;hyphenate:auto;font-family:Times;font-size:13pt;}
.p6{text-align:center;hyphenate:auto;font-family:Times New Roman;font-size:13pt;}
.p7{text-indent:0.5in;text-align:justify;hyphenate:auto;font-family:Times New Roman;font-size:13pt;}
.p8{text-align:justify;hyphenate:auto;font-family:Times New Roman;font-size:13pt;}
.p9{text-indent:0.625in;margin-left:0.375in;text-align:justify;hyphenate:auto;font-family:Times New Roman;font-size:13pt;}
.p10{text-align:start;hyphenate:auto;font-family:Times New Roman;font-size:13pt;}
.p11{text-indent:0.5in;text-align:start;hyphenate:auto;font-family:Times New Roman;font-size:13pt;}
.p12{text-indent:-0.25in;margin-left:0.6041667in;text-align:start;hyphenate:auto;font-family:Times New Roman;font-size:13pt;}
.p13{text-indent:0.625in;margin-left:1.375in;text-align:justify;hyphenate:auto;font-family:Times New Roman;font-size:13pt;}
.p14{text-align:justify;hyphenate:auto;font-family:Times New Roman;font-size:12pt;}
.p15{text-indent:0.49166667in;text-align:justify;hyphenate:auto;font-family:Times New Roman;font-size:13pt;}
.p16{text-indent:0.5in;text-align:justify;hyphenate:auto;font-family:Times;font-size:13pt;}
.p17{text-indent:0.5in;margin-left:-0.125in;text-align:center;hyphenate:auto;font-family:Times New Roman;font-size:13pt;}
.p18{margin-left:-0.125in;text-align:justify;hyphenate:auto;font-family:Times New Roman;font-size:13pt;}
.p19{margin-left:0.4375in;text-align:start;hyphenate:auto;font-family:Times New Roman;font-size:13pt;}
</style>
<meta content=" " name="author">
</head>
<body class="b1 b2">
<p class="p1">
<span class="s1">K. broj 574/10</span>
</p>
<p class="p2"></p>
<p class="p3"></p>
<p class="p3"></p>
<p class="p4"></p>
<p class="p3"></p>
<p class="p5"></p>
<p class="p5"></p>
<p class="p5"></p>
<p class="p6">
<span class="s1">         U IME CRNE GORE</span>
</p>
<p class="p3"></p>
<p class="p7">
<span class="s1">OSNOVNI SUD U BARU</span><span>, kao prvostepeni krivični, sudija G. Š., kao sudija pojedinac, sa zapisničarom M. M., u krivičnom predmetu okrivljene </span><span class="s1">B. G.</span><span>, zbog krivičnih djela narušavanje nepovredivosti stana iz čl. 169 st.1 Krivičnog zakonika, ugrožavanje sigurnosti iz čl. 168 st.2 u vezi st.1 Krivičnog zakonika i uvreda iz čl. 195 st.1 Krivičnog zakonika, po optužnom predlogu supsidijarnih tužilaca J.  P., K. N. i J. M. od 10. avgusta 2009. godine, nakon održanog glavnog javnog pretresa u prisustvu punomoćnika supsidijarnih tužilaca, okrivljene i njenog branioca R. P., advokata iz P., 03.05.2012. godine donio je, a dana 07.05.2012. godine javno objavio,</span>
</p>
<p class="p7"></p>
<p class="p8"></p>
<p class="p9">
<span class="s1">                                      P R E S U D U</span>
</p>
<p class="p9"></p>
<p class="p9"></p>
<p class="p8">
<span class="s2">	Okrivljena </span><span class="s3">B. G.</span><span class="s2">, od oca B. i majke N. rođene I., rođen ...godine u P., sa prebivalištem u P. ul.S.., državljanka Crne Gore, završila Visoku školsku spremu, zaposlena u Crnogorskom olimpijskom komitetu kao menadžer za odnose sa javnošću, neudata, majka 1 maloljetnog djeteta, srednjeg imovnog stanja, neosuđivana</span>
</p>
<p class="p10"></p>
<p class="p11">
<span class="s3">Na osnovu čl. 373 tč. 1 ZKP-a</span>
</p>
<p class="p6"></p>
<p class="p6">
<span class="s3">OSLOBAĐA SE OD OPTUŽBE </span>
</p>
<p class="p6"></p>
<p class="p11">
<span class="s3">Da je : </span>
</p>
<p class="p6"></p>
<p class="p7">
<span class="s2">Dana 28.05.2008. godine oko 14,15 časova, u mjestu R., kod Bara, uvrijedila J. M., J. P. i K. N., svi iz Jagodine, time što im je rekla „...vi ste Srbi loši, jer da ste dobri ne bi vas svi odbacivali.. srpska govna, ...šta tražite ovdje u Crnoj Gori, ne trebate nam ovdje - vratite se u Srbiju, i izrugivala se njihovoj nacionalnosti, a okrivljena je uračunljiva i postupala je sa umišljajem i bila je svjesna da je njeno djelo zabranjeno, ali je htjela njegovo izvršenje i nastupanje zabranjene posledice.      </span>
</p>
<p class="p6"></p>
<p class="p12">
<span class="s4">-​&nbsp;</span><span class="s2">čime bi učinila tri krivična djela - </span><span class="s1">uvreda iz čl. 195 st.1 Krivičnog zakonika</span><span class="s2">.</span>
</p>
<p class="p10"></p>
<p class="p4">
<span>        Jer djelo za koje je optužena po zakonu nije krivično djelo.</span><span class="s5">	</span>
</p>
<p class="p6"></p>
<p class="p11">
<span class="s3">Na osnovu čl. 373 tč. 2 ZKP-a </span>
</p>
<p class="p6"></p>
<p class="p6">
<span class="s3">OSLOBAĐA SE OD OPTUŽBE </span>
</p>
<p class="p6"></p>
<p class="p11">
<span class="s3">Da je : </span>
</p>
<p class="p11"></p>
<p class="p7">
<span class="s3">1. </span><span class="s2">Dana 28.05.2008. godine oko 14,15 časova, u mjestu Ratac, kod Bara, u uračunljivom stanju i postupajući sa umišljajem neovlašćeno prodrla u zaključano dvorište, a zatim i zatvorenu kuću K. S., tako što je preskočila dvorišku odradu, a onda širom otvorila otškrinuta vrata na terasi kuće i upala kod oštećenih i na više ponovljenih zahtjeva ovlašćenih lica K. N. iz Jagodine, sestre vlasnika kuće i J. P. iz Jagodine koji po generalnom punomoćju zastupa vlasnika, nije se udaljila iz ove kuće, a bila je svjesna da je njeno djelo zabranjeno, ali je htjela njegovo izvršenje i nastupanje posledice.      </span>
</p>
<p class="p11"></p>
<p class="p11">
<span>- čime bi učinila krivično djelo - </span><span class="s1">narušavanje nepovredivosti stana iz čl. 169 st.1 Krivičnog zakonika.</span>
</p>
<p class="p11"></p>
<p class="p7">
<span class="s3">2. </span><span class="s2">U isto vrijeme i na istom mjestu kao u dispozitivu pod 2 u kući K. S.,</span><span class="s3"> </span><span>ozbiljnom prijetnjom da će napasti na život i tijelo J. M., J. P. i K. N., svih iz Jagodine, ugrozila sigurnost ovih lica, time što je iznenadno upala u kuću, u upadljivo agresivnom stanju, udarala pesnicom po stolu, lupala stolicom o pod, vikala na oštećene govoreći im : pobiću vas, živi odavde nećete izaći, pučupaću vam grkljane, </span><span class="s2">šta tražite ovdje u Crnoj Gori, ne trebate nam ovdje - vratite se u Srbiju, prilazila J. P. i K. N., unosila im se u lice i prijetila im, </span><span>a J. P. rekla da će se postarati da on nikad više  ne dođe u Crnu Goru, ako uopšte izađe živ odavde, što je kod napadnutih izazvalo strah, prepast i šok, usled čega je posebno kod J. M. nastupilo pogoršanje zdravlja zbog čega se ona onesvijestila, pa je morala da interveniše i hitna pomoć, a okrivljena je </span><span class="s2">uračunljiva i postupala je sa umišljajem i bila je svjesna da je njeno djelo zabranjeno, ali je htjela njegovo izvršenje i nastupanje zabranjene posledice.      </span>
</p>
<p class="p7"></p>
<p class="p7">
<span>- čime bi učinila krivično djelo - </span><span class="s1">ugrožavanje sigurnosti iz čl. 168 st.2 u vezi st.1 Krivičnog zakonika.</span>
</p>
<p class="p7">
<span>    </span>
</p>
<p class="p7">
<span>Jer nije dokazano da je učinila krivična djela za koja je optužena. </span>
</p>
<p class="p7"></p>
<p class="p7">
<span>Oštećeni J. P., K. N. i J. M. se radi ostvarivanja imovinsko pravnog zahtjeva upućuju na parnični postupak. </span>
</p>
<p class="p7"></p>
<p class="p7">
<span>Troškovi krivičnog postupka padaju na teret budžetskih sredstava suda. </span>
</p>
<p class="p13"></p>
<p class="p13"></p>
<p class="p13"></p>
<p class="p13">
<span class="s1">            O b r a z l o ž e n j e</span>
</p>
<p class="p13"></p>
<p class="p7">
<span> Optužnim predlogom oštećenih kao tužilaca J. P., K. N. i J. M. od 10. avgusta 2009. godine, koji je preciziran dana 18.04.2011. godine stavljeno je na teret okrivljenoj izvršenje krivičnih djela bliže opisanih u dispozitivu.</span>
</p>
<p class="p7"></p>
<p class="p7">
<span class="s2">Glavni pretres dana 03.05.2012. godine održan je u odsustvu okrivljene na osnovu čl.457.ZKP-a jer se pozivu za glavni pretres nije odazvala, svoj izostanak nije opravdala, a kako je saslušana ocjenjeno je da njeno prisustvo nije nužno.</span>
</p>
<p class="p7"></p>
<p class="p7">
<span>Okrivljena je u svojoj odbrani izjavila da su njeni </span><span class="s2">roditelji prije 40 godina sagradili kuću u naselju Ratac u blizini Bara. Njen otac je star 77 godina i boluje od parkinsonove bolesti, a majka je stara 73 godine i veoma je lošeg stanja. U istom naselju u blizini njihove kuće, kuću je imao i njen ujak I.M. koji je umro, a 2004. godine njegova supruga je kuću prodala K. S. koji ima prebivalište u Njemačkoj. Njegova sestra je K. N., a ne zna u kakvom je odnosu sa njom J. P. koji je sa njom dolazio u pomenutu kuću. Ispod balkona njihove kuće nekada se nalazila jedna velika rupa i njen otac je  radi sigurnosti tu rupu popunio zemljom, napravio podzidu i napravio ogradu, a sve u cilju da bi spriječio da njen bratanić upadne u tu rupu. Kada je u Crnoj Gori počeo bum oko prodaje nekretN. počeli su i problemi sa J. P. i K. N.. Vlasnik kuće je inače rijetko dolazio i sa njim je bilo najmanje problema. U proteklih nekoliko godina veoma često je po prijavi J. P. i K. N. dolazila policija, inspekcija zbog navodnog ugrožavanja od strane njenih roditelja, a kada je u pitanju navedeni dio zemljišta koji se nalazi ispod njihovog balkona J. P. je taj dio stalno mjerio, on i K. N. su postavljali ležaljke, na ogradu su postavljali katanac, čupali cvijeće koje bi poraslo na tom dijelu. Njegove roditelje bi nazivali primitivcima, a u toku 2 mjeseca 2008. godine policija i inspekcija su dolazili 12 puta po njihovoj prijavi. Dana 28.05.2008. godine oko 14 časova, pozvala je njena majka i rekla joj da je tog dana bila policija, majka je tog dana plakala i bila usplahirena i ona je odmah vozilom krenula iz Podgorice, došla je u naselje Ratac. Kada je došla pozdravila se sa svojim roditeljima, ali nije rekla što je njena namjera. Otišla je prema kući K. S., vidjela je da su vrata bila otvorena, ušla je u kuću, i u tom trenutku J. P. je bio sa lijeve strane od nje, K. N. je bila ispred nje, a majka J. P. se nalazila iza jednog šanka i tada im je uputila riječi :«ako se nešto desi ovim starim ljudima grkljan ću vam počupati«, u tom trenutku J. P. je izvadio svoj mobilni telefon i ona je mu tada rekla »snimaj« i ponovila iste riječi, još je izgovarajući navedenih riječi rekla »ja G. B.«. Tom prilikom nije bilo nikakvih drugih riječi koje je ona njima upućivala, eventualnih prijetnji, udaranja pesnicom po stolu, razbacivanja stolica. Njeno prisustvo u kući K. S. trajalo je oko 2 minuta i ona je nakon toga otišla u kuću roditelja. Zemljišta koje se nalazi ispod balkona kuće B. ne pripada ni njima ni K. S., a nije joj poznato da li je u pitanju opštinsko ili državno zemljište.  Navela je da na tom zemljištu postoji ograda  između imanja njenih roditelja i spornog zemljišta. To sporno zemljište je takođe bilo ograđeno ogradom koje je njen otac postavio, međutim, K.i su istu uklonili. Nije sigurna, a moguće je da je njena ujna uklonila tu ogradu, a sporno zemljište se graniči sa zemljištem na kome se graniči kuća K. S.. Ona je bila prisutna kada je njoj  K. N. uputila riječi da je primitivka, a ona je takođe od svoje majke upoznata da su njoj i ocu upućivali takođe riječi primitivci i ako ona to nije čula, ali ona svojoj majci vjeruje, a kada je u pitanju situacija kada je K. N. uputila njoj navedenu riječ, ona joj nikada nije dala povoda. Dana kada je došla u Ratac i kada je uputila gore navedene riječi misli da nije o tome nikog obavještavala, tačnije o namjeri da   dođe. Kada je ona navedenog dana došla u kuću svojih roditelja oni su bili uznemireni i ona je bila veoma zabrinuta za njihovo zdravlje. Misli da je J. P. mlađi od nje, K. N. takođe, a majka J. P. je starija. Njoj navedene riječi nisu ni bile upućene, jer ona sa njom nikada nije razmijenila ni jednu riječ i misli da je ne bi ni prepoznala. Njeni roditelji su bili konstantno uznemireni mjesec dana prije ovog događaja, a tog dana je primijetila da su uzrujani i može se reći da su bili ekstremno uzmemireni zbog dolaska policije što je za njene roditelje sramota, a svi to zajedno smatraju kao jedan vid maltretiranja i zlostavljanja. Predmetni događaj je posledica pritiska i maltretiranja njenih roditelja koji traje već duže vremena od strane supsidijarnih tužilaca. U ranijem toku postupka ona je iznijela svoju odbranu, a sa druge strane saslušano je troje ljudi koji su na istoj strani i sud je poklonio vjeru njihovoj verziji. Osim toga, jedan od privatnih tužilaca J. P. je u Srbiji osuđivan zbog krivičnog djela falsifikovanje isprave i smatra da se njegov kredibilitet ne može izjednačiti sa njenim, a samim tim ni ono što ona izjavi ne može imati istu ravan sa onim što izjavljuje J. P.. Ona je optužena da je preskočila ogradu. Ta ograda se nalazi na imovini vlasništvo njene porodice, ispred te ograde nalazila se jedna velika rupa i da bi onemogućio njenom brataniću da upadne u tu rupu njen otac je sagradio ogradu koja je kasnije zaključana katancem od strane K. S.. Ograda se nalazi na imovini koja je vlasništvo njene ujne I. R., tačnije u katastru je navedeno da taj dio ne može biti predmet kupoprodaje. To je navela iz razloga što se zbog toga što se ne razumije u tu problematiku ne može izjasniti o statusu te imovine. Od te kapije može se doći do vrata koja se nalaze na izlazu iz dnevne sobe prema tarasi koja je okrenuta prema moru. Do ulaznih vrata dnevne sobe koja se nalazi na  kuće K.a može se doći ili kada se prođe sporni dio na kome se nalazi ograda ili  stepenicama koje se nalaze ispod njihove kuće ili sa treće strane gdje se nalaze druga ulazna vrata, a ovom prilikom ona je ušla kroz kapiju koja je u to vrijeme bila otvorena, a koja se nalazi na  spornom dijelu zemljišta koji je opisala odnosno na dijelu zemljišta za koje K. tvrde da njihovo vlasništvo. Nakon što je K. S. kupio predmetnu kuću ona je otišla do njega, čestitala mu, posebno je bila zadovoljna što su njeni roditelji bili zadovoljni što je on kupio tu kuću, međutim, od strane K. S. nije bila pozvana da uđe u tu kuću i od tada pa do predmetnog događaja ona nikada nije ušla u tu kuću. Od 2004. godine kada je K. S. kupio kuću počeo je i da dograđuje dio svoje kuće, a njena porodica je u cilju olakšavanja gradnje  uklonila ograde ispred kuće, u toku tog ljeta bili su izloženi stalnoj buci, a nakon odlaska tačnije nakon završetka radova ostao je građevinski materijal u njihovom dvorištu koji su oni morali da uklone. </span>
</p>
<p class="p8"></p>
<p class="p8">
<span class="s2">Ona sa privatnim tužiocem nikada nije imala neku naročitu komunikaciju a sa J. P.nije imala nikakvu komunikaciju jer je on dolazio na ljetovanje 3 , 4 godine i prije 2008.g. Katanac na predmetnoj ogradi postavio je K. S. 2008.g. a tvrdim da  dana kada se odigrao predmetni događaj tog katanca nije bilo.  Katanac je stavljen zadnje noći pred odlazak K. S. u Njemačku a joj su o stavljanju katanca obavjestili policiju, kasnije na insistiranje mog brata, a ona se ne može izjasniti o tačnom datumu kada je njen brat o tome obavjestio policiju.  Ona je u toku postupka navela da je u toku 2008. godine 12 puta policija i inspekcija dolazila po prijavi privatnih tužilaca, a prvo što  privatni tužioci urade kada dođu u Sutomore jeste da na spornom zemljištu postave jednu vrtešku na kojoj rašire veš i garderobu. Njeni roditelji žive sami u kući u Sutomoru, a kuću posjeduju već 40 godina na tom mjestu.</span>
</p>
<p class="p7"></p>
<p class="p8">
<span>	U dokaznom postupku saslušani su u svojstvu svjedoka oštećeni kao tužioci J. P., K. N. i J. M., svjedok B. B., pročitani su : izvod iz kaznene evidencije na ime okrivljene PJ Podgorica br.11-245/09-24646/2 -2463 od 19.11.2009. godine, poziv upućen hitnoj medicinskoj pomoći  od 28.05.2008. godine na ime J. M., rješenje ODT u Baru KT 3122/08 od 17.03.2009. godine, izvršen je uvid u spise predmeta Osnovnog suda u Baru P br. 562/08 tužioca SO Bar protiv tužene B. B. i presudu od 28.08.2009. godine, koja je postala pravosnažna dana 15.04.2010. godine, pročitani su : izvod iz lista nepokretnosti  br.1587 KO Sutomore od 20.06.2011. godine, obrazac za primanje krivične prijave  J. P. od 17.07.2008. godine, obrazac za  primanje prijave od 6.05.2008. godine, službena zabilješka sačinjena dana 8.05.2008. godine, službena zabilješka Uprave policije PJ Bar od 23.06.2008. godine, zapisnik o obavještenju prikupljenom od građana UP PJ Bar od 22.06.2008. godine, zapisnik o obavještenju prikupljenom od građana  UP PJ Bar od 24.03.2010. godine, kupoprodajni ugovor zaključen dana 27.12.2004. godine između I. R. i K. S., aneks ugovora o kupoprodaji nepokretnosti zaključen dana 26.08.2008. godine između I. R. i K. S..  </span>
</p>
<p class="p8"></p>
<p class="p8">
<span class="s2">	Svjedok </span><span class="s3">J. P.</span><span class="s2"> je izjavio da problem između porodice B. i njih posledica je pretenzija porodice B. na njihovo i okolno zemljište  koje se nalazi u privatnom i državnom vlasništvu. O svemu tome posjeduju dokumentaciju izdatu nadležnih organa, a porodica B. je na državnom putu sagradila pomoćni objekat i da je SO Bar donijela rješenje o rušenju, a dio je u međuvremenu srušen. SO Bar je takođe protiv porodice B. podnijela tužbu ovom sudu zbog zauzimanja 380 i nešto m2 opštinske zemlje po izvještaju vještaka i taj dio su ogradili. Odlukom suda taj dio zemljišta je u međuvremenu dodijeljen izvjesnim F., ostalo je još 9 m2 koje je ostalo u vlasništvu Opštine, a s obzirom da je taj dio ograđen i on treba da se sruši. Ovim ograđivanjem zauzet je i državni, a i put kojim oni prilaze do njihovog placa i to je jedini put. Osim toga oni su izvršili zauzimanje još jednog puta koji je širine 2,5 m, a zauzeli su ga u širini 1,5 m. Radi se o putu između imanja K. S. i porodice B.. Tačno je da su oni u više navrata pozivali i policiju i inspekcije i to sve sa razlogom. Porodica B. nikada nije pozivala policiju zbog ugroženosti od njih osim jednom prilikom kada su se oni u kupaćim kostimima sunčali na njihovom zemljištu, a po njegovom mišljenju pozivati policiju nije sramota ukoliko je neko ugrožen jer je to jedini organ koji ugroženog može zaštititi. Postoji jedan dio zemljišta koji se nalazi uz zemljište K. S. koga inače on zastupa u postupcima pred ovim sudom i prema zemljišnim knjigama to zemljište je vlasništvo K. S., prema listu nepokretnosti, a tačno je da se između tog dijela zemljišta i imanja porodice B. nalazi jedna ograda za koju ne zna ko je napravio, ko je zaključao, ko ima ključ, a ta ograda se nalazi na zemljištu razgraničenja između ta dva imanja i oni su protiv kapije koja ide prema njihovom placu. Dana 28.05.2008. godine u kući vlasništvo K. S. nalazili su se  K. N. koja je njegova koleginica, inače sestra vlasnika imanja koji je njegov prijatelj i njegova majka J. M.. Vrata od kuće bila su odškrinuta jer su bili ljetnji mjeseci. U jednom trenutku u kuću je došla B. G., nepozvana, bez prethodne najave koju su znali po imenu, znali su je iz viđenja, ali konkretno nisu znali da je ona B. G.. Došla je blizu jednog stola, udarala rukom od sto, pitala »znate li ko sam«, odgovorili su da ne znaju, predstavila se kao B. G. i uputila im riječi »šta ćete, ko vas je zvao na zemljište moga ujaka, zašto se ne vratite u Srbiju, srpska govna, ti P. ili J.u, trudiću se da  nikada više  živ ne uđeš u Crnu Goru ako uopšte živ izađeš odavde, počupaću Vam grkljane, vi ste Srbi loši jer da ste dobri ne bi vas svi odbacili«. Za sve to vrijeme udarala je rukom od sto, držala je naslon stolice i lupala tom stolicom od pod, u toku upućivanja ovih riječi ona se njemu i K. N. unosila u lice. On se njoj obraćao riječima »kako ste ušli, ko vas je zvao, izađite« i s obzirom da se njima B. G. obraćala sa stisnutom pesnicom on nije znao da li ona ima nešto u ruci i u toku upućivanja ovih riječi osjetio je strah. Govori u svoje ime, ali i njegova majka i K. N. su osjetile strah i nesigurnost. Moguće da se njegova majka u trenutku kada je B. G. ušla u kuću nalazila iza šanka, ali kasnije je sjela na krevet i kada je B. G. uputila riječi prijetnje u smislu da više neće ući u Crnu Goru, ako uopšte izađe živ, majka je izgubila svijest. B. G.  se njoj nije obraćala direktno, tačnije njoj nije upućivala riječi prijetnje osim riječi »što ćete vi gospođo ovdje znate li kod koga ste došli«. Kada je majka izgubila svijest B. G. nije željela da napusti kuću, oni su majku pokušali da osveste hladnom vodom i tačno je da je on uzeo telefon i pozvao hitnu pomoć i policiju, a motiv nije bio da snimi B. G. Tačno je da je policija tog dana došla, ali zbog njegovog poziva, ali ne prije toga. Zbog toga što su bili zauzeti oko majke, odnosno zbog pokušaja da je osvijeste oni nisu ni vidjeli kada je B. G. izašla iz kuće. Oni ni jednom riječju nisu uvrijedili B. G., izazvali ili podsticali na ovakvo ponašanje osim što su je molili da izađe iz kuće. Od trenutka kada se ona predstavila kao B. G. on je zamolio nju da izađe, a ona je boravila u kući skoro 15 minuta. I njegova majka dok nije izgubila svijest i K. N. su molili B. G. da napusti kuću. On se ne može izjasniti kada je u odnosu na predmetni događaj došao u kuću K.a. Ne može se sa sigurnošću izjasniti, ali misli da je kratko prije ovog događaja došao u kuću K.a, a kada kaže kratko misli na par dana. Zajedno je došao sa K. N. i svojom majkom. Ne može da se izjasni kada je policija zadnji put dolazila po njihovoj prijavi, ali to se može saznati od policije, pa se samim tim ne može izjasniti da li se to desilo od trenutka kada su došli tih dana pa do predmetnog događaja. On od porodice B. poznaje majku, oca i brata G. B.. Sve njih uključujući i G. B. prijavljivali su policiji, a konkretno on je svjedok u jednom prekršajnom postupku koji se vodi protiv G. B. zbog vrijeđanja njihove zajedničke komšinice B. Š. i taj spor je još u toku. On je prijavljivao G. B., a dali prije ili poslije ovog događaja on ne zna.  Jednom prilikom on je prijavio oca G. B. jer je prijetio da će da ga ubije i to je ponovio pred policajcem, sledeći put zato što je se sunčao na dijelu na kome se sunčaju na predmetnom zemljištu, a tom prilikom prijavljeni su i otac i majka i G. B.. On je odmah nakon ulaska G. B. tražio da izađe iz kuće, jer je nepozvana ušla, lupala je rukama od sto, imala je jako povišen ton. Nakon što je njegova majka izgubila svijest, legla na krevet, njegova pažnja je bila upućena bila prema njoj, tako da je instiktivno vodio računa o životu svoje majke, a nije vodio računa što B. G. ima u ruci, a na isti način se ponašala i K. N.. Čovjek strah ne osjeća jeo zbog fizičke konstitucije nekog lica jer nije sporno da je G. B. slabije fizičke konstitucije od njega, ali danas krivična djela vrše i djeca i on u tom trenutku nije znao što ona drži u ruci, bombu, nož ili neku tečnost koja može da ih povredi i to je izazvalo strah kod njega. Kada je u pitanju zemljište za koje se navodi da je ovdje sporno isto je vlasništvo K. S. na osnovu aneksa ugovora o kupoprodaji koji je zaključen u Podgorici. On se ne može izjasniti od kada se katanac nalazio na ogradi koja se nalazi između imanja K. S. i porodice B. jer taj katanac nije bio predmet njegovog interesovanja, niti su znali da taj katanac postoji do dolaska policije na lice mjesta koja je konstatovala da se taj katanac nalazi na ogradi. Ne može se izjasniti kada se to tačno desilo, ali misli da je to bilo 6 ili 7 mjeseci nakon predmetnog događaja. On je po zanimanju diplomirani pravnik i koliko mu je poznato kada se zaključi ugovor ili aneks ugovora isti se evidentira u Upravi za nekretN. po službenoj dužnosti. On nije u saznanju da je u toku neki postupak i to parnični postupak u pogledu korišćenja zemljišta vlasništvo K. S..</span>
</p>
<p class="p8"></p>
<p class="p7">
<span>Svjedok </span><span class="s1">K. N.</span><span> je izjavila da je njen brat K. S. vlasnik kuće koja se nalazi u naselju Ratac u Baru u neposrednoj blizini kuće porodice B.. Predmetni događaj vidi kao nastavak niza pritisaka kojima su bili izloženi od strane porodice B. i to svih članova., jer su svi članovi ove porodice njima upućivali riječi da idu odatle, da će im tu biti grob i slično. Dana 28.05.2008. godine bilo je vrijeme ručka, u kući su se nalazili J. M., J. P. i ona. Bili su oko stola i u jednom trenutku kroz odškrinuta vrata dnevne sobe ušla je ženska osoba koju je do tada vidjela dva puta u životu, kojoj u tom trenutku nije znala ime, a kasnije je saznala da se zove B. G.. Ona je bila zatečena njenim ulaskom, a da nije očekivala ničiji dolazak govori činjenica da je na sebi imala kostim i majicu. Odmah prilikom dolaska G. B. se obratila njoj pošto je ona bila najbliža vratima riječima »znaš li ti ko sam ja, nadrljaćeš, šta ćeš ti u kući moje ujne«, a obratila se i svima njima riječima, »srpska đubrad, šta ćete, ovdje će vam grob biti, nećete stići da se vratite«. Upućujući ove riječi ona joj se unosila u lice, prijetila joj je pesnicom, nakon toga je lupala stolicom na način što je uhvatila gornji dio stolice i udarala o pod, s tim što se ona ne može sjetiti da li je to uradila jednom ili više puta, a u jednom trenutku je odgurnula i sto. Takođe je upućivala riječi »vidjećeš ko sam, šta ću da ti uradim«.  U toku izgovaranja ovih riječi J. M. je pozlilo i njihova pažnja je bila usmjerena ka njoj. Poslije toga su pozvali hitnu pomoć koja je došla na lice mjesta i ukazana joj je pomoć, a nakon toga je Hitna pomoć otišla. M. je ostala u kući. U toku ovog događaja odnosno dok je B. G. upućivala ove riječi ona je joj nekoliko puta uputila riječi »ništa Vas ne diramo, molim vas da izađete« i to je  ponovila nekoliko puta. Tužba koju su podnijeli ovom sudu posledica je želje da pravni sistem stane u njihovu zaštitu, jer sumnja u uračunljivost G. B.. Od upućenih riječi G. B. ona je bila zatečena i uplašena za svoj život, jer joj se činilo da ona sve vrijeme nešto drži u ruci, a prvi put u životu našla se u ovakvoj situaciji. Ona nikad nikoga u životu nije tužila. Vrata kroz koje je ušla G. B. su vrata koja vode u dnevnu sobu i trpezariju. Ta vrata predstavljaju ulaz u dnevnu sobu i trpezariju iz dvorišta što znači da se između prostorije u kojoj su se nalazili ne nalazi hodnik ili neka druga prostorija. Inače, u dvorište se dolazi prolaskom kroz kapiju koja je dio metalne ograde, a u to vrijeme vrata na kapiji su bila zaključana. Visina ograde iznosi oko 1,20 m. Kada je B. G. ušla u kuću ona je bila blizu stola i bila je njoj najbliža, J. P. se nalazio u odnosu na njen položaj sa desne strane, a majka J. P. J. M. nalazila se u otvorenoj kuhinji na udaljenosti od njih na nekih 2 m iako se o njenoj poziciji ne može tačno izjasniti. Kada je M. pozlilo spustila se na krevet i tada je sva njihova pažnja bila usmjerena prema njoj. Kada je B. G. ušla u sobu prvo se njoj obratila jer je bila najbliža vratima, a za vrijeme upućivanja riječi ona se licem okretala prema J. P. i J. M., za to vrijeme kretala se korak dva na jednu stranu, nakon čega bi se vratila. Ona sa porodicom B. nije imala nikakvu komunikaciju jer nisu dobrodošli u svojoj kući, a bilo je dovoljno da izađe na terasu ili da na primjer širi veš da joj B. B. i B. N., roditelji B. G. upućuju uvrede, prijetnje, uključujući i prijetnje oružjem. Dana kada se odigrao predmetni događaj nije bilo nikakve komunikacije između nje i njih, misli da je prethodnog dana bilo upućivanje uvreda i prijetnje‚ a dešavalo se da ih posipaju vodom, da im puštaju psa i slično. Ona je ranije rekla da je G. B. stolicom udarala o pod, a da li je tom prilikom stolicu držala sa jednom ili dvije ruke ona se ne može izjasniti. </span>
</p>
<p class="p8"></p>
<p class="p7">
<span>Svjedok </span><span class="s1">J. M.</span><span> je izjavila da se nalazila u kući vlasništvo brata K. N. sa N. i sinom P.. Misli da je bilo doba dana pola 12 ili 12. Njih troje su se nalazili u dnevnom boravku. Vrata od terase su bila malo odškrinuta i u jednom trenutku ušla je okrivljena koja se obratila K. N. riječima »šta ćete vi ovdje, ovo nije vaša kuća ovo je kuća moje ujne«. Na te njene riječi reagovali su K. N. i P. koji su  je više puta pitali šta vi tražite ovdje, molimo vas izađite. Na te njihove riječi okrivljena je reagovala tako što se unosila u lice sa stegnutom pesnicom upućujući im riječi »ja ću Vas srediti, govna srpska, nije vam ovdje mjesto«. Te riječi je upućivala i N. i P., a za to vrijeme je držala trpezarijsku stolicu rukama koju je pomjerala naprijed, nazad. Takođe je uputila riječi »izvadiću Vam grkljan«, koje su bile upućene svima njima, ona je sve to slušala iznenađeno, do trenutka kada je okrivljena njenom sinu P. uputila riječi  da odavde neće izaći živ, nakon čega je izgubila svijest. Sledeće čega se sjeća jeste da se probudila i da je vidjela oko sebe ekipu hitne pomoći. U tom trenutku okrivljena se nije nalazila u kući. Ovo je bio njen prvi boravak u ovoj kući u koju je došla zbog svadbe, jer je djever mog muža ženio sina, a s obzirom na ovo iskustvo više nikada neću doći u Crnu Goru. Ona je  zbog ovih riječi okrivljene osjećala ugroženost. Svadba kojoj su trebali da prisustvuju bila je zakazana 1 juna 2008. godine, a oni su došli 2 dana prije toga. Ona nikada nije imala susret sa roditeljima B. G..  nije tačno da je ona prilikom dolaska vrijeđala roditelje B. G.. Nije tačno da je ona nogom udarila građevinski materijal ispred kuće njenih roditelja upućujući njenim roditeljima riječi da su Šiptari, nije upoznata da je njen sin toku predmetnog ljeta 12 puta njenim roditeljima upućivao inspekcije, a prilikom boravka u Baru nisu smjeli izaći iz kuće ni na terasu jer su roditelji B. G. imali velikog psa kojeg su puštali na njih. Njoj takođe nije poznato da se njen sin skidao go ispred kuće. Ne sjeća se koju garderobu je okrivljena tog dana imala na sebi. Njen sin i K. N. su na riječi upućene od B. G. samo molili da izađe, tačnije upućivali su joj riječi »šta ćete vi ovdje molim Vas izađite«. Ona se ne sjeća da je ovom prilikom njen sin uključio mobilni telefon da snima B. G. Ne sjeća se da je za vrijeme ovog događaja njen sin oblačio pantalone i spremao se da prijavi B. G. u policiju</span>
</p>
<p class="p4"></p>
<p class="p14">
<span>	Svjedok </span><span class="s1">B. B. </span><span>je izjavio da </span><span class="s6">živi u naselju Ratac ravno 40 godina. Nikada do ovih godina on se nije pojavljivao u sudu, a i sudu pokazuje više poziva koje je sve inicirao jedan čovjek koji se preziva J. koji je napasnik i hoštapler. Tužio je i njega i njegovog psa i njegovu imovinu i iz tog razloga on ne doživljava kao da se saslušava u svojstvu svjedoka već je i on tužen jer se postupak vodi protiv njegove kćerke. Poslednja u nizu prevara tog čoveka jeste ta što je otišao kod jedne žene koja je inače od njegovog šure supruga koja je kuću prodala K. S. i traži od nje da mu ona potvrdi kako je ona poklonila jedan dio imovine  K.u, ali Katastar je to odbio da uknjiži. On je inače prekaljeni švercer koga su istjerali iz Opštine. Između njegove imovine i imovine K. S. postoji jedna ograda koju je on napravio i na njoj postoje jedna vrata koja se nikada nisu zaključavala. Vezano za konkretan datum navodi da je taj događaj započeo prethodnog dana. On je izašao iz svoje kuće jer mu je pažnju privukla svađa i kada je izašao on je vidio da se J. svađa sa radnicima. On je svoja kola bio parkirao pred njegovu ogradu, tačnije pred ulaz u ogradu. Takođe je misleći na njih govorio to su Šiptari, a jedan od radnika je  njemu uputio riječi »vi ste Cigani«. On je za sve vrijeme stajao na terasi i nije ni jednu riječ prigovorio. Njega i suprugu svakodnevno zovu djeca telefonom i tada ga je nazvala G. on je njoj rekao da ih je spopao J. i ispričao je taj događaj koji je prethodno sudu predstavio i nakon toga ona je došla sledećeg dana u popodnevnim satima i nakon toga je izašla iz kuće, a kada se vratila na njegovo pitanje gdje je bila ona je njemu saopštila da je bila u susjednu kuću, da bi tim ljudima rekla da ih ne zlostavljaju. Želi još da navede da je 17 puta J. njemu poslao policiju i inspekciju i svaki put kada bi neko došao od policajaca rekli bi im da se paze tog čovjeka, jer su ga istjerale stranke, da je falsifikovao dokumenta i tender, a on je to pročitao u novinama koje se objavljuju u Srbiji. S obzirom da taj čovek ne može bez šverca, on je platio bolje reći potplatio D. Đ. koji kao geometar radi u Opštini, da je on uzurpirao zemljište, a navodi da od 170 m2 vlasništvo K. S. kuća se nalazi na 168 m2. Ispred kapije koju je maloprije pomenuo postojala je nekada velika rupa koju je on popunio i taj dio zemlje ne pripada nikome. Njemu je najteže palo kada je jednom prilikom došla policija koja je njemu tražila oružje navodeći da ga je J. prijavio da hoće da ga ubije. On je policiji rekao da nema nikakvo oružje, a oni su mu tada rekli da donese ličnu kartu ako nije senilan. On je nakon toga donio ličnu kartu, a kasnije u toku dana pozvali su ga telefonom i izvinuli mu se zbog njihovog nastupa i tom prilikom navodeći da su se malo grubo pošalili. Nakon događaja koji je predmet postupka zaključana je kapija, odnosno vrata kapije koju je on napravio, a to je uradio K. S.. On to nije vidio jer je to urađeno po noći. On je rekao da je to zaključao K. S., ali nije vidio konkretno ko je to uradio. Sreća je što on nije vidio ko je zaključao vrata na kapiji i postavio veliki katanac. Tačno je da je njega opština tužila zbog protivpravnog zauzeća zemljišta, ali nakon što je D. Đ. to izmjerio, a navodi i to da D. Đ. kad god dođe u taj kraj ne izlazi iz kuće K.a. On ni sa kim nema problema osim sa porodicom K..</span>
</p>
<p class="p7"></p>
<p class="p7">
<span>Iz izvoda iz kaznene evidencije na ime okrivljene PJ Podgorica br. 11-245/09-24646/2-2463 od 19.11.2009. godine utvrđeno je da okrivljena nije osuđivana. </span>
</p>
<p class="p8"></p>
<p class="p7">
<span>Iz poziva upućenog Hitnoj medicinskoj pomoći od 28.05.2008. godine na ime J. M. utvrđeno je da je poziv primljen dana 28.05.2008. godine, u 14,35 minuta za J. M. u naselju Ratac, a da je poziv predat ekipi koja je intervenciju izvršila istog dana u 14,55 minuta.</span>
</p>
<p class="p7"></p>
<p class="p7">
<span>Iz rješenja Osnovnog državnog tužilaštva u Baru KT 312/08 od 17.03.2009. godine utvrđeno je da je odbačena krivična prijava J. P. protiv B. G. zbog krivičnog djela ugrožavanje sigurnosti iz čl. 168 st.2 u vezi st.1 Krivičnog zakonika jer u radnjama osumnjičene nije bilo elemenata krivičnog djela za koje je prijavljena. </span>
</p>
<p class="p7"></p>
<p class="p7">
<span>Uvidom u spise predmeta Osnovnog suda u Baru P br. 562/08 tužioca SO Bar protiv tužene B. B. i presudu od 28.08.2009. godine koja je postala pravosnažna dana 15.04.2010. godine, utvrđeno je da je usvojen tužnebi zahtjev kojim je obavezan tuženi da preda tužiocu dio parcele 2488/1 upisan u list nepokretnosti 97 KO Sutomore, i to dio zahvaćen objektom povrešine 2,53 m2 i dio parcele koji je zahvaćen ogradom površine 6,67 m2, na način što će ukloniti dio objektai ograde kao i sve druge pripadnosti sa parcele 2488/1 KO Sutomore i zemljište predati tužiocu slobodno u roku od 15 dana pod prijetnjom izvršenja. </span>
</p>
<p class="p7"></p>
<p class="p7">
<span>Iz zvoda iz lista nepokretnosti  br.1587 KO Sutomore od 20.06.2011. godine, utvrđeno je da je vlasnik kat parcele 2493/2 i 2493/3 I. R.. </span>
</p>
<p class="p7"></p>
<p class="p7">
<span>Iz obrazac za primanje krivične prijave J. P. od 17.07.2008. godine utvrđeno je da je J. P. UP PJ Bar, FP Sutomore prijavio B. G. zbog krivičih djela koja su predmet ovog postupka. </span>
</p>
<p class="p7"></p>
<p class="p7">
<span>Iz obrazac za primanje prijave od 6.05.2008. godine utvrđeno je da je K. S. UP PJ Bar, FP Sutomore prijavio B. B. zbon nemogućnosti prilaska kući zbog ograđivanja puta. </span>
</p>
<p class="p7"></p>
<p class="p7">
<span>Iz službene zabilješke sačinjena dana 8.05.2008. godine utvrđeno je da su OPS izašli na lice mjesta povodom prijave K. S.. </span>
</p>
<p class="p7"></p>
<p class="p7">
<span>Iz službene zabilješke Uprave policije PJ Bar od 23.06.2008. godine utvrđeno je da je policija izašla na lice mjesta po prijavi B. N. da je J. P. prskao vodom i da se njegova supruga polu gola sunča na njihovog terasi. </span>
</p>
<p class="p7"></p>
<p class="p7">
<span>Iz zapisnika o obavještenju prikupljenom od građana UP PJ Bar od 22.06.2008. godine utvrđeno je da je okrivljena saslušana na okolnosti da su K. N., nepoznati mladić i ženska osoba sa prezimenom Š. počupali ljiljane uz njihovu ogradu i njoj upućivali uvrede.  </span>
</p>
<p class="p7"></p>
<p class="p7">
<span>Iz zapisnika o obavještenju prikupljenom od građana UP PJ Bar od 24.03.2010. godine utvrđeno je da je saslušana K. N. navodeći da se ograda i katanac nalaze na placu njenog brata.  </span>
</p>
<p class="p7"></p>
<p class="p7">
<span>Iz kupoprodajnog ugovor zaključenog dana 27.12.2004. godine između I. R. i K. S., utvrđeno je da je predmet ugovora kat parcela 2493/1, po kupturi porodična stambena zgrada 88 m2, dvorište 82 m2, ukupno 170 m2. Navedene nepokretnosti prodate su za iznos od 28,000 €. </span>
</p>
<p class="p7"></p>
<p class="p7">
<span>Iz aneksa ugovora o kupoprodaji nepokretnosti zaključenog dana 26.08.2008. godine između I. R. i K. S. utvrđeno je da je promijenjen ugovor o kupoprodaji i da je K. S. kupovinom nepokretnosti koje su bile predmet ugovora o kupoprodaji kupio i kat parcelu 2493/2, po kulturi neplodna zemlja površine 59 m2 i kat parcela broj 2493/3, po kulturi neplodna zemlja površine 7 m2, list nepokretnosti broj 1587 KO Sutomore.    </span>
</p>
<p class="p7"></p>
<p class="p7">
<span>Kako su dokazi koji se odnose na zdravstveno stanje J. M. irelevantni za utvrđivanje činjeničnog stanja sud je donio rješenje da se u dokaznom postupku neće se  izvesti sledeći dokazi : nalaz i mišljenje vještaka  medicinske struke B. B. od 9.marta 2010. godine, dopunski nalaz i mišljenje vještaka medicinske struke B. B. od 20 maja 2010. godine, fotokopija izvještaja ljekara specijaliste na ime J. M. od 24.05.2010. godine Doma zdravlja u Jagodini i iskaz vještaka medicinske struke B. B. sa zapisnika o glavnom pretresu održanog dana 25.05.2010. godine.</span>
</p>
<p class="p8"></p>
<p class="p7">
<span>Kako je ocijenjeno da je činjenično stanje utvrđeno sud je odbio predlog branioca da se u dokaznom postupku izvrši uvid u fotografije lica mjesta i da se kao svjedok sasluša B. Ž.</span>
</p>
<p class="p8"></p>
<p class="p15">
<span>Ocjenom izvedenih dokaza odlučeno je kao u dispozitivu. U pogledu tri krivična djela uvreda iz čl. 195 st.1 Krivičnog zakonika sud je donio presudu kojom se okrivljena oslobađa od optužbe jer djela za koja je optužena po zakonu nisu krivična djela. Zakonom o izmjenama i dopunama Krivičnog zakonika koji je objavljen u službenom listu </span><span class="s7">CG, br. 32/2011 od 1.7.2011. godine</span><span>, a koji je stupio na snagu nakon osam dana od dana objavljivanja u službenom listu došlo je do dekriminalizacije krivičnog djela uvreda i uvreda od tog dana ne predstavlja krivično djelo. </span>
</p>
<p class="p8"></p>
<p class="p15">
<span>Okrivljenoj je stavljeno na teret da je učinila krivično djelo narušavanje nepovredivosti stana iz čl. 169 st.1 Krivičnog zakonika, na način što je neovlašćeno prodrla u zaključano dvorište, a zatim u zatvorenu kuću K. S. na način što je preskočila dvorišnu ogradu i širom otvorila otškrinuta vrata na terasi kuće i da se na više ponovljenih zahtjeva supsidijarnih tužilaca nije udaljila iz kuće.   </span>
</p>
<p class="p15"></p>
<p class="p15">
<span>Ograda koja se pominje u optužnom predlogu sagrađena je od strane B. B. i ista se nalazi u blizini jednog dijela zemljišta na koje se dolazi do terase kuće K. S. u kojoj su se nalazili supsidijarni tužioci. Okrivljena B. G. je u svojoj odbrani izjavila da se na predmetnoj kapiji nalazio katanac postavljen od strane K. S., ali da dana kada se odigrao predmetni događaj tog katanca nije bilo i da je ona ušla kroz kapiju, supsidijarni tužilac J. P. je izjavio da on ne zna ko je kapiju zaključao dok je supsidijarni tužilac K. N. izjavila da je ograda bila zaključana. Sud se u cilju pribavljanja podatka o tome da li je ograda bila zaključana katancem obratio Upravi policije, međutim, umjesto dostavljanja eventualnog zapisnika o uviđaju sud je od Uprave policije dobio više krivičnih prijava i zapisnika o saslušanju u svojstvu građana koji ne predstavljaju dokaze u krivičnom postupku i koje nije cijenio prilikom utvrđivanja činjeničnog stanja. Kako okrivljena tvrdi da je ograda bila otključana supsidijarni tužioci J. P. i K. N. da je ista bila zaključana, u postupku nije na nesumnjiv način dokazano da je ograda bila zaključana i da je okrivljena neovlašćeno prodrla u zaključano dvorište, u cilju dolaska u kuću u kojoj su se nalazili supsidijarni tužioci. Prodiranje u smislu ovog krivičnog djela podrazumijeva nasilno ulaženje u što bi spadalo obijanje, provaljivanje, i slično, čega u konkretnom slučaju nema. Okrivljena je ušla u stan u kome su se nalazili supsidijarni tužioci, a na stanu su bila odškrinuta vrata, pa ni u tom slučaju nema nasilnog ulaženja od strane okrivljene. Da bi neudaljavanje na zahtjev ovlašćenog lica imalo obilježje krivičnog djela narušavanje nepovredivosti stana, zadržavanje mora imati trajni karakter i manifestovati želju učinioca  za ostajanjem u stanu, a cijeneći da se okrivljena u stanu vlasništvo K. S. zadržala kratko i da njena namjera nije bila da se trajno zadrži u stanu, ocijenjeno je da okrivljena ni na navedeni način nije učinila krivično djelo narušavanje nepovredivosti stana iz čl. 169 st.1 Krivičnog zakonika. </span>
</p>
<p class="p15"></p>
<p class="p15">
<span>Sud je u postupku saslušao u svojstvu svjedoka B. B. koji nije prisustvovao predmetnom događaju, o istom ima posredna saznanja iz kojih razloga je iskaz svjedoka sud cijenio kao irelevantan prilikom utvrđivanja činjeničnog stanja. </span>
</p>
<p class="p15"></p>
<p class="p7">
<span>Okrivljena u svojoj odbrani ne priznaje da je učinila krivično djelo ugrožavanje sigurnosti navodeći da je ona u kuću supsidijarnih tužilaca došla jer joj je majka koja je bila uplakana i usplahirena saopštila da je </span><span class="s2">tog dana bila policija, i da im je uputila riječi :«ako se nešto desi ovim starim ljudima grkljan ću vam počupati</span><span>«</span><span class="s2">.</span>
</p>
<p class="p7"></p>
<p class="p7">
<span>Cijeneći iskaze okrivljene i supsidijarnih tužilaca, razloge koji su iznijeti u rješenju Višeg suda u Podgorici Kž broj 2165/10 od 23.11.2010. godine, sud je utvrdio da okrivljena nije učinila krivično djelo. Supsidijarni tužioci su u svojim iskazima naveli da im je okrivljena nakon ulaska u kuću uputila više uvrjedljivih riječi i prijetnji. Po ocjeni suda okrivljena je istinito predstavila predmetni događaj, jer da je imala namjeru da neistinito predstavi događaj u svojoj odbrani ne bi navela da je supsidijarnim tužiocima uputila riječi koje je navela, koje bi u nekom drugom kontekstu mogle biti cijenjene kao riječi kojima se ugrožava sigurnost drugog lica. </span>
</p>
<p class="p7"></p>
<p class="p7">
<span>Okrivljena B. G. je kritičnom prilikom navedene riječi uputila prema tri lica. Okrivljena je osoba ženskog pola čija fizička konstitucija nije takva da može fizički ugroziti tri lica. Prijetnja kod krivičnog djela ugrožavanje sigurnosti mora biti objektivno ostvarljiva da bi kod drugog lica izazvala osjećaj straha. Riječi da je supsidijarnim tužiocima počupati grkljane izrečena je uslovno, </span><span class="s8">a ozbiljnost prijetnje zavisi od toga da li je prijetnja objektivno mogla stvoriti utisak da će biti realizovana. Riječi okrivljene kao osobe žesnkog pola, osim što su izrečene pod uslovom, nisu ni realne ostvarljive. Da bi postojalo krivično djelo ugrožavanja sigurnosti potrebno je da je kod drugog lica stvoreno osjećanje ugroženosti, straha za život ili telesni integritet, sebe ili sebi bliskih lica. Da li se verbalna prijetnja pretnja može smatrati radnjom izvršenja krivičnog djela zavisi od ličnosti okrivljenog i oštećenog ili u konkretnom slučaju oštećenih lica, brojnosti lica u konkretnom slučaju sa jedne strane je okrivljena ženska osoba, a sa druge strane tri lica, sadržaja prijetnje, koja je upućena pod uslovom i realno nije ostvarljiva, pa cijeneći sve okolnosti ocijenjeno je da okrivljena nije učinila krivično djelo, iz kojih razloga je donijeta presuda kojom je okrivljena oslobođena od optužbe, jer nije dokazano da je učinila krivična djela koja su joj stavljena na teret. </span>
</p>
<p class="p7"></p>
<p class="p7">
<span class="s2">Na osnovu čl. 239 st. 3 ZKP o</span><span>štećeni J. P., K. N. i J. M. su radi ostvarivanja imovinskopravnog zahtjeva upućeni na parnični postupak, jer je sud donio presudu kojom je okrivljena oslobođena od optužbe.</span>
</p>
<p class="p7"></p>
<p class="p16">
<span>Odluka o troškovima krivičnog postupka zasniva se na odredbi čl. 230. st.1 ZKP, zbog čega troškovi krivičnog postupka padaju na teret budžetskih sredstava suda.</span>
</p>
<p class="p8"></p>
<p class="p11">
<span>Na osnovu izloženog odlučeno je kao u izreci presude.</span>
</p>
<p class="p17"></p>
<p class="p17">
<span class="s1">OSNOVNI SUD U BARU</span>
</p>
<p class="p17">
<span class="s1">Dana 07.05.2012. godine</span>
</p>
<p class="p8"></p>
<p class="p8"></p>
<p class="p10">
<span class="s1"> ZAPISNIČAR,							      S U D I J A</span>
</p>
<p class="p8">
<span class="s1">M. M.				                                G. Š.</span>
</p>
<p class="p18"></p>
<p class="p18"></p>
<p class="p18">
<span class="s1">PRAVNA POUKA</span><span>:Protiv ove presude može se </span>
</p>
<p class="p18">
<span>izjaviti žalba Višem sudu u Podgorici u roku od</span>
</p>
<p class="p18">
<span>8 (osam) dana od dana prijema pismenog otpravka.</span>
</p>
<p class="p18">
<span>Žalba se predaje ovom sudu u dva primjerka.</span>
</p>
<p class="p10"></p>
<p class="p10"></p>
<p class="p10">
<span class="s1">DNA</span><span>:-  Punomoćniku oštećenih </span>
</p>
<p class="p19">
<span>-  okrivljenoj</span>
</p>
<p class="p19">
<span>-  braniocu P. R.</span>
</p>
<p class="p19">
<span>-  u spise. </span>
</p>
<p class="p7"></p>
<p class="p4"></p>


</body>
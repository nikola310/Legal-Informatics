<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 0.8215278in 0.59097224in 1.25in;}
.p1{text-align:end;hyphenate:auto;font-family:Times New Roman;font-size:12pt;}
.p2{text-align:end;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:justify;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Arial;font-size:12pt;}
.p6{text-indent:0.25in;text-align:start;hyphenate:auto;font-family:Arial;font-size:12pt;}
.p7{text-indent:0.5in;text-align:justify;hyphenate:auto;font-family:Arial;font-size:12pt;}
.p8{text-indent:0.5in;margin-bottom:0.083333336in;text-align:justify;hyphenate:auto;font-family:Arial;font-size:12pt;}
.p9{margin-left:0.039583333in;margin-right:0.034027778in;margin-bottom:0.083333336in;text-align:justify;hyphenate:auto;font-family:Arial;font-size:12pt;}
.s1{font-weight:bold;}
</style>
<meta content="milorad.rovcanin" name="author">
</head>
<body class="b1 b2">
<p class="p1"></p>
<p class="p2"></p>
<p class="p2"></p>
<p class="p2"></p>
<p class="p2">
<span>    </span>
</p>
<p class="p2"></p>
<p class="p2">
<span>  K. br. ...</span>
</p>
<p class="p3"></p>
<p class="p3">
<span>U IME CRNE GORE</span>
</p>
<p class="p4"></p>
<p class="p4"></p>
<p class="p4">
<span>	Viši sud u Bijelom Polju, kao prvostepeni krivični sud, po sudiji Gorici Đalović, uz učešće namještenika suda Sonje Marković, kao zapisničara, u krivičnom predmetu optuženog D. B. iz A. , zbog krivičnog djela neovlašćena proizvodnja, držanje i stavljanje u promet opojnih droga iz čl. 300 st. 1 Krivičnog zakonika (Kz), i krivičnog djela nedozvoljeno držanje oružja i eksplozivnih materija iz čl. 403 st. 2 Kz-a, po optužnici Višeg državnog tužilaštva u Bijelom Polju, Kt. br. ... od .... godine, nakon održanog usmenog, glavnog i javnog pretresa, dana .... godine, u prisustvu zamjenika Višeg državog tužioca, Lj. M. , optuženog D. B.  i njegovog branioca, advokata M. S. , dana 19.06.2012. godine,  donio je i javno  objavio</span>
</p>
<p class="p4"></p>
<p class="p4"></p>
<p class="p4"></p>
<p class="p3">
<span>P  R  E  S  U  D  U</span>
</p>
<p class="p4"></p>
<p class="p4"></p>
<p class="p4">
<span>	Optuženi D. B. , JMBG ..., od oca D. i majke M. rođene O., rođen .... godine u Beranama, sa prebivalištem u selu T., opština A., državljanin Crne Gore, neoženjen, nezaposlen, pismen, sa završenom srednjom školom, lošeg imovnog stanja, osuđivan, s tim što su  osude brisane. </span>
</p>
<p class="p5"></p>
<p class="p5">
<span>	- na osnovu čl. čl. 373 st. 1 tač. 2  Zakonika o krivičnom postupku  (Zkp)</span>
</p>
<p class="p6"></p>
<p class="p6"></p>
<p class="p3">
<span>OSLOBAĐA SE OD OPTUŽBE</span>
</p>
<p class="p5"></p>
<p class="p5"></p>
<p class="p5">
<span>	Kojom je predstavljeno da je:</span>
</p>
<p class="p5"></p>
<p class="p4">
<span>	-do dana 14.12.2011. godine u selu Trepča, opština Andrijevica u pomoćnom objektu - štali, protivno odredbi čl. 10a Zakona o izmjenama i dopunama Zakona o oružju ( Službeni list CG broj 20/2011), neovlašćeno držao municiju - 44 komada metaka kal. 7,9 mm od puške M 48 i 38 komada metaka kal. 7,62 mm od automatske puške, čije držanje je građanima zabranjeno, </span>
</p>
<p class="p5"></p>
<p class="p4">
<span>	-čime bi, izvršio krivično djelo nedozvoljeno držanje oružja i eksplozivnih materija iz čl. 403 st. 2  Krivičnog zakonika (Kz),</span>
</p>
<p class="p4"></p>
<p class="p7">
<span>- jer nije dokazano da je optuženi učinio djelo za koje je ptužen.</span>
</p>
<p class="p5">
<span>	Naprotiv, prema istom optuženom</span>
</p>
<p class="p5"></p>
<p class="p5">
<span>	- na osnovu čl. 372 st. 1 tač. 1  Zakonika o krivičnom postupku  (Zkp)</span>
</p>
<p class="p5"></p>
<p class="p5"></p>
<p class="p3">
<span>ODBIJA SE OPTUŽBA</span>
</p>
<p class="p5"></p>
<p class="p5">
<span>	Da je: </span>
</p>
<p class="p5"></p>
<p class="p4">
<span>	- Dana 14.12.2011. godine u selu trepča, opština Andrijevica, u pomoćnom objektu - štali, neovalšćeno, radi prodaje, držao količinu od 0,14 grama neto mase opojne droge marihuane, supstancu koja je Rješenjem o utvrđivanju opojnih droga ( Sl. list SRJ. br. 44/02) proglašena za opojnu drogu, koju drogu su istog dana ovlašćeni službenici Uprave policije Područne jedinice Berane, pretresanjem pomoćnih objekata okrivljenog, pronašli u crnoj pvc kesi sakrivenu između greda na tavanu štale i oduzeli.</span>
</p>
<p class="p4"></p>
<p class="p4">
<span>	-čime bi izvršio krivično djelo neovlašćena proizvodnja, držanje i stavljanje u promet opojnih droga iz čl. 300 st. 1 Krivičnog zakonika,</span>
</p>
<p class="p4"></p>
<p class="p4">
<span>	-jer je tužilac prije završetka glavnog pretresa odustao od optužbe. </span>
</p>
<p class="p7"></p>
<p class="p7">
<span>Troškovi cjelokupnog krivičnog postupka, o čijoj visini će se donijeti posebno rješenje, padaju na teret budžetskih sredstava na osnovu čl. 230 Zkp.</span>
</p>
<p class="p4">
<span>	</span>
</p>
<p class="p4"></p>
<p class="p3">
<span>O b r a z l o ž e nj e</span>
</p>
<p class="p4"></p>
<p class="p4"></p>
<p class="p7">
<span>Optužnicom Višeg državnog tužilaštva u Bijelom Polju, Kt. br. 70/11 od 28.12.2011. godine, optuženom D. B. iz A. stavljeno je na teret izvršenje krivičnog djela neovlašćena proizvodnja, držanje i stavljanje u promet opojnih droga iz čl. 300 st. 1 Kz-a i krivično djelo nedozvoljeno držanje oružja i eksplozivnih materija iz čl. 403 st. 2 Kz-a. Prije davanja završnih riječi, zamjenik VDT-a je odustala od optužbe za krivično djelo neovlašćena proizvodnja, držanje i stavljanje u promet opojnih droga iz čl. 300 st. 1 Kz-a, dok je za krivično djelo</span><span class="s1"> </span><span>nedozvoljeno držanje oružja i eksplozivnih materija iz čl. 403 st. 2 Kz-a precizirala činjenični opis optužbe i ostala pri datoj pravnoj kvalifikaciji. </span>
</p>
<p class="p7"></p>
<p class="p8">
<span>Glavni pretres je održan i zaključen u prisustvu zamjenika VDT-a u Bijelom Polju, Lj. M. , optuženog D. B.  i njegovog branioca, advokata M. S.</span>
</p>
<p class="p8">
<span>Zamjenk VDT-a, u završnoj riječi na glavnom pretresu, ostala je pri preciziranoj optužbi u odnosu na krivično djelo nedozvoljeno držanje oružja i eksplozivnih materija iz čl. 403 st. 2 Kz-a, ističući da je okrivljeni priznao izvršenje istog i to prilikom saslušanja pred VDT-om, te da činjenice u vezi vrste municije i količine nijesu bile sporne tokom davanja njegove odbrane ni na glavnom pretresu. Smatra da je okrivljeni priznao predmetno krivično djelo i prilikom izjašnjenja na glavnom pretresu, te da se njegovo priznanje može prihvatiti kao dokaz. Navela je da ni izjava svjedoka D. S.  ne dovodi u pitanje dato priznanje. Predložila je sudu da ga oglasi krivim i osudi na kaznu po zakonu.</span>
</p>
<p class="p8">
<span>Optuženi D. B.  u svojoj odbrani, koju je dao u VDT-u u Bijelom Polju, u odnosu na optužnicu pri kojoj je u konačnom ostao zamjenik VDT-a, naveo je da živi u selu Trepča, opština Andrijevica, i to u porodičnoj kući njegovog strica, u prizemnom dijelu iste, dok na spratu od kuće živi njegov stric. Tu žive unazad 15-20 godina od kako mu je umro otac, a prije toga su živjeli u porodičnoj kući sa ocem i babom, koju kuću su napustili nakon očeve smrti, a ista je udaljena 30 do 40 metara u odnosu na kuću u kojoj sad žive. Sa babom je u negovoru. U blizini kuća postoji i štala koju zajedno koriste sa babom, jer je pregrađena uzdužno na dva dijela. Prilikom pretresa od strane policije u dijelu štale koji on koristi pronađena je municija, za koju je prethodno rekao policiji da je posjeduje, dok su u dijelu štale koju koju koristi baba pronađene kapisle, koje su bile vlasništvo njegovog pokojnog oca. </span>
</p>
<p class="p8">
<span>Na glavnom pretresu izjašnjavajući se u pogledu krivice u odnosu na krivično djelo nedozvoljeno držanje oružja i eksplozivnih materija iz čl. 403 st. 2 Kz-a, istakao je da nije sakrio kapisle u štali, samo metke, te stoga i ne priznaje krivicu za krivično djelo kako mu je stavljeno na teret optužnicom. Dalje je pojasnio da je po povratku sa ratišta devedesetih godina donio više komada metaka i iste stavio u dio štale koji koristi. </span>
</p>
<p class="p7">
<span>U završnoj riječi prihvatio je završnu riječ svog branioca koji je u istoj naveo da se navodno priznanje optuženog ne može smatrati dokazom, posebno dovedeno u vezu sa iskazom svjedoka D. S. , te je u konačnom predložio da se isti oslobodi od optužbe pri kojoj je ostao VDT.</span>
</p>
<p class="p7"></p>
<p class="p7">
<span>Sud je u dokaznom postupku na glavnom pretresu izveo dokaze, tako što je  saslušao svjedoka M. D.  i D. S., te pročitao izvještaj UP PJ Berane, broj ... od .... godine iz kaznene evidencije na ime okrivljenog.</span>
</p>
<p class="p7"></p>
<p class="p4">
<span class="s1">	</span><span>Po završenom dokaznom postupku, iz spisa predmeta izuzeti su:</span><span class="s1"> </span><span>zapisnik o pretresanju stana i drugih prostorija UP PJ Berane, broj ... od .... godine, kao i potvrda o privremenom oduzimanju predmeta, izvještaj o Forenzičkom vještačenju centra u Danilovgradu, te predmeti pronađeni prilikom pretresa, kao i dio zapisnika o svjedočenju svjedoka D. M., koji se odnosi na način vršenja radnje pretresanja stana i drugih prostorija, jer se radi o pravno nevaljanim dokazima. </span>
</p>
<p class="p4"></p>
<p class="p7">
<span>Ocjenom odbrane i dokaza, te dovedeni u vezu jedni sa drugim, utvrđeno je činjenično stanje u odnosu na pravno bitne činjenice i okolnosti od značaja za utvrdjivanje krivice optuženog, pa je sud stanovišta da ista nije utvrđena kao nesumnjiva i stoga je optuženog oslobodio od optužbe.</span>
</p>
<p class="p7"></p>
<p class="p7">
<span>Naime, suprotno stavu tužilaštva, sud odbranu optuženog u odnosu na krivično djelo nedozvoljeno držanje oružja i eksplozivnih materija iz čl. 403 st. 2 Kz-a, nije cijenio kao priznanje izvršenja predmetnog krivičnog djela, jer isti tokom izjašnjavanja o krivici na glavnom pretresu nije u potpunosti jasno i nedvosmisleno priznao sve navode optužbe u odnosu na predmetno krivično djelo, niti su njegovi navodi u odnosu na isto potvrđeni izvedenim dokazima tokom postupka. Tako, optuženom je prvobitnom optužnicom za predmetno krivično djelo  bilo stavljeno na teret neovlašćeno držanje municije - 44 komada metaka, kal. 7,9 mm od puške M 48 i 38 komada metaka kal 7,62 od automatske puške, te 13 eksplozivnih kapisli, da bi prije davanja završne riječi zamjenik VDT-a precizirao činjenični opis optužbe, tako što je iz istog izostavio neovlašćeno držanje sredstava za paljenje eksploziva - 13 kapisli, a u preostalom dijelu činjeničnog opisa ostao pri istom. Da bi se priznanje optuženog prihvatilo kao dokaz u postupku ono mora  biti jasno i potpuno, i  u istom nedvosmisleno objašnjene sve odlučne činjenice koje se odnose na djelo i krivicu, a u skladu sa dokazima sadržanim u optužbi.  </span>
</p>
<p class="p7"></p>
<p class="p7">
<span>U konkretnom slučaju, nedostaje jasnost i potpunost da bi se iskaz optuženog mogao cijeniti kao priznanje, jer je isti u svojoj odbrani kod VDT-a i na glavnom pretresu naveo da je donio sa ratišta ''neke metke'', a negirao je da je tom prilikom donio i eksplozivne kapisle, te s toga prilikom izjašnjavanja o krivici na glavnom pretresu nije priznao predmetno krivično djelo kako mu je stavljeno na teret javnom optužnicom. Dakle, termin ''neki meci'' ne predstavlja dovoljno jasan termin, koji je istovremeno u skladu sa navodima optužbe - u pogledu vrste i broja metaka. Dalje, dovodeći u vezu navedeno u odbrani optuženog sa iskazom svjedoka D. S., sud je stanovišta da navodi iz odbrane optuženog nijesu u saglasnosti ni sa navodima iz iskaza ovog svjedoka. </span>
</p>
<p class="p7"></p>
<p class="p7">
<span>Tako, svjedok D. S., u svom iskazu na glavnom pretresu, navodi da živi u svojoj kući u selu Trepča, dok njen unuk živi u posebnom domaćinstvu, a zajednički koriste jednu veliku štalu u blizini kuća, i to tako što svakom od njih pripada po jedan dio štale koja je pregrađena po vertikali, i to u osnovi blokovima, a u krovnom dijelu daskama. Navela je da je njen pokojni sin, otac od optuženog, prije petnaest godina posjedovao jednu pušku karabin, zajedno sa mecima za istu, koje metke je on ostavio u štali, iako nije znala u kom dijelu  štale i tačno na kom mjestu su ostavljeni. Njen sin je ostavio u štali i eksplozivne kapisle. Koliko se sjeća, bilo je oko 30 do 40 metaka. Pojasnila je da je u negovoru sa optuženim. </span>
</p>
<p class="p7"></p>
<p class="p7">
<span>Sud je iskaz ovog svjedoka prihvatio kao jasan i objektivan, te neusmjeren na olakšavanje krivičnog položaja optuženog, posebno kod činjenice da su svjedok i optuženi saglasno tvrdili da su u negovoru. Ovaj svjedok se decidno izjasnila da joj je poznato da je njen pokojni sin ostavio neke metke i kapisle sakrivene u štali, iako se nije mogla tačno izjasniti o mjestu gdje ih je ostavio i o tačnom broju tih metaka. Ovakvi navodi svjedoka dovode u sumnju navode optuženog, koji je isticao da je sa ratišta donio neke metke i sakrio ih u štali. Pri tom je sud posebno cijenio okolnost da optuženi nije prigovorio iskazu imenovanog svjedoka, kojim su negirani njegovi navodi iz odbrane.</span>
</p>
<p class="p7"></p>
<p class="p7">
<span>Sud je cijenio i dio iskaza svjedoka M. D., nakon izdvajanja dijela iskaza ovog svjedoka koji se odnosio na način pretresanja prostorija koje je koristio optuženi, i iz istog nije utvrdio pravno relevantne činjenice osim potvrde okolnosti da je štalski objekat pregrađen.</span>
</p>
<p class="p7"></p>
<p class="p7">
<span>Imajući u vidu navedeno, a kod stanovišta da priznanje optuženog u krivičnom postupku kao dokazno sredstvo ima značaja samo onda kada je istinito, potpuno i jasno i u skladu sa izvedenim dokazima, sud je izveo dokaz saslušanjem svjedoka D. S., a koji iskaz je u suprotnosti sa navodima optuženog, te je stanovišta da se iskaz optuženog ne može tretirati kao priznanje, niti isti ima dokaznu vrijednost. Tako, optuženi se izjašnjavao u pogledu skrivanja ''nekih metaka'', ne navodeći pri tom o kojoj vrsti metaka se radi i o kojem broju, te eventualnoj ispravnosti datih metaka, a samim tim podobnosti da se isti tretiraju kao municija. Ovo posebno dovedeno u vezu sa iskazom svjedoka D. S., koja je bila decidna u tvrdnji da je njen pokojni sin u štali sakrio ''neke metke''. S toga, nakon izdvajanja iz spisa pravno nevaljanih dokaza, u koje spadaju i predmeti pronađeni prilikom nezakonitog pretresa prostorija koje koristi ooptuženi - sporni meci, ni ovaj  sud nije mogao na nesumnjiv način utvrditi o kojem tačno broju metaka se radi, vrsti istih i ispravnosti datih metaka, koji bi kao takvi posjedovali svojstvo neophodno da predstavljaju municiju u smislu blanketnih normi Zakona o oružju. Samim tim, tokom postupka nije dokazano postojanje bitnog elementa predmetnog krivičnog djela, a to da je u pitanju municija čije držanje je građanima zakonom zabranjeno, shodno blanketnoj normi iz čl. 10a Zakona o izmjenama i dopunama Zakona o oružju, od utvrđivanja  koje činjenice zavisi i postojanje krivičnog djela nedozvoljeno držanje oružja i eksplozivnih materija iz čl. 403 st. 2 Kz-a. Ovo sa razloga što su iz spisa predmeta, između ostalih pravno nevaljanih dokaza, izdvojeni i predmeti pronađeni nezakonitim pretresom - sporni meci, tako da nije moglo biti izvršeno vještačenje od strane vještaka odgovarajuće struke - balističara, koji bi se kao stručno lice jedini mogao izjasniti u pogledu predmetnih svojstava i da li se radi o municiji u smislu naznačenih zakonskih odredaba Zakona o oružju.</span>
</p>
<p class="p7"></p>
<p class="p7">
<span>Imajući u vidu navedeno, sud je optuženog oslobodio od optužbe za predmetno krivično djelo, jer nije dokazano da je izvršio isto, shodno čl. 373 st. 1 tač. 2 Zkp-a. </span>
</p>
<p class="p7"></p>
<p class="p7">
<span>Tokom postupka zamjenik VDT-a je odustao od optužbe za krivično djelo neovlašćena proizvodnja, držanje i stavljanje u promet opojnih droga iz čl. 300 st. 1 Kz-a, pa je u tom dijelu donijeta odbijajuća presuda shodno čl. 372 st. 1 tač. 1 Zkp-a.</span>
</p>
<p class="p7"></p>
<p class="p9">
<span>	U pogledu oduzimanja privremeno oduzete droge - marihuane u neto masi od 0,14 grama, odlučeno je posebnim rješenjem.</span>
</p>
<p class="p7">
<span>Shodno čl. 230 Zkp-a, troškovi krivičnog postupka padaju na teret budžeta CG, a o istim će se odlučiti posebnim rješenjem .</span>
</p>
<p class="p7"></p>
<p class="p4"></p>
<p class="p7">
<span>Sa iznijetih razloga, odlučeno je kao u izreci presude.</span>
</p>
<p class="p7"></p>
<p class="p7"></p>
<p class="p3">
<span>VIŠI SUD U BIJELOM POLJU</span>
</p>
<p class="p3">
<span>Dana, .... godine</span>
</p>
<p class="p4"></p>
<p class="p4">
<span>Zapisničar 								S U D I J A</span>
</p>
<p class="p4">
<span>Sonja Marković, s.r.							Gorica Đalović, s.r.</span>
</p>
<p class="p4"></p>
<p class="p5">
<span>PRAVNA  POUKA :</span>
</p>
<p class="p5">
<span>Protiv ove presude može se izjaviti žalba</span>
</p>
<p class="p5">
<span>Apelacionom sudu RCG Podgorica u roku</span>
</p>
<p class="p5">
<span>od 15 dana od dana prijema a preko ovog </span>
</p>
<p class="p5">
<span>suda.</span>
</p>
<p class="p4"></p>
<p class="p4"></p>
<p class="p4">
<span>DN-a: prepis presude sa pravnom poukom dostaviti:</span>
</p>
<p class="p4">
<span>-VDT-u Bijelo Polje,</span>
</p>
<p class="p4">
<span>-okrivljenom D. S. , selo T., opština A.,</span>
</p>
<p class="p4">
<span>-braniocu okrivljenog adv. M. S. iz B.</span>
</p>
<p class="p4"></p>
<p class="p4">
<span>									S U D I J A</span>
</p>
<p class="p4">
<span>									Gorica Đalović</span>
</p>


</body>
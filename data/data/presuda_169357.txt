<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.125in 1.0in 0.875in;}
.p1{text-align:end;hyphenate:auto;keep-with-next.within-page:always;font-family:Times New Roman;font-size:14pt;}
.p2{text-align:end;hyphenate:auto;keep-with-next.within-page:always;font-family:Arial;font-size:12pt;}
.p3{text-align:start;hyphenate:auto;font-family:Arial;font-size:12pt;}
.p4{text-align:center;hyphenate:auto;keep-with-next.within-page:always;font-family:Arial;font-size:12pt;}
.p5{text-indent:0.5in;text-align:justify;hyphenate:auto;font-family:Arial;font-size:12pt;}
.p6{text-align:justify;hyphenate:auto;font-family:Arial;font-size:12pt;}
.p7{text-align:justify;hyphenate:auto;keep-with-next.within-page:always;font-family:Arial;font-size:12pt;}
.p8{text-align:center;hyphenate:auto;font-family:Arial;font-size:12pt;}
.p9{text-indent:0.5in;margin-left:1.5in;text-align:justify;hyphenate:auto;font-family:Arial;font-size:12pt;}
.p10{text-align:start;hyphenate:auto;keep-with-next.within-page:always;font-family:Arial;font-size:12pt;}
.p11{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
</style>
<meta content="milorad.rovcanin" name="author">
</head>
<body class="b1 b2">
<p class="p1"></p>
<p class="p2"></p>
<p class="p2"></p>
<p class="p2"></p>
<p class="p2">
<span class="s1">K.br. 51/11-08</span>
</p>
<p class="p3"></p>
<p class="p4">
<span class="s1">U IME CRNE GORE</span>
</p>
<p class="p3"></p>
<p class="p3"></p>
<p class="p5">
<span>    Viši sud u Bijelom Polju, kao prvostepeni krivični, u vijeću sastavljenom od sudije Vukomira Boškovića kao predsjednika vijeća, stalnih sudija Jokana Varagića i Radivoja Zekovića, kao članova vijeća, uz učešće namještenika suda Radmile Duborije, kao zapisničara, u krivičnom predmetu protiv optuženih S. U, S. Lj. i P. A, zbog krivičnog djela neovlašćena proizvodnja, držanje i stavljanje u promet opojnih droga iz čl. 300 st. 3 u vezi st. 1 Krivičnog zakonika, po optužnici Višeg državnog tužioca u Bijelom Polju Kt.br. 72/08 od 30.11.2008 godine, nakon održanog usmenog i javnog pretresa u prisustvu zamjenika Višeg državnog tužioca N. B, branioca optuženih S.U. i S. Lj. adv. M. R, adv. iz B, optuženog P. A. i njegovog branioca S. J, adv. iz B. P, donio je i javno objavio dana 15.12.2011 godine, </span>
</p>
<p class="p6"></p>
<p class="p4">
<span class="s1">P  R  E  S  U  D  U</span>
</p>
<p class="p3"></p>
<p class="p3"></p>
<p class="p7">
<span>          	Optuženi </span><span class="s1">S. U, </span><span>od oca P. i majke L, rođene S, rođen ...  godine, u F. – Š, sa prebivalištem u G, .., .O.. .... – B, državljanin Š, po zanimanju penzioner, oženjen, otac jednog djeteta, pismen, sa završenom visokom školom, elektroinženjer, neosuđivan, dobrog imovnog stanja, u pritvoru od 02.08.2008 godine, do 26.12.2008 godine. </span>
</p>
<p class="p3"></p>
<p class="p7">
<span>	Optužena </span><span class="s1">S. LJ, </span><span>od oca N. i majke R, rođene B, rođena ... godine, u M. D, opština N, sa prebivalištem u G, ..., ...O – B, državljanka Š, po zanimanju diplomirani ekonomista, udata, bez djece, pismena, sa završenim Ekonomskim fakultetom, srednjeg imovnog stanja, osuđivana, nalazila se u pritvoru od 02.08.2008 godine, do 26.12.2008 godine. </span>
</p>
<p class="p6"></p>
<p class="p6">
<span>	Optuženi </span><span class="s1">P. A</span><span>, JMBG ..., od oca R. i majke V, rođene R, rođen .... godine, u R, sa stalnim boravkom u ul. R. B, br. .., državljanin Crne Gore, nezaposlen, neoženjen, pismen, sa završenom srednjom školom, vojsku nije služio, srednjeg imovnog stanja, osuđivan, nalazio se u pritvoru od 02.08.2008 godine, do 26.12.2008 godine. </span>
</p>
<p class="p3"></p>
<p class="p4">
<span class="s1">K r i v i   s u  </span>
</p>
<p class="p3"></p>
<p class="p3">
<span>         Što su:</span>
</p>
<p class="p6">
<span>         Dana, 02.08.2008 godine, oko 08,00 h. iz Crne Gore u Š. neovlašćeno prenosili radi prodaje opojnu drogu – heroin, supstancu koja je Rješenjem o utvrđivanju opojnih droga (Sl. list SRJ, br. 44/02) proglašena za opojnu drogu, na način što je optužena S. Lj. prethodno u julu mjesecu 2008 godine, dogovorila sa M. S. i S. Z. iz Š, da im iz R, za iznos od 8.000 švajcarskih franaka, prenese opojnu drogu – heroin, kojom prilikom su joj predali 3.000 franaka, sa obavezom da joj 5.000 franaka predaju kada im u Š. preda drogu – heroin, pa je dana 01.08.2008 godine, zajedno sa optuženim S. U. koji je upravljao vozilom marke «G. ..» reg. br. ...., došla u B. u večernjim satima, gdje ih je po prethodnom dogovoru sačekao optuženi P. A. i M. A. sa vozilom «G» plave metalik boje reg. oznake  ..., kojim je upravljao P. A, nakon čega su otputovali do R, gdje je P. A. S. U. i S. Lj. u hotelu «G» obezbijedio prenoćište i isto platio 24,00 €, da bi dana 02.08.2008 godine, oko 08,00 h. nepoznato lice koje je upravljalo vozilom vlasništvo P. A. marke «G» reg. oznake ... i koje se nalazilo u društvu sa M. A. pored magistralnog puta u blizini hotela «T», predalo S. Lj. plastičnu kesu sa tri zamotuljka obmotana selotejp trakom, u kojem se nalazilo 1.989,27 g. droge-heorin, koju je S. Lj. stavila u putničku torbu ispred sjedišta do vozača, nakon čega je kontrolisano vozilo, kojim je urpavljao S. U. od strane ovlašćenih policijskih službenika Područne jedinice B. u blizini AMD «B» i na patosu ispred sjedišta do vozača pronađena naznačena droga i ista oduzeta, </span>
</p>
<p class="p6"></p>
<p class="p6">
<span>	- Čime su izvršili krivično djelo neovlašćena proizvodnja, držanje i stavljanje u promet opojnih droga iz čl. 300 st. 1 Krivičnog zakonika Crne Gore, </span>
</p>
<p class="p6"></p>
<p class="p6">
<span>	Pa ih sud primjenom tog zakonskog propisa i čl. 15, 32, 36, 42, 51, 66, 75 st. 3 i 4 i 300 st. 7 KZ RCG i čl. 226, 229 i 374 Zakonika o krivičnom postupku Crne Gore, </span>
</p>
<p class="p6"></p>
<p class="p8">
<span class="s1">O s u đ u j e</span>
</p>
<p class="p8"></p>
<p class="p7">
<span class="s1">        </span><span>Optuženu S. Lj. na kaznu zatvora u trajanju od 3 (tri) godine i 6 (šest) mjececi, optužene S. U. i P. A. na kaznu zatvora u trajanju od po 3 (tri) godine, u koje im se ima uračunati vrijeme provedeno u pritvoru u periodu od 02.08.2008 godine, do 26.12.2008 godine. </span>
</p>
<p class="p6"></p>
<p class="p6">
<span>         Optuženi se obavezuje na plaćanje paušala u iznosu od po 300,00 €, i troškova krivičnog postupka, i to: optuženi S. U. iznos od 1.602,50 €, S. Lj. iznos od 1.537,50 €, optuženi P. A. iznos od 3.025,00 €, te se obavezuju da solidarno isplate iznos od 75,00 €, na žiro račun br. 530-12927-32, sve u roku od 15 dana od dana pravnosnažnosti presude.</span>
</p>
<p class="p6"></p>
<p class="p6">
<span>         Troškovi postupka u iznosu od 300,00 € padaju na teret Budžeta za rad suda. </span>
</p>
<p class="p6">
<span> </span>
</p>
<p class="p6">
<span>         Prema optuženoj S. Lj. se izriče mjera bezbjednosti trajnog oduzimanja 1.989,27 g. opojne droge – heroina, koja se ima uništiti i oduzima se imovinska koristi u iznosu od 3.000,00 švajcarskih franaka, stečena izvršenjem krivičnog djela. </span>
</p>
<p class="p6">
<span>	</span>
</p>
<p class="p8">
<span class="s1">O b r a z l o ž e nj e</span>
</p>
<p class="p6">
<span>	</span>
</p>
<p class="p5">
<span>Optužnicom Višeg državnog tužioca iz Bijelog Polja, Kt. br. 72/08 od 30.10.2008 godine, preciziranom na glavnom pretresu, optuženim S. U, S. Lj. i P. A, stavljeno je na teret izvršenje krivičnog djela neovlašćena proizvodnja, držanje i stavljanje u promet opojnih droga iz čl. 300 st. 3 u vezi st. 1 Krivičnog zakonika Crne Gore.</span>
</p>
<p class="p5"></p>
<p class="p5">
<span>Optuženim S. U. i S. Lj. je suđeno u odsustvu shodno rješenju ovog suda Kv. br. 602/10 od 28.12.2010 godine. Iz spisa se vidi da su optuženi promijenili adresu stanovanja, te da sada žive u Nj. na nepoznatoj adresi, a što ukazuje da mijenjanjem i neprijavljivanjem adrese na koju prebivaju onemogućavaju dostavu poziva a kako bi izbjegli prisustvo pretresu, pa su stoga i nedostupni državnim organima. Zbog toga je tužilac stavio predlog za suđenje u odsustvu, koji predlog je prihvaćen od strane vanraspravnog vijeća ovog suda. Osim toga, postoje i važni razlozi da im se sudi u odsustvu, ovo obzirom na težinu izvršenog djela, kojim izvršenjem je došlo do uzbuđenja javnosti, a suđenjem se isključuje i nastupanje zastarjelosti krivičnog gonjenja. </span>
</p>
<p class="p6">
<span> </span>
</p>
<p class="p5">
<span>U završnoj riječi zamjenik Višeg državnog tužilaštva predložio je da se optuženi oglase krivim i kazne na kaznu po zakonu, jer je izvedenim dokazima potvrđeno da su izvršili krivično djelo za koje se optužuju. </span>
</p>
<p class="p5"></p>
<p class="p5">
<span>Optuženi u svojoj odbrani tokom postupka ne priznaju izvršenje krivičnog djela za koje se optužuju ni krivicu za to djelo, sem što optužena S. Lj. ne osporava činjenične navode svog postupanja, uz obrazloženje da nije znala da je supstanca koju prenosi heroin, već materija na osnovu koje se miješanjem dobija heroin. </span>
</p>
<p class="p5"></p>
<p class="p5">
<span>Pošto je optuženim S. U. I S. Lj. suđeno u odsustvu, to je sud pročitao njihove odbrane sa pretresa pred ovim sudom dana 23.12.2008 godine. </span>
</p>
<p class="p5"></p>
<p class="p5">
<span>Optuženi S. U. prilikom saslušanja od strane ovlašćenih policijskih službenika u svojstvu osumnjičenog tvrdio je da je 01.08.2008 godine, odsjeo u motelu “G” u neposrednoj blizini R. sa suprugom Lj, smatrajući da je ista platila boravak u motelu, koja je i kontaktirala sa osobljem pomenutog hotela, jer dobro poznaje jezik. Nije upoznat sa direktnim ili indirektnim razgovorom sa nekim licima sa teritorije opštine R. vezano za bilo kakve transakcije, odnosno prenošenje određenih stvari. Nakon što su prenoćili u motelu, uputili su se prema P. da bi ih prema B. zaustavila patrola policije, tražeći dokumentaciju, nakon čega su bili i privedeni. Tvrdio je da nema nikakve veze sa drogom koja je pronađena, niti je upoznat da njegova supruga ima veze sa drogom i ista ima svoja primanja, kao i dobru situiranost, a samim tim nemaju potrebe da se bavi takvim stvarima. </span>
</p>
<p class="p5"></p>
<p class="p5">
<span>U istražnom postupku ponovio je odbranu datu pred ovlašćenim policijskim službenicima Područne jedinice B, objašnjavajući pojedinosti. Naime, tvrdio je da sa S. Lj. živi u braku osam godina u gradu B. i da se nalazi u penziji, dobrog imovnog stanja, sa pristojnim uslovima za život. U Crnu Goru je često dolazio sa suprugom dotjerujući razne mašine za obradu imanja, a u R. je bio samo jednom i to prije 15 godina. Dana, 31.07.2008 godine, pošli su iz Š. sa namjerom da obiđu crnogorske planine i ostanu nekoliko dana, bez bilo kakvog razgovora vezano za droge. Lice po imenu M. S. ne zna i o njemu je čuo kada je došao u Crnu Goru za vrijeme hapšenja, a ne može se sjetiti da je upoznao i S. Z. Nije sumnjao da u R. odlaze da uzmu drogu, a mogao je istu sakriti da se ne pronađe. Kada su pošli iz N. supruga mu je rekla da pođu do R. da od roditelja njihovih poznanika iz Š. uzmu nešto, s tim što je on supruzi predlagao da prethodno obiđu brda, a potom odu do R. i preuzmu pošiljku, dok je ona insistirala na suprotnom. U R. su došli u večernjim satima. Njegova supruga je razgovarala sa nekim telefonom, gdje su i prenoćili u jednom hotelu kojem on ne zna ime, a obzirom da je bio umoran odmah je zaspao. Sledećeg jutra supruga mu je rekla da treba da joj donesu nešto da prenese do Š, pa su dva lica došla na jednom parkingu pored puta, gdje je i izašla njegova supruga, gdje su joj iz vozila ta dva lica nešto predala. Nakon kraćeg zadržavanja njegova supruga je ušla u vozilo i stavila torbu ispred sebe, govoreći da je u njoj neki paket, dok on nije gledao o kakvim stvarima se radi, da bi ih na putu prema B. zaustavila policija i izvršila pregled vozila. U Crnu Goru je stalno dolazio sa suprugom jer je penzioner, a ovom prilikom nijesu svraćali kod ženinih roditelja, već su to trebali učiniti po povratku iz R. Za vrijeme putovanja iz Š. do R. njegova supruga je razgovorala sa nekim licima, na njemu nepoznatom jeziku, a u B. je kontaktirala sa dva lica kada je on davao hranu njegovom psu. </span>
</p>
<p class="p5"></p>
<p class="p5">
<span>Na glavnom pretresu optuženi S. U. je ponovio ranije datu odbranu, dodajući da mu nije poznato da njegova supruga Lj. sa M. S. i S. Z. ugovarala bilo kakav prenos stvari iz R, pa ni droge. Po dolasku u R. on nije imao kontakt sa bilo kime, niti pak zna jezik u službenoj upotrebi u Crnoj Gori, sem 10 do 20 riječi, a kada je Lj. razgovarala sa nekim licima u R, nije čuo da je upotrebljavala riječ “droga”, što je prvi put čuo u B. prilikom saslušanja od strane policije. Tvrdio je da potiče iz veoma ugledne porodice, a događaj koji se desio je velika blamaža za njega i njegovu porodicu i po povratku u Š. želi da završi sa Lj. ako se potvrdi da je imala veze sa drogom. Lj. je sa dva lica u R. razgovarala nekih 20 metara od njegovog vozila i ne zna da li je neko od optuženih lice sa kojim je ona razgovarala, a za koje vrijeme je on bio usmjerio pažnju na davanje vode njegovom psu. Poznato mu je da su neka lica trebala donijeti Lj. neke stvari oko 7,00 h. ujutru, pa pošto to nijesu učinili pošli su iz R, da bi u jednom trenutku Lj. tražila da zaustavi vozilo, gdje je ona izašla sa ženskom torbom u ruci, zadržavajući se veoma kratko sa nekim licima i unoseći tu torbu u vozilo stavljajući je ispred svojeg sjedišta do nogu. Bio je ljut zbog kašnjenja više od jednog sata i nije ga interesovalo šta je Lj. razgovarala sa tim licima, koja mu je rekla da je to taj paket, ali ne i njegovu sadržinu, niti ga je to interesovalo, ne sumnjajući da je droga u pošiljci. Znao je da Lj. treba nešto da prenese iz Crne Gore za Š, nije je pitao šta treba da prenese, imajući potpuno poverenje u suprugu i ne sumnjajući u nju. U Crnu Goru radi odmora nije dolazio zadnje 2 – 3 godine, već samo na dan – dva, a ovom prilikom planirali su da provedu odmor u brdima, a nakon toga da idu u N. Smatra da ni Lj. nije znala da je preuzela drogu, jer na putu prema B. nailazili su na policijske punktove, pa je imalo prostora i vremena da se droga izbaci iz vozila. Nakon što su se smjestili u hotelu u R, on je u jednom trenutku zapazio uznemirenost svog psa, pa je kod svojeg vozila primijetio dvije osobe koje ga obilaze sa osvjetljenjem, da bi sledećeg jutra kada je pio kafu u hotelu primijetio jedno lice za stolom, u blizini njegovog stola, za kojim je sjedio i koje ga je posmatralo, s tim što ta lica nijesu lica koja su ih čekala u B. i sa kojima je Lj. imala kontakt, a lice koje ih je posmatralo je po njihovom zaključivanju policajac. </span>
</p>
<p class="p5"></p>
<p class="p5">
<span>Prilikom saslušanja od strane ovlašćenih policijskih službenika optužena S. Lj. je tvrdila da je 31.07.2008 godine, sa suprugom S.U, sa kojim je u braku osam godina, pošla sa vozilom reg. oznake .., u pravcu Crne Gore i R. Razlog njenog putovanja je prethodni dogovor sa M. S. i njegovom suprugom S. Z, da im iz R. donese neku smješu, zašta će joj oni dati 8.000 švajcarskih franaka, s tim što su joj dio od 3.000 dali u tom trenutku, sa obavezom da joj 5.000 franaka predaju kada donese robu, za koju su joj rekli da se krivično ne odgovara. Od trenutka ulaska u Crnu Goru koristila je karticu sa brojem ...., kontaktirajući sa M. na broj telefona ..... U Crnu Goru je ušla 01.08.2008 godine, oko 16,00 h. dogovarajući se sa M, kojem ne zna ime da se nađu na Autobuskoj stanici u B, gdje je i čekao sa svojim prijateljem P, čije je ime kasnije saznala kada su pošli iz B. u pravcu R. i dolaskom u motelu “G” u R, djevojka na recepciji ga je oslovila sa “P”. M. i P. su u B. došli sa PMV “G....”, metalik nebo plave boje, s tim što joj je po dogovoru u motelu “G” trebalo biti predati 6 kg. neke smješe, koju M. i P. tada nijesu imali, pa su morali noćiti u motelu, gdje je P. rezervisao sobu br. 38, u kojoj je ona spavala sa mužem, a njen muž za tu smješu nije znao. Sledećeg jutra probudili su se oko 7,00 h. i vidjeli da nema P. i M, iako su trebalo doći do 7,00 h. pa je ona sa mužem krenula u 8,00 h. ispred motela “G”, gdje su se pojavili M. i još jedna osoba, koju prije nije viđala i dogovorili su se da se čekaju ispred “D”, a potom da se nađu na izlazu R. u pravcu hotela “T”, gdje će joj predati pošiljku. Prema dogovoru ta lica su ih čekala ispred “D” u autu “G. ...” nebo plave boje koje je prethodno opisala. Nakon toga su ta lica sa vozilom zaobišli njihovo vozilo, zaustavljajući se u neposrednoj blizini hotela “T”, sa lijeve strane u pravcu R. na proširenju, pa je lice koje je bilo u vozilu suvozač izašlo i predao joj žuti peškir umotan u kesu, koju je ona ubacila u njenu torbu sa ciljem da to prenese S. i Z. u Š, smatrajući da tu ima 2 kg. a da će ostalo doći naknadno. Nakon toga, oni su nastavili put prema B, a ta lica se udaljila u pravcu R. Na putu prema B. zaustavila ih je policija i kod nje u torbi našla pošiljku, za koju je ona rekla kome je namijenjena, a istovremeno je kod nje pronađena koverta sa 3.000 švajcarskih franaka, koju su joj dali Z. S. i njen suprug M. S. Sa Z. je kontaktirala na brojeve telefona .... i ..... </span>
</p>
<p class="p5"></p>
<p class="p5">
<span>U istražnom postupku ponovila je ranije datu odbranu, dodajući da je diplomirani ekonomista i da živi u braku sa S. U. i to u Š. već osam godina, radeći u jednoj P. Imaju solidna primanja i kuću, dok njeni roditelji žive u N, tako da gotovo svakog mjeseca dolazi iz Š. da ih obiđe i pomogne, obzirom da imaju male penzije. U Š. u njihovoj blizini žive M. S. i S. Z, kao i još M. koji ništa ne rade i primaju socijalnu pomoć. Dana, 31.07.2008 godine, pošla je za Crnu Goru na par dana da obiđe roditelje i ode do Ž, s tim što je prije kretanja iz Š. kontaktirala sa S. Z, koja je zamolila da ode do R. i od bratanića njenog muža A. uzme neku smjesu i prenese za Š, govoreći joj da se ta smješa miješa sa drogom i da nije ništa opasno prilikom prelaska preko granice. Ona joj je tom prilikom dala 3.000 franaka, a kada joj donese tu smješu predala bi joj još 5.000 franaka, govoreći joj da treba da preuzme šest kilograma od A, kazujući njegov broj telefona .... Kada je ušla u Crnu Goru kod N. tom licu je poslala poruku, nakon čega su nastavili da kontaktiraju telefonom. U jednom trenutku tom licu je saopštila da će mu se javiti kada stignu u R, a ona je mužu rekla da treba da pođu do R. i da za Z. i M. S. preuzmu neki paket, a potom da idu na Ž, s tim što mužu nije govorila o kakvoj smješi se radi, tvrdeći da se ona ne bi upustila u poslove da zna da je droga, iako se on raspitovao. Kada su stigli u B. na Autobuskoj stanici čekali su ih jedan M. i P. A, s tim što je ona pitala “da li su donijeli smješu”, na šta joj je rečeno da moraju ići do R, jer lice od kojeg su trebali uzeti tu smješu nije bilo kući, te da idu kod njega da je preuzmu, s tim što su oni sačekali u R. kod benzinske pumpe, gdje su ponovo ta lica došla, govoreći da moraju prenoćiti i da će im oni platiti prenoćište, koje je i platio P. A, kada je i shvatila o kojem se licu radi prilikom traženja dokumenata na recepciji. P. A. je dao ličnu kartu i platio sobu, a nakon toga otišao sa M. govoreći da će sjutra biti ispred hotela u 7,00 h. Obzirom da ih nije bilo u 7,00 h. ispred hotela, ona je sa mužem krenula, kada su se M. i još jedno treće lice, bez P. pojavilo, govoreći da nijesu mogli stići na vrijeme i da će im uz put predati smjesu, te da idu u pravcu B. Prema B. isrepd njihovog vozila išlo je vozilo “G” plave boje, B. registarskih oznaka, i to vozilo je bilo i prethodne večeri, da bi se u jednom trenutku to vozilo zaustavilo, nakon čega je i zaustavljeno vozilom kojim je upravljao S.U, stajući pored vozila “G”, da bi joj lice za koje nije znala da kaže o kome se radi i za koje nije sigurna da ga je prepoznala predalo žuti peškir u kome se nalazila zamotana siva kesa sa odgovarajućim sadržajem. Njen muž nije kontaktirao sa bilo kim od tih lica, jer ne zna jezik. </span>
</p>
<p class="p5"></p>
<p class="p5">
<span>Na glavnom pretresu ponovila je ranije datu odbranu, objašnjavajući pojedinosti do detalja. Naime, tvrdila je da je za vrijeme boravka u pritvoru razmišljala o svemu i da ne može da shvati šta je uradila. Imala je dobro zaposlenje, skladan brak sa mužem koji je penzioner i ima dobro primanje. Obzirom da je preuzela 3.000 franaka od Z. osjećala je obavezu da ode do R. i preuzme smjesu, a zaključila je da je Z. davanjem tog novca vezala da bi joj tu smjesu prenijela. O drogama ranije nije znala ništa sve do boravka u zatvoru gdje je od jedne žene saznala pojedinosti prije svega o heroinu. Nije mogla da zaključi zbog čega je pristala da prenese drogu, iako je materijalno situirana. Prilikom prepoznavanja lica u B. u policiji rekla je da nije sigurna za jednog od M. da je to lice koje joj je predalo pošiljku, niti je na pretresu bila sigurna da je jedan od M. lice koje joj je predalo drogu i ne želi da “griješi dušu pred Bogom”. Z. joj je rekla da neće imati nikakvih problema prilikom prenosa smješe za koju se i ne odgovara i da može ista da joj se oduzme. Decidno se izjasnila da je u B. čekao M. A. sa P. A. i da je P. A. našao prenoćište u R. i platio svojim novcem. Nije bila sigurna da je M. E. lice koje joj je predalo pošiljku prekrivenu peškirom i koju je ona stavila u svoju ručnu torbu. Njen muž U. nije kontaktirao sa onim licima koja su ih čekala u B, već je bio usresređen na psa, kojem poklanja veliku pažnju. Sa P. A. nije razgovarala bilo šta sem vezano oko smještaja u hotelu koji je on obezbijedio, a Z. je rekla da smjesu treba da preuzme od bratanića njenog supruga. Sa A. je razgovarala telefonom i smatra da je on koristio dvije kartice, što je zapazila nakon proteka noći kada je pozvao. Po dolasku u B. ona nije poznavala dva lica koja su je čekala, pa je pitala nekog od njih misli M. i neko od njih joj je rekao da smješa nije gotova i da treba da pođu do R, a da ne zna ko je to bio da li P. A. ili M. A. Po njenoj procjeni M. E. po konstituticiji ima sličnosti sa licem koje joj je predalo drogu, ali nije sigurna da li je on to lice, jer je njihov susret trajao nekoliko sekundi. Po  njenom sjećanju po dolasku u hotel “G” recepcionarka je pošla sa njom do sobe i otključala sobu, za koje vrijeme se U. nalazio van hotela prepakiravajući auto, na mjestu gdje osvjetljenje dolazi od hotelskih soba. Nakon što joj je pokazana soba, izašla je iz hotela na sporedni ulaz, i zajedno sa U. se vratila u hotel uvodeći psa i unoseći lične stvari. Zna da je te večeri U. ustajao, kazujući joj za doručkom da je primijetio neke ljude na parkingu tokom noći, na šta ona nije obraćala pažnju, a istovremeno za doručkom primijetila je jedno lice u blizini njihovog stola, koje nije reagovalo iako su oni govorili na njemačkom jeziku. Vozilo koje ih je sačekalo u B. bilo je plave metalik boje i to isto vozilo je bilo sledećeg jutra u 8,00 h. iz kojeg je došlo lice koje joj je predalo pošiljku. Zadnji kontakt sa M. A. imala je oko 23,00 h. i ujutru oko 8,00 h. iako je A. rekao da će biti sa pošiljkom u 7,00 h. s tim što je imala kontakte i sa Z. </span>
</p>
<p class="p5"></p>
<p class="p5">
<span>U završnoj riječi branilac optuženih S. U. i S. Lj, adv. M. R. iz B, predložio je da se optuženi U. oslobodi od optužbe jer nema dokaza da je isti izvršio krivično djelo za koje se optužuje bilo kojom radnjom, dok je za optuženu S. Lj. predložio blažu kaznu, obzirom na postojanje olakšavajućih okolnosti na njenoj strani, kroz njeno priznanje, izraženo kajanje zbog izvršenog krivičnog djela. </span>
</p>
<p class="p6"></p>
<p class="p5">
<span>Pred ovlašćenim policijskim službenicima optuženi P. A. nije iznosio svoju odbranu.  </span>
</p>
<p class="p5"></p>
<p class="p5">
<span>U istražnom postupku je tvrdio da mu ništa nije poznato vezano za krivično djelo koje mu se stavlja na teret, te da ne poznaje M. S. i S. Z, ali zna M. A. i E, koji su mu komšije, a A. mu je i kum. Dana, 01.08.2008 godine, bio je u gradu sa M. A, da bi uveče oko 7,00 h. sa svojim vozilom marke “G. ...” metalik plave boje pošao do A. kuće, a potom u grad. Negdje oko 21,00 h. A. je imao poziv sa broja od strine iz Š. kada je i čuo da neki stranci dolaze u R, da su isti Z. prijatelji i da traže da im A. pomogne oko pronalaska prenoćišta u R. Po proteku nekih pola sata i nakon što je A. kontaktirao sa nekom ženom, njih dvojica su pošli u pravcu B, gdje su po dolasku zaustavili vozilo kod benzinske pumpe, gdje se pojavilo vozilo švajcarskih registarskih oznaka, iz kojih su izašli čovjek i žena, upoznajući se i saznajući da su to Z. prijatelji. Sa ciljem da im pronađu prenoćiše pošli su prema R. ispred vozila u kojem su se nalazila ta dva lica, da bi on svoje vozilo zaustavio ispred restorana “D” sa ciljem da im obezbijedi prenoćište, ali obzirom da im se tu nije dopalo, nakon izvjesnog vremena otišli su do restorana “G” gdje je on na recepciji pitao jednu žensku “da li ima slobodnih soba” i gdje su im obezbijedili smještaj, koji je platio 24,00 €, s tim što mu je novac dala ta žena, za koje vrijeme je njen suprug parkirao vozilo ispred hotela. Sledećeg dana on je ustao između 7,00 h. i 7,30 h. i spremao se da ide na vašar, da bi sa A. sjeo na terasi hotela “R” gdje su lišeni slobode, kojom prilikom je od njega oduzeto vozilo marke “G” i mobilni telefonom sa karticom ..... </span>
</p>
<p class="p5"></p>
<p class="p5">
<span>Na glavnom pretresu ponovio je ranije datu odbranu, objašnjavajući da je S. Lj. i U. prvi put vidio 01.08.2008 godine, na benzinskoj pumpi, a sa tim licima se nije viđao 02.08.2008 godine. Vezano za njihov smještaj u hotelu “G” pobrinuo se iz razloga što je bio u društvu sa A, koji je trebalo smjestiti ta lica po dogovoru sa rodbinom iz Š. Za vrijeme boravka u B. kada su čekali Lj. i U. nije vođen bilo kakav razgovor vezano za predaju bilo kakve smješe i predmeta njima, već su se sa Lj. i njenim mužem pozdravili i pošli za R. Dana, 02.08.2008 godine, u jutarnjim časovima imao je komunikaciju sa A, u šta nije baš najsigurniji, sa ciljem da se dogovore oko odlaska na vašar, dok nije imao kontakt sa bilo kim iz Š. Vozilo “G” reg. oznake ..., kojim je on upravljao kada su sačekali S. Lj. i U. sledećeg dana nije davao bilo kome, a sa A. je u grad izašao između 7,00 h. i 8,00 h. gdje su izvjesno vrijeme bili u vožnji, a nakon toga su pošli do hotela u R. gdje ih je policija lišila slobode. </span>
</p>
<p class="p5"></p>
<p class="p5">
<span>U završnoj riječi branilac optuženog P. A, adv. J. S, je tražio da sud optuženog P. A. oslobodi od optužbe, jer radnja za koju je optužen po svom sadržaju ne predstavlja krivično djelo.  </span>
</p>
<p class="p5"></p>
<p class="p5">
<span>Sud je u dokaznom postupku izveo dokaze: pročitao: potvrdu Uprave policije Područne jedinice B, br. 3597 od 02.08.2008 godine, o privremenom oduzimanju predmeta od S. Lj, potvrdu Uprave policije Ispostave R, br. Sl od 03.08.2008 godine, o privremenom oduzimanju predmeta od lica K. A, potvrdu Uprave policije Područne jedinice B, br. 03/3-240-3602 od 02.08.2008 godine, o privremenom oduzimanju predmeta od S. Lj, potvrdu Uprave policije Područne jedinice B, br. 03-3-Sl. od 02.08.2008 godine, o privremenom oduzimanju predmeta na ime P. A, zapisnik  Uprave policije – Područne jedinice B, br. 03/3-240-3606 od 02.08.2008 godine, o prepoznavanju lica, listing operatera T-mobile za broj ..., listing operatera Promonte za broj ....., listing operatera T-mobile za broj .... za period 01 i 02.08.2008 godine, izvještaj Odsjeka za kriminallističko-tehnička vještačeja br. 1916/08 sa nalazom i mišljenjem vještaka N. B, izvod iz KE za optuženog P. A. izdat od Ispostave R, dana 15.12.2011 godine, pod brojem 02-245-2295, evidencija gostiju hotela „G“  R. za 31.07.2008 godine, 01.08.2008 godine, i 02.08.2008 godine, iskaz svjedokinje Ž. T. dat na zapisniku pred ovim sudom dana 28.02.2011 godine, nalaz vještaka za telekomunikaciju Š. S. dat na zapisniku pred ovim sudom dana 23.02.2011 godine, izvršio uvid u: službenu zabilješku Uprave policije Područne jedinice B, br. 03/3-240-3614 od 04.08.2008 godine, dio pravnosnažne presude Višeg suda u Bijelom Polju, K. br. 100/09-08 u odnosu na optuženog M. A.</span>
</p>
<p class="p6"></p>
<p class="p5">
<span>Na osnovu nespornog u ovoj krivično-pravnoj stvari i dokaza izvedenih tokom postupka utvrđeno je da su optuženi S. U. i S. Lj. državljani Š. i da S. Lj. poznaje M. S. i S. Z, rođake M. A, te da su iz Š. u Crnu Goru S. Lj. i U. došli 01.08.2008 godine, ulazeći preko graničnog prelaza kod N. Prethodno je S. Lj. u julu mjesecu sa M. S. i S. Z. dogovorila da im za iznos od 8.000 švajcarskih franaka iz Crne Gore od njihovih rođaka iz R. prenese izvjesnu količinu heroina, s tim što je Lj. predat iznos od 3.000 švajcarskih franaka, uz obavezu da joj 5.000 švajcarskih franaka predaju kada im donese i preda drogu – heroin u Š. Po dolasku u Crnu Goru S. Lj. kontaktira sa M. A, na broj telefona ..., koji broj je dobila u Š, a istovremeno Lj. ostvaruje kontakt sa M. S. i S. Z. u Š, na broj telefona ...... S. Lj. se dogovara sa M. A. da je isti sačeka u B. i preda joj izvjesnu količinu droge. Međutim, kada su S. Lj. i S. U. vozilom “G. ...” reg. oznake ...., kojim je upravljao S.U. došli na Autobuskoj stanici u B, tu su ih sačekali M. A. i P. A. sa vozilom “G” plave metalik boje reg. oznake .... Nakon uspostavljenog kontakta između njih i saznanja da M. A. i P. A. ovom prilikom nijesu sa sobom donijeli drogu – heroin, oni se upućuju prema R, sa ciljem da prenoće i tamo S. Lj. i U. preuzmu drogu. Prenoćište im obezbjeđuje P. A. u hotelu “G”, koji je platio 24,00 €, na ime prenoćišta, uz evidentiranje svojih podataka kao gosta. Sledećeg jutra 02.08.2008 godine, optuženi S. U. i S. Lj. kreću prema B, a istovremeno M. A. sa nepoznatim licem i vozilom “G” vlasništvo P. A. idu ispred njih da bi u neposrednoj blizini hotela “T” pored puta S. Lj. od tog nepoznatog lica preuzela jedan zamotuljak obmotan selotejp trakom i zaštićen peškirom u kojem se nalazila droga – heroin, koji je stavila u putničku torbu, a potom ušla u vozilo kojim je upravljao S. U. i tu drogu stavila do sjedišta na kojem je sjedjela. Na putu prema B. zaustavljeni su od strane službenika policije, kojom prilikom je pronađena supstanca svijetlo-braon boje upakovana u tri ručno pravljena zamotuljka koja su dostavljena na vještačenje, kojim je utvrđeno da se radi o drogi-heroin. </span>
</p>
<p class="p5"></p>
<p class="p5">
<span>Činjenice da su optuženi S. U. i Lj. državljani Š, da su se poznavali sa M. S. i S. Z, rođacima M. A. nijesu sporne, kao ni činjenice da su S.Lj. i S. U. u Crnu Goru došli 01.08.2008 godine, sa vozilom marke “G. ...” reg. oznake ..., kojim je upravljao S. U. i da je S. Lj. kontaktirala sa M. A. putem mobilnog telefona, kao i da se susret S.Lj. i Uda sa M. A. i P. A. desio na Autobuskoj stanici u B. Takođe, je nesporno da su ovom prilikom telefonski kontakt nakon sretanja ostvarivali i S. Lj. sa licima iz Š, kao i M. A, a radi se o njegovim rođacima M. S. i S.Z. Nesporno je da su S. Lj. i S. U. prenoćili u hotelu “G” u R, kao i da im je prenoćište omogućio P. A. uzimajući sobu na svoje ime. Nesporno je da je u vozilu u kojem se nalazili S. U. i S. Lj. ispred sjedišta na kojem je sjedjela Lj. prilikom kontrole od strane policije u putničkoj torbi pronađena supstanca u količini od oko 2 kg. za koju je utvrđeno da je droga-heroin. </span>
</p>
<p class="p5"></p>
<p class="p5">
<span>Naime, iz odbrane optužene S. Lj. utvrđeno je da je ona kao poznanica sa M. S. i S.Z. rođacima sada osuđenog M. A, koji žive u Š, prije kretanja iz Š. u Crnu Goru u julu mjesecu 2008 godine, dogovorila da im za 8.000 švajcarskih franaka smješu koja se miješa sa drogom, s tim što joj je predat dio od 3.000 franaka, a ostali dio joj je trebao biti predat po njenom prenošenju i predaji te smješe M.S. i S. Z. Nadalje iz odbrane ove optužene utvrđeno je da je S. U. njen muž, sa kojim je u braku osam godina, upravljao vozilom marke “G. ...” reg. oznake ... i da se nalazio u vozilu kada je ona kontaktirala sa M. A. i P. A. u B. i da je bio u vozilu kada je ona od nepoznato lica koje se nalazilo u društvu M. A. sa vozilom P. A. 02.08.2008 godine, preuzela tu supstancu, stavljajući istu u svoju putničku torbu koju je stavila ispred svojih nogu u vozilu u kojem je sjedjela, gdje se ta supstanca nalazila do trenutka kada je pronađena od strane policijskih službenika PJ B. u blizini auto-moto društva “B”. Ova optužena potvrđuje da je sa optuženim M. A. i P. A. razgovarala u B. vezano za smješu koja je trebala biti isporučena na tom mjestu, da je P.A. obezbijedio prenoćište za nju i S. U. u hotelu “G” kod R. i da je on platio prenoćište u iznosu od 24,00 €, od svojeg novca, te da je optuženi M. A. bio u društvu sa nepoznatim licem i vozilom optuženog P.A. marke “G” plave metalik boje u trenutku preuzimanja u blizni hotela “T” na putu prema B. Istovremeno, potvrđuje da je kontaktirala sa M. S. i S. Z. iz Š. za vrijeme putovanja prema R, kao i sa M. A. do čijeg broja telefona je došla preko njenih poznanika iz Š. i to preko dva broja telefona kojim se on koristio.</span>
</p>
<p class="p5"></p>
<p class="p5">
<span>Ocjenom odbrane ove optužene u kontekstu sa ostalim izvedenim dokazima sud nalazi da je ista počinila krivično djelo stavljeno joj na teret. Naime, ova optužena je veoma ubjedljivo i do pojedinosti iznosila činjenice koje bi moglo iznositi lice kojem su iste poznate, a te činjenice su potvrđene drugim izvedenim dokazima. Ova optužena je prlikom saslušanja iznijela tačne podatke o brojevima telefona koje su korišćeni u ovom krivično-pravnom događaju od strane njegovih aktera. Provjerom kroz listinge poziva potvrđena je vjerodostojnost tih brojeva, a samim tim i istinitost odbrane ove optužene, koja bez sumnje tačno opisuje gdje se desio susret sa M. A. i P.A, sadržinu njihovog razgovora, način odlaska do R, obezbjeđivanje prenoćišta u hotelu “G” i plaćanje istog od strane P. A, uz predočavanje načina na koji je primila od nepoznatog lica drogu u blizini hotela “T” na putu prema B. Odbrana ove optužene u pojedinim segmentima potvrđena je pisanim dokazima. Naime, iz listinga poziva operatera T-mobile za broj ... i ...., lisinga operatera Promonte za broj ..., utvrđeno je postojanje komunikacije između optuženih S. Lj. M. A; P. A. i M. A; S. Lj. i M. A. sa brojevima za koje se S. Lj. izjasnila da koriste M.S.i S. Z. u Š, a što je sasvim izvjesno zaključeno na osnovu broja sa kojim je ostvarivan kontakt. </span>
</p>
<p class="p5"></p>
<p class="p5">
<span>Iz nalaza i mišljenja vještaka za telekomunikacije Š. S. se vidi da je komunikacije ostvarivao M. A.sa M. S. i S. Z. iz Š, a vidi se da je isti ostvarivao komunikacije i sa licima iz Š. </span>
</p>
<p class="p6"></p>
<p class="p5">
<span>Potvrdom o privremenom oduzimanju predmeta br. Sl od 03.08.2008 godine, Uprave policije – Ispostave R. su označeni predmeti oduzeti od ove optužene, između ostalog novac u iznosu od 4.370 švajcarskih franaka i droga pronađena u putničkoj torbi optužene. Iz potvrde o privremenom oduzimanju predmeta Područne jednice B, br. 03/3-240-3602 od 02.08.2008 godine, utvrđeno je da je od optužene S.Lj. oduzeto vozilo i mobilni telefon. Od P. A. privremeno je oduzet mobilni telefon sa karticom, što je utvrđeno iz potvrde o privremenom oduzimanju predmeta Područne jedinice B. od 02.08.2008 godine, dok je iz potvrde o privremenom oduzimanju predmeta na ime M.A. utvrđeno da je od istog oduzet privremeno mobilni telefon Iz potvrde Ispostave R. br. Sl. od 03.08.2008 godine, o privremenom oduzimanju predmeta na ime K. A. utvrđeno je da je od tog lica oduzeta evidencija (sveska) gostiju u hotelu “G”, u kojoj je evidentirano prenoćište na ime P. A. za 01.08.2008 godine, u plaćanje iznosa od 24,00 €. </span>
</p>
<p class="p6"></p>
<p class="p5">
<span>Iz izvještaja Odsjeka za kriminalistička vještačenja br. 1916/08 sa nalazom i mišljenjem vještaka N. B. utvrđeno je da je tim vještacima izvršeno dostavljanje putničke torbe u kojoj se nalazila plastična kesa sa tri ručno pravljena zamotuljka, omotani selotejp trakom i plastičnom kesom sa sadržinom praškaste materije svijetlo – braon boje ukupne neto mase od 1.989,27 g. podiljena u količini od 990,70 g. 489,86 g. 498,71 g. Analizom dostavljene susptance utvrđeno je da se radi o opojnom drogi dijacetilmorfin-heroin, supstanci koja djeluje na centralni nervni sistem, izaziva stanje zavisnosti i nalazi se na listi opojnih droga. </span>
</p>
<p class="p5"></p>
<p class="p5">
<span>Iz iskaza svjedoka Ž. T. utvrđeno je da je ista kao recepcionarka u hotelu «G» dala na korišćenje sobu br. 38 u hotelu, na traženje P. A. koji se nalazio u društvu S. Lj, koju uslugu je platio P. A. u iznosu od 24,00 €, s tim što je ona tom prilikom uzela jednu ličnu kartu i to P. A, a ne i od lica koja su se nalazila sa njim. Na osnovu iskaza ove svjedokinje zaključuje se da je prenoćište obezbijeđeno za 01.08.2008 godine. </span>
</p>
<p class="p5"></p>
<p class="p5">
<span>Iz evidencije gostiju hotela «G» za dane 31.07.2008 godine, 01.08.2008 godine, i 02.08.2008 godine, zaključuje se da je u hotelu 01.08.2008 godine, kao gost evidentiran P.A, sobe br. 38, uz plaćenu uslugu od 24,00 €. </span>
</p>
<p class="p5"></p>
<p class="p5">
<span>Iskazom ove svjedokinje i naznačenim pisanim dokazom takođe je potvrđena odbrana optužene S.Lj. u dijelu činjenica o načinu obezbjeđivanja smještaja u hotelu i vršenja plaćanja od strane P. A. </span>
</p>
<p class="p5"></p>
<p class="p5">
<span>Iz dopisa Crnogorske komcerijalne banke – filijala R. od 01.12.2008 godine, utvrđeno je da je optuženi M. E. dana 16.07.2008 godine, podigao potrošački kredit u iznosu od 3.000,00 €. </span>
</p>
<p class="p5"></p>
<p class="p5">
<span>Naprijed označenim, cijenjenim pisanim dokazima potvrđena je odbrana optužene S. Lj. u dijelu kontakata telefonom među licima učesnicima ovog krivično-pravnog događaja i istinitost njene tvrdnje u pogledu nosilaca telefonskih brojeva, te činjenice da je preuzela 3.000,00 € od M. S. i S. Z, koji novac joj je oduzet uz izdavanje potvrde o privremenom oduzimanju novca, a oduzimanjem vozila od P.A, uz izdavanje potvrde o privremenom oduzimanju istog potvrđeno je da je to ono vozilo koje je opisivala optužena S. Lj. kao vozilo «G» plave metalik boje, sa oznakama u kojem ima brojeva 32, a radi se o reg. oznaci .... </span>
</p>
<p class="p6"></p>
<p class="p5">
<span>Sve obuhvatnom ocjenom odbrane optuženih i izvedenih dokaza kojima je sud dao punu vjeru zaključuje se da su optuženi na odgovarajući način kako je opisano u izreci presude učestvovali u radnji izvršenja krivičnog djela prenošenjem opojne droge – heroin, gdje su imali podijeljene uloge. Optužena S. Lj. je prethodno postigla dogovor sa M. S. i S. Z. oko prenošenja droge iz Crne Gore u Š. i dogovorila cijenu za tu radnju, od čega je iznos od 3.000 dobila prilikom kretanja za Crnu Goru a ostatak joj je trebao biti predat po povratku u Š. Optuženi S. U. je upravljao sa vozilom reg. oznake .., i bio u društvu sa S. Lj. svojom suprugom, znajući postupanje prethodno vezano za dogovor, kao i radnje koje je preuzela prilikom preuzimanja droge od nepoznatog lica, koje se nalazilo u društvu sa sada osuđenim M. A. u blizini hotela “T”. Optuženi P. A. kao i M. A. su sa vozilom P. reg. oznake ....., kojim je upravljao P. sačekali S. Lj. i S. U. u B, vodeći razgovor vezano za predaju droge, a nakon toga P. A. je obezbijedio prenoćište optuženim S. U. i Lj. za cijenu od 24,00 € u noći 01.08.2008 godine. Vozilo P. A. bilo je na licu mjesta u blizini hotela “T” 02.08.2008 godine, kada je nepoznato lice koje se nalazilo u društvu sa M. A. S. Lj.predalo drogu – heroin, koja je pronađena kod iste u vozilu kojim je upravljao S. U. u blizini Auto-moto društva “B” prema B, kojom prilikom je ista droga oduzeta. Ovakvim postupanjem optuženih zaključuje se da su u ovom krivično-pravnom događaju imali podijeljene uloge u vezi prenošenja droge – heroin, vršenjem pojedinih radnji u izvršenju krivičnog djela za koje ih je sud oglasio krivim i osudio na odgovarajuće kazne zatvora. </span>
</p>
<p class="p5"></p>
<p class="p5">
<span>Iz dijela sada pravnosnažne presude ovog suda K. br. 100/09-08 od 25.03.2011 godine, se vidi da je optuženi M.A. osuđen na kaznu zatvora u trajanju od 3 (tri) godine i 6 (šest) mjeseci,a koja presuda je preinačena presudom Apelacionog suda, pa je optuženi osuđen na kaznu zatvora u trajanju od 3 (tri) godine, za krivično djelo neovlašćena proizvodnja, držanje i stavljanje u promet opojnih droga iz čl. 300 st. 1 Kz, za radnje koje je preuzeo činjenično prethodno bliže opisane, a sa čime se utvrđuje da je preduzeo označene radnje. </span>
</p>
<p class="p5"></p>
<p class="p5">
<span>Sud nije prihvatio odbranu optužene S. Lj. da je prihvatila obavezu da prenese smješu koja se miješa sa drogom, a ne drogu – heroin, kao ni u dijelu gdje je tvrdila da njen suprug optuženi S. U. nije znao zbog čega odlaze u R, niti da pošiljka koju je trebalo da preuzme ima bilo kakve veze sa drogom. Ovakvom odbranom optužena je pokušala da olakša svoj krivično-pravni položaj prikazujući da je smatrala da prenosi smješu koja se miješa sa drogom i da pomogne svom suprugu optuženom S. U, kako bi izbjegao utvrđivanje svoje krivice. Naime, sasvim je jasno da je optužena morala znati da prenosi drogu, jer je dogovorila da za tu uslugu dobije naknadu u iznosu od 8.000 švajcarskih franaka do koje količine novca se ne može doći prenošenjem smješe ili neke obične stvari koja zauzima veoma mali prostor i staje u običnoj ženskoj torbi. Da je optužena znala da prenosi drogu zaključuje se na osnovu njene životne dobi, iskustva i znanja, obzirom na vrijeme u kojem živimo. Negiranjem činjenice da je optuženi S. U. znao da je ona u R. od nepoznatog lica koje se nalazilo u društvu sa M.A. preuzela drogu, optužena sasvim izvjesno kod činjenice da je droga pronađena ispred sjedišta na kojem je ona sjedjela sa vozilom koji je upravljao U. pokušava da svog supruga “zaštiti” pruzimanjem na sebe odgovornosti za postupanje u kojem je sem nje u prenošenju droge sasvim izvjesno učestvovao i S. U. Prenošenjem droge – heroin na način da je optužena istu držala u torbi ispred sebe do sjedišta u vozilu optužena je pokušala da na taj način bez posebnog skrivanja droge prenese istu, ocjenjujući u tom trenutku kao najadekvatnije rješenje i najmanje sumljivo, prilikom vršenja eventualne kontrole od strane ovlašćenih službenika policije. </span>
</p>
<p class="p5"></p>
<p class="p5">
<span>Da se radi o opojnoj drogi – heroin a ne smješi kako tvrdi optužena S. Lj. potvrđuje se nalazom i mišljenje vještaka N. B. </span>
</p>
<p class="p5"></p>
<p class="p5">
<span>Odbrana optuženog S. U. cijenjena u kontekstu sa ostalim izvedenim dokazima ocijenjena je kao usmjerena u pravcu izbjegavanja utvrđivanja njegove krivice. Naime, ovaj optuženi se o svim činjenicama izjašnjavao nezainteresovano i neobaviješteno, a sve sa ciljem da se ne utvrdi da je i on imao udjela u preduzimanju radnji prenošenja droge iz Crne Gore u Š. Potpuno je nelogično da optuženi S. U, muž optužene S.Lj. ne zna zbog čega odlaze u R. i šta to treba S. Lj. da prenese za njene poznanike u Š. Sasvim je logično da je optuženi obzirom na odnos povjerenja između supružnika, pitao svoju suprugu zbog čega odlaze u R, šta treba da preuzmu i od koga. Nelogično je da njih dvoje koji su prošli mnoge destinacije kako su tvrdili traže bilo čiju pomoć, bilo gdje vezano za pronalazak smještaja, kao i da se optuženi S. U.ne zapita šta i o čemu njegova supruga razgovara sa licima koja su ih sačekala u B. i šta od “nepoznatih” lica preuzima na jednoj dionici puta između R. i B. Sasvim je izvjesno da su optuženi S.U. i S. Lj. prethodno svjesni svojeg postupanja htjeli da makar neko od njih bude zaštićen od krivično-pravnog progona, a obzirom da je droga nađene ispred optužene S. Lj. lakši i jednostavniji način je bio da se zaštiti S. U, kao strani državljanin i lice koje nije poznavalo jezik kojim je kontaktirala S. Lj. sa licima u R. </span>
</p>
<p class="p5">
<span> </span>
</p>
<p class="p5">
<span>Takođe, sud nije prihvatio odbranu optuženog P. A. cijenjenu u kontekstu sa izvedenim dokazima i odbranama optuženih S. Lj. i S. U, jer ista nema utemeljenje u realnosti i izvedenim dokazima, već je opredijeljena u pravcu izbjegavanja utvrđivanja njegove krivice. Optuženi P. A. ne osporava činjenice da je zajedno sa sada osuđenim M. A. vozilom marke “G” plave metalik boje reg. oznake ... 01.08.2008 godine, kojim je on upravljao, na Autobuskoj stanici u B. sačekali optužene S. U. i S.Lj, sa istima kontaktirali odlazeći do R, gdje je obezbijedio prenoćište za S. U. i S.Lj. plaćajući isto. Neosporavajući međusobne kontakte, te potvrđujući da je kontakt M. A. ostvario sa M. S. i S. Z, uz tvrdnju da je sve to bilo sa ciljem da se obezbijedi smještaj za S. U. i S. Lj, što su tražili M. S. i S..Z. Negira da je, kao ni M. A, bilo šta vezano za bilo kakvu pošiljku razgovarao sa S. U. i S. Lj. i da su na bilo koji način učestvovali oko predaje pošiljke tim licima. Istovremeno, negira da je on od svog novca platio prenoćište za S.U. i S. Lj. Suprotno odbrani ovog optuženog proizilazi iz odbrane S. Lj. koju je sud prihvatio u dijelu iznošenja činjenica vezano za njen dolazak u R, boravak, preuzimanje droge i odlazak iz R. Naime, ona je potvrdila da su je u B. sačekali M. A. i P. A. koji tom prilikom nijesu sa sobom imali pošiljku koju su trebali poslati M.S. i S. Z, pa su zbog toga morali ići u R. i čekati sledeće jutro kada je M. A. bio u društvu nepoznatog lica koje je S. Lj. predalo pošiljku-drogu heorin u blizini hotela “T” na putu prema B. S. Lj. je potvrdila da je P. A. platio prenoćište u hotelu “G” u R. od svojeg novca i time obezvrijedila odbranu tog optuženog, koji je sasvim izvjesno negiranjem ove činjenice pokušao da isključi svoje učešće u radnji prenošenja droge – heroin iz Crne Gore do Š. S. Lj. je u svojem kazivanju bila određena da je nepoznato lice koje joj je predalo drogu u blizini hotela “T” bilo u društvu sa M. A. a sa vozilom koji je prethodno prve noći upravljao P. A. opisujući boju tog vozila, marku, pa čak i dio brojeva sa registracije tog vozila “...”, koji odgovaraju registarskih oznakama P. A. .... </span>
</p>
<p class="p6"></p>
<p class="p5">
<span>Pravno kvalifikujući postupanje optuženih S. U, S. Lj. i P. A, zaključuje se da su optuženi izvršili krivično djelo neovlašćena proizvodnja, držanje i stavljanje u promet opojnih droga iz čl. 300 st. 1 Krivičnog zakonika Crne Gore, gdje su kao više lica sa odgovarajućom radnom učestvovali u prenošenju droge – heroin. Zabranjena radnja optuženih je u njihovom neovlašćenom prenošenju droge – heroina iz Crne Gore u Š, koja droga je proglašena za opojnu drogu Rješenjem o utvrđivanju opojnih droga (Sl. list, SRJ, br. 44/02), pod rednim brojem 231 sa hemijskim nazivom dijacetilmorfin. Naznačeni propis donijet je na osnovu ovlašćenja nadležnog organa po Zakonu o proizvodnji i prometu opojnih droga, kojim je propisano da niko ne smije posjedovati opojne droge bez dozvole ili odobrenja nadležnog organa. U konkretnom slučaju iz postupanja optuženih proizilazi da su isti prenosili drogu – heroin iz Crne Gore u Š. Prenošenje predstavlja fizičku aktivnost koja podrazumijeva angažovanje fizičkog lica na materijalnom transferu opojne droge na određene destinacije. U smislu radnje izvršenja prenošenje opojne droge mora biti neovlašćeno. Shodno Zakonu o proizvodnju i prometu opojnih droga lijekovi koje sadrže opojne droge ne mogu uvoziti i izvoziti preduzetnici, već samo pravna lica registrovana za proizvodnju i promet sa posebnim dozvolama, uz izuzetak u odnosu na lijekove koje sadrže opojne droge, a koji su neophodni za ličnu upotrebu. Prenošenje se može vršiti unutar jedne zemlje, iznošenjem proizvoda u inostranstvu ili unošenjem iz inostranstva u zemlju. Prenošenje opojne droge kao radnje izvršenja krivičnog djela podrazumijeva prenos opojne droge sa jednog mjesta na drugo, bez obzira na način kako se to prenošenje vrši, s tim što je radnja prenošenja okončana samim prijemom u državinu opojne droge namijenjene prenosu. U konkretnom slučaju optuženi nijesu imali odobrenje za prenošenje droge, ali su i bez obzira na to prenosili drogu – heroin kritičnom prilikom kako je opisano u izreci presude, učestvujući u tome različitim radnjama. Naime, optužena S. Lj. je u julu mjesecu 2008 godine, dogovorila prenošenje droge – heroin, iz R. do Š. sa M. S. i S. Z. za 8.000 švajcarskih franaka, od kojeg iznosa je u tom trenutku dogovoranja dobila 3.000, a ostatak je istoj trebao biti urečen po prenošenju, pa je ista došla u B. 01.08.2008 godine, sa optuženim S.U. koji je upravljao vozilom, gdje su ih sačekali P. A. i sada osuđeni M.A. sa vozilom marke “G” reg. oznaka ..., sa kojim je upravljao P. A, nakon čega je u R. P. A. S. U. i S. Lj. obezbijedio prenoćište u hotelu “G” i platio svojim novcem u iznosu od 24,00 €, da bi sledećeg dana 02.08.2008 godine, oko 08,00 h. S. Lj. preuzela drogu – heroin u količini od 1.989,27 g. od nepoznatog lica koje se nalazilo u društvu sa M. A, s tim što je tom prilikom korišćeno vozilo P.A. S. Lj. je drogu preuzela na način što je izašla iz vozila sa kojim je upravljao optuženi S. U. došla do vozila “G” vlasništvo P.A, i drogu – heroin koja se nalazila u plastičnoj kesi sa tri zamotuljka stavila u svoju putničku torbu, donoseći istu u vozilo gdje je čekao S.U, nakon čega su njih dvoje nastavili put prema B, gdje ih je kontrolisala policija u blizini Automoto društva “B” i oduzela drogu. Optuženi su postupali sa direktnim umišljajem preduzimajući naprijed naznačene radnje, svjesni da je supstanca koju prenose droga – heroin, da za takve radnje nemaju odobrenje nadležnog organa, kao i da time ostvaruju posledicu kroz apstraktnu opasnost za zdravlje neodređeno većeg broja ljudi. </span>
</p>
<p class="p5"></p>
<p class="p5">
<span>Optužnicom Višeg državnog tužilaštva u Bijelom Polju, optuženim S.U, S.Lj. i P. A. stavljeno je na teret izvršenje krivičnog djela neovlašćena proizvodnja, držanje i stavljanje u promet opojnih droga iz čl. 300 st. 3 u vezi st. 1 Krivičnog zakonika Crne Gore. Međutim, u vrijeme donošenja ove presude došlo je do izmjene Krivičnog zakonika, na način što je iz st. 3 čl. 300 Kz-a ispuštena kvalifikatorna okolnost koja se odnosi na učešće više lica u izvršenje krivičnog djela, koje je opisano u stavu 1 i 2 čl. 300 Kz-a, pa je sud u smislu čl. 133 st. 3 Kz-a radnje optuženih S. U, S.Lj. i P. A. pravno cijenio kao krivično djelo neovlašćena proizvodnja, držanje i stavljanje u promet opojnih droga iz čl. 300 st. 1 Kz-a (Službeni list RCG, br. 25/10). </span>
</p>
<p class="p5"></p>
<p class="p5">
<span>U optužnici tužilac radnje djelovanja optuženih označava kao neovlašćenu prodaju opojne droge – heroin. Ne mijenjajući objektivni idenditet optužnice u skladu sa činjeničnim utvrđenjem kao radnja ovih optuženih, ovaj sud označava tu radnju kao prenošenje opojne droge – heroin, a ne neovlašćena prodaja iste, jer iz dokaza izvedenih tokom postupka ne proizilazi da je utvrđeno postojanje takvog dogovora između naznačenih lica. Ovakvim postupanjem ovaj sud nije promijenio objektvini idenditet optužbe ni u jednom njenom dijelu. </span>
</p>
<p class="p5"></p>
<p class="p5">
<span>Odlučujući o visini kazne optuženima sud je cijenio sve okolnosti iz čl. 42 Krivičnog zakonika, pa je na strani optuženog S. U. od olakšavajućih okolnosti našao da se radi o osobi starije životne dobi, ranije neosuđivanom, na strani optužene S. Lj. da je u znatnom dijelu svojim držanjem doprinijela rasvetljavanju ovog krivično-pravnog događaja, da je izrazila kajanje i žaljenje zbog svojih preduzetih radnji, dok na strani optuženog P..A. nijesu utvrđene olakšavajuće okolnosti. Naprotiv, na njegovoj strani utvrđene su otežavajuće okolnosti kroz raniji život i osuđivanost zbog krivičnog djela falsifikovanje isprave i krivičnog djela teška djela protiv bezbjednosti javnog saobraćaja. Prilikom odlučivanja o visini kazne sud je imao u vidu i značaj pojedinačno preduzetih radnji u prenošenju droge – heroin, kao i količinu i vrstu droge koja je prenošena, pa je stim u vezi optuženu S.Lj. osudio na kaznu zatvora u trajanju od 3 (tri) godine i 6 (šest) mjeseci, a optuženog S. U. i P.A.na kazne zatvora u trajanju od po 3 (tri) godine, koje kazne su po mišljenju ovog suda adekvatne težini izvršenog krivičnog djela i nastupjelim posledicama i sa istima će se postići svrha generalne i specijalne prevencije, i uputiti poruka eventualnim počiniocima krivičnog djela da nije uputno vršiti krivična djela. </span>
</p>
<p class="p5"></p>
<p class="p6">
<span>           Shodno odredbi čl. 51 Krivičnog zakonika Crne Gore, odllučeno je u pogledu pritvora optuženim, koji se ima uračunati u izrečenu kaznu zatvora za period od  02.08.2008 godine, do 26.12.2008 godine. </span>
</p>
<p class="p6"></p>
<p class="p5">
<span>Obzirom da su optuženi oglašeni krivim, to ih sud shodno odredbama čl. 226 i 229 Zkp-a CG, obavezuje da na ime paušala pojedinačno plate iznos od po 300,00 €, te da na ime troškova krivičnog postupka plate i to: optuženi S. U. iznos od 1.602,50 €, optužena S. Lj. iznos od 1.537,50 €, optuženi P. A. iznos od 3.025,00 €, što se odnosi na ime nagrade i naknade za odbranu optuženih od strane branioca postavljenih po službenoj dužnosti u jednom dijelu postupka, te se obavezuju da solidarno plate iznos od 75,00 €, koji troškovi se odnose na isplaćene troškove tokom postupka vještaku za telekomunikacije Š. S. u iznos od 55,00 € i isplaćene putne troškove svjedoku Ž.T. u iznosu od 20,00 €. </span>
</p>
<p class="p5"></p>
<p class="p5">
<span>U smislu odredbe čl. 226 st. 6 Zkp-a, troškovi prevođenja isplaćeni tumaču za Nj. jezik u iznosu od 300,00 € padaju na teret Budžeta za rad sudova. </span>
</p>
<p class="p6"></p>
<p class="p5">
<span>Optuženoj S. Lj. izrečena je mjera bezbjednosti oduzimanja 1.989,27 g. opojne droge – heroina, radi zaštite zdravlja ljudi koja se ima uništiti, s tim što joj je i oduzeta imovinska korist u iznosu od 3.000,00 švajcarskih franaka, stečena izvršenjem krivičnog djela, jer je za prenošenje droge heroin u Š. ugovorila cijenu u iznosu od 8.000 švajcarskih franaka a u skladu sa odredbom čl. 112 Krivičnog zakonika. </span>
</p>
<p class="p6"></p>
<p class="p5">
<span>Sa iznijetog odlučeno je kao u izreci presude. </span>
</p>
<p class="p6"></p>
<p class="p9">
<span>VIŠI SUD U BIJELOM POLJU</span>
</p>
<p class="p5">
<span>		  	     Dana, 15.12.2011. godine.</span>
</p>
<p class="p5"></p>
<p class="p10">
<span>Zapisničar,                                                    	    PREDSJEDNIK  VIJEĆA - SUDIJA</span>
</p>
<p class="p3">
<span>Radmila Duborija s.r.           				       Vukomir Bošković s.r.</span>
</p>
<p class="p3"></p>
<p class="p3">
<span>PRAVNA  POUKA :</span>
</p>
<p class="p3">
<span>Protiv ove presude može se izjaviti žalba</span>
</p>
<p class="p3">
<span>Apelacionom sudu RCG Podgorica u roku</span>
</p>
<p class="p3">
<span>od 15 dana od dana prijema a preko ovog </span>
</p>
<p class="p3">
<span>suda.</span>
</p>
<p class="p6"></p>
<p class="p11"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:justify;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:start;hyphenate:auto;font-family:Arial;font-size:12pt;}
.p4{text-align:start;hyphenate:auto;font-family:Times New Roman;font-size:12pt;}
</style>
<meta content="milosav.zekic" name="author">
</head>
<body class="b1 b2">
<p class="p1">
<span>OSNOVNI SUD U ROŽAJAMA</span>
</p>
<p class="p1">
<span>K.br. 266/10</span>
</p>
<p class="p2"></p>
<p class="p2"></p>
<p class="p2">
<span>U IME NARODA</span>
</p>
<p class="p2"></p>
<p class="p2"></p>
<p class="p1">
<span>	OSNOVNI SUD U ROŽAJAMA, kao prvostepeni krivični sud u vijeću sastavljenom od sudije Zekić Milosava, kao predsjednika vijeća i sudija porotnika Kardović Abdurahmana i Husić Osmana, kao članova vijeća, uz učešće zapisničara Dacić Azre, rješavajući po optužnici Osnovnog državnog tužilaštva iz Rožaja Kt.br. 283/10 od 21.12.2010.g. podnijeta protiv optuženog M. H.a iz Jablanice, Opština Rožaje, zbog krivičnih djela sprečavanje službenog lica u vršenju službene radnje iz čl. 375. st. 3. u vezi st. 1. i 2. Krivičnog zakonika i nedozvoljena trgovina iz čl. 284. st. 3. u vezi st. 1. i 2. Krivičnog zakonika, nakon održanog glavnog i javnog pretresa u prisustvu Osnovnog državnog tužioca Kalač Hajrana, oštećenog D. D., optuženog i njegovog branioca, advokata Kalač Nuša  iz Rožaja, a u odsustvu oštećenog K. V., dana 15.04.2011.g. donio je i javno objavio</span>
</p>
<p class="p1"></p>
<p class="p1"></p>
<p class="p2">
<span>P R E S U D U</span>
</p>
<p class="p1"></p>
<p class="p1"></p>
<p class="p1">
<span>	Optuženi  M. H.  JMBG ., od oca B. i majke A., rodj. Dž., rodjen ..g. u Jablanici, Opština Rožaje, gdje i živi, drž. CG, pismen, završio 8 razreda osnovne škole, nezaposlen, oženjen, otac 4 maloljetne djece, odslužio vojni rok 1996.g. u Kumboru, vodi se pri VE Rožaje, siromašnog imovnog stanja, osudjivan  presudom Osnovnog suda Rožaje K.br. 273/99 od 13.12.1999.g. zbog krivičnog djela iz čl. 136/1 i osudjen na kaznu zatvora u trajanju od 30 dana uslovno za 1 godinu, presudom Okružnog suda Novi Pazar K.br. 40/04 od 18.05.2004.g. zbog krivičnog djela iz čl. 33/2 Zakona o oružju i municiji na kaznu zatvora u trajanju od 1 godine, presudom Opštinskog suda Tutin K.br. 415/04 od 06.05.2005.g. zbog krivičnog djela iz čl. 165/1 na kaznu zatvora u trajanju od 4 mjeseca uslovno za 1 godinu, presudom Osnovnog suda Rožaje K.br. 327/05 od 08.12.2005.g. zbog krivičnog djela iz čl. 324. st. 2-1 KZ na kaznu zatvora u trajanju od 30 dana, presudom Osnovnog suda Rožaje K.br. 51/07 od 06.02.2007.g. zbog krivičnog djela iz čl. 154. KZ na novčanu kaznu u iznosu od 400 eura, presudom Osnovnog suda Rožaje K.br. 198/08 od 11.11.2008.g. zbog krivičnog djela iz čl. 256. st. 1. KZ na kaznu zatvora u trajanju od 60 dana i presudom Osnovnog suda Rožaje K.br. 234/10 od 20.01.2011.g. zbog krivičnog djela  iz čl. 152. st. 2. u vezi st. 1. KZ na kaznu zatvora u trajanju od 3 (tri) mjeseca,</span>
</p>
<p class="p1"></p>
<p class="p1"></p>
<p class="p1"></p>
<p class="p2">
<span>K R I V     J E</span>
</p>
<p class="p1"></p>
<p class="p1">
<span>	Što je,</span>
</p>
<p class="p1">
<span>	dana 08.12.2010.g. oko 9,30 h u selu Jablanica, Opština rožaje, silom spriječio službena lica u vršenju službene radnje koju preduzimaju u okviru svojih ovlašćenja, službenike Uprave policije-Ekspoziture granične policije Rožaje, policajce D. D. i K. V. u vršenju dužnosti kontrole državne granice, sprečavanje ilegalne trgovine svih vrsta roba, otkrivanja i hvatanja učinioca krivičnog djela, na način što nije postupio po naredjenju policajca da stane i da zaustavi traktor na kojem je prevozio cigarete, već je bježao istim, nakon čega su se policajci uputili za njim i kada su mu službenim vozilom prepriječili put i policajac Dević Dejan izašao iz vozila i dao mu znak "stop" palicom i rukom da stane, nije stao već je prošao pored istog i zadnjom desnom pogonskom gumom i korpom traktora udario ga nanoseći mu lake tjelesne povrede u vidu ogrebotina u predjelu desne potkoljenice veličine 10x0,3 cm i 8x0,3 cm sa otokom i crvenilom u istom predjelu noge, a nakon toga traktorom udario u prednji lijevi dio službenog vozila marke "Defender" reg.oznake P PG 130 nastavljajući da bježi traktorom makadamskim putem i kada su ga policajci ponovo sustigli tada se traktorom kretao naprijed-nazad i tako je zadnjom desnom gumom traktora udario policajca K. V. koji je izašao iz vozila pokušavao da ga zaustavi, nanoseći mu lake tjelesne povrede u vidu crvenila u predjelu lijeve potkoljenice veličine 10x10 cm nakon čega je pobjegao u nepoznatom pravcu, a zatim je pozvao mobilnim telefonom svog oca B., koji je telefon donio i predao policajcu K.V. koji je bio u njegovoj blizini i tom prilikom mu uputio prijeteće riječi "sad ću doći, uzeću pušku, sve ću vas pobiti, prvo D., pa onda vas",</span>
</p>
<p class="p1">
<span>	-čime je izvršio krivično djelo sprečavanje službenog lica u vršenju službene radnje iz čl. 375. st. 3. u vezi st. 1. i 2. Krivičnog zakonika,</span>
</p>
<p class="p1"></p>
<p class="p1">
<span>	dana 08.12.2010.g. u Rožajama, neovlašćeno kupio robu u većoj količini i vrijednosti čiji je promet ograničen protivno odredbama čl. 11. Zakona o duvanu (Sl. list RCG br. 80/2004) i to: 20 paketa cigareta marke "Eva slims", u svrhu prodaje na teritoriji Republike Srbije,</span>
</p>
<p class="p1">
<span>	-čime je izvršio krivično djelo nedozvoljena trgovina iz čl. 284. st. 3. u vezi st. 1. i 2. Krivičnog zakonika,</span>
</p>
<p class="p1"></p>
<p class="p1">
<span>	pa mu sud primjenom pomenutih zakonskih propisa i čl. 4, 13, 15,  32, 36, 42. i 48. Krivičnog zakonika  u t v r dj u j e</span>
</p>
<p class="p1">
<span>	-za krivično djelo iz čl. 375. st. 3. u vezi st. 1. i 2. Krivičnog zakonika KAZNU ZATVORA u trajanju od 6 (šest) mjeseci,</span>
</p>
<p class="p1">
<span>	-za krivično djelo iz čl. 284. st. 3. u vezi st. 1. i 2. Krivičnog zakonika KAZNU ZATVORA u trajanju od 3 (tri) mjeseca,</span>
</p>
<p class="p1"></p>
<p class="p1">
<span>	pa ga sud primjenom pomenutih zakonskih propisa i čl. 364. Zakonika o krivičnom postupku</span>
</p>
<p class="p1"></p>
<p class="p1">
<span>					O S U DJ U J E</span>
</p>
<p class="p1"></p>
<p class="p1"></p>
<p class="p1">
<span>	NA JEDINSTVENU KAZNU ZATVORA  u trajanju od 8 (osam) mjeseci, u koju kaznu mu se ima uračunati vrijeme provedeno u pritvoru od  10.12.2010.g. do 22.12.2010.g.</span>
</p>
<p class="p1">
<span>	Da plati ovome sudu na ime troškova krivičnog postupka iznos od 305,00 eura.</span>
</p>
<p class="p1">
<span>	Da plati ovome sudu na ime paušala iznos od 40,00 eura, sve u roku od 15 dana po pravosnažnosti ove presude.</span>
</p>
<p class="p1">
<span>	Odštetnog zahtjeva nije bilo.</span>
</p>
<p class="p1">
<span>	Od optuženog se oduzima 20 paketa cigareta marke "Eva slims", kao predmet izvršenja krivičnog djela.</span>
</p>
<p class="p1"></p>
<p class="p1"></p>
<p class="p2">
<span>O b r a z l o ž e nj e</span>
</p>
<p class="p1"></p>
<p class="p1"></p>
<p class="p1">
<span>	Osnovno državno tužilaštvo iz Rožaja, podnijelo je ovome sudu optužnicu Kt.br. Kt.br. 283/10 od 21.12.2010.g. protiv optuženog M.H. iz Jablanice, Opština Rožaje, zbog krivičnih djela sprečavanje službenog lica u vršenju službene radnje iz čl. 375. st. 3. u vezi st. 1. i 2. Krivičnog zakonika (KZ) i nedozvoljena trgovina iz čl. 284. st. 3. u vezi st. 1. i 2. KZ.</span>
</p>
<p class="p1">
<span>	Na glavnom pretresu ODT Kalač Hajran je precizirao činjenični opis djela pod stavom 1. optužnice, kao u dispozitivu ove presude pod stavom 1., dok su činjenični opis djela pod stavom 2. dispozitiva optužnice, kao i pravne kvalifikacije djela ostale neizmijenjene. Predložio je da sud optuženog oglasi krivim zbog krivičnih djela koja su mu stavljena na teret i da ga osudi na kaznu po zakonu, te da se od istog oduzme roba koja je upotrijebljena kao predmet izvršenja djela. </span>
</p>
<p class="p1">
<span>	Oštećeni K. V. i D.D. su se pridružili krivičnom gonjenju ODT-a u odnosu na optuženog, a odštetni zahtjev nijesu postavili. </span>
</p>
<p class="p1">
<span>	Branilac optuženog, adv. Kalač Nušo u završnoj riječi je istakao da njegov branjenik nije izvršio krivična djela koja su mu optužbom stavljena na teret, tim prije što se u kritično vrijeme nije nalazio na kritičnom mjestu tj. u selu Jablanica, Opština Rožaje, već u ugostiteljskom objektu "Oaza" koji se nalazi u Ul. "M.Tita" u Rožajama, pa je predložio da ga sud oslobodi od optužbe, a ako ga oglasi krivim molio je da ga što blaže kazni.</span>
</p>
<p class="p1">
<span>	Optuženi je u svojoj odbrani datoj u istrazi na zapisniku Ki.br. 93/10 od 11.12.2010.g. istakao: da živi u selu Jablanica, Opština Rožaje. Oštećene K. V. i D.D. koji rade kao policajci u graničnoj policiji poznaje od ranije, jer oni svakodnevno obavljaju službenu dužnost u reonu njegovog sela koje se nalazi u blizini granice sa Republikom Srbijom, a i oštećeni poznaju njega, njegovog oca i brata. Sa oštećenim V. od ranije nije u dobrim odnosima jer je on još 1999.g. bio u paravojne jedinice na ovom prostoru i tada je sa njim došao u sukob, nakon čega je počeo da radi u policiji na ovom reonu. Da se oštećeni bahato ponašaju u njihovom selu, maltretiraju mještane često i po nacionalnoj osnovi o čemu su obaveštavali njihove starešine. Istakao je da nije sprečavao oštećene u vršenju službene radnje dana 08.12.2010.g. kako mu se to optužgom stavlja na teret, jer toga dana u kritično vrijeme nije bio u selu Jablanica, već u gradu gdje je došao oko 10,00 časova i sjedio sa K.. R., K. R. i M. Z. u lokalu "Oaza" gdje  se  zadržao oko dva sata. Negdje oko 13,15 časova došao je kući i tada mu se supruga žalila da su policajci vozilima išli kroz selo i da su polomili ograde i kapije od njihove avlije, a jednim vozilom su ušli i u avliju i zakačili je retrovizorom od vozila. Istakao je da kritičnog dana nije kupovao bilo kakve cigarete, niti ih je prevozio traktorom kroz selo u kritično vrijeme. Takodje nije zvao mobilnim telefonom svog oca B. i nije prijetio oštećenima, jer za to nije imao razloga pošto nije bio u selu kada se dogadjaj odigrao. Da je sutra dan dolazio sa ostalim gradjanima u Ispostavu Rožaje gdje su prenijeli njihova zapažanja u vezi ponašanja ovih policajaca, a dana 10.12.2010.g. su mu komšije saopštile da ga traži policija, pa je pošao u stanicu i dao izjavu.</span>
</p>
<p class="p1">
<span>	Na glavnom pretresu optuženi je istakao kao u istrazi, s tom razlikom što je naveo da je kritičnog dana pošao iz sela Jablanice prema Rožajama oko 8 časova i kada je došao u grad sjedio je u lokalu "Oaza". Da ga je nešto oko 11 ili 11,30 časova njegov otac ili supruga, ne sjeća se tačno, obavijestili telefonom da mu je policija rušila ogradu pored njegove kuće i da su gotovo povrijedili njegovu suprugu i dijete, pa je pošao da vidi šta se desilo i kod kuće je stigao oko 13,15 časova i vidio da je ograda pored kuće polomljena i tada su mu supruga i otac ponovo pričali kako se odigrao dogadjaj. Istakao je da je za ovaj dogadjaj saznao dok je bio u gradu, a ne kada je došao u selo Jablanica, kako je naveo u istrazi, te da je istina ovo što je kazao na pretresu, a ne ono što je naveo u svojoj odbrani u istrazi. Predložio je da ga sud oslobodi od optužbe, jer nije izvršio djela koja su mu stavljena na teret. </span>
</p>
<p class="p1">
<span>	Po ovoj krivičnopravnoj stvari, sud je izveo dokaze: saslušao svedoke-oštećene K. V. i D. D., svedoke R.ć R., K. R., K. R. i M. Z., izvršio suočenje izmedju oštećenih i optuženog, pročitao nalaz i mišljenje vještaka medicinske struke Dr Mujević Fikreta dat na zapisniku iz istrage Ki.br. 93/10 od 20.12.2010.g., izvještaj ljekara jedinice za HMP u Rožajama od 08.12.2010.g. na ime D. D., izvještaj ljekara jedinice za HMP u Rožajama od 08.12.2010.g. na ime K. V., službenu zabilješku Ekspoziture granične policije Rožaje od 08.12.2010.g., izvještaj kriminalističke tehnike Ispostave Rožaje br. 242/2010 od 08.12.2010.g., potvrdu o privremeno oduzetim predmetima Ispostave Rožaje br. KU 245/246 od 10.12.2010.g., telegram Ispostave Rožaje br. 35/02-2441 od 08.12.2010.g. i akt Uprave policije-Sektor kriminalističke policije br. 03/15-5216 od 09.12.2010.g., patrolni listovi ekspoziture granične policije Rožaje br. 2897 i 2897/1 od 08.12.2010.g. i raspored službenika Ekspoziture granične policije Rožaje za dan 08/09.12.2010.g., uvid u fotodokumentaciju Ispostave Rožaje br. 242/2010 od 08.12.2010.g., uvid u presudu Višeg suda u Bijelom Polju Kž.br. 219/11 od 09.03.2011.g. kojom je potvrdjena presuda Osnovnog suda u Rožajama K.br. 234/10 od 20.01.2011.g. i uvid u izvod iz kaznene evidencije na ime optuženog. </span>
</p>
<p class="p1">
<span>	Cijeneći odbranu optuženog i sve izvedene dokaze kako pojedinačno, tako i u medjusobnoj vezi u smislu čl. 360. st. 2. Zakonika o krivičnom postupku (ZKP), sud je utvrdio sledeće činjenično stanje:</span>
</p>
<p class="p1">
<span>	Da je optuženi dana 08.12.2010.g. u Rožajama neovlašćeno kupio 20 paketa cigareta marke "Eva slims" u namjeri da iste preveze na teritoriju Republike Srbije i tamo ih proda. Da je ove cigarete utovario u traktorsku korpu i prevozio traktorom iz pravca sela Jablanica, Opština Rožaje prema selu Vrba, Opština Tutin-Republika Srbija zaobilaznim-seoskim putem, kojom prilikom su ga oko 9,30 časova primijetili službenici Uprave policije-Ekspoziture granične policije Rožaje - policajci D. D. i K. V. koji su vršili službenu dužnost kontrole državne granice, sprečavanje ilegalne trgovine svih vrsta roba, otkrivanje i hvatanje učinioca krivičnih djela, pa su službenim vozilom marke "Defender" reg. oznake P PG 130 u kojem su se nalazili i njihove kolege R. R. i Ć. D. pošli za njim u namjeri da izvrše kontrolu robe koju je prevozio i upozorili ga zvučnim signalnom da zaustavi traktor što nije učinio, već je nastavio kretanje putem i skrenuo prema selu. Da su tada R. i Ć. izašli iz vozila da bi ga sačekali ukoliko ponovo naidje tim putem, dok su oštećeni pošli za njim vozilom, kojom prilikom im je optuženi bježao i rušio ograde pored puta. Da su ga u jednom momentu oštećeni pretekli i prepriječili mu put službenim vozilom, a zatim je oštećeni D. D. izašao iz vozila i dao mu znak "stop" palicom i rukom da stane, što nije učinio, već je istog udario zadnjom desnom pogonskom gumom i korpom traktora i nanio mu lake tjelesne povrede u predjelu desne potkoljenice u vidu ogrebotina veličine 10x0,3 cm i 8x0,3 cm i otoka sa crvenilom, a zatim je sa traktorom udario u prednji lijevi dio službenog vozila i nastavio da bježi i zaglavio traktor u jednoj rupi-udubljenju, te se kretao naprijed-nazad da bi izašao iz udubljenja, pa su ga oštećeni sustigli i kada je oštećeni V. izašao iz vozila i pokušao da ga zaustavi, optuženi ga je udario zadnjom desnom gumom traktora i nanio mu laku tjelesnu povredu u vidu crvenila u predjelu lijeve potkoljenice veličine 10x10 cm i pobjegao sa lica mjesta, kojom prilikom su se po putu rasule 22 šteke cigareta. Da je nakon toga kod oštećenih došao otac optuženog M. B. koga je optuženi pozvao mobilnim telefonom i tražio da se čuje sa oštećenim V., kome je B. predao telefon i tom prilikom mu je optuženi uputio prijeteće riječi "sad ću doći, uzeću pušku, sve ću vas pobiti, prvo D., pa sve vas". Da je nakon toga na lice mjesta došla uvidjajna ekipa Ispostave Rožaje koja je izvršila uvidjaj, a zatim su traktor pronašli zaustavljen u šumi, a istom je bila probušena prednja guma, skinut akumulator, a u korpi nije bilo preostalih cigareta, jer su iste sklonjene. Na opisani način optuženi je silom spriječio službena lica-oštećene u vršenju službene radnje koju su preduzimali u okviru svojih ovlašćenja-kontrole državne granice i sprečavanje ilegalne trgovine cigaretama, čiji je promet ograničen čl. 11. Zakona o duvanu, koje je optuženi neovlašćeno nabavio-kupio u većoj količini i vrijednosti u svrhu prodaje na teritoriji Republike Srbije. </span>
</p>
<p class="p1">
<span>	Ovakvo činjenično stanje, sud je utvrdio na osnovu iskaza svedoka-oštećenih K.V. i D. D., koji su veoma jasno, ubjedljivo i medjusobno saglasno u bitnom, opisali cijeli tok dogadjaja, pa je sud njihovim iskazima poklonio punu vjeru. Takodje oštećeni su i prilikom suočenja sa optuženim bili veoma uvjerljivi u svom kazivanju, a njihovi iskazi su potkrijepljeni i iskazom svedoka R.Ranka, nalazom i mišljenjem vještaka medicinske struke Dr Mujević Fikreta, koje je sud prihvatio kao objektivne, uvjerljive, a nalaz i mišljenje vještaka i kao stručan, te dovodeći iste u vezu sa navodima iz izvještaja kriminalističke tehnike, patrolnih listova Ekspoziture granične policije Rožaje na ime oštećenih, potvrde o privremeno oduzetim predmetima i ostalim pismeno izvedenim dokazima, zaista nema sumnje u drugačije činjenično stanje.</span>
</p>
<p class="p1">
<span>	Naime, iz iskaza svedoka-oštećenih K. V. i D. D. utvrdjeno je da rade u Upravi policije-Ekspozitura granične policije Rožaje, kao policajci i da su dana 08.12.2010.g. u vremenu od 8 do 20 časova vršili službenu dužnost kontrole državne granice, sprečavanje ilegalne trgovine svih vrsta roba, otkrivanje i hvatanje počinilaca krivičnih djela i sve druge oblike prekograničnog kriminala na reonu Jablanica i Stupa, prema selu Vrba i medjuzoni. Da su za nadzor državne granice koristili vozilo "Defender" P PG-130 sa natpisom "policija", na obje strane vozila, koje je obezbijedjeno i sa rotacionim svetlima, kojim je upravljao oštećeni V.. Sa njima u vozilu su bili i njihove kolege R. R. i Ć. D. i svi su nosili službene uniforme. Prilikom nadzora državne granice oko 9,30 časova primijetili su traktor koji je na gumama imao lance-krapčad, sa korpom koja je bila pokrivena ceradom i kretao se ispred njih iz pravca Jablanice prema selu Vrba, Opština Tutin. Traktorom je upravljao optuženi M. H. koga su dobro poznavali i prepoznali, jer su ga i ranije više puta zaustavljali radi vršenja kontrole. U korpi traktora su se nalazile kartonske kutije sa cigaretama, koje su se vidjele sa strane, pa su optuženog zvučnim signalom upozorili da zaustavi traktor da bi izvršili kontrolu robe koju je prevozio, što on nije učinio, već je skrenuo lijevo i vratio se prema selu Jablanica. Da su tada njihove kolege R. i D.izašli iz vozila i ostali na tom mjestu da bi ga sačekali ukoliko ponovo naidje tim putem, dok su oni pošli vozilom za njim i davali mu zvučni signal, znak "stop" tablicom kao i rukom iz vozila da zaustavi traktor, što on nije učinio, već je nastavio kretanje seoskim putem i kada je prolazio pored njegove kuće polomio je ogradu, kojom prilikom su iz kuće izašli njegov otac i jedna žena koji su stali ispred službenog vozila, pa su ih upozorili da se sklone sa puta što su oni i učinili, nakon čega su nastavili kretanje za optuženim putem, ali ga nijesu pretekli, jer im stanje puta to nije dozvoljavalo, a optuženi je traktorom rušio žičanu ogradu da bi ih ometao i da bi žica izbušila gume na njihovom vozilu. Kada su prolazili pored jedne livade pokušali su da ga preteknu i kretali su se paralelno sa njim i govorili mu da zaustavi traktor, što on nije prihvatio, pa su ga pretekli, zaustavili vozilo ispred njega i iz istog je izašao oštećeni D.i davao mu znak "stop" palicom i rukom da stane, što on nije učinio već ga je prolazeći pored njega zakačio zadnjom desnom pogonskom gumom i korpom traktora u predjelu desne noge i nanio mu povrede na desnoj potkoljenici i pocijepao mu uniformu, a zatim je prednjim dijelom traktora udario u lijevi dio službenog vozila i nastavio da bježi, da bi se zbog lošeg stanja puta zaustavio u jednoj rupi gdje je zaglavio traktor i kretao se naprijed-nazad da bi izvukao traktor iz rupe, pa su ga sustigli i izašli iz vozila  kojom prilikom ga je oštećeni V. pokušao zaustaviti, ali on nije stao, već ga je udario zadnjom desnom gumom traktora u predjelu lijeve potkoljenice i nanio mu tjelesne povrede, a zatim je uspio da izvuče traktor iz ove rupe i nastavio kretanje i zakačio ogradu pored puta koja je pocijepala kartonske kutije cigareta u korpi, te su cigarete počele ispadati iz korpe po putu. Da je u korpi imalo oko 20 paketa cigareta marke "Eva slims", a iz iste je ispalo oko 20 šteka ovih cigareta. Optuženi se udaljio traktorom u pravcu šume, a oni su ostali na tom mjestu, jer su bili povrijedjeni, te su obavijestili dežurnu službu i sačekali policiju koja je došla i izvršila uvidjaj. Tada je kod njih došao otac optuženog kojem je zazvonio telefon i nakon što se javio isti je dao oštećenom V. kojem je optuženi uputio prijeteće riječi "sad ću doći, uzeću pušku, sve ću vas pobiti, prvo D., pa onda vas" i da će on doći da ih pobije, ali nije došao. Da je nakon toga na lice mjesta došla uvidjajna ekipa i izvršila uvidjaj, a zatim su traktor našli zaustavljen u šumi. Da je traktor na pogonskim gumama imao krapčad, da mu je prednja guma bila probušena i skinut akumulator, a cigareta u korpi nije bilo. Da su zatim pošli u Dom zdravlja Rožaje gdje im je ukazana ljekarska pomoć zbog povreda koje im je nanio optuženi.</span>
</p>
<p class="p1">
<span>	Svedoka R. R. je potvrdio navode oštećenih u pogledu činjenica koje su njemu poznate vezano za predmetni dogadjaj ističući da radi u Graničnoj policiji-ekspozitura u Rožajama i da je dana 08.12.2010.g. bio na službenoj dužnosti sa svojim kolegama D. D., K. V. i Ć. D. na obezbedjenju granice na reonu sela Jablanica. Da su oko 9,30 časova službenim vozilom  pošli iz Jablanice prema selu Vrba koje se nalazi na teritoriji Republike Srbije, kojom prilikom su ispred njih vidjeli traktor sa korpom pokriven ceradom, kojim je upravljao optuženi kojeg je prepoznao, jer ga poznaje od ranije, te kada su mu se približili davali su mu znak da stane, što on nije učinio, već je skrenuo lijevo niz jedno brdo, nakon čega su on i Ć. izašli iz vozila i ostali na putu da bi ga sačekali ukoliko se vrati ovim putem, dok su oštećeni pošli službenim vozilom za njim. Da je po proteku više od pola sata pošao na jedno uzvišenje gdje je dobio signal za mobilni telefon i istim pozvao oštećenog D. D. koji ga je obavijestio šta se dogodilo i tražio da dodje pješice do njih, što je i učinio, dok je njegov kolega Ć. ostao na raskrsnici da sačeka kolege, koji su trebali da dodju i izvrše uvidjaj. Kada je došao na lice mjesta vidio je da su oštećeni povrijedjeni, a oštećeni D. mu je kazao da bude oprezan, jer im je optuženi telefonom prijetio. Vidio je oko 20 šteka cigareta marke "Eva slims" po putu, a oštećeni su mu kazali da su iste ispale iz korpe traktora. Kada je došla uvidjajna ekipa izvršili su pretragu terena i traktor kojem je bila idušena guma i skinut akumulator su našli u šumi, a u korpi nije bilo cigareta.</span>
</p>
<p class="p1">
<span>	Iz nalaza i mišljenja vještaka medicinske struke Dr Mujević Fikreta i medicinske dokumentacije u koju je sud izvršio uvid na pretresu na ime oštećenih K. V. i D. D. utvrdjuje se da je oštećeni K.V. kritičnog dana zadobio povrede u vidu crvenila u predjelu lijeve podkoljenice veličine 10x10 cm koja povreda je mogla biti nanijeta udarom tupo tvrdog predmeta ili udarom od neki tupo tvrdi predmet i kvalifikuje se kao laka tjelesna povreda. Takodje iz nalaza i mišljenja ovog vještaka utvrdjuje se da je optženi D. D. kritičnog dana zadobio povredu u vidu ogrebotine u predjelu desne podkoljenice veličine 10x0,3 cm i 8x0,3 cm sa otokom i crvenilom u istom predjelu noge, te da su ove povrede mogle biti nanijete udarom tupo tvrdom predmeta ili udarom od neki tvrdi predmet oštrih ivica i kvalifikuju se kao lake tjelesne povrede.</span>
</p>
<p class="p1">
<span>	Iz izvještaja kriminalističke tehnike proizilazi da je uvidjajna ekipa izašla na lice mjesta u selu Jablanica dana 08.12.2010.g. u 11,30 časova i izvršila uvidjaj. Da je na seoskom blatnjavom putu ispod škole u selu Jablanica zatečeno vozilo "Džip" P-PG-130 granične policije na kome su vidljiva oštećenja po lijevoj prednjoj strani gdje je oštećen prednji branik, prednji lijevi migavac koji je iščupan i visi, kao i prednje lijevo krilo-plastični blatobran koji je udubljen. Po seoskom blatnjavom putu nadjene su rasute 22 šteke cigareta marke "Eva slims" u dužini od oko 200 m. Sa obje strane puta nalazi se drvena ograda sa bodljikavom žicom koja je na više mjesta oštećena. Da je iznad sela Jablanica, Opština Rožaje pronadjen traktor reg.oznake Rožaje 0112 sa napravljenim drvenim kašetom pozadi koji je prazan, sakriven u šumu. Na traktoru nema akumulatora, a prednja desna guma je probušena. Policajci K. V. i D. D. su zadobili povrede u predjelu nogu, a uniforma na njima je blatnjava i pocijepana na jednom mjestu kod oštećenog D., što proizilazi i iz fotodokumentacije lica mjesta.</span>
</p>
<p class="p1">
<span>	Iz potvrde o privremeno oduzetim predmetima Ispostave Rožaje broj KU-245/246 od 10.12.2010.g. proizilazi da su od optuženog M. H. oduzete 22 šteke cigareta marke "Eva slims".</span>
</p>
<p class="p1">
<span>	Iz patrolnih listova Ekspoziture granične policije Rožaje br. 2897 na ime D.D. i R. R.. i 2897/1 na ime K. V. i Ć. D. i rasporeda službenika za dan 08/09.12.2010.g. proizilazi da su oštećeni kao službena lica-policajci u Upravi policije-Ekspozitura granične policije Rožaje dana 08.12.2010.g. u vremenu od 8 do 20 časova obavljali službenu dužnost kontrole-nadzora državne granice na sprečavanju  ilegalne trgovine svih vrsta roba, kao i sve druge oblike prekograničnog kriminala na reonu Jablanica i Stupa prema selu Vrba i medjuzoni. </span>
</p>
<p class="p1">
<span>	Iz izvoda iz kaznene evidencije i presude Višeg suda u Bijelom Polju Kž.br. 219/11 od 09.03.2011.g. kojom je potvrdjena presuda ovoga suda K.br. 234/10 od 20.01.2011.g. utvrdjuje se da je optuženi osudjivan presudama navedenim u izreci ove presude. </span>
</p>
<p class="p1">
<span>	Iz naprijed provedenih dokaza tj. iskaza saslušanih svedoka-oštećenih K. V. i D. D. i svedoka R. R. koji su potkrijepljeni nalazom i mišljenjem vještaka medicinske struke Dr Mujević Fikreta i navedenim pismenim dokazima u potpunosti je dokazano postojanje odlučnih činjenica koje se tiču elemenata bića krivičnih djela koja se optuženom stavljaju na teret i njegove krivice, tako da nema sumnje u drugačije činjenično stanje.</span>
</p>
<p class="p1">
<span>	Sud je cijenio iskaz optuženog i iskaze svedoka K. R., K. R. i M. .Z pa je našao da je iskaz optuženog neobjektivan, neuvjerljiv i usmjeren ka izbjegavanju krivičnopravne odgovornosti, nudjenjem alibija koji nije potvrdjen iskazima imenovanih svedoka, kojima se ne dovodi u sumnju utvrdjeno činjenično stanje, niti drugim izvedenim dokazima u postupku.</span>
</p>
<p class="p1">
<span>	Naime, svedok K. R.je posvedočio da optuženog M. H. dobro poznaje. Da je 08.12.2010.g. sjedio u lokalu "Oaza" u Rožajama sa K. R. i M. Z. i negdje oko 10,30 časova u lokal je ušao optuženi pozdravio se sa njima i seo za susedni sto, a zatim pitao nekoga "jeste li čuli šta se desilo u Jablanici", a govorio je nešto u vezi sa policijom, našta on nije obraćao pažnju, već je nakon što je završio sa doručkom izašao iz lokala, a ne zna kada je optuženi napustio lokal.</span>
</p>
<p class="p1">
<span>	Svedok K. R. je posvedočio da optuženog M. H. poznaje od ranije. Da je početkom decembra mjeseca 2010.g., a ne sjeća se tačno datuma sjedio u lokalu "Oaza" u Rožajama sa K. R. i M. Z.m i da je nešo prije 12 časova u lokal ušao optuženi koji se pozdravio sa njim i njegovim društvom i seo za drugi sto i tom prilikom pitao prisutne da li su čuli šta se dešavalo u Jablanici sa policijom i pričao da je bila neka potjera, našta on nije obraćao pažnju, jer ga to nije interesovalo. Nakon izvesnog vremena napustio je lokal, tako da ne zna šta se dalje dešavalo i kada je optuženi izašao iz istog.</span>
</p>
<p class="p1">
<span>	Svedok M. Z. je posvedočio da je početkom decembra mjeseca 2010.g. sjedio u lokalu "Oaza" u Rožajama sa K.. R. i K. R.. Da je u lokalu ušao optuženi M. H. oko 11 časova i seo za susednim stolom. Neko u lokalu je pominjao Jablanicu, ali se ne sjeća da li je to govorio optuženi ili neko drugi od gostiju u lokalu, jer nije obraćao pažnju na to. </span>
</p>
<p class="p1">
<span>	Cijeneći iskaze ovih svedoka pojedinačno i u medjusobnoj vezi, ako i u vezi sa ostalim izvedenim dokazima zaključuje se da se njihovim iskazima ne dovodi u sumnju pravilnost utvrdjenog činjeničnog stanja i ne potvrdjuje odbrana optuženog da se u kritičnom momentu nije nalazio u selu Jablanica, već u gradu u lokalu "Oaza", te da zbog toga nije mogao sprečavati službena lica-oštećene u vršenju službene radnje kritičnog dana. Naime, iz iskaza ovih svedoka da se zaključiti da su optuženom bile poznate sve činjenice vezane za ovaj dogadjaj kada je došao u gradu-u lokalu "Oaza", pa kada se to dovede u vezu sa njegovim iskazom iz kojeg proizilazi da ga niko u to vrijeme nije obavijestio o ovom dogadjaju izvodi se logičan zaključak da je u lokalu mogao doći sa znanjem ovih činjenica nakon kritičnog dogadjaja tj. nakon što je lično učestvovao u dogadjaju i spriječio oštećene u vršenju službene dužnosti, a ne prije toga. Iskaze ovih svedoka u dijelu u kojem navode vrijeme kada je optuženi došao u lokal "Oaza", sud je ocijenio kao neobjektivne, neuvjerljive, medjusobno protivurječne kao i protivurječne sa iskazom optuženog, te usmjerene ka tome da pomognu optuženom da izbjegne krivičnopravnu odgovornost, tim prije što ne nalaze oslonca u ostalim izvedenim dokazima u postupku iz kojih se nesumnjivo utvrdjuje da je optuženi u kritično vrijeme bio na kritičnom mjestu tj. u selu Jablanica  gdje je spriječio službena lica-oštećene u vršenju službene dužnosti, a ne u gradu-u lokalu "Oaza" kako to nastoje da predstave imenovani svedoci, očigledno nastojeći da dogadjaj koji se kasnije desio u lokalu "Oaza" prebace u priblično kritično vrijeme da bi pomogli optuženom da izbjegne odgovornost za dogadjaj koji se desio u to kritično vrijeme u selu Jablanica, pa su njihovi iskazi, u tom dijelu, neprihvatljivi. </span>
</p>
<p class="p1">
<span>	Da bi dokazao alibi, da u kritično vrijeme nije bio na kritično mjesto-u selu Jablanica, već na drugo mjesto-u gradu u lokalu "Oaza", optuženi je u istrazi u svojoj odbrani naveo da je u ovom lokalu došao u 10,00 časova i da tada nije znao šta se dešavalo u selu Jablanica, tako da u lokalu nije govorio o tom dogadjaju, već je o dogadjaju saznao tek kada se vratio kući oko 13,15 časova o čemu ga je obavijestila supruga. Njegov iskaz, u ovom dijelu, opovrgnut je upravo iskazima svedoka na koje se pozvao da bi dokazao alibi i to kako u pogledu vremena dolaska u lokal, tako i u pogledu upoznavanja istih sa ovim dogadjajom, tako i iskazima oštećenih i ostalim izvedenim dokazima. </span>
</p>
<p class="p1">
<span>	Da bi prilagodio svoj iskaz sa iskazima imenovanih svedoka, optuženi je na glavnom pretresu izmijenio iskaz, ističući da je za ovaj dogadjaj saznao dok je bio u gradu oko 11 ili 11,30 časova o čemu su ga obavijestili telefonom otac ili supruga, ali se navodno ne sjeća ko ga je od njih obavijestio o ovom dogadjaju. </span>
</p>
<p class="p1">
<span>	Ovakva odbrana optuženog u potpunosti je obezvrijedjena iskazima oštećenih i svedoka R. R.koji nalaze oslonca i u nalazu i mišljenju vještaka medicinske struke i pismeno izvedenim dokazima, iz kojih se nesumnjivo utvrdjuje da je optuženi u kritičnom momentu bio u selu Jablanica i da je spriječio službena lica-oštećene u vršenju službene radnje na način kako je to naprijed opisano, a ne na nekom drugom mjestu tj. u lokalu "Oaza", kako to navodi optuženi, tako da je očigledno da je odbrana optuženog nedokazana i usmjerena ka izbjegavanju krivičnopravne odgovornosti.</span>
</p>
<p class="p1">
<span>	Sud je cijenio i iskaz optuženog u ostalom dijelu, pa je isti ocijenio kao neobjektivan i bez uticaja na drugačiji zaključak. </span>
</p>
<p class="p1">
<span>	Cijeneći psihički odnos optuženog prema učinjenim krivičnim djelima, sud je našao da je isti bio svestan da preduzima opisane radnje i da time silo sprečava službena lica u vršenju službene dužnosti kao i da je neovlašćeno nabavio predmetne cigarete u svrhu prodaje, znajući za protivpravnost njegovih radnji uz htenje zabranjenih radnji i posledica koje su i nastupile, pa je postupao sa direktnim umišljajem. </span>
</p>
<p class="p1">
<span>	Sa navedenih razloga, sud nije prihvatio tezu odbrane branioca optuženog da njegov branjenik nije izvršio krivična djela koja su mu optužbom stavljena na teret.</span>
</p>
<p class="p1">
<span>	Pravnom ocjenom utvrdjenog činjeničnog stanja, sud je našao da su u radnjama optuženog sadržani svi bitni elementi krivičnog djela sprečavanje službenog lica u vršenju službene radnje iz čl. 375. st. 3. u vezi st. 1. i 2. KZ i krivičnog djela nedozvoljena trgovina iz čl. 284. st. 3. u vezi st. 1. i 2. KZ, za koja djela je istog oglasio krivim i utvrdio mu pojedinačne kazne zatvora kao u dispozitivu ove presude i osudio ga na jedinstvenu kaznu zatvora u trajanju od 8 (osam) mjeseci u koju kaznu mu se shodno čl. 51. KZ, ima uračunati vrijeme provedeno u pritvoru od 10.12.2010.g. do 22.12.2010.g..</span>
</p>
<p class="p1">
<span>	Prilikom odlučivanja o izboru vrste i visine kazne, sud je imao u vidu sve okolnosti koje utiču da kazna bude veća ili manja iz čl. 42. KZ, pa je optuženom od olakšavajućih okolnosti cijenio njegove porodične prilike-otac 4 maloljetne djece i siromašno imovno stanje, dok je kao otežavajuću okolnost istom cijenio njegovu raniju osudjivanost.</span>
</p>
<p class="p1">
<span>	Imajući u vidu navedene okolnosti, kao i okolnosti pod kojima su djela izvršena, stepen nastupelih posledica i držanje optuženog nakon izvršenih djela, sud je našao da je imalo mjesta izricanju ovakve vrste i visine kazne, ubijedjen da je izrečena jedinstvena kazna zatvora u naznačenom trajanju srazmjerna težini učinjenih krivičnih djela i stepenu krivice optuženog i da će se sa istom u potpunosti ostvariti svrha kažnjavanja iz čl. 32. KZ u okviru opšte svrhe krivičnih sankcija iz čl. 4. istog zakona.</span>
</p>
<p class="p1">
<span>	Na osnovu čl. 202. u vezi čl. 199. st. 2. tač. 1. i st. 4. ZKP, sud je obavezao optuženog da plati ovome sudu na ime troškova krivičnog postupka iznos od 305,00 eura, koji troškovi se odnose na ime troškova za vještačenje i troškova za branioca postavljenog po službenoj dužnosti optuženom u predkrivičnom postupku i postupku istrage.</span>
</p>
<p class="p1">
<span>	Na osnovu čl. 202. u vezi čl. 199. st. 2. tač. 9. i st. 3. ZKP u vezi čl. 2. Uredbe o izmjenama Uredbe o naknadi troškova u sudskim postupcima, sud je obavezao optuženog da plati ovome sudu na ime paušala iznos od 40,00 eura.</span>
</p>
<p class="p1">
<span>	Na osnovu čl. 284. st. 6. KZ od optuženog se oduzima 20 paketa cigareta marke "Eva slims" kao predmet izvršenja krivičnog djela.</span>
</p>
<p class="p1">
<span>	Odštetnog zahtjeva nije bilo.</span>
</p>
<p class="p1">
<span>	Sa izloženog odlučeno je kao u dispozitivu ove presude.</span>
</p>
<p class="p1"></p>
<p class="p1"></p>
<p class="p1">
<span> 	</span>
</p>
<p class="p1">
<span>	OSNOVNI SUD U ROŽAJAMA, dana 15.04.2011.g.</span>
</p>
<p class="p1"></p>
<p class="p1"></p>
<p class="p1">
<span> </span>
</p>
<p class="p1">
<span>Zapisničar,						PREDSJEDNIK VIJEĆA-SUDIJA,</span>
</p>
<p class="p1">
<span>Dacić Azra s.r.					Zekić Milosav  s.r.</span>
</p>
<p class="p1"></p>
<p class="p1"></p>
<p class="p1"></p>
<p class="p1">
<span>PRAVNA POUKA: Protiv ove presude može se izjaviti žalba u roku od 15 dana od dana prijema iste i to Višem sudu u Bijelom Polju, a preko ovog suda.</span>
</p>
<p class="p1"></p>
<p class="p1"></p>
<p class="p1">
<span> </span>
</p>
<p class="p1"></p>
<p class="p1">
<span>	</span>
</p>
<p class="p1"></p>
<p class="p1"></p>
<p class="p3"></p>
<p class="p4"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial';font-style:italic }
.span2{;font-family:'Arial'}
.span3{;font-family:'Arial';font-weight:800}
.span4{;font-family:'Arial';font-weight:800;font-style:italic }
.span5{;font-family:'Georgia'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span class="span1"></span>
</p>
<p style="text-align:right">
<span class="span2">K.br.458/16</span>
</p>
<p>&nbsp;</p>
<p style="text-align:center;">
<span class="span2">U IME CRNE GORE</span>
</p>
<p>&nbsp;</p>
<p>
<span class="span2">OSNOVNI SUD U PODGORICI</span><span class="span3">,</span><span class="span2"> kao prvostepeni, krivični, po sudiji Larisi Mijušković-Stamatović, uz učešće Marine Sekulić, kao zapisničara, u krivičnom predmetu protiv okrivljenog R. V., iz P., zbog produženog krivičnog djela </span><span class="span2">sitna krađa, utaja i prevara iz čl.246 st. 1 u vezi čl. 49 Krivičnog zakonika Crne Gore, postupajući po optužnom predlogu</span><span class="span2"> ODT-a Podgorica Kt.br.782/16 od 19.07.2016. godine, kojeg na glavnom pretresu zastupao Medojević Ivan, državni tužilac u ODT-u Podgorica nakon glavnog i javnog pretresa održanog dana 19.10.2016. godine u prisustvu zastupnika optužbe, okrivljenog sa braniocem po službenoj dužnosti advokatom R. M. iz P., donio je, a dana 21.10.2016 godine i javno objavio,</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">P R E S U D U</span>
</p>
<p>&nbsp;</p>
<p>
<span class="span2">Okrivljeni:</span>
</p>
<p>&nbsp;</p>
<p>
<span class="span2">  R. V.</span><span class="span4">,</span><span class="span2"> od oca V. i majke M., rodjene V., rodjen XXX. godine u P., sa prebivalištem u ul. Đ. D. br.x, državljanin Crne Gore, po zanimanju automehaničar, neoženjen, bez djece, pismen, završio Osnovnu školu, lošeg imovnog stanja, ranije osuđivan, i to: presudom Osnovnog suda u Podgorici K.br.42/14 od 20.06.2014. godine, zbog krivičnog djela iz čl. 240 st.1 tač.1 u vezi čl. 49 KZ CG, kojom je isti osuđen na kaznu zatvora u trajanju od 1 godine i 3 mjeseca; presudom Višeg suda u Podgorici K.br.262/10 od 08.06.2011. godine, zbog krivičnog djela iz čl. 300 st.1 Krivičnog zakonika i osudjen na kaznu zatvora u trajanju od 7 mjeseci; presudom Osnovnog suda u Podgorici K.br.10/392 od 06.10.2010. godine, zbog krivičnog djela iz čl. 240 st.1 tač.1 u vezi čl. 49 Krivičnog zakonika na kaznu zatvora u trajanju od 12 mjeseci,</span><span class="span5"> </span><span class="span2">u pritvoru po rješenju sudije za istragu Osnovnog suda u Podgorici Kri.br.319/16 od 22.06.2016. godine, koji se ima računati od 21.06.2016. godine od 01,30 časova, pa na dalje,</span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span2">K R I V     J E </span>
</p>
<p>&nbsp;</p>
<p>&nbsp;</p>
<p>
<span class="span2">Zato što je:</span>
</p>
<p>&nbsp;</p>
<p>
<span class="span2">U pet neutvrdjenih dana u toku aprila i maja 20xx. godine u Podgorici, svjestan svog djela čije je izvršenje htio i znajući da je njegovo djelo zabranjeno, tuđu pokretnu stvar oduzeo drugom, u namjeri da njenim prisvajanjem sebi pribavi malu imovinsku korist, na način što je pet puta u pet različitih dana ulazio u krug fabrike, vlasništvo oštećenog preduzeća "Radoje Dakić" AD iz Podgorice, gdje se uz pomoć metalnih stuba peo na krov hale, odakle je rukama odvaljivao aluminijumske table dimenzija 4m x 1m, i dnevno oduzimao po četiri aluminijumske table, vrijednosti od po 18,00 eura, pa je tako u označene dane protivpravno prisvajao po 72,00 eura,</span>
</p>
<p>&nbsp;</p>
<p>
<span class="span2">- čime je izvršio produženo krivično djelo sitna krađa, utaja i prevara iz čl. 246 st.1 u vezi čl. 49 Krivičnog zakonika Crne Gore,</span>
</p>
<p>&nbsp;</p>
<p>
<span class="span2">- pa ga sud primjenom citiranih zakonskih odredbi, te čl. 3, 4, 5, 13, 15, 32, 33, 36, 42 i 51 Krivičnog zakonika Crne Gore, te čl. 226, 227, 229, 239 i 374 Zakonika o krivičnom postupku</span>
</p>
<p>&nbsp;</p>
<p style="text-align:center;">
<span class="span2">O S U Đ U J E </span>
</p>
<p>&nbsp;</p>
<p>&nbsp;</p>
<p>
<span class="span2">Na kaznu zatvora u trajanju od 5 (pet) mjeseci, u koju kaznu mu se uračunava i vrijeme provedeno u pritvoru počev od 21.06.2016. godine od 01,30 časova, kao dana i časa lišenja slobode, pa nadalje.</span>
</p>
<p>&nbsp;</p>
<p>
<span class="span2">Obavezuje se okrivljeni da na ime troškova krivičnog postupka na račun budžetskih sredstava Crne Gore uplati iznos od 60,50 eura (šezdeseteuraipedesetcenti), kao i iznos od 50,00 (pedeset) eura na ime sudskog paušala, sve prednje u roku od 15 dana, po pravnosnažnosti presude pod prijetnjom prinudnog izvršenja; kao i troškove službene odbrane o kojima će sud nakon pravnosnažnosti presude odlučiti posebnim rješenjem.</span>
</p>
<p>&nbsp;</p>
<p>
<span class="span2">Obavezuje se okrivljeni da na ime imovinsko pravnog zahtjeva oštećenom AD "Radoje Dakić" isplati iznos od 360,00 (tristotinešezdeset) eura, u roku od 2(dva) mjeseca po pravnosnažnosti presude, dok se za preostali dio postavljenog, a ne dosudjenog imovinsko pravnog zahtjeva oštećeni upućuje na redovnu gradjansku parnicu.</span>
</p>
<p>&nbsp;</p>
<p>&nbsp;</p>
<p>
<span class="span2">Primjenom čl. 71 Krivičnog zakonika Crne Gore  sud okrivljenom izriče i </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">MJERU BEZBJEDNOSTI </span>
</p>
<p>&nbsp;</p>
<p>&nbsp;</p>
<p>
<span class="span2">OBAVEZNO LIJEČENJE NARKOMANA koja se ima izvršiti u penalnoj ustanovi, koja može trajati duže od vremena izrečene kazne, ali njeno ukupno trajanje ne može biti duže od tri godine.</span>
</p>
<p>&nbsp;</p>
<p style="text-align:center;">
<span class="span2">O b r a z l o ž e n j e</span>
</p>
<p>&nbsp;</p>
<p>&nbsp;</p>
<p>
<span class="span2">Optužnim  predlogom ODT-a Podgorica Kt.br. 782/16 od 19.07.2016 godine, kojeg je na glavnom pretresu zastupao Medojević Ivan, državni tužilac u ODT-u Podgorica, okrivljenom R. V. stavljeno je na teret izvršenje produženog krivičnog djela </span><span class="span2">sitna krađa, utaja i prevara iz čl.246 st. 1 u vezi čl. 49 Krivičnog zakonika Crne Gore</span><span class="span2">, bliže opisanog izrekom ove presude. </span>
</p>
<p>&nbsp;</p>
<p>
<span class="span2">Zastupnik optužbe je do kraja glavnog pretresa u cjelosti ostao pri podnijetom optužnom predlogu i u završnoj riječi predložio sudu da okrivljenog oglasi krivim za krivično djelo stavljeno mu na teret i osudi po Zakonu, te da mu nakon izricanja presude produži pritvor, jer i dalje stoje osnovi zbog kojih je pritvor i odredjen. </span>
</p>
<p>&nbsp;</p>
<p>
<span class="span2">Okrivljeni R.V. je u navodima odbrane u prethodnom postupku pred ODT-om Podgorica na zapisnicima Kt.br.782/16 od 21.06.2016. godine, i Kt.br.782/16 od 12.07.2016. godine, naveo </span><span class="span2">da u potpunosti priznaje krivično djelo stavljeno mu na teret, te da je u toku aprila i maja mjeseca 20xx  godine, 5-6 puta ulazio u dvorište fabrike "Radoje Dakić", peo se na krov jedne od hala, gdje je nakon toga rukama odvaljivao limene table, koje je kasnije prodavao na jednom otpadu koji drži S. V. Izjavio je da je u tih 5-6 puta otuđio 20 tabli tih limenih ploča, kao i da je navedeno uradio budući da je dugogodišnji narkoman, zato što mu je novac bio potreban za drogu. Odgovarajući na pitanja državnog tužioca izjavio je da je jedna tabla dužine 4 m, a širine 1m, da je težina istih različita, te da su neke teške 10kg, a neke 20kg. Pojasnio je da je za tih 20 tabli koje je otuđio u tih 5-6 puta koliko je ulazio u fabriku "Radoje Dakić", od S. V., koliko se mogao sjetiti dobio 120,00 eura. Istakao je da se na krov od te hale gdje je otuđivao pomenute limene ploče peo uz pomoć jednih metalnih stuba koje su se tu nalazile, kao i da se taj krov nalazi na visini od nekih možda 4-5m od poda te hale. Dodao je da je u tih 5-6 puta otuđio 20 limenih ploča, s tim što je pojedinačno svaki put nosio po 4 table tih limenih ploča. Te limene table skidao je sa hale ucijelo, zatim ih nosio takodje ucjelo i kasnije prodavao. Objasnio je da je tačno da je te limene table ucijelo u 3 navrata prodao na otpadu vlasništvo S. V., kao i da je sva 3 puta istog dana kad ih je ukrao sa hale "Radoja Dakića", te limene ploče odmah nosio na otpad i prodavao ih S. V.. </span>
</p>
<p>
<span class="span2">Na glavnom pretresu okrivljeni je ponovio navode odbrane iz prethodnog postupka pred ODT-om Podgorica i odgovarajući na pitanja suda objasnio, da je sa 16 godina počeo da konzumira travu-marihuanu, da je kasnije prešao da uzima heroin, i to ušmrkivanjem na nos. Liječio se u Dobroti - Kotor, kao i da je u vrijeme izvršenja predmetnog krivičnog djela, koje mu se stavlja na teret uzimao heroin, i da je zbog toga sve navedeno uradio. Dodao je da u ZIKS-u postoji njegov zdravstveni karton iz kojeg se vidi da je uživalac opojnih droga. </span>
</p>
<p>&nbsp;</p>
<p>
<span class="span2">Branilac okrivljenog po službenoj dužnosti  advokat R. M. iz Podgorice je u završnoj riječi naveo da je činjenica da je okrivljeni priznao izvršenje djela, ali da ta činjenica ostaje irelevantna u konkretnom slučaju, jer postupak nije vođen po optužbi ovlašćenog tužioca, kao i da je predmetni postupak trebalo preduzeti po privatnoj tužbi, a što se utvrdjuje iz dokaza izvedenih na glavnom pretresu. Naveo je da zbog svega navedenog sud bi trebao u skladu sa čl. 3 st.3 Zakonika o krivičnom postupku donijeti presudu koja je povoljnija za okrivljenog, i donijeti odluku kojom se optužba odbacuje. Predložio je ukidanje pritvora, nakon objave presude. </span>
</p>
<p>&nbsp;</p>
<p>
<span class="span2">Okrivljeni je u završnoj riječi ostao pri navodima odbrane, prihvatio riječ svog branioca, i još jednom istakao da se kaje zbog izvršenja predmetnog krivičnog djela.</span>
</p>
<p>&nbsp;</p>
<p>
<span class="span2">Sud je u dokaznom postupku: na saglastan predlog stranaka pročitao svjedočki iskaz ovlašćenog predstavnika AD "Radoje Dakić" - T. M. sa zapisnika o saslušanju svjedoka pred ODT-om Podgorica Kt. br. 782/16 od 06.07.2016. godine, pročitao svjedočki iskaz S. V. sa zapisnika o saslušanju svjedoka pred ODT-om Podgorica Kt.br.782/16 od 06.07.2016. godine, pročitao 3 otkupna lista br. 008143 od 25.04.2016. godine, br. 008147 od 08.05.2016. godine i br.008149 od 10.05.2016. godine izdate od strane DOO "S.", pročitao nalaz i mišljenje stalnog sudskog vještaka komercijalne struke Kt.br.782/16 od 24.06.2016. godine i dopunu istog nalaza i mišljenja Kt.br.782/16 od 15.07.2016. godine, pročitao nalaz i mišljenje vještaka medicinske struke - neuropsihijatra prof. dr. M. S. od 06.09.2016. godine, pročitao izvod iz registra kaznenih evidencija Ministarstva pravde Crne Gore za okrivljenog KE.br.1143/2016 od 22.07.2016. godine, pročitao dopis CDA od 11.10.2016. godine. </span>
</p>
<p>&nbsp;</p>
<p>
<span class="span2">Sledstveno izloženom, a na osnovu rezultata cjelokupne dokazne gradje, Ovaj sud zaključuje da činjenični navodi optuženja imaju pouzdano uporište i oslonca u provedenim dokaznim sredstvima, pa je Sud prvenstveno utvrdio krivicu okrivljenog, a potom vrednujući prirodu, </span><span class="span2">značaj, karakter, kao i medjusobni odnos olakšavajućih i otežavajućih okolnosti, istog osudio na kaznu zatvora kao u dispozitivu presude.</span>
</p>
<p>&nbsp;</p>
<p>
<span class="span2">Ovlašćeni predstavnik oštećenog AD "Radoje Dakić" - T. M. je u prethodnom postupku pred ODT-om Podgorica naveo da je vršilac dužnosti direktora u AD "Radoje Dakić". Izjavio je da je u toku 2016 godine u više navrata vršena krađa aluminijskih tabli, koje se nalaze kao krovni pokrivači na halama koje se nalaze u sklopu fabrike "Radoje Dakić". Pojasnio je da je od strane stražara, kao i od strane svojih saradnika, u saznanju da je R. V. u više navrata, tačnije najmanje 10 puta otuđivao taj lim koji se nalazi na krovnim konstrukcijama hala u sklopu fabrike "Radoje Dakić". Napomenuo je da ne zna tačno koliko je tabli konkretno R. V. otuđio, ali da se po njegovoj pretpostavci radi o najmanje 50 komada tabli. Naglasio je da je od strane stražara u saznanju da je R. V. prilikom otuđivanja tabli bio agresivan prema stražarima, kao i da je jednom od stražara izbušio gume na vozilu, a jednom prilikom je nekom sjekiricom polomio stakla na prozoru stražarske kućice, kao i da su mu jednom prilikom stražari oduzeli sjekiricu. Naveo je da je R. V. kada bi ga stražari zatekli u krađi, i kada bi ga upozorili, istima govorio da slobodno pozovu policiju, jer on mora od nečega da živi, kao i da će čim ga policija pusti i dalje dolaziti da krade limene table iz kruga fabrike "Radoje Dakić". Izjavio je da je on lično R. V. samo dva puta vidio u halama koje se nalaze u sklopu fabrike "Radoje Dakić", a stražari su ga u više navrata gledali u tim halama. </span>
</p>
<p>
<span class="span2">Pridružio se krivičnom gonjenju protiv okrivljenog i postavio je imovinsko pravni zahtjev. </span>
</p>
<p>&nbsp;</p>
<p>
<span class="span2">Svjedok S. V. je saslušan u prethodnom postupku pred ODT-om Podgorica naveo da zajedno sa svojim sinovima unazad 15 godina drži otpad sekundarnih sirovina koji se nalazi u naselju Z., tačnije u ul. x marta. Istakao je da je negdje xx.04.20xx. godine na njegov otpad došao R. V., tom prilikom mu ponudio da otpkupi 40 kg aluminijuma, odnosno donio je neke izlomljene i izgužvane aluminijske table. Pojasnio je da je tada na to pristao, i od R. V. otkupio tih 40kg aluminijuma. Nakon nekih možda 10-20 dana tačnije 08.05.2016. godine R. V. je ponovo došao na njegov otpad i tom prilikom mu ponudio da od njega otkupi 48kg aluminijuma, takodje u tablama. Izjavio je da je tada R. V.pitao da li su te table ukradene, našta mu je R. odgovorio da nijesu, i da ih je dobio od stražara koji stražare u fabrici "Radoje Dakić" te da mu oni stalno daju te aluminijske table, budući da ruše hale koje se nalaze u sklopu fabrike "Radoje Dakić". Nakon 3 dana tačnije xx.05.20xx. godine, on je gledajući račune otkupnih blokova, primijetio da je njegov sin dana xx.05.20xx. godine od lica R. V. otkupio 48kg aluminijuma, nakon čega je pozvao policiju i obavijestio ih da je lice R. V. u roku od 2 dana, dva puta dolazilo na njegov otpad i da je u tim prilikama donosio po 48kg aluminijuma. Dodao je da je dana 12.05.2016.  godine policija došla na njegov otpad, tom prilikom slikala aluminijum, koji je njemu R. V. prodao, i od njega uzeli po jedan primjerak otkupnog računa. </span>
</p>
<p>&nbsp;</p>
<p>
<span class="span2">Iz otkupnog lista br. 008143 od 25.04.2016. godine, izdatog od strane DOO "S" proizilazi da je od strane lica R. V. otkupljeno 40 tabli aluminijuma za ukupnu vrijednost od 32,00 eura.</span>
</p>
<p>&nbsp;</p>
<p>
<span class="span2">Iz otkupnog lista br. 008147 od 08.05.2016. godine izdatog od strane DOO "S" proizilazi da je od strane lica R. V. otkupljeno 48 tabli aluminijuma za ukupnu vrijednost od 38,40 eura.</span>
</p>
<p>&nbsp;</p>
<p>
<span class="span2">Iz otkupnog lista br.008149 od 10.05.2016. godine izdatog od strane DOO "S" proizilazi strane lica R. V. otkupljeno 48 tabli aluminijuma za ukupnu vrijednost od 38,40 eura.</span>
</p>
<p>&nbsp;</p>
<p>
<span class="span2">Iz nalaza i mišljenja stalnog sudskog vještaka komercijalne struke Kt.br.782/16 od 24.06.2016. godine sa dopunom istog Kt.br.782/16 od 15.07.2016. godine, proizilazi da je vještak utvrdio cijenu koštanja predmetnih stvari na dan izvršenja krivičnog djela, izvršio njihovu procjenu, i to: aluminijske limene table dimenzije od po 4m dužine, i 1m širine = 20 komada; kupoprodajna </span><span class="span2">cijena jednog komada 18,00 eura x 20, pa procijenjena vrijednost protivpravno oduzetih i prisvojenih predmetnih pokretnih stari - aluminijskih limenih tabli na dan izvršenja krivičnog djela iznosi 360,00 eura. Dalje proizilazi da je kupoprodajna cijena protivpravno oduzetih i prisvojenih predmetnih pokretnih stvari, na dan izvršenja krivičnog djela utvrdjena i data na osnovu cjenovnika firme DOO "Kips" - Podgorica.</span>
</p>
<p>&nbsp;</p>
<p>
<span class="span2">Iz nalaza i mišljenja stalnog sudskog vještaka medicinske struke - neuropsihijatra prof. dr. M.S. od 06.09.2016. godine proizilazi da je okrivljeni R. V. osoba ispod prosječnih intelektualnih sposobnosti, ne pokazuje simptome trajnog  duševnog oboljenja, zaostalog duševnog razvoja, ispunjava standarde politoksikomanske zavisnosti od više psihoaktivnih supstanci, u prošlosti marihuane, a aktuelno heroina i kokaina. Dalje proizilazi da se primarno radi o emocionalno nestabilnom poremećaju ličnosti, disforičnog raspoloženja, pratećim simptomima pojačane razdražljivosti. Prisutni su kognitivni poremećaj blagog stepena u sferi neposrednog pamćenja, usporenog procesa mišljenja, kao i promjene na afektivnom planu u vidu afektivne niveliranosti, što je posljedica dugogodišnje intoksikacije heroina. Nadalje proizilazi da je u vrijeme izvršenja krivičnog djela okrivljeni bio zavistan o heroinu, te da su sposobnost shvatanja značaja krivičnog djela i upravljanja svojim postupcima u vrijeme izvršenja krivičnog djela kod okrivljenog bili smanjeni, ali ne bitno. Konačno proizilazi da obzirom da okrivljeni ispunjava standarde politoksikomanske zavisnosti o više psihoaktivnih supstanci, dominantno zavisnost o opijatima (heroinu) i kokainu, i ukoliko se ne bi liječio postoji mogućnost ponavljanja krivičnog djela, pa je vještak mišljenja da je potrebno primijeniti mjere obaveznog liječenja od narkomanije koja se može sprovesti u Specijalnoj bolnici za psihijatriju Dobrota - Kotor, ili penalnoj ustanovi, zavisno od stava suda. </span>
</p>
<p>&nbsp;</p>
<p>
<span class="span2">Iz izvoda iz registra kaznenih evidencija Ministarstva pravde Crne Gore za okrivljenog KE.br.1143/2016 od 22.07.2016. godine, proizilazi da je okrivljeni R. V. ranije osudjivan, i to:</span><span class="span2"> presudom Osnovnog suda u Podgorici K.br.42/14 od 20.06.2014. godine, zbog krivičnog djela iz čl. 240 st.1 tač.1 u vezi čl. 49 KZ CG, kojom je isti osuđen na kaznu zatvora u trajanju od 1 godine i 3 mjeseca; presudom Višeg suda u Podgorici K.br.262/10 od 08.06.2011. godine, zbog krivičnog djela iz čl. 300 st.1 Krivičnog zakonika i osudjen na kaznu zatvora u trajanju od 7 mjeseci; presudom Osnovnog suda u Podgorici K.br.10/392 od 06.10.2010. godine, zbog krivičnog djela iz čl. 240 st.1 tač.1 u vezi čl. 49 Krivičnog zakonika na kaznu zatvora u trajanju od 12 mjeseci.</span><span class="span2"> </span>
</p>
<p>&nbsp;</p>
<p>
<span class="span2">Iz dopisa CDA od 11.10.2016. godine proizilazi da je vlasnička struktura oštećenog AD "Radoje Dakić", podijeljena na sledeći način: fizička lica - 34,3588; Vlada Crne Gore - 18.6943; Republilčki fond penzijskog i invalidskog osiguranja - 14.9379; Država - 11.9680; Zavod za zapošljavanje Republike Crne Gore - 4.9793, dok je preostali dio vlasničke strukture u navedenom preduzeću podijeljen na druge privredne subjekte. </span>
</p>
<p>&nbsp;</p>
<p>
<span class="span2">Okrivljeni R. tokom postupka u svim stadijumima nije sporio izvršenje krivičnog djela stavljenog mu na teret, braneći se da je u toku aprila i maja mjeseca 2016 godine, 5-6 puta ulazio u dvorište fabrike "Radoje Dakić", peo se na krov jedne od hala, gdje je nakon toga rukama odvaljivao limene table, koje je kasnije prodavao na jednom otpadu koji drži Srdanović Veselin. Da pravna ocjena radnji koje je okrivljeni preduzeo slijedi utvrđenju sa glavnog pretresa, zaključuje se nesumnjivo iz iskaza ovlašćenog predstavnika oštećenog AD "Radoje Dakić" T.M., koji je dosledno u postupku pred ODT-om Podgorica svjedočio da je u saznanju da je R. V., u više navrata, najmanje 10 puta otuđivao lim koji se nalazi na krovnim konstrukcijama hala u sklopu fabrike "Radoje Dakić", kao i da je on lično 2 puta vidio R. V. u halama koje se nalaze u sklopu fabrike "Radoje Dakić", pa iskaz ovog svjedoka sud ocjenjuje objektivnim i istinitim po pitanju odlučnih i pravnorelevantnih činjenica. Iskaz svjedoka Srdanović Veselina prema </span><span class="span2">stanovištu suda doprinosi stvaranju još skladnije i vjerodostojnije dokazne cjeline, budući da se iz iskaza navedenog svjedoka nedvosmisleno utvrdjuje da je upravo okrivljeni R. V. u više navrata ovom svjedoku prodavao table aluminijuma, koje je okrivljeni prethodno otuđivao  sa krovnih konstrukcija hala u sklopu fabrike "Radoje Dakić". Nadalje objektivni kontrolni dokaz u odnosu na iskaz svjedoka Srdanović Veselina predstavljaju i otkupni listovi br. 008143 od 25.04.2016 godine, br. 008147 od 08.05.2016 godine, br.008149 od 10.05.2016 godine izdati od strane DOO "Srdanović", iz kojih se nepobitno zaključuje da je upravo okrivljeni R. V. bilo lice koje je navedene table aluminijuma prodavalo. Takodje, sud svoje činjenično utvrdjenje u pogledu ukupne vrijednosti oduzetih i prisvojenih aluminijskih tabli na dan izvršenja krivičnog djela bazira na nalazu i mišljenju vještaka komercijalne struke Đ. D, čiji nalaz i mišljenje sud ocjenjuje objektivnim, stručnim i zasnovanim na pravilima struke i vještine, a iz kojeg se zaključuje da je ukupna vrijednost otuđenih aluminijskih tabli 360,00 eura. </span>
</p>
<p>&nbsp;</p>
<p>
<span class="span2">Sud posebno cijeni navode branioca okrivljenog akcentovane u završnoj riječi da predmetni postupak nije vođen po optužbi ovlašćenog tužioca, kao i da je odnosni postupak trebalo preduzeti po privatnoj tužbi. Po ocjeni suda, ovakvi navodi odbrane neutemeljeni su i neosnovani, prvenstveno sa razloga što se iz dopisa CDA od 11.10.2016 godine zaključuje da je vlasnička struktura oštećenog AD "Radoje Dakić" podijeljena na način da u strukturi vlasništva većinski udio ima Država Crna Gora, i to: Vlada Crne Gore - 18,69 %, Republički fond penzijskog i invalidskog osiguranja - 14,93 %, Država -11,96 % i Zavod za zapošljavanje Crne Gore - 4,97 %. Dakle, evidentno je da prosto matematičkom operacijom Država Crna Gora i ustanove te organi osnovani od strane Države imaju više od 50 % udjela u vlasničkoj strukuri oštećenog AD "Radoja Dakića", pa se navodi branioca okrivljenog u ovom dijelu pokazuju neosnovanim. Ovo tim prije što je pitanje raspolaganja optužbom prije pokretanja krivičnog postupka uredjeno načelima oficijelnosti i legiliteta krivičnog gonjenja. Princip legaliteta čini krivično gonjenje slobodnim od volje državnog tužioca, a princip oficijelnosti od volje oštećenog. Evidentno je dakle, da je raspolaganje optužbom u toku krivičnog postupka za krivična djela koja se gone po službenoj dužnosti riješeno načelom mutabiliteta krivičnog gonjenja, pa je nadležni tužilac ovlašćen da izmijeni svoj stav u pogledu krivičnog gonjenja, medjutim, ne po sopstvenom nahodjenju, već na osnovu dokaza prikupljenih u toku postupka. Dosledno tome sud je stanovišta, a nasuprot navodima branioca okrivljenog da je predmetni postupak vodjen po optužbi ovlašćenog, u konkretnom slučaju državnog tužioca, pa isticanja odbrane apostrofirana u završnoj riječi u odnosu na vodjenje postupka od strane ovlašćenog tužioca se dodatno pokazuju neosnovanim.</span>
</p>
<p>&nbsp;</p>
<p>
<span class="span2">Rezimirajući činjenične i pravne aspekte predmetne krivično-pravne stvari, ovaj sud zaključuje da su se u radnjama okrivljenog R. V. stekli svi subjektivni i objektivni elementi bića produženog krivičnog djela sitna krađa, utaja i prevara iz čl. 246 st.1 u vezi čl. 49 Krivičnog zakonika Crne Gore, pa je okrivljeni na subjektivnom planu postupao sa direktnim umišljajem, kao oblikom krivice, obzirom da je bio svjestan svog djela i htio njegovo izvršenje. U odnosu na krivično djelo stavljeno mu na teret okrivljeni R. V. je sa objektivne strane preduzimao radnju izvršenja krivičnog djela, dok je sa subjektivne strane išao za tim da pribavi malu imovinsku korist, u vrijednosti ne većoj od 150,00 eura, tako da su se u njegovim radnjama shodno stanovištu suda ostvarili svi elementi upitne inkriminacije. Pored toga, okrivljeni je odnosnom prilikom izvršio krivično djelo u produženom trajanju iz čl. 49 Krivičnog zakonika Crne Gore, tim prije što je krivično djelo učinio u skladu sa odrednicom jedinstva mjesta - sva krivična djela su učinjena na teritoriji Glavnog grada Podgorica istovjetnosti oštećenog - AD "Radoje Dakić", te jedinstvenog umišljaja učinioca, odnosno njegov umišljaj bio je upravljen na pribavljanje za sebe protivpravne imovinske koristi, tako da se radnje okrivljenog imaju podvesti pod institut produženog krivičnog djela iz čl. 49 Krivičnog zakonika Crne Gore. </span>
</p>
<p>&nbsp;</p>
<p>
<span class="span2">Vrednujući sve okolnosti iz čl. 42 Krivičnog zakonika Crne Gore koje su od uticaja da kazna bude manja ili veća, sud je od otežavajućih okolnosti na strani okrivljenog cijenio njegovu raniju osudjivanost utvrdjen uvidom u izvod iz registra kaznenih evidencija, izmedju ostalog i za istorodno krivično djelo upravljeno protiv imovine, dok je od olakšavajućih okolnosti cijenio njegove imovinske prilike, odnosno okolnost da je isti lošeg imovnog stanja, pa je sud, imajući u vidu uz navedeno i stepen krivice okrivljenog, istog osudio na kaznu zatvora u trajanju od 5 (pet) mjeseci, u koju kaznu mu se uračunava i vrijeme provedeno u pritvoru počev od 21.06.2016. godine od 01,30 časova, kao dana i časa lišenja slobode pa nadalje, dosledno čl. 51 Krivičnog zakonika Crne Gore, čime će se po ocjeni suda pored svrhe kažnjavanja propisane čl. 32 Krivičnog zakonika Crne Gore, ostvariti i opšta svrha propisivanja i izricanja krivičnih sankcija iz čl. 4 st.2 Krivičnog zakonika Crne Gore. Sud je uvjerenja da upravo odmjerena kazna zatvora za okrivljenog na način i u trajanju kao u dispozitivu presude predstavlja pravedan balans izmedju radnji kojim je okrivljeni ostvario obilježja bića krivičnog djela koje mu se činjeničnim navodima optuženja stavlja na teret, i medjusobnog odnosa, karaktera otežavajućih i olakšavajućih okolnosti koje stoje na strani okrivljenog, pa je sud stanovišta da je navedena kazna neophodna i dovoljna, kako sa aspekta generalne, tako i sa stanovišta specijalne prevencije, i ista je adekvatna kako težini izvršenog krivičnog djela, tako i ličnosti okrivljenog kao izvršioca. </span>
</p>
<p>&nbsp;</p>
<p>
<span class="span2">Sud je obavezao okrivljenog da oštećenom AD "Radoje Dakić" na ime imovinsko pravnog zahtjeva uplati iznos od 360,00 eura u roku od 2 mjeseca po pravnosnažnosti presude pod prijetnjom prinudnog izvršenja, dok se za preostali a nedosudjeni dio imovinsko pravnog zahtjeva oštećeni upućuje na redovnu gradjansku parnicu, sve shodno čl. 239 Zakonika o krivičnom postupku.  Sud je oštećenog za preostali dio imovinsko pravnog zahtjeva uputio na redovnu gradjansku parnicu, budući da je ovlašćeni predstavnik oštećenog u iskazu naveo da se po njegovoj pretpostavci radi o najmanje 50 komada tabli, a u ovom postupku je utvrdjeno da je okrivljeni otuđio u 5 neutvrdjenih dana po 4 aluminijske table.  </span>
</p>
<p>&nbsp;</p>
<p>
<span class="span2">Odluku o troškovima krivičnog postupka, Sud je donio primjenom odredbi čl. 226, 227 i 229  Zakonika o krivičnom postupku, i obavezao okrivljenog da na račun budžetskih sredstava Crne Gore na ime troškova krivičnog postupka uplati iznos u visini od 60,50 eura, koji se odnose na troškove vještačenja po vještaku komercijalne struke, kao i sudski paušal u iznosu od 50,00 eura koji je odmjeren shodno dužini trajanja postupka, složenosti predmeta i imovinskim prilikama okrivljenog; te troškove službene odbrane, o kojima će Sud odlučiti posebnim rješenjem nakon pravnosnažnosti presude. </span>
</p>
<p>&nbsp;</p>
<p>
<span class="span2">Sud je okrivljenom primjenom čl. 71 Krivičnog zakonika Crne Gore izrekao i mjeru bezbjednosti obavezno liječenje narkomana koje se ima sprovesti u penalnoj ustanovi, sve pri nalazu i mišljenju vještaka medicinske struke - neuropsihijatra  prof. dr. M. S., čiji nalaz sud cijeni stručnim, jasnim i zasnovanim na pravilima medicinske struke i nauke. Sud je imao u vidu da izvršenje predmetnog krivičnog djela stoji u direktnoj uzročnoj vezi sa upotrebom opojnih droga od strane okrivljenog, te da ukoliko se isti ne bi liječio postoji opasnost od ponavljanja krivičnih djela, pa je sud stanovišta da će se izrečenom mjerom bezbjednosti otkloniti stanje i uslovi koji su od uticaja da okrivljeni ubuduće ne vrši ovakva ili slična krivična djela. </span>
</p>
<p>&nbsp;</p>
<p>
<span class="span2">Sljedstveno izloženom, a u smislu čl.374 Zakonika o krivičnom postupku, odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span2">OSNOVNI SUD U PODGORICI</span>
</p>
<p style="text-align:center;">
<span class="span2">Dana, 21.10.2016 godine</span>
</p>
<p>&nbsp;</p>
<p>
<span class="span2">ZAPISNIČAR                                                                    SUDIJA</span>
</p>
<p>
<span class="span2">Marina Sekulić,s.r</span><span class="span2">                        </span><span class="span2"></span><span class="span2">      Larisa Mijušković-Stamatović,s.r.</span>
</p>
<p>&nbsp;</p>
<p>&nbsp;</p>
<p>&nbsp;</p>
<li>
<span class="span2">PRAVNA POUKA:</span>
</li>
<li>
<span class="span2">Protiv ove presude može se izjaviti žalba u roku </span>
</li>
<li>
<span class="span2">od 8 (osam) dana od dana prijema pismenog otpravka</span>
</li>
<li>
<span class="span2">iste, Višem sudu u Podgorici, a preko ovog suda.</span>
</li>
<p>&nbsp;</p>
<p>&nbsp;</p>
<p style="text-align:center;">
<span class="span2">ZTO: Marina Sekulić</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<li>
<span class="span2">DN-a:</span>
</li>
<p>
<span class="span2">Primjerak presude dostaviti:</span>
</p>
<p>
<span class="span2">- ODT-u Podgorica</span>
</p>
<p>
<span class="span2">- Okrivljenom</span>
</p>
<p>
<span class="span2">- Braniocu okrivljenog</span>
</p>
<p>
<span class="span2">- Oštećenom po pravnosnažnosti presude,</span>
</p>
<p>
<span class="span2">- a/a</span>
</p>
<p>&nbsp;</p>
<p>&nbsp;</p>
<p>
<span class="span2">SUDIJA,</span>
</p>
<p>
<span class="span2">________________________</span>
</p>
<p>&nbsp;</p>
<p>&nbsp;</p>
<p>
<span class="span2">Postupljeno dana____________</span>
</p>
<p>
<span class="span2">Namještenik________________</span>
</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
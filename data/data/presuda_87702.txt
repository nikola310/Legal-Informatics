<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span></span><span class="span1">K.br.13/263</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>&nbsp;</p>
<p>
<span class="span1">OSNOVNI SUD U PODGORICI, kao prvostepeni, krivični, po sudiji Larisi Mijušković - Stamatović, uz učešće Valentine Vukašinović, kao zapisničara, u krivičnom postupku protiv okrivljenog Đ. V. iz Podgorice zbog produženog krivičnog djela zloupotreba položaja u privrednom poslovanju iz člana 272 st. 2 u vezi člana 49 Krivičnog zakonika, odlučujući po optužnom predlogu ODT-a Podgorica Kt.br 354/12 od 12.03.2013. godine koga je na glavnom pretresu zastupao Medojević Ivan, zamjenik ODT-a Podgorica, nakon glavnog i javnog pretresa, održanog dana 15.05.2014. godine u prisustvu stranaka, donio je, a dana 19.05.2014. godine i javno objavio </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1">Okrivljeni:</span>
</p>
<p>&nbsp;</p>
<p>
<span class="span1">Đ. V., od oca D. i majke A., rođene B., rođen ... godine u P., gdje mu je i prebivalište – ulica ..., državljanin Crne Gore, po zanimanju građevinski tehničar, oženjen, otac troje djece, završio srednju školu, lošeg imovnog stanja, zaposlen u firmi „K.“ iz N.a, ranije osuđivan i to: presudom Osnovnog suda u Kolašinu K.br. 348/08 od 02.02.2009. godine zbog krivičnog djela iz člana 348 st. 3 u vezi st. 1 KZCG na kaznu zatvora u trajanju od 4 mjeseca uslovno na 1 godinu</span>
</p>
<p>&nbsp;</p>
<p style="text-align:center;">
<span class="span1">K R I V    J E</span>
</p>
<p>&nbsp;</p>
<p>
<span class="span1">Zato što je:</span>
</p>
<p>&nbsp;</p>
<p>
<span class="span1">U vremenskom periodu od 04.05 do 05.05.2011. godine, u Podgorici, u više navrata, svjestan svog djela čije je izvršenje htio, znajući da je njegovo djelo zabranjeno, u namjeri da sebi pribavi protivpravnu imovinsku korist, prisvojio novac koji mu je povjeren u radu u privrednom društvu AD „Š.“ iz P., na način što je, kao šef poslovnog centra u Podgorici, prilikom vršenja redovnih radnih obaveza – prikupljanja novca od pazara sa kioska, koji su vlasništvo oštećenog preduzeća, primio pazare za kioske i to:</span>
</p>
<p>
<span class="span1">- dana 04.05.2011. godine za kiosk br. 0602 u iznosu od 930,33 eura</span>
</p>
<p>
<span class="span1">- dana 04.05.2011. godine za kiosk br. 1007 u iznosu od 764,68 eura</span>
</p>
<p>
<span class="span1">- dana 05.05.2011. godine za kiosk broj 0602 u iznosu od 866,17 eura</span>
</p>
<p>
<span class="span1">- dana 05.05.2011. godine za kiosk br. 1007 u iznosu od 802,33 eura i </span>
</p>
<p>
<span class="span1">- dana 05.05.2011. godine za kiosk br. 1613 u iznosu od 732,90 eura, koji novac nije uplatio na ručun oštećenog preduzeća i na taj način pribavio sebi protivpravnu imovinsku korist u iznosu od 4.096,41 euro</span>
</p>
<p>&nbsp;</p>
<p>
<span class="span1">- čime je izvršio produženo krivično djelo zloupotreba položaja u privrednom poslovanju iz člana 272 st. 2 u vezi člana 49 Krivičnog zakonika, </span>
</p>
<p>&nbsp;</p>
<p>
<span class="span1">- Pa mu Sud, primjenom citiranog zakonskog propisa, te čl. 3, 4, 5, 15, 36, 42, 52, 53 i 54 Krivičnog zakonika, te čl. 226, 227, 229, 239 i 374 Zakonika o krivičnom postupku i z r i č e</span>
</p>
<p>
<span class="span1"></span>
</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>&nbsp;</p>
<p>
<span class="span1">Kojom mu utvrdjuje kaznu zatvora u trajanju od 3 (tri) mjeseca i  istovremeno odredjuje da se ista neće izvršiti ako okrivljeni u roku od 1 (jedne) godine po pravnosnažnosti presude ne izvrši novo krivično djelo.</span>
</p>
<p>&nbsp;</p>
<p>
<span class="span1">Obavezuje se okrivljeni da oštećenom privrednom društvu AD „Š.“ na ime imovinsko pravnog zahtjeva uplati iznos od 3.560,12 € (trihiljadepetstotinašezde-seteuradvanaestcenti) u roku od 3 (tri) mjeseca po pravnosnažnosti presude pod prijetnjom prinudne naplate.</span>
</p>
<p>&nbsp;</p>
<p>
<span class="span1">Obavezuje se okrivljeni da na ime troškova krivičnog postupka uplati na račun budžetskih sredstava Crne Gore iznos od 159,50 € (stotinupedesetdeveteurapedesetcenti), kao i iznos od 50,00 € (pedeset eura) na ime sudskog paušala, sve prednje u roku od 15 (petnaest) dana po pravnosnažnosti presude pod prijetnjom prinudne naplate.</span>
</p>
<p>&nbsp;</p>
<p style="text-align:center;">
<span class="span1">O b r a z l o ž e n j e</span>
</p>
<p>&nbsp;</p>
<p>
<span class="span1">Optužnim predlogom ODT-a Podgorica Kt.br. 354/12 od 12. marta 2013. godine, kojeg je na glavnom pretresu zastupao Medojević Ivan, zamjenik ODT-a Podgorica, okrivljenom Đ. V. stavljeno je na teret da je izvršio produženo krivično djelo </span><span class="span1">zloupotreba položaja u privrednom poslovanju iz člana 272 st. 2  u vezi člana 49 Krivičnog zakonika. Zastupnik optužbe je prije završne riječi izmijenio činjenični opis dispozitiva optužnog akta kao u izreci presude, pa je u završnoj riječi ostao pri tako izmijenjenom optužnom predlogu i predložio je Sudu da okrivljenog oglasi krivim i osudi po zakonu.</span>
</p>
<p>&nbsp;</p>
<p>
<span class="span1">Okrivljeni je u odbrani u toku postupka naveo da je u toku 2011. godine bio zaposlen u preduzeću „Š.“ AD iz P. i to na mjestu rukovodioca profitnog centra u Beranama o čemu postoji odluka donijeta 30.01.2006. godine, a istog datuma je i zaključen ugovor o radu. U okviru poslova nije bilo određeno da on sakuplja novac sa prodajnih kioska, ali mu je to naređeno usmeno tako da je veći dio koska obilazio svakodnevno, ali se zbog obima posla dešavalo da ove poslove nije mogao da obavi svaki dan, a to se naročito odnosilo za kioske koji su se nalazili u Spužu gdje je novac kupio dva puta nedeljno. Dana 29.04.2011. godine je imao dosta posla i jedva je stizao da bilo šta uradi, a obzirom da je to bio poslednji radni dan prije prvomajskih praznika, svojim službenim vozilom preduzeća „Š.“ preuzeo je novac sa četiri kioska i to sa kioska T.. koji se nalazi u Spužu, kao i sa kioska br. ..., ... i ... koji su se nalazili na Zabjelu. Novac je preuzeo od radnika u zatvorenoj koverti i po redovnom toku stvari trebao je toga dana da uplati u banku taj novac, ali je tada bila gužva u banci i zbog drugog posla morao je da pođe, tako da nije stigao da uplati novac. Objasnio je da je toga dana ove četiri koverte sa novcem stavio u jednu ukrasnu kesu, pa u džep koji se nalazio sa zadnje strane suvozačevog sjedišta, pa kada je došao kući oko 18:30 časova primijetio je da novca nema, a nije primijetio da je auto obijeno ili da u njemu bilo šta drugo nedostaje. Te večeri se jednostavno izgubio, pa apsolutno nikome nije govorio šta se dešava, čak ni svojoj supruzi, pa je tek narednog dana pozvao svog kolegu H. S. i rekao mu da mu je nestalo oko 6.000 eura, poslije čega je odmah pokušao da stupi u kontakt sa direktorom K. B., ali se on nije javljao na telefon, dok cijeli događaj nije prijavio policiji jer je bio izgubljen i bilo ga je strah od gubitka posla. Prvog narednog dana, a to je bilo 04.05.2011. godine rekao je K. šta se desilo i dogovorili su se da se po njegovom povratku sa službenog puta dogovore oko ovog problema. U maju mjesecu 2011. godine počeo je redovno da radi pa je tako sa četiri kioska podigao novac i te iznose je uplatio na ime pazara koji je preuzeo 29.04.2011.godine i na taj način je htio da obezbijedi sebi malo vremena kako bi se dogovorio sa direktorom i kako bi naknadio štetu, pa je u tom cilju preduzeću „Š.“ uplatio 2.500 eura dana 06.10.2011. </span><span class="span1">godine i ovaj vremenski razmak do uplate je objasnio činjenicom da je tek tada uspio da podigne kredit kod CKB banke. Novac u iznosu od 2.500 eura nije uplatio na račun preduzeća već ga je dao na ruke S. Lj. i nakon ove uplate je trebao da podigne još jedan kredit, ali zbog ograničenja na plati to nije uspio. Dalje je naveo da je nedugo nakon nestanka novca otišao na dva godišnja odmora po preporuci direktora K., a kada se to završilo S. mu je rekao da ne dolazi na posao i dana 30.09.2011. godine preduzeće „Š.“ je donijelo rješenje o raskidu ugovora, iako je on još ranije dana 24.10.2011. godine podnio zahtjev za sporazumni raskid ugovora. Vozilo u kome je ostavio novac se zaključava i nije primijetio da je obijeno, ali je toga dana stajao na više mjesta i jednostavno mu nije jasno kako je taj novac nestao, nešto oko 6000 eura, a sve to nije prijavio policiji iz straha za posao, dok se i dogovorio sa S., pravnikom u firmi, da novac nadoknadi, ali to nije uspio jer je ostao bez posla. Naveo je da je u više navrata tražio da se oslobodi od nošenja novca i još nekih zaduženja koja su mu bila usmeno prenijeta, a koja su se kosila sa prirodom njegovog radnog mjesta. Pojasnio je da je jedina njegova krivica što se predmetnog dana kada mu je nestao novac ponašao konfuzno, a to je zbog toga što mu je stavljeno u obavezu više poslova nego što je on mogao da obavi i zbog njegovih ličnih razloga obzirom da je 13. marta imao infarkt zbog koga nije koristio bolovanje iako mu je bilo preporučeno, kao i zbog zdravstvenog stanja supruge koja je imala kancer u tom periodu. Novac od pazara koje je pokupio 4, 5 i 6 maja, a radilo se oko 6.000 eura, uplatio je na ručun firme na ime onog pazara od 29.04.2011. godine koji mu je iz vozila ukraden. Kada je S. predao ovih 2.500 eura od kredita koji je podigao nije dobio nikakvu pismenu potvrdu, ali je naknadno saznao da je taj novac uplaćen na račun firme „T. P.“, a oko 200,00 eura na račun firme AD „Š.“. Nije mu poznato da li je imao obavezu da obavijesti nekog iz firme ako ne izvrši odmah uplatu, a njemu nijesu isplaćeni lični dohodci za septembar i oktobar 2011. godine i to na račun ovog duga, a iznos od 2.450 eura je lično dao na ruke S. Lj. i to 07.10.2011. godine. </span>
</p>
<p>
<span class="span1">U završnoj riječi okrivljeni je naveo da ostaje pri navodima svoje odbrane i da nikada u životu nije uradio ništa nečasno, a ponajmanje krivično djelo i zato je tražio donošenje oslobađajuće presude.</span>
</p>
<p>&nbsp;</p>
<p>
<span class="span1">Sud je u dokaznom postupku: saslušao ovlašćenog predstavnika AD „Š.“ svjedoka M. M., svjedoke K. B., S. Lj., pročitao odluku AD „Š.“ br. 96 od 30.01.2006. godine, pročitao ugovor o radu br. 97 od 30.01.2006. godine, aneks ugovora o radu od 05.01.2010. godine, pravilnik o sistematizaciji radnih mjesta u preduzeću „Š.“ AD P. od 25.02.2004. godine, pročitao izvještaj o stanju i kretanju sredstava na računu preduzeća AD „Š.“ P. od 25.02.2004 .godine, izvod iz trgovačke knjige za objekat 1007 od 01 do 10.05.2011. godine, izvod iz trgovačke knjige za objekat 0602 od 01 do 10.05.2011. godine, izvod iz trgovačke knjige za objekat 1613 od 01 do 10.05.2011. godine, pročitao nalaz i mišljenje vještaka ekonomsko finansijske struke Ljutić Dragana od 05.12.2012. godine i istog saslušao na glavnom pretresu, pročitao podnesak oštećenog AD „Š.“ od 13.05.2014. godine, pročitao izvod iz KE na ime okrivljenog izdat od strane UP CB Podgorica br. ... od 15.03.2013. godine, izvršio uvid u zahtjev za raskid radnog odnosa zaveden pod djelovodnim brojem 2359 od 24.10.2011. godine i izvršio uvid u otkaz ugovora o radu od 30.09.2011. godine.</span>
</p>
<p>&nbsp;</p>
<p>
<span class="span1">Svjedok M. M., ovlašćeni predstavnik oštećenog AD „Š.“ je u svom iskazu naveo da je njegovo preduzeće podnijelo krivičnu prijavu protiv okrivljenog Đ. i da u konkretnom slučaju on nije bio previše upućen u cijeli događaj. Iznos od 338,62 eura od plate okrivljenog je obustavljen na ime njegovog duga prema firmi, pa iznos štete od 4.096,44 eura treba da se umanji za ovaj iznos kao i za iznos od 197,70 eura koji je uplaćen 10.10.2011. godine od strane Đurovića ili nekog drugog, tako da imovinsko pravni zahtjev iznosi 3.560,12 eura. </span>
</p>
<p>
<span class="span1">U završnoj riječi ovlašćeni predstavnik oštećenog se pridružio krivičnom gonjenju i postavio je imovinsko pravni zahtjev u iznosu od 3.560,12 eura.  </span>
</p>
<p>&nbsp;</p>
<p>
<span class="span1">Iz podneska oštećenog AD „Š.“ od 13.05.2014. godine proizilazi da je oštećeni postavio imovinsko pravni zahtjev na iznos od 3.560,12 eura, jer je osnovni dug umanjen za iznos zarade okrivljenog za mjesec septembar 2011. godine.</span>
</p>
<p>&nbsp;</p>
<p>
<span class="span1">Svjedok K. B. je u iskazu pred ODT-om Podgorica naveo da je zaposlen u preduzeću  AD „Š.“ na mjestu izvršnog direktora, čiji većinski vlasnik je „R.“ P., a V. Đ. je bio radnik preduzeća zaposlen na mjestu šefa regije zadužen za kontrolu poslovanja maloprodajnih objekata – kioska na teritoriji grada Podgorica i jednog objekta u Spužu. Obaveza okrivljenog je bila da prati uplatu pazara sa kioska kojima je bio zadužen, a to je podrazumijevalo da redovno obilazi sve kioske i kontroliše uplatnice kojima su radnici kioska bili dužni da uplaćuju dnevne pazare, pa kada je on uzimao novac sa kioska bio je dužan da ga prebroji, sravni sa stanjem kase, preuzme uplatnicu i novac uplati na njihov račun u banku. Negdje u maju mjesecu 2011. godine, čini mu se da je bila nedjelja, Đ. ga je obavijestio da mu je nestao novac od pazara i u vezi toga su imali prepisku preko e-maila, a ovaj nestanak novca nije prijavljen policiji jer je postojao interni dogovor između njih da se taj novac nadokandi, a novac koji je nestao je uzet sa četiri kioska i to br. 0602, 1007 i 1613 koji se nalaze na Zabjelu i sa kioska br. T. koji se nalazi u Spužu i to preko 6.000 eura koji je podignut u jednom danu. Naveo je da je Đ. govorio da mu je novac otuđen iz auta, što je njemu bilo sumnjivo, a kada su kasnije sravnili stanje utvrdili su da nedostaje novac u iznosu od 4.096,44 eura i to sa tri kioska od 04. i 05.05.2011. godine, a sravnjavanje stanja je urađeno negdje poslije 10. oktobra 2011. godine kada je Đ. uplatio iznos od 2.500 eura. Svjedok je dalje naveo da u preduzeću postoji evidencija kada je i za koji dan uplaćivan pazar sa ovih kioska i to preko izvoda računa i Đ. je mogao da pazare od 04. i 05.05.2011. godine uplati kao pazare od nekog prethodnog dana, a nakon ovog datuma nastavio je još nekoliko dana da radi, ali više nije obavljao poslove prikupljanja pazara i u jesen 2011. godine je formalno dobio otkaz. U razgovoru mu je objasnio da nestanak novca nije prijavio policiji, jer je tek u popodnevnim satima primijetio da mu nedostaje novac, a njegovo preduzeće nije obavijestilo policiju jer im je Đ. obećao da će da nadoknadi novac.</span>
</p>
<p>
<span class="span1">U iskazu na glavnom pretresu je dodao da je njegov telefon jedna od njegovih radnih obaveza i unazad 10 godina nikada nije ugašen, tako da nijesu tačni navodi okrivljenog da ga je zvao na telefon i da je isti bio isključen, a još je manje tačno da se on nije javljao na telefon jer je riječ o njihovom radniku koji je rukovodio određenom vrstom poslova. Obaveza okrivljenog se sastojala u tome da radi popise kao i da prikuplja pazare i da ih nosi po bankama po nalogu, kako je to naznačeno u ugovoru o radu.</span>
</p>
<p>&nbsp;</p>
<p>
<span class="span1">Svjedok S. Lj. je u iskazu naveo da je zaposlen u preduzeću AD „Š.“ na mjestu direktora sektora pravnih i opštih poslova, pa je tako od strane K. B. obaviješten da je zaposlenom Đ. V. obijeno vozilo i da je ukraden novac od pazara u vrijednosti 6.000-7.000 eura. Na ugovorenom sastanku njemu i direktoru K. je okrivljeni Đ. ispričao šta se desilo i da nije događaj prijavio policiji, a kako je od događaja prošlo 6-7 dana ili više ocijenili su bespredmetnim da tada obavijeste policiju, a Đ. ih je tom prilikom molio da ne dobije otkaz i da će pokušati da vrati ovaj manjak tako što će uzeti kredit. Na tom dogovoru je sve ostalo i ubrzo je od strane direktora K. obaviješten da okrivljeni nije mogao da uzme kredit jer nije imao žiranta, pa su sa njim imali novi sastanak, da bi kasnije u firmu došao brat okrivljenog Đ. V. i ostavili su im neki kratki rok da vrate ovaj dug, ali to nije dalo rezultata, pa su procesuirali slučaj. Svjedok je dalje naveo da on nije dao nalog blagajnici P. N. da mu blokira platu jer on nije imao ta ovlašćenja, a nije tačno da mu je okrivljeni na ruke dao kredit koji je podigao. </span>
</p>
<p>&nbsp;</p>
<p>
<span class="span1">Iz odluke preduzeća  AD „Š.“ br. 96 od 30.01.2006. godine proizilazi da je Đ. V. primljen u radni odnos po oglasu od 16.01.2006. godine na radno mjesto rukovodioca profitnog centra u Beranama.</span>
</p>
<p>&nbsp;</p>
<p>
<span class="span1">Iz ugovora o radu br. 97 od 30.01.2006. godine zaključenom između AD „Š.“ i Đ. V. proizilazi da je Đ. V. zaključio radni odnos na neodređeno vrijeme na radno mjesto rukovodioca poslovnog centra u Beranama. </span>
</p>
<p>&nbsp;</p>
<p>
<span class="span1">Iz aneksa ugovora o radu od 05.01.2010. godine proizilazi da je Đ. B. raspoređen na radno mjesto šefa poslovnog centra u Podgorici u preduzeću AD „Š.“ i da stupa na rad dana 10.01.2011. godine. </span>
</p>
<p>&nbsp;</p>
<p>
<span class="span1">Iz pravilnika o sistematizaciji radnih mjesta u preduzeću „Š.“ AD P. od 25.02.2004. godine proizilazi da je sistematizovano radno mjesto rukovodioca profitnog centra u Podgorici i da je u opisu radnih obaveza tog radnog mjesta predviđeno, između ostalog, da rukovodilac organizuje redovne i vanredne popise i da obavlja druge poslove po nalogu neposrednog rukovodioca. </span>
</p>
<p>&nbsp;</p>
<p>
<span class="span1">Iz zahtjeva o raskidu radnog odnosa br. 2359 od 24.10.2011. godine proizilazi da je Đ. V. podnio zahtjev za sporazumni raskid ugovora o radu.</span>
</p>
<p>&nbsp;</p>
<p>
<span class="span1">Iz rješenja o otkazu ugovora o radu od 30.09.2011. godine proizilazi da je poslodavac  AD „Š.“ otkazao ugovor o radu radniku Đ. V..</span>
</p>
<p>&nbsp;</p>
<p>
<span class="span1">Iz nalaza i mišljenja vještaka ekonomsko finansijske struke Ljutić Dragana Kt.br. 663/12 od 05.12.2012. godine koji je izradio na osnovu izvještaja o stanju i kretanju sredstava na računu preduzeća AD „Š.“ P. od 25.02.2004. godine, izvoda iz trgovačke knjige za objekat 1007 od 01 do 10.05.2011. godine, izvoda iz trgovačke knjige za objekat 0602 od 01 do 10.05.2011. godine, izvoda iz trgovačke knjige za objekat 1613 od 01 do 10.05.2011. godine, proizilazi da iznos novca koji nedostaje od pazara za kioske br. 0602, 1007 i 1613 za period 25.04.2011. godine do 06.05.2011. godine iznosi 4.096,41 euro. Za kiosk br. 0602 nije uplaćen pazar na dan 04.05.2011. godine u iznosu od 930,33 eura i 05.05.2011. godine 886,17 eura, za kiosk broj 1007 nije uplaćen pazar za dan 04.05.2011. godine u iznosu od 764,68 eura i 05.05.2011. godine iznos od 802,33 eura, za kiosk broj 1613 nije uplaćen pazar za dan 05.05.2011. godine u iznosu od 732,90 eura, a za kiosk T. pazar u iznosu od 2.252,30 eura je uplaćen dana 10.10.2011. godine za period 26.04.2011. godine do 03.05.2011. godine.</span>
</p>
<p>
<span class="span1">U svom pojašnjenju na glavnom pretresu vještak je naveo da je na osnovu raspoložive dokumentacije u spisima predmeta našao da je naknadna uplata pazara za objekat T. u ukupnom iznosu od 2.252,30 eura izvršena 10.10.2011. godine i taj pazar se odnosio na period 26.04. do 03.05.2011. godine, dok za ostale kioske nije bilo uplata. Da se uplata od 10.10.2011. godine odnosila baš na period 26.04 od 03.05.2011. godine vještak je utvrdio na osnovu izvoda kod „NLB“ banke koji su dati u pregledu uplate za objekat T., a toga dana je uplaćen iznos koji se odnosi na pazare od ranijih dana kako je to navedeno u nalazu. </span>
</p>
<p>&nbsp;</p>
<p>
<span class="span1">Iz izvoda iz KE na ime okrivljenog izdatog od strane UP CB Podgorica pod br. ... od .... godine proizilazi da je isti ranije osuđivan i to: presudom Osnovnog suda u Kolašinu K.br. 348/08 od 02.02.2009. godine zbog krivičnog djela iz člana 348 st. 3 u vezi st. 1 KZCG na kaznu zatvora u trajanju od 4 mjeseca uslovno na 1 godinu. </span>
</p>
<p>&nbsp;</p>
<p>
<span class="span1">Sud je nakon ocjene navoda optužbe, odbrane okrivljenog, te ostalih provedenih dokaza, kako pojedinačno tako i u njihovoj ukupnosti, utvrdio da je okrivljeni izvršio  produženo krivično djelo zloupotreba položaja u privrednom poslovanju iz člana 272 st. 2 u vezi člana 49 Krivičnog zakonika na način, u vrijeme i na mjestu kako je to predstavljeno izrekom presude. </span>
</p>
<p>&nbsp;</p>
<p>
<span class="span1">U postupku je utvrđeno da je okrivljeni Đ. V. u preriodu od 30.01.2006. godine do 05.01.2011. godine bio zaposlen u privrednom društvu AD „Š.“ P., čiji je većinski vlasnik „R.“ P., na radnom mjestu rukovodioca profitnog centra u Beranama, a od 10.01.2011. godine do 30.09.2011. godine na radnom mjestu  rukovodioca - šefa poslovnog centra u Podgorici, a koje radno mjesto je i sistematizovano pravilnikom o sistematizaciji od 25.02.2004. godine, pa je isti tako u periodu od 04.05.2011. godine do 05.05.2011. godine prilikom vršenja redovnih obaveza – prikupljanja novca od pazara sa kioska vlasništvo oštećenog prisvojio novac koji mu je povjeren u radu na način što je primio pazare za kioske i to dana 04.05.2011. godine za kiosk br. 0602 u iznosu od 930,33 eura, dana 04.05.2011. godine za kiosk br. 1007 u iznosu od 764,68 eura, dana 05.05.2011. godine za kiosk broj 0602 u iznosu od 866,17 eura, dana 05.05.2011. godine za kiosk br. 1007 u iznosu od 802,33 eura, dana 05.05.2011. godine za kiosk br. 1613 u iznosu od 732,90 eura, koji novac nije uplatio na ručun oštećenog privrednog društva, već je na taj način pribavio sebi protivpravnu imovinsku korist u iznosu od 4.096,41 eura. Prednje činjenično stanje Sud je utvrdio iz odluke preduzeća AD „Š.“ br. 96 od 30.01.2006. godine, ugovora o radu od 30.01.2006. godine, aneksa ugovora o radu od 05.01.2010. godine iz kojih proizilazi da je okrivljeni obavljao, između ostalog, poslove redovnih i vanrednih popisa u kioscima oštećenog, ali i sve druge poslove po nalogu neposrednog rukovodioca, kako je to bilo predviđeno pravilnikom o sistematizaciji radnih mjesta u preduzeću AD „Š.“, pa je tako u periodu 04.05.2011. godine do 05.05.2011. godine novac u iznosu od 4.096,41 eura koji je preuzeo iz kioska br. 0602, 1007 i 1613 prisvojio za sebe i isti nije uplatio na žiro račun oštećenog, kako to proizilazi iz nalaza i mišljenja vještaka finansijske struke od 05.12.2012. godine koji je Sud cijenio kao stručan i objektivan, izrađen u skladu sa pravilima struke, a koji je vještak uradio na osnovu finansijske dokumentacije i trgovačkih knjiga za navedene kioske, što je u svom iskazu potvrdio i svjedok K. B., izvršni direktor AD „Š.“ koji je naveo da je obaveza okrivljenog bila da prati uplatu pazara sa kioska kojima je bio zadužen, a to je podrazumijevalo da redovno obilazi sve kioske i kontroliše uplatnice kojima su radnici kioska bili dužni da uplaćuju dnevne pazare, pa kada je uzimao novac sa kioska bio je dužan da ga prebroji, sravni sa stanjem kase, preuzme uplatnicu i novac uplati na njihov račun u banku, što isti nije uradio za period 04.05.2011.godine do 05.05.2011.godine, koji iskaz je Sud prihvati kao istinit i objektivan.</span>
</p>
<p>&nbsp;</p>
<p>
<span class="span1">Okrivljeni je u odbrani naveo da u okviru njegovih radnih zadataka ugovorom o radu nije bilo predviđeno da on skuplja novac sa prodajnih kioska, ali da je to radio po usmenom nalogu i da je početkom maja 2011. godine on sa četiri kioska uredno podigao pazar i da je taj iznos uplatio na ime pazara koji je podigao prethodno 29.04.2011. godine, jer taj iznos nije stigao odmah da uplati  toga dana jer je bila gužva u banci, a imao je da obavi neke druge poslove, da bi kada je stigao kući primijetio da mu nema novca u autu i da ga je vjerovatno neko ukrao, što nije prijavljivao policiji jer je bio zbunjen i plašio se za svoj posao. Međutim, Sud nije prihvatio ovakvu odbranu okrivljenog, smatrajući je nelogičnom i neuvjerljivom i ista ne odgovara utvrđenom činjeničnom stanju. Naime, iz pravilnika o sistematizaciji radnih mjesta jasno je bilo predviđeno da je rukovodilac poslovnog centra u Podgorici dužan da obavlja poslove po nalogu neposrednog rukovodioca, a okrivljeni je od strane izvršnog direktora K. dobio zadatak da kontroliše i uzima dnevne pazare sa kioska vlasništvo oštećenog, a navodi odbrane okrivljenog da je cijeli problem i manjak nastao jer je pazar od 29.04.2011. godine njemu nestao iz auta, ovaj Sud nije prihvatio smatrajući ovakvu odbranu usmjerenom isključivo na izbjegavanje krivice. Tako, okrivljeni je činjenicu da navodnu krađu novca iz auta (koje po priznanju okrivljenog nije bilo obijeno, što dodatno dovodi u sumnju mogućnost krađe) nije odmah prijavio policiji pravdao objašnjenjem da se „jednostavno izgubio“ i da ga je bilo strah da ne izgubi posao, koji navodi su u potpunosti neprihvatljivi, jer je isti kao svaki savjesni, punoljetni građanin, ako ne iste večeri, a ono narednih dana, imao vremena i prilike da događaj detaljno opiše i prijavi policiji, a da je njegova odbrana neistinita ( i u dijelu u kojem je </span><span class="span1">tvrdio da je pokušao da stupi u kontakt sa direktorom K., ali se on nije javljao) proizilazi iz iskaza svjedoka K. koji je naveo da njegov telefon nikada nije bio ugašen i da ga je okrivljeni zaista zvao on bi se sigurno javio, jer je riječ o njegovom radniku, a što je potvrdio i svjedok S. navodeći da im je okrivljeni tek poslije 6-7 dana od događaja rekao da mu je pazar ukraden. Dalje, nijesu tačne ni tvrdnje okrivljenog da je on novac od pazara koji je uzeo 04.05. i 05.05.2011. godine odmah uplatio na ime duga od 29.04.2011. godine, jer se iz nalaza i mišljenja vještaka finansijske struke utvrđuje da je okrivljeni tek 10.10.2011. godine uplatio dug od 2.252,30 eura na ime duga od pazara od 29.04.2011. godine, pa se tako zaključuje da je okrivljeni novac koji mu je povjeren u radu u iznosu od 4.096,41 euro, a koji je preuzeo na ime pazara 04. i 05. maja 2011. godine, prisvojio u namjeri pribavljanja protivpravne imovinske koristi, jer ga nije odmah, što je bio dužan, uplatio na žiro račun privrednog društva – oštećenog AD „Š.“, dok činjenica da je okrivljeni dana 10.10.2011. godine uplatio iznos od 2.252,30 eura ni na koji način ne utiče na postojanje krivičnog djela i krivice okrivljenog, obzirom da je ova uplata bila tek nakon 5 mjeseci od događaja i da se ista odnosi na ime prethodnog „minusa“ od 29.04.2011. godine (što se okrivljenom izmijenjenim optužnim predlogom i ne stavlja na teret) i to sve nakon što su mu izvršni direktor K. i direktor sektora pravnih poslova S. ostavili naknadi rok da vrati dug kako ga ne bi prijavili policiji.  </span>
</p>
<p>&nbsp;</p>
<p>
<span class="span1">Sud je izmijenio činjenični opis dispozitiva optužnog predloga u pogledu vremena izvršenja krivičnog djela (umjesto „dana 05.05.2012. godine za kiosk broj 0602 u iznosu od 866,17 eura“  sada stoji „dana 05.05.2011. godine za kiosk broj 0602 u iznosu od 866,17 eura“) jer je riječ o očiglednoj grešci u kucanju u pogledu tačne godine izvršenja djela, smatrajući da na navedeni način ne povrijeđuje objektivni identitet optužnog predloga, već isti samo upodobljava utvrđenom činjeničnom stanju i pravnoj kvalifikaciji.</span>
</p>
<p>&nbsp;</p>
<p>
<span class="span1">Postupajući na opisani način okrivljeni je bio svjestan svog djela, svjestan da prisvajanjem novca od pazara koji nije uplaćivao istog dana na žiro račun oštećenog pribavlja sebi protivpravnu imovinsku korist, pri čemu je bio svjestan svog djela čije izvršenje je htio znajući da je njegovo djelo zabranjeno, postupajući sa direktnim umišljajem kao oblikom krivice čime su se, pored objektivnih, stekla i sva subjektivna obilježja bića krivičnog djela zloupotreba položaja u privrednom poslovanju iz člana 272 st. 2 u vezi člana 49 Krivičnog zakonika.</span>
</p>
<p>
<span class="span1">Takođe, </span><span class="span1">prema stanovištu ovog Suda u radnjama okrivljenog Đ. V. ostvareni su svi elementi produženog krivičnog djela </span><span class="span1">zloupotreba položaja u privrednom poslovanju iz člana 272 st. 2 u vezi člana 49 Krivičnog zakonika.</span><span class="span1"> Naime,  produženo </span><span class="span1">krivično djelo, shodno čl. 49 Krivičnog zakonika, čini ono lice koje učini više istih ili istovrsnih krivičnih djela učinjenih u vremenskoj povezanosti od strane istog učinioca i koja predstavljaju cjelinu zbog postojanja najmanje dvije od sledećih okolnosti: istovjetnosti oštećenog, istvrsnosti predmeta djela, korišćenja iste situacije ili istog trajnog odnosa, jedinstva mjesta ili prostora izvršenja djela ili jedinstvenog umišljaja učinioca. Da se radi o produženom krivičnom djelu u konkretnom slučaju proizilazi iz činjenice da je okrivljeni izvršio krivično djelo prema istom oštećenom u vremenskoj povezanosti – dana 04. i 05. maja 2011. godine, a koja su obuhvaćena jedinstvenim umišljajem i namjerom učinioca - njegov umišljaj je bio usmjeren da prisvajanjem novca sebi pribavi protivpravnu imovinsku korist, zatim korišćenjem iste situacije – pozicije šefa poslovnog centra kao i jedinstvom mjesta izvršenja - sva krivična djela su izvršena na teritoriji Glavnog grada Podgorica.</span>
</p>
<p>&nbsp;</p>
<p>
<span class="span1">Prilikom odlučivanja o vrsti i visine krivične sankcije Sud je cijenio sve okolnosti iz čl. 42 Krivičnog zakonika koje su od uticaja da kazna bude veća ili manja, pa je od olakšavajućih okolnosti na strani okrivljenog cijenio njegove lične i imovinske prilike, to da je isti oženjen, otac troje djece, lošeg imovnog stanja, da su od izvršenja krivičnog djela protekle 3 godine, dok je od otežavajućih okolnosti cijenio njegovu raniju osuđivanost, što je Sud utvrdio uvidom u izvod iz KE na ime okrivljenog, pa je Sud mišljenja da radi </span><span class="span1">krivično pravne zaštite prema okrivljenom nije nužno primijeniti kaznu, već da će se samim upozorenjem uz prijetnju kaznom kao u izreci presude i rokom provjeravanja od 1 ( jedne ) godine na okrivljenog u dovoljnoj mjeri uticati da ubuduće ne vrši krivična djela, čime će u potpunosti biti ostvarena svrha izricanja uslovne osude iz čl. 52 Krivičnog zakonika CG, a u okviru opšte svrhe izricanja krivičnih sankcija iz čl. 4 st. 2 Krivičnog zakonika CG.</span>
</p>
<p>&nbsp;</p>
<p>
<span class="span1">Shodno članu 239 ZKP-a Sud je obavezao okrivljenog da oštećenom privrednom društvu AD </span><span class="span1">„Š.“ na ime imovinsko pravnog zahtjeva uplati iznos od 3.560,12 eura, a koji iznos se dobija kada se od ukupnog iznosa protivpravno pribavljene imovinske koristi od 4.096,41 euro, oduzme iznos koji je odbijen od plate okrivljenog i iznos od 197,70 eura koji je uplaćen naknadno, kako je to objasnio svjedok M. M., ovlašćeni predstavnik oštećenog.</span>
</p>
<p>&nbsp;</p>
<p>
<span class="span1">Odluka o troškovima krivičnog postupka donijeta je shodno članu 226, 227 i 229 ZKP-a a isti se odnose na troškove vještačenja po vještaku finansijske struke od 05.12.2012. godine u iznosu od 115,50 eura, njegovog usmenog pojašnjenja na glavnom pretresu u iznosu od 44,00 eura, kao i iznos od 50,00 eura na ime sudskog paušala koji iznos je odmjeren shodno složenosti, trajanju postupka i imovinskim prilikama okrivljenog.</span>
</p>
<p>&nbsp;</p>
<p>
<span class="span1">Na osnovu izloženog, a shodno članu 374 ZKP-a odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U PODGORICI</span>
</p>
<p style="text-align:center;">
<span class="span1">Dana 19.05.2014. godine</span>
</p>
<p>
<span class="span1"></span>
</p>
<p>
<span class="span1">ZAPISNIČAR</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">SUDIJA</span>
</p>
<p>
<span class="span1">Vukašinović Valentina, s.r.</span><span class="span1"></span><span class="span1"></span><span class="span1"></span><span class="span1">      Larisa Mijušković Stamatović, s.r.                                                                                </span>
</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA:</span>
</p>
<p>
<span class="span1">Protiv ove presude može se izjaviti</span>
</p>
<p>
<span class="span1">žalba u roku od 8 (osam) dana od</span>
</p>
<p>
<span class="span1">dana prijema pismenog otpravka iste </span>
</p>
<p>
<span class="span1">Višem sudu u Podgorici,a preko Ovog suda.</span>
</p>
<p>&nbsp;</p>
<p>&nbsp;</p>
<p>
<span class="span1">                                                   ZTO: Valentina Vukašinović</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
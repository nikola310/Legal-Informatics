<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
.span2{color:#000000;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p>
<span></span>
</p>
<p>
<span class="span1">                               K. br. 37/17 </span>
</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">Osnovni sud u Podgorici, sudija pojedinac Rade Ćetković, uz učešće Edine Kraje kao zapisničarke, u krivičnom postupku protiv optuženog M. V., zbog krivičnog djela teška krađa iz čl. 240 st. 1 tač. 1 Krivičnog zakonika Crne Gore, nakon javnog glavnog pretresa održanog dana 28.02.2017. godine u prisustvu državne tužiteljke D. I. Đ., optuženog i njegovog branioca adv. J. A., istog dana izrekao je i objavio,</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>&nbsp;</p>
<p>
<span class="span1">Optuženi: M. V., JMB ............., od oca D. i majke D., rođene Š., rođen .. .. 19.. godine u Pg, sa prebivalištem u Kl - selo A., državljanin Crne Gore, razumije crnogorski jezik, koji je njegov jezik, nezaposlen, neoženjen, bez djece, pismen, završio osnovnu školu, lošeg imovnog stanja, ranije osuđivan presudama </span><span class="span1">Osnovnog suda u Kolašinu K. br. 266/09 od 05.10.2009. godine zbog krivičnog djela sitna krađa utaja i prevara iz čl. 246 st. 1 Krivičnog zakonika (uslovna osuda), Osnovnog suda u Kolašinu K. br. 121/10 od 21.02.2011. godine zbog krivičnog djela krađa iz čl. 239 st. 1 Krivičnog zakonika (uslovna osuda), Osnovnog suda u Kolašinu K. br. 44/11 od 28.11.2011. godine zbog krivičnog djela teška krađa iz čl. 240 st. 1 tač. 1 Krivičnog zakonika Crne Gore (3 mjeseca zatvora), Osnovnog suda u Kolašinu K. br. 14/13 od 16.12.2013. godine zbog krivičnog djela krađa iz čl. 239 st. 1 Krivičnog zakonika (novčana kazna u iznosu od 400,00 eura) i Osnovnog suda</span><span class="span1"> </span><span class="span1">u Podgorici K. br. 474/12 od 16.07.2014. godine zbog krivičnog djela teška krađa iz čl. 240 st. 1 tač. 1 Krivičnog zakonika (4 mjeseca zatvora), </span><span class="span1">protiv kojeg se ne vodi postupak za drugo krivično djelo, u pritvoru od 14.12.2016. godine 16,30 časova, po rješenju sudije za istragu Osnovnog suda u Podgorici Kri. br. 581/16 od 16.12.2016. godine.</span>
</p>
<p style="text-align:center;">
<span class="span2">&nbsp;</span>
</p>
<p style="text-align:center;">
<span class="span2">Kriv je</span>
</p>
<p>
<span class="span2">&nbsp;</span>
</p>
<p>
<span class="span1">Što je:</span>
</p>
<p>
<span class="span1">Neutvrđenog dana početkom decembra 2016. godine, u selu T. - Opština Pg, svjestan svog djela čije je izvršenje htio znajući da je njegovo djelo zabranjeno, obijanjem oduzeo tuđe pokretne stvari u namjeri da njihovim prisvajanjem sebi pribavi protivpravnu imovinsku korist u vrijednosti preko 150,00 eura, na način što je upotrebom fizičke snage obio metalna ulazna vrata kuće, vlasništvo oštećenog V. N. i polomio staklo na njima, a zatim ušao u kuću, izvršio premetačinu sa namjerom da oduzme sve vrijednije stvari koje u kući pronađe i pri tom oduzeo i prisvojio motornu testeru marke "Partner 421", vrijednosti 88,54 eura, jednu maskirnu jaknu sa kapuljačom, vrijednosti 37,00 eura, jednu policijski jaknu, vrijednost 15,00 eura, sve ukupne vrijednosti 140,54 eura,</span>
</p>
<p>&nbsp;</p>
<p>
<span class="span1">- čime je izvršio krivično djelo teška krađa iz čl. 240 st. 1 tač. 1 Krivičnog zakonika Crne Gore. </span>
</p>
<p>&nbsp;</p>
<p>
<span class="span2">Pa ga sud na osnovu </span><span class="span1">čl. 4 st. 2, čl. 32, čl. 36, čl. 42 st. 1, čl. 51 st. 1 i čl. 113 Krivičnog zakonika Crne Gore, te čl. 226, čl. 229 i čl. 374 </span><span class="span2">Zakonika o krivičnom postupku,</span>
</p>
<p>&nbsp;</p>
<p style="text-align:center;">
<span class="span2">O S U Đ U J E</span>
</p>
<p>&nbsp;</p>
<p>
<span class="span1">Na kaznu zatvora u trajanju od 1 (jedne) godine, u koju kaznu se uračunava vrijeme provedeno u pritvoru od 16.12.2016. godine od 16:30 časova, pa nadalje dok pritvor bude trajao.</span>
</p>
<p>&nbsp;</p>
<p>
<span class="span1">Obavezuje se optuženi da plati novčani iznos od 15,00 eura, koji iznos odgovara pribavljenoj imovinskoj koristi, u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p>
<span class="span1">Obavezuje se optuženi da plati po osnovu troškova krivičnog postupka iznos od 272,00 eura, u roku od 15 dana po pravosnažnosti presude, pod prijetnjom prinudnog izvršenja, kao i troškove koji se odnose na nagradu braniocu postavljenom po službenoj dužnosti, o čijoj visini će sud odlučiti posebnim rješenjem shodno čl. 227 st. 2 Zakonika o krivičnom postupku.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>&nbsp;</p>
<p>
<span class="span1">Optužnicom Osnovnog državnog tužilaštva Kt. br. 1531/16 od 30.12.2016. godine, optuženom M. V. stavljeno je na teret izvršenje krivičnog djela teška krađa iz čl. 240 st. 1 tač. 1 Krivičnog zakonika Crne Gore. Zasupnica optužbe je na glavnom pretresu precizirala dispozitiv optužnice na način kako je to predstavljeno u izreci presude. U završnoj riječi je predložila sudu da optuženog oglasi krivim i </span><span class="span1">kazni po zakonu.</span>
</p>
<p>
<span class="span1">Optuženi M. V. u odbrani datoj u prethodnom postupku i na glavnom pretresu saglasno u bitnom nije sporio da je desatak dana prije lišenja slobode, vraćajući se od komšije M. V., prolazio podred kuće N. V., koja je nastanjena samo tokom ljeta, a koja se nalazi u selu Trmanje, koje pripada opštini Podgorica. Prišao je metalnim vratima koja su bila zaključana, jače ih potegao i upotrebom jače sile svog tijela otvorio, tačnije, ostala su u zaključanom položaju, ali je uspio da ih razvali, a zbog toga što je bio u alkoholisanom stanju nije se mogao sjetiti da il je polomio staklo na njima. Ušao je u kuću, malo se odmorio, i kada je krenuo iz kuće je uzeo motornu šegu marke "P.", u istu nasuo gorivo koje je našao u kući i jednu maskiranu jaknu sa kapuljačom. Jaknu je obukao, jer je duvao vjetar, a šegu je uzeo sa sobom i sakrio je u mjestu L. do, koje je od T. udaljeno oko 4 km, u kolibi R. V. Na glavnom pretresu je dodao da je kritičng dana bio u pripitom stanju i tom prilikom je uzeo samo šegu i lovačku jaknu, a ovo iz razloga da bi sredio neka drva, pa da je potom vrati. Negirao je da je iz kuće uzimao policijsku jaknu, malj i dva klina. U završnoj riječi je prihvatio završnu riječ branioca i ostao pri odbrani datoj tokom postupka.</span>
</p>
<p>
<span class="span1">Branilac optuženog je u završnoj riječi predložila sudu da prilikom odmjeravanja krivične sankcije i izbora iste bude što blaži, imajući u vidu olakšavajuće okolnosti na strani optuženog, prije svega njegovo potpuno priznanje krivičnog djela, kajanje koje je izrazio za isto i izvinjenje oštećenom, te njegovo loše imovno stanje, koje je u konačnom i dovelo do izvršenja krivičnog djela. </span>
</p>
<p>
<span class="span1">Sud je u dokaznom postupku saslušao svjedoka oštećenog N. V., pročitao službenu zabilješku UP OB Kolašin Ku. br. 828/16 (61/3-240/16-6540) od 15.12.2016. godine, pročitao potvrdu o privremeno oduzetim predmetima UP OB Kolašin Ku. br. 828/16 od </span><span class="span1">14.12.2016. godine, izvršio uvid u fotodokumentaciju UP OB Kolašin br. 61/3-127/16 od 14.12.2016. godine, na saglasan predlog stranaka pročitao nalaz i mišljenje vještaka komercijalne struke D. Đ. od 25.12.2016. godine, na saglasan predlog stranaka pročitao nalaz i mišljenje vještaka psihijatrijske struke dr Ž. G. od 28.02.2017. godine i pročitao izvod iz registra kaznenih evidencija Ministarstva pravde KE 104/2017 od 20.01.2017. godine. </span>
</p>
<p>
<span class="span1">Svjedok oštećeni N. V. je u iskazu datom u prethodnom postupku i na glavnom pretresu saglasno u bitnom naveo da je dana 06.12.2016. godine obaviješten od rođaka da je njegova porodična kuća, koja se nalazi u selu T., obijena. Tom prilikom su ulazna vrata u prizemnom dijelu kuće, koja su bila zaključana, zatečena otvorena, staklo na njima je bilo polomljeno, dok je u kući izvršena djelimična premetačina. Pretpostavlja da je optuženi prvo slomio staklo na vratima, vidio šta ima unutra, nakon čega je malo jačom silom vjerovatno otvorio zaključana vrata. Tom prilikom mu je iz kuće ukradena motorna testera marke "P." 421, žute boje, čiji je serijski broj dao u policiji, maskirna jakna sa kapuljačom, jedna starija policijska jakna teget boje sa krznom, koje su stajale u plakaru, u dnevnom boravku, jedan malj i dva metalna klina za drva. Na glavnom pretresu je naveo da je u selo došao 07.12.2016. godine ujutru, odnosno odmah nakon što su ga rođaci prethodne večeri obavijestili da mu je kuća obijena, a nije mogao doći ranije jer živi i radi u B.. Ekipa za uviđaje UP CB Podgorica nije mogla odmah izaći na lice mjesta, a on nije mogao da ih čeka zbog obaveza na poslu, pa je iz tog razloga uviđaj izvršen tek nakon nedelju dana. Siguran je da mu je kritičnom prilikom otuđena šega, maskirna lovačka jakna i stara službena policijska jakna. Primijetio je da mu nedostaju jedan malj i dva klina, ali nije siguran da je iste otuđio optuženi, s obzirom na to da te stvari prethodno dugo vremena nije primjećivao po kući. Nije imao namjeru da prijavljuje ovaj događaj, ali su službenici policije prilikom vršenja uviđaja pronašli jedan euro koji je ispao učiniocu, pa je podnio prijavu računajući da će na taj način pronaći učinioca. Nije se pridružio krivičnom gonjenju protiv optuženog i nije postavio imovinskopravni zahtjev, jer mu otuđene stvari koje mu nisu vraćene nisu bitne.</span>
</p>
<p>
<span class="span1">Iz službene zabilješke UP OB Kolašin Ku. br. 828/16 (61/3-240/16-6540) od 15.12.2016. godine, utvrđeno je da je dana 06.12.2016. godine oštećeni Nebojša Vlahović prijavio putem telefona CB Podgorica da je izvršena provala u njegovoj kući, u selu Trmanje - Podgorica. Službenici policije CB Podgorica su nakon toga obavijestili OB Kolašin i zatražili da na lice mjesta izađe ekipa za uviđaje OB Kolašin, jer u CB Podgorica nije bilo slobodnih službenika. Uviđaj je obavljen dana 14.12.2016. godine, u prisustvu vlasnika objekta, jer isti nije mogao ranije doći na lice mjesta, kojom prilikom je konstatovano sledeće: kuća je locirana u selu T., opština Pg i prilikom dolaska na lice mjesta ekipa za uviđaje SKP OB Kolašin je zatekla otvorena vrata od prizemlja kuće, kao i polomljeno staklo na istima, a jezičak brave se nalazio u zaključanom položaju. Ispred samih vrata van objekta, kao i u unutrašnjosti objekta uočeni su komadi polomljenog stakla, dok druga oštećenja na vratima nisu uočena. U prizemlju kuće postoje dvije prostorije, odakle je iz jedne otuđena motorna testera marke "Partner 421", žute boje, ser. br. 06348D200009, kao i veći čekić (malj) i dva metalna klina za drva, dok su iz druge prostorije otuđene jedna maskirna jakna sa kapuljačom i duža policijska stara jakna. U objektu je izvršena djelimična premetačina u vidu pomjeranja namještaja i posteljine na krevetima. Na podu do stola u prvoj prostoriji sa ulaza objekta je pronađen jedan euro. Lice mjesta je fotografisano i kriminalistički obrađeno od strane krim. tehničara  OB Kolašin.</span>
</p>
<p>
<span class="span1">Iz potvrde o privremeno oduzetim predmetima UP OB Kolašin Ku. br. 828/16 od 14.12.2016. godine, sud je utvrdio da je dana 14.12.2016. godine u 13:45 časova, policijski službenik UP OB Kolašin od optuženog M. V. privremeno oduzeo motornu testeru marke "P. 421", žute boje, serijskog broja 06348D200009 i maskirnu jaknu sa kapuljačom.</span>
</p>
<p>
<span class="span1">Uvidom u fotodokumentaciju UP OB Kolašin br. 61/3-127/16 od 14.12.2016. godine, utvrđeno je da se na fotografijama vidi izgled objekta, ulazna vrata na koja je izvršen nasilni </span><span class="span1">ulazak u objekat, bliži izgled oštećenja na ulaznim vratima, položaj jezička u zaključano, izgled unutrašnjosti objekta, mjesto gdje se nalazila motorna šega, izgled objekta gdje je ista pronađena, bliži izgled tog objekta, pokazivanje osumnjičenog gdje je ostavio motornu šegu, izgled šege i oznake na istoj.</span>
</p>
<p>
<span class="span1">Iz nalaza i mišljenja vještaka komercijalne struke D. Đ. od 25.12.2016. godine, sud je utvrdio da je na dan izvršenja predmetnog krivičnog djela kupoprodajna cijena motorne testere marke "P. 421" iznosila 88,54 €, policijske jakne teget boje sa krznom 15,00 €, a maskirne lovačke jakne sa kapuljačom 37,00 €, što daje ukupan iznos protivpravno oduzetih i prisvojenih pokretnih stvari od 140,54 €.</span>
</p>
<p>
<span class="span1">Iz nalaza i mišljenja vještaka psihijatrijske struke dr Ž. G. od 28.02.2017. godine, koji je vještak dao na osnovu medicinske dokumentacije na ime optuženog i na osnovu neposrednog psihijatrijskog pregleda, sud je utvrdio da je optuženi Miodrag Vlahović osoba prosječnih intelektualnih sposobnosti koja ne pokazuje simptome i znake trajne duševne bolesti ili teže duševne poremećenosti. Prema podacima koji se prikazuju ispunjava standarde zavisnosti o alkoholu na nivou dipsomanske epizodične zavisnosti (povremena upotreba alkohola). U vrijeme izvršenja krivičnog djela optuženi se nalazio u stanju akutne intoksikacije alkoholom na nivou srednjeg stepena, a klinička slika u vrijeme odigravanja predmetnog događaja odgovara jednostavnom pijanstvu. Krivično djelo za koje se tereti nije psihopatološki motivisano. Sposobnost shvatanja značaja djela i upravljanja svojim postupcima kod optuženog je u vrijeme izvršenja krivičnog djela bila smanjena, ali ne i bitno. Optuženi je bio svjestan da ukoliko bude konzumirao alkohol ili neko drugo nedozvoljeno sredstvo, to može uticati na izmjenu njegovog ponašanja, ali njegova je sposobnost da shvati značaj svog djela i mogućnost upravljanja svojim postupcima, bila očuvana prije konzumiranja alkohola, pa je isti bio uračunljiv neposredno prije dovođenja u alkoholisano stanje. Vještak je mišljenja da nema indikacija za primjenu mjera bezbjednosti.</span>
</p>
<p>
<span class="span1">Nakon savjesne ocjene svakog dokaza pojedinačno i u vezi sa ostalim dokazima, dovodeći ih u vezu sa odbranom optuženog, sud je nesumnjivo utvrdio da je optuženi M. V. </span><span class="span1">neutvrđenog dana početkom decembra 2016. godine, u selu T. - Opština Pg, obijanjem oduzeo tuđe pokretne stvari u namjeri da njihovim prisvajanjem sebi pribavi protivpravnu imovinsku korist u vrijednosti preko 150,00 eura, na način što je upotrebom fizičke snage obio metalna ulazna vrata kuće, vlasništvo oštećenog N. V. i polomio staklo na njima, a zatim ušao u kuću, izvršio premetačinu sa namjerom da oduzme sve vrijednije stvari koje u kući pronađe i pritom oduzeo i prisvojio motornu testeru marke "Partner 421", vrijednosti 88,54 eura, jednu maskirnu jaknu sa kapuljačom, vrijednosti 37,00 eura, jednu policijski jaknu, vrijednost 15,00 eura, sve ukupne vrijednosti 140,54 eura.</span>
</p>
<p>
<span class="span1">Činjenično stanje sud je utvrdio prvenstveno iz iskaza svjedoka oštećenog N. V., koji je naveo da su ga dana </span><span class="span1">06.12.2016. godine rođaci obavijestili da je njegova porodična kuća, koja se nalazi u selu T., obijena, pa je 07.12.2016. godine došao u selo i tom prilikom zatekao otvorena ulazna vrata u prizemnom dijelu kuće, koja su prethodno bila zaključana, i koja su vjerovatno upotrebom jače sile otvorena, staklo na njima je bilo polomljeno, dok je u kući izvršena djelimična premetačina, kojom prilikom mu je iz kuće ukradena motorna testera marke "P." 421, žute boje, čiji je serijski broj dao u policiji, maskirna jakna sa kapuljačom i jedna starija policijska jakna teget boje sa krznom, a tom prilikom je primjetio i da mu nedostaje jedan veći čekić - malj kao i dva metalna klina za drvo, ali iste prethodno nije duže vremena gledao po kući, pa nije siguran da su mu isti otuđeni kritičnom prilikom. Iskaz svjedoka oštećenog sud je cijenio kao istinit, i kao takvog ga je u cjelosti prihvatio, a ovo imajući u vidu da je isti u saglasnosti sa izvedenim materijalnim dokazima koje je sud prihvatio, s obzirom na to da nisu ničim dovedeni u sumnju i da stranke i branilac na njih nisu imali primjedbi. Naime, službenom zabilješkom UP OB Kolašin Ku. br. 828/16 (61/3-240/16-6540) od 15.12.2016. godine je konstatovano da su službenici UP OB Kolašin dana </span><span class="span1">14.12.2016. godine, u prisustvu svjedoka oštećenog obavili uviđaj povodom obijanja kuće locirane u selu T., opština Pg i prilikom dolaska na lice mjesta zatekli su otvorena vrata od prizemlja kuće, kao i polomljeno staklo na istima, a jezičak brave se nalzio u zaključanom položaju. Konstatovano je da u prizemlju kuće postoje dvije prostorije, odakle je iz jedne otuđena motorna testera marke "P. 421", žute boje, ser. br. 06348D200009, dok su iz druge prostorije otuđene jedna maskirna jakna sa kapuljačom i duža policijska stara jakna, a u objektu je izvršena djelimična premetačina u vidu pomjeranja namještaja i posteljine na krevetima. Takođe, iskaz oštećenog je potvrđen i fotografijama koje su sačinili službenici UP OB Kolašin, na kojima je prikazano stanje zatečeno za vrijeme vršenja uviđaja, kao i potvrdom UP OB Kolašin Ku. br. 828/16 od 14.12.2016. godine o privremeno oduzetim predmetima, iz koje je utvrđeno da je od optuženog privremeno oduzeta motorna testera marke "P. 421", žute boje, serijskog broja 06348D200009 i maskirna jakna sa kapuljačom. Prilikom utvrđivanja činjeničnog stanja sud je imao u vidu da ni optuženi nije sporio da je početkom decembra došao do kuće oštećenog, i da je znajući da u njoj nema nikoga prišao metalnim vratima koja su bila zaključana, jače ih potegao i upotrebom jače sile svog tijela otvorio, tako da je jezičak na bravi ostao u zaključanom položaju, ali je uspio da ih razvali, nakon čega je ušao u kuću, i iz iste oduzeo motornu šegu marke "P." i jednu maskiranu jaknu sa kapuljačom, koju je obukao, jer je duvao vjetar. Vrijednost protivpravno oduzetih </span><span class="span1">predmetnih stvari sud je utvrdio iz nalaza i mišljenja vještaka komercijalne struke, koji je sud u tom dijelu prihvatio, cijeneći ga kao jasan, objektivan i stručan. </span>
</p>
<p>
<span class="span1">Cijeneći subjektivni odnos optuženog prema izvršenom krivičnom djelu, imajući u vidu rezultate cjelokupnog dokaznog postupka i odbranu optuženog u kojoj navodi da je neposredno prije kritičnog događaja konzumirao alkohol i da je isto učinio u pripitom stanju, te dovodeći ih u vezu sa nalazom i mišljenjem sudskog vještaka medicinske struke psihijatra dr Ž. G., da je kod optuženog u vrijeme izvršenja krivičnog djela, sposobnost da shvati značaj svojih djela i mogućnost da upravlja svojim postupcima bila smanjena, ali ne bitno, a koji nalaz i mišljenje je sud u cjelosti prihvatio ocijenivši ga kao jasan, objektivan i stručan, sud je izveo logičan zaključak da uračunljivost optuženog u vrijeme izvršenja djela nije bila isključena, već da je optuženi izvršio krivično djelo u uračunljivom stanju, ali je njegova uračunljivost usled akutne intoksikacije alkoholom na nivou srednjeg stepena bila smanjena. Imajući u vidu da uračunljivost optuženog nije bila isključena, ni u vrijeme izvršenja krivičnog djela, niti u vrijeme neposredno prije dovođenja u alkoholisano stanje, to znači da se ne može isključiti ni njegova vinost, odnosno po nalaženju suda optuženi je u konkretnoj situaciji postupao sa direktnim umišljajem, bio svjestan svog djela i htio njegovo izvršenje. Ponašanje optuženog prilikom izvršenja krivičnog djela ukazuje da je bio svjestan da svojim radnjama čini zabranjenu djelatnost, odnosno da obijanjem, kao načinom izvršenja krivičnog djela teška krađa, kojim se vrši nasilno prodiranje u zatvoreni prostor, kako bi oduzeo tuđe pokretne stvari, u namjeri pribavljanja sebi protivpravne imovinske koristi u vrijednosti preko 150,00 €, jer je iz same odbrane optuženog jasno da isti nije znao šta se nalazi u kući oštećenog, već da je u istu ušao nasilnim putem kako bi iz nje oduzeo sve vrijednije stvari koje pronađe. Kod svega navedenog, u radnjama optuženog su se pored objektivnih stekli i subjektivni elementi bića krivičnog djela teška krađa iz čl. 240 st. 1 tač. 1 Krivičnog zakonika Crne Gore.</span>
</p>
<p>
<span class="span1">Sud je cijenio i navode odbrane optuženog da kritičnom prilikom nije oduzeo policijsku jaknu, ali istu nije prihvatio, jer je našao da je ista data u cilju ublažavanja krivice. Naime, ovaj dio odbrane opovrgnut je iskazom svjedoka oštećenog kojem je sud poklonio punu vjeru, a naročito uzimajući u obzir činjenicu da se svjedok oštećeni nije pridružio krivičnom gonjenju protiv optuženog, niti je postavio imovinskopravni zahtjev, navodeći da su mu oduzete stvari nebitne, pa ovaj sud ne nalazi razlog da sumnja u istinitost iskaza oštećenog, a naročito imajući u vidu malu vrijednost predmetne jakne. Pored navedenog sud je imao u </span><span class="span1">vidu da je optuženi u odbrani naveo da je kritičnog dana duvao vjetar, pa je po nalaženju suda sasvim logično da je optuženi u želji da se sačuva od hladnog vremena uzeo i ovu jaknu.</span>
</p>
<p>
<span class="span1">Sud je cijenio i nalaz i mišljenje vještaka komercijalne struke u preostalom dijelu, ali je našao da isti nije od uticaja na drugačije presuđenje u ovoj krivičnopravnoj stavri.</span>
</p>
<p>
<span class="span2">Prilikom donošenja odluke o kazni, sud je najprije u smislu čl. 42 st. 1 Krivičnog zakonika Crne Gore, imajući pritom u vidu svrhu kažnjavanja, cijenio sve okolnosti koje utiču da kazna bude manja ili veća (olakšavajuće i otežavajuće okolnosti), pa je od olakšavajućih okolnosti na strani optuženog cijenio njegove lične prilike, odnosno da je lošeg imovnog stanja i nezaposlen, pobude iz kojih je djelo učinio, odnosno da je predmetnu motornu testeru otuđio da bi pripremio drva, kao i stav oštećenog koji se nije pridružio krivičnom gonjenju, dok je kao otežavaju okolnost našao njegovu raniju višestruku osuđivanost za ista i za istovrsna krivična djela,</span><span class="span2"> a što je sud utvrdio iz </span><span class="span1">izvoda iz registra kaznenih evidencija Ministarstva pravde KE 104/2017 od 20.01.2017. godine, pa ga je sud shodno čl. 36 Krivičnog zakonika Crne Gore osudio na kaznu zatvora u trajanju od </span><span class="span1">jedne godine</span><span class="span2">, nalazeći da je o</span><span class="span1">vako izrečena kazna adekvatna težini izvršenog krivičnog djela i ličnosti optuženog kao učinioca, na kojeg ranije izricane krivične sankcije i osude na kazne zatvora nisu u dovoljnoj mjeri uticale, te da će se sa istom u svemu ostvariti svrha kažnjavanja iz čl. 32 Krivičnog zakonika Crne Gore, a u okviru opšte svrhe krivičnih sankcija iz čl. 4 st. 2 Krivičnog zakonika Crne Gore. Ovako odmjerena i izrečena kazna zatvora će po uvjerenju suda nesumnjivo dovoljno uticati na optuženog da ubuduće ne čini krivična djela, a pored toga će uticati i na druge da ne čine ova i slična krivična djela, čime će se u svemu postići ciljevi specijalne i generalne prevencije.</span>
</p>
<p>
<span class="span2">Na osnovu čl. 51 st. 1 Krivičnog zakonika Crne Gore optuženom će se vrijeme provedeno u pritvoru </span><span class="span1">od 14.12.2016. godine u 16:30 časova, pa nadalje dok pritvor bude trajao, uračunati u izrečenu kaznu zatvora.</span><span class="span1">&nbsp;</span>
</p>
<p>
<span class="span1">Imajući u vidu da je članom 112 Krivičnog zakonika Crne Gore predviđeno da niko ne može zadržati imovinsku korist pribavljenu protivpravnim djelom koje je u zakonu određeno kao krivično djelo, i da će se takva korist oduzeti, to je sud shodno čl. 113 st. 1 Krivičnog zakonika Crne Gore obavezao optuženog da plati ovom sudu novčani iznos od 15,00 eura, koji iznos odgovara pribavljenoj imovinskoj koristi. Ovo iz razloga što je tokom postupka nesumnjivo utvrđeno da je optuženi iz kuće oštećenog Nebojše Vlahovića oduzeo i policijsku jaknu, čijim prisvajanjem je pribavio protivpravnu imovinsku korist u iznosu od 15,00 eura, a koja jakna kod optuženog nije pronađena, pa njeno oduzimanje nije bilo moguće, tako da je optuženi obavezan da plati novčani iznos koji odgovara pribavljenoj imovinskoj koristi.</span>
</p>
<p>
<span class="span2">Kako je optuženi oglašen krivim, sud ga je, na osnovu čl. 226 i čl. 229 </span><span class="span1">Zakonika o krivičnom postupku, obavezao da </span><span class="span2">na ime troškova krivičnog postupka isplati iznos od 272,00 €. Iznos od  60,50 € odnosi se na ime troškova komercijalnog vještačenja, a iznos od 181,50 € na ime medicinskog vještačenja, dok je sud optuženog obavezao da na ime paušala kao dijela troškova krivičnog postupka, plati iznos od 30,00 €, koji iznos je određen prema trajanju i složenosti postupka i imovnom stanju optuženog. Optuženi je obavezan da plati i troškove koji se odnose na nagradu braniocu postavljenom po službenoj dužnosti, o čijoj visini će sud odlučiti posebnim rješenjem shodno čl. 227 st. 2 Zakonika o krivičnom postupku.</span>
</p>
<p>
<span class="span1">Na osnovu izloženog, u smislu čl. 374 Zakonika o krivičnom postupku, odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U PODGORICI</span>
</p>
<p style="text-align:center;">
<span class="span1">Dana, 28.02.2017</span><span class="span1">. godine</span>
</p>
<p>&nbsp;</p>
<p>&nbsp;</p>
<p>
<span class="span1">     ZAPISNIČARKA                                                                        S U D I J A </span>
</p>
<p>
<span class="span1">      Edina Kraja,s.r.                                                                     Rade Ćetković,s.r.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA: Protiv ove presude dozvoljena je</span>
</p>
<p>
<span class="span1"></span><span class="span1">        </span><span class="span1">        žalba u roku od 15 dana od dana </span>
</p>
<p>
<span class="span1"></span><span class="span1">                  prijema prepisa iste, Višem sudu</span>
</p>
<p>
<span class="span1"></span><span class="span1">                  u Podgorici, a preko ovog suda.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">ZTO. Edina Kraja</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
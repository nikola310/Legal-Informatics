<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-family:'Arial';font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span></span>
</p>
<p>&nbsp;</p>
<p>&nbsp;</p>
<p style="text-align:right">
<span class="span1"> K.321/16/16</span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>&nbsp;</p>
<p style="text-align:right">
<span class="span1">                           </span>
</p>
<p>
<span class="span1">OSNOVNI SUD U KOTORU, kao nadležni prvostepeni krivični sud, po sudiji Sanji Čakanović, uz učešće zapisničara Jadranke Golub, u krivičnom postupku protiv okrivljenih i to L. P. zbog krivičnog djela ugrožavanje opasnim oruđem pri tuči i svađi iz čl. 154 Krivičnog zakonika Crne Gore i okr. V. V. zbog krivičnog djela ugrožavanje sigurnosti iz čl.168 st.1 Krivičnog zakonika Crne Gore</span><span class="span1">, koji se vodi po optužnom predlogu ODT Kotor Kt. broj 421/16 od 18.10.2016. godine, nakon održanog glavnog i javnog pretresa dana 14.09.2017. godine,u prisustvu Državnog tužioca u ODT Kotor Ljiljane Milić, okrivljenog V.V., okrivljenog L. P. i njegovog branioca adv. Spasoja Ljesara, te punomoćnika ošt. I. G. adv. pripravnika Đ. L. dana 19.09.2017. godine donio je i javno objavio </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U </span>
</p>
<p>&nbsp;</p>
<p>&nbsp;</p>
<p>
<span class="span1">1.Okrivljeni L. P., JMBG ..., od oca R. i majke V., rođene G., rođen .... godine u P., stalno nastanjen u B., L. ..., dipl. inžinjer saobraćaja, oženjen, otac dvoje mal. djece, sa završenom VSS, srednjeg imovnog stanja, ranije neosuđivan, protiv kojeg se ne vodi postupak za drugo krivično djelo</span>
</p>
<p>&nbsp;</p>
<p>
<span class="span1">2.Okrivljeni V.V., JMBG ...., od oca V. i majke S., rođene K., rođen .... godine u B., stalno nastanjen u B., P. ..., radnik, oženjen, otac četvoro djece, sa završenom OŠ, lošeg imovnog stanja, ranije osuđivan presudom Osnovnog suda u Bijelom Polju K.237/08 od 05.12.2008 godine zbog krivičnog djela iz čl. 172 st.1 Krivičnog zakonika Crne Gore na novčanu kaznu u iznosu od 18.000,00 DIN, presudom Osnovnog suda u Bijelom Polju K.237/08 od 05.12.2008 godine zbog krivičnog djela iz čl. 265 st.1 Krivičnog zakonika Crne Gore na kaznu zatvora u trajanju od 30 dana i novčanu kaznu u iznosu od 300,00 €, presudom Osnovnog suda u Bijelom Polju K.262/09 od 28.04.2009 godine zbog krivičnog djela iz čl. 154 Krivičnog zakonika Crne Gore na novčanu kaznu u iznosu od 400,00 € i presudom Opštinskog suda u Čačku K.8/96 od 24.02.1997 godine zbog krivičnog djela iz čl. 165 st. 1 Krivičnog zakonika na kaznu zatvora u trajanu od 3 mjeseca uslovno na 1 godinu, protiv kojeg se ne vodi postupak za drugo krivično djelo</span>
</p>
<p>&nbsp;</p>
<p>
<span class="span1">                                                             K r i v i  s u</span>
</p>
<p>
<span class="span1">Što su</span>
</p>
<p style="text-align:center;">
<span class="span1">I.</span>
</p>
<p>&nbsp;</p>
<p style="text-align:center;">
<span class="span1">OKR. L. P.</span>
</p>
<p>&nbsp;</p>
<p>
<span class="span1">Dana 22.08.2016. godine oko 14,30 časova, na Zelenoj pijaci „M. p.“, u ul. 22. N. ... u B., pri svađi sa okr. V. V., mašio se sredstva podobnog da se tijelo teško povrijedi ili zdravlje teško naruši, pri čemu je bio uračunljiv i svjestan svoga djela i njegove zabranjenosti, a čije izvršenje je htio, na način što je za vrijeme svađe sa istim, sa svog štanda, pošto je uzeo staklenu flašu, istu podigao u namjeri da gađa okrivljenog V.,</span>
</p>
<p>&nbsp;</p>
<p>
<span class="span1">- čime je izvršio krivično djelo ugrožavanje opasnim oruđem pri tuči i svađi  iz čl. 154 Krivičnog zakonika</span>
</p>
<p>&nbsp;</p>
<p style="text-align:center;">
<span class="span1">II.</span>
</p>
<p style="text-align:center;">
<span class="span1">OKR. V. V.</span>
</p>
<p>&nbsp;</p>
<p>
<span class="span1">Dana 22.08.2016. godine oko 14,30 časova, na Zelenoj pijaci „M. p.“, u ul. ... N.... u B., ugrozio sigurnost okrivljenog L.P. i oštećene G. I. prijetnjom da će napasti na njihov život ili tijelo, na način što, se zalijetao u njihovom pravcu u čemu su ga zadržale V. S.i L.D., kojom prilikom im je uputio prijetnje „ubiću vas, zaklaću vas, istjeraću vas</span><span class="span2">“</span><span class="span1">, pri čemu je bio uračunljiv i svjestan svoga djela i njegove zabranjenosti, a čije izvršenje je htio</span>
</p>
<p>&nbsp;</p>
<p>
<span class="span1">- čime je izvršio krivično djelo ugrožavanje sigurnosti iz čl. 168. st. 1. Krivičnog zakonika</span>
</p>
<p>&nbsp;</p>
<p>
<span class="span1">Pa im sud  i to : okrivljenom  L. P.na osnovu krivičnopravne odredbe navedene pod tačkom I. dispozitiva presude, a okr. V. V. na osnovu krivičnopravne odredbe navedene pod tačkom II. dispozitiva presude, te  kod obojice okrivljenih i primjenom odredbi </span><span class="span1">čl. 4, 5, 13, 15, 32, 36, 42, 52, 53. i 54. Krivičnog zakonika Crne Gore te odredbi čl. 226, 229, 239, 368. i 374. Zakonika o krivičnom postupku, izriče</span>
</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">Kojom im tvrđuje kaznu zatvora u trajanju od po 30 (trideset) dana i istovremeno određuje da se kazna neće izvršiti ukoliko okrivljeni za vrijeme od jedne godine od dana pravosnažnosti presude ne učine novo krivično djelo.</span>
</p>
<p>&nbsp;</p>
<p>
<span class="span1">Dužni su okrivljeni na ime troškova krivičnog postupka -  sudskog paušala uplatiti iznos od po 30,00 eura, u korist budžeta Crne Gore, na žiro račun broj 832-16-52, u roku od l5 dana od dana pravosnažnosti presude i dokaz o uplati dostaviti ovom sudu s pozivom na broj K. 321/16/16.</span>
</p>
<p>&nbsp;</p>
<p>
<span class="span1">Oštećena I. G. se sa postavljenim imovinsko pravnim zahtijevom upućuje na parnični postupak. </span>
</p>
<p>&nbsp;</p>
<p>
<span class="span1">                                                        O b r a z l o ž e n j e </span>
</p>
<p>&nbsp;</p>
<p>
<span class="span1">ODT Kotor aktom Kt.br.421/16 od 18.10.2016. godine optužilo je L. P. zbog krivičnog djela ugrožavanje opasnim oruđem pri tuči i svađi iz čl.154. Krivičnog zakonika a okr. V. V.zbog krivičnog djela ugrožavanje sigurnosti iz čl. 168 st. 1 Krivičnog zakonika.</span>
</p>
<p>&nbsp;</p>
<p>
<span class="span1">Postupajući po navedenom optužnom aktu sud je održao glavni pretres na kojem je okrivljeni L.P. u svojoj odbrani naveo da je dana 22.08.2016. godine na Z.p. „M. p.“ u B.imao problem sa V.V., da je pored njega bila G. I., koja radi sa njim, te da je V.V.,  došao do njihovog štanda, da se zaletio  prema I. G.i, da joj se unio  u lice i da je počeo da viče na istu , izgovarajući riječi „šta će ova moja mušterija tu, srediću te ja za ovo“. Naveo je da se on tada uznemirio, imajući u vidu šta se dešavalo ranije, tj. da je otac V. bio fizički napao G. prije dva mjeseca. Naveo je da se obratio V. kako bi isti prestao da uznemirava G., i da istu ostavi na miru, nakon čega se V. njemu obratio riječima „šta ti nije jasno, hoćeš i tebi da pokažem“. Objasnio je da se V. poslije toga udaljio iza svog štanda i nastavio da galami, govoreći „vidjećete vi za ovo, zapamtićete vi mene zbog ovoga, zbog čega je njemu G.rekla da pozove policiju, pa da je on istu i pozvao, te da je V. i dalje nastavio, govoreći „dođi pičko, poslije osam sati da se obračunamo“. Objasnio je da je V. zatim uzeo staklenu flašu sa svog štanda, da je istu podigao u namjeri da G. i njega gađa, ali da nije uspio da ih pogodi jer su ga spriječili njegova sestra i radnica, te da je flaša pala i razbila se pored njihovog štanda. Naveo je da je V. i poslije toga uzimao flaše u namjeri da ih gađa, ali da isti nije uspio da ih pogodi, već su se flaše razbijale ispred štanda V. i njegovog štanda, te da je V. tada izgovarao riječi „zapamtićeš me, ubiću te, zaklaću te ovom flašom, od nas dvoje jedan sigurno neće biti ovdje“. Objasnio je da se on tada udaljio sa strane, jer je bilo puno stakla, da se čak i jedna mušterija isjekla, kao i da je radnica V., T. T. istrčala da pokupi staklo. Naveo je da nije uzimao flašu tokom rasprave sa V. V., da istom nije prijetio, te da nije tačno da je I.G. uhvatila za ruku mušteriju, koja je prišla štandu V. i tu mušteriju odvukla ka njenom štandu. Dalje je naveo da je tačno da je V. rekao da slučajno ne pokušava da udari G., ali da mu nije rekao da će mu poslije jebat majku, i da nije držao stisnute šake, takođe da nije tačno da je sa rashladnih vitrina uzeo staklenu flašu u ruku i pokušao da gađa V. sa istom. Objasnio je da nije psovao V., negirao je da mu je prijetio da će se sresti pa da će sve to riješiti. Negirao je da je V. rekao da  tu više neče raditi, takođe je objasnio da sukob izneđu njega i G., sa jedne strane i V., sa druge strane, traje zadnjih godinu dana, da je prije dva mjeseca V. otac nasrnuo na G., da je udario  pesnicom i davio je, usled čega je G. pala na pod, te da je protiv V.V.pokrenut krivični postupak zbog toga. Naveo je da između njih postoje razmirice zbog mušterija, da on do sada nije nasrtao na V., ali da se istom par puta obratio govoreći da više ne nasrće na žene. Na glavnom prettresu je još dodao  da je on kritične prilike pokušao da zaštiti oštećenu G., jer su stalne svađe između V. i imenovane, a da je ranije otac V. napao G. i njenu sestru. Naveo je da se te prilike okrivljeni V. iz čista mira obratio G., da je istoj počeo da prijeti, te da je on samo rekao V. da sa tim prestane da se ne bi sve ponovo završilo kao i sa njegovim ocem koji je pesnicama 16 juna izudarao G.. Naveo je da je V.i pored toga vrijeđao i prijetio G., da je njemu rekao da će mu pokazati poslije 8 sati, da ga je V.nazvao pičkom i burno reagovao kada je rekao da će zvati policiju, te da se u jednom momentu V.uhvatio za flaše koje je bacao prema njihovom štandu, međutim da su se G. i on  sklonili tako da nijedna flaša nije došla do njih. Istakao je da on nije počinio djelo koje mu se stavlja na teret i da niti u jednom momentu nije uhvatio flašu u namjeri da je baci prema V., te da je V. njima prijetio da će ih zaklati, pobiti, istjerati i da neko od njih neće tu raditi, a koje prijetnje je V. uputio njemu i G.koje prijetnje su izazvale uznemirenost kod njih, te je dodao da je pozvao policiju odmah čim je V. počeo da prijeti i da baca flaše.</span>
</p>
<p>&nbsp;</p>
<p>
<span class="span1">Okrivljeni V. je prigovorio iskazu L., tvrdeći da nije iz čista mira krenuo prema I.G.i, i da je odreagovao samo zato što mu je ista odvukla mušteriju.</span>
</p>
<p>&nbsp;</p>
<p>
<span class="span1">Okrivljeni V. V.je u svojoj odbrani  u bitnom  naveo da je dana 22.08.2016. godine oko 14,30 časova bio na Z.p.„M.p.“ u B.gdje inače radi, da su njegovom štandu prišle mušterije i da je tada prišla G. I.koja radi na štandu L., i odvukla mu te mušterije na  štand L.. Naveo je da je on na to regaovao i rekao G. da mu ne vuče mušteriju, da mu je onda prišao P.L. i da je počeo da mu psuje majku  i da viče “udari je, udari je, pa ću ti posle jebati majku“, držeći stisnute šake. Objasnio je da je L. na to odgovorio „ako si ti muško i ima šta da riješimo, ajde izvoli“, i da je L. odmah nakon toga sa svoje tezge uzeo staklenu flašu u ruku, da je isti pokušao da ga gađe sa tom flašom, ali da su L.u tome spriječili neki ljudi koje on ne poznaje. Naveo je da je kada se okrenuo da bi se vratio iza rashladne vitrine pored svog štanda, laktom desne ruke obalio staklene flaše koje su bile poređane na vitrini, međutim da nije siguran i da je moguće da je to učinila i njegova majka ili neko drugi. Naveo je da je stao iza rashladne vitrine, da je L.nastavio da ga vrijeđa i da mu prijeti „jebem ti majku, pokazaću ja tebi, srešćemo se ja i ti, pa ovo da riješimo, jebaću ti mater, nećeš ga više ti ovdje raditi“. Istako je da se osjetio ugroženim zbog ovih prijetnji. Tvrdio je klategorično da L. nije gađao staklenim flašama, da nije nasrtao na G.niti da je istoj prijetio, te da nije tačno da je on L.prijetio riječima „zapamtićeš me, ubiću te, zaklaću te ovom flašom, jedan od nas sigurno neće biti ovdje. Objasnio je da je ovo već drugi put da ga L. fizički napada, da je sve prijavljeno policiji, te da mu je L. pravio probleme unazad dvije godine, tako što je vršio psihički pritisak na njega, u namjeri da ga istjera sa pijace. Naveo je da je kritične prilike bila prisutna njegova majka V.S., njegova sestra D. L.i radnica D.T.. Još jednom je naveo da nije prijetio L. P., da nije uzimao flaše tokom rasprave sa istim, da nije krenuo put G.da joj se nije unosio u lice, da je nije vrijeđao i da joj nije prijetio  stisnutim šakama, već da je njemu L. prijetio i uzeo flašu u namjeri da ga gađa, a da ne zna ko je istom uzeo flašu iz ruke. Na glavnom je pretresu još dodao dodao da sukob između njega i porodice L. traju već duže vrijeme, tj da je konkretno njegov otac još u junu mjesecu 2016 godine imao skukob sa istima, odnosno da su njegovog oca isprovocirali i da to traje sve do danas. Objasnio je da je zbog navedenog stalno pod stresom, da se liječi kod dermatologa u klinici „F.“ kod dermatologa, jer mu je od stresa otpala kosa, te da je prije toga liječen u KBC, takođe je objasnio da stalno ima psihičke probleme zbog L., koji stalno vrše pritisak na njega i maltretiraju ga. Naveo je da je kritičnog dana, kao što je naveo i kod ODT, povod svađe bila okolnost da je radnica L., kada je njemu na štand pristupio jedan stranac da kupi pečurke, došla i istog odvukla za rame da ne kupuje kod njega. Naveo je da je tada došao L. sa flašom u rukama i pozvao ga da udari G.,  da je on na to rekao L. da nema iz kojeg razloga da udari G., i ako L. hoće neka izvoli, takođe je naveo da L.njega već dvije godine psihički maltretiraju na isti način. Objasnio je da on nije gađao flašama L. i G.kritične prilike.   </span>
</p>
<p>&nbsp;</p>
<p>
<span class="span1">Okrivljeni L. je prigovorio iskazu okrivljenog V.</span>
</p>
<p>
<span class="span1"> </span>
</p>
<p>
<span class="span1">U dokaznom postupku koji je proveden u cilju utvrđivanja činjeničnog stanja i krivice okrivljenog, sud je proveo sljedeće dokaze: neposredno je saslušao svjedoka oštećenu G. I., te je neposredno saslušao svjedoka V. S., izvršeno je suočenje između svjedoka oštećene I.G. i svjedoka V. S.neposredno je saslušao svjedoke N. J., L. D. i T.D., te je izvršeno suočenje okrivljenih L.P. i V. V., izvršen je uvid u CD  snimak sa nadzornih kamera na zelenoj pijaci M. p. B., te je pročitan izvod iz KE za okr. V. V.  od 29.06.2017 godine.</span>
</p>
<p>&nbsp;</p>
<p>
<span class="span1">U dokaznom postupku sud nije prihavatio predlog okrivljenog L. da se sasluša u svojstvu svjedoka N. Š., jer bi se time odugovlačio postupak,  takođe  se odustalo od izvodjenja dokaza saslušanjem svjedoka S.R., kako se krivični postupak ne bi odugovlačio i odbijen je predlog odbrane okr. L. da se donese flaša za koju se navodno krit. prilike mašio ovdje okr. L.P., kao i da se izvrši uvid u fotografije i vizit kartu na kojima se navodno vidi u kakvim flašama se prodaje rakija jer predmetna flaša nije oduzeta od strane službenika UP pa bi odbrana mogla donijeti bilo kakvu flašu a ne onu za koju se isti mašio, a u toku postupka nije sporeno da se radilo o staklenoj flaši.</span>
</p>
<p>&nbsp;</p>
<p>
<span class="span1">Svjedok oštećena G. I.je u bitnom navela da je dana 22.08.2016 godine posle 14,00 bila na štandu koji drži L. P., da kod njega inače radi, da su otac V. V., majka i sestra, zajedno sa V.unijeli robu i to u prostor gdje nije dozvoljeno, budući da taj prostor služi za prolaz, te da se ta roba nalazila u jednom paketu a da su do tog paketa bile 3-4 flaše rakije, da su te flaše stavili na rashladnu vitrinu gdje prodaju sir, takođe je navela da je jedan čovjek prišao njenom štandu, kupio od nje masline i napustio štand, da bi tog čovjeka V. u prolazu zakačio, a da je moguće i da je i ona zakačila tog čovjeka. Objasnila je da kako se taj čovjek našao između nje i V.da je isti  vjerovatno želio da izađe iz te situacije, pa da se okrenuo u namjeri da napusti taj prostor ali da je V.tada krenuo prema njoj  i psovao je, a da misli da je isti imao namjeru da je udari, i da je onda L. P. prišao i rekao „šta je, hočete li opet da se bijete“, budući da je ona 16.06.2016 godine imala fizički sukob sa V.ocem. Navela je da je V.onda uzeo sa rashladne vitrine 3-4 staklene flaše, da je iste bacio prema njoj, a da je iza nje bio P., te da te flaše nijesu pogodile ni nju ni P.. Takođe je navela da je V. majka pritrčala i istog omela da flaše baci u njihovom pravcu. Navela je da im je V., dok je uzeo flaše, prijetio govoreći „ubiću vas, zaklaću vas, istjeraću vas“, da je psovao P. majku, te da je govorio da se neće to tako završiti, da može i bez suda to da uradi. Istakla je da se ona zbog tih prijetnji osjetila ugroženom,  jer je V. prijetio i njoj i P. da će ih ubiti. Navela je da L.P. nije prijetio V., niti bilo kome, već da je V. samo rekao, a kao što je već navela „jesi li došao da se biješ“, ali da nije čula da je P. uputio ikakve prijetnje. Objasnila je da P.nije uzimao nikakvu flašu u ruku u namjeri da gađa V.. Dalje je navela da nije izlazila sa štanda na kome radi, da nije prilazila štandu V. V. i odvlačila mušterije koje su stajale za njegovim štandom, te da nije čula i vidjela da je P. L. prišao V. štandu, da je istom psovao majku i izazivao ga, govoreći „udari je, udri je, pa ću ti posle jebati majku“, što je izgovorio držeći stisnute šake. Navela je da nije čula da je V. na gore navedeno odgovorio „ako si ti muško i ima šta da riješimo, ajde izvoli“, te da je te prilike V.krenuo put nje u namjeri da je udari. Objasnila je da je njoj i P., V.prijetio kao što je već navela, da nije čula da je V. prijetio P. da će ga zaklati sa flašom, međutim da je isti više puta ponovio da nju i</span><span class="span2"> </span><span class="span1">P.zaklati i pobiti. Na glavnom pretresu je još dodala da je kritične prilike radila na štandu, da je oko nje bilo turista, da se okr.V. iz čista mira zaletio prema njoj, te da tortura od V. i njegove porodice traje od juna mjeseca kada je udarena od strane oca V. sa leđa u predijelu vilice. Objasnila je da je normalno da se uplašila, zbog prethodno navedenog, kada je V.krenuo na nju i kada je počeo da prijeti i da viče, te je napomenula da V.i njegova porodica to rade od juna mjeseca i da bi svaki dan mogla iste da prijavljuje zbog toga što rade. Navela je da je kritičnog dana L.P.pristupio kako bi je zaštitio, kada je V. krenuo prema njoj, da se L.obratio V.i rekao mu da je ostavi na miru, međutim da se V. zaletio na L.. Objasnila je da te prilike L.nije imao nikakvu flašu u rukama niti je istom prijetio, da je ona bila između V. i L., da se V.odvojio, da je pošao prema flašama koje ima na vitrini i da je počeo da ih gađa, ali </span><span class="span1">da ih nije uspio pogoditi, već su flaše pale između štandova. Navela je da su radnice V. sklonile to staklo, a da zna da su dvije turistkinje od tog stakla bile ozlijeđenje, te da su Vukovića njegova sestra i majka držale i da je isti svo vrijeme vrijeđao i prijetio sve do dolaska policije, te je dodala da je V. prijetio da će ih zaklati, istjerati, ubiti. Pridružila se krivičnom gonjenju i postavila je imovinsko pravni zahtijev u odnosu na okr. V.V..</span>
</p>
<p>&nbsp;</p>
<p>
<span class="span1">Svjedok V. S. je navela da je dana 22.08.2016 godine oko 14,30 časova bila na pijaci gdje njen sin V.drži štand, da je prišlo dvoje mušterija štandu istog u namjeri da trguju, da je tada prišla G. I. koja radi na štandu L. P. i povukla te mušterije za ruku i povela do štanda L.. Navela je da je tada V. rekao G. „što vučeš mušterije sa moje tezge“, da je G. ćutala, a da je P. rekao „udari je, udari je“, na šta je V.odgovorio „ja neću da je udaram“. Objasnila je da je tada P. sa svojeg štanda uzeo staklenu flašu, da je podigao ruku sa flašom u namjeri da gađa njenog sina, ali da su P. u tome spriječili radnici L., i to J. i još jedna radnica čije ime ne zna. Navela je da su ona i njena kćerka D. zadržali V., kako ne bi došlo do sukoba između V. i P., međutim kako su one V. zadržavale, neko od njih troje je zakačio staklene flaše, koje su bile na njihovoj rashladnoj vitrini, pa da su iste pale i slomile se. Navela je da je V. sjeo na stolicu, da se P. sa štanda istom obraćao prijetnjama „ jebaću ti majku, ubiću te“, što je sve govorio sa podignutima rukama, koje su mu se tresle, te da je navedeno P. radio da bi izazvao V., jer je V. i ranije imao problema sa P.i da sve to radi u namjeri da ih istjera sa pijace. Navela je da njen sin V. nije prijetio P., niti bilo kome, niti da je P. gađao flašom, a da nije gađao flašom ni G., da nije uzimao flašu da bi imenovane gađao, već da je V.poslije izrečenih prijetnji od strane P., pozvao policiju. Objasnila je da je upravo zbog sukoba koji se ponavljaju njen sin postavio kameru na pijaci i da se može uzeti video zapis iz kojeg se najbolje može vidjeti šta se dešavalo. Navela je da oni trpe od P. i G., kao i njihove radnice, svakodnevno maltretiranje, da im odvlače mušterije, te da isti čak i nedozvoljavaju mušterijama da priđu njihovom štandu, da ih vrijeđaju , te da je njen sin upravo iz tog razloga dolazi na pijacu samo da donese robu. Na glavnom pretresu je još dodala da tvrdi da kritične prilike njen sin V. nije gađao flašama prema L. i G., da je L.držao flašu u ruci i da je krenuo premanjenom sinu, i da je ona stala ispred njenog sina kako ne bi došlo do sukoba. Navela je da je tu njen sin slučajno zakačio flaše sa vitrine koje su pale, takođe je navela da nije vidjela da je L. zamahivao flašom put njenog sina, ali da je vidjela da L. drži flašu, te da je istu držao u ruci podignutu kao da će da ga gađa. Objasnila je da je ona smatrala da L.hoće da gađa njenog sina, jer njen sin nije imao ništa u rukama, takođe je objasnila da nije tačno da je njen sin te prilike imao iscjepanu majcu od toga što su ga zadržavali da ne krene na njih. Navela je da je ona stajala ispred svog sina, da je isti poslije sjeo i zvao policiju.</span>
</p>
<p>&nbsp;</p>
<p>
<span class="span1">Oštećena I. G. je prigovorila iskazu svjedoka V.S. navodeći da je svjedok u potpunosti izokrenula priču.</span>
</p>
<p>&nbsp;</p>
<p>
<span class="span1">Svjedok N.J. je navela da je kritične prilike radila kod L.da je imala mušterije, te da je u jednom momentu V. nasrnuo na G. govoreći „ubiću te, zaklaću te“. Na posebno pitanje suda zbog čega je V. nasrnuo na G., da li je bilo nekog konflikta te prilike i zbog čega je V rekao navedene riječi G., svjedok nije odgovorila verć je navela da se zbunila i onda je nastavila da ćuti. Na ponovno pitanje suda da objasni kako je nasrnuo V. na G., svjedok je ponovno ćutala. Na pitanje suda da li su se bacali neki predmeti krit.prilike, svjedok je navela da je V. bacao boce na G., L. i na nju, da se </span><span class="span1">radilo o staklenim flašama rakije, koja rakija se prodaje na štandu, i da je L.uzeo flaše sa svog štanda.Takođe je navela da je L. tom prilikom krenuo da brani G. i da isti ni u jednom momentu nije imao flašu u ruci. Navela je da je nakon svega toga V. prijetio L., pozivao istog da se nađu nakon 8 sati i govorio da će ih zaklati i slično.</span>
</p>
<p>&nbsp;</p>
<p>
<span class="span1">Svjedok L. D. je navela da je kritične prilike bila na susjednoj tezgi sa majkom, da je vidjela kada je njen brat donio robu, a da misli da su bile pečurke u pitanju, i da mu je kada je istu izložio na tezgu,  tu prišla mušterija i gledala robu, te da je onda prišla i oštećena G. i tu mušteriju povukla. Navela je da je primjetila da je majka tamo otrčala i da je vukla brata, da je onda i ona došla tamo i vidjela da L.drži flašu podignutu prema njenom bratu, kojeg je ona zajedno sa majkom zadržavala, i da je pri tome sa vitrine počelo da pada piće, odnosno flaše koje su se na istoj nalazile. Navela je da je P. prišao njenom bratu i pozvao ga na tuču, da je njen brat P. rekao da ga slobodno udari, nakon čega je njen brat rekao da pozove policiju. Objasnila je da je L.držao flašu prema njenom bratu, da je L. zadržavala G. i da njenom bratu jeste bila pocjepana majca, jer ga je majka za istu povlačila, takođe je objasnila da se navedeno dešavalo na tezgi ispred njenog brata, a da su inače  tezge jedna pored druge.</span>
</p>
<p>&nbsp;</p>
<p>
<span class="span1">Svjedok T.D.je navela da je kritične prilike radila na štandu V., da je isti donio pečurke i izložio iste, da mu je tada prišla neka mušterija, da zna da je tu mušteriju neko odvukao i da je zbog toga došlo do svađe između V. i G.. Navela je da su se V. i G. samo verbalno raspravljali, da je u jednom momentu naišao P. i da je V. povukla njegova sestra da se ne bi svađao, te da su tom prilikom pale neke flaše sa vitrine. Navela je da nije vidjela da je u nekom momentu P. imao neke flaše u ruci, te da nije čula da je V. prijetio riječima „ubiću vas, zaklaću vas, istjeraću vas“, a da misli da navedeno nije čula zato jer se u jednom momentu sklonila na gornjoj tezgi, jer je ista ostala prazna. Navela je da je V. krenuo da se zaleće na P. nakon navedenog, da je isti do tada sjedao na stolici, ali da mu sestre nisu dale da ustane, tako da je ostao da sjedi. </span>
</p>
<p>&nbsp;</p>
<p>
<span class="span1">U dokaznom postupku izvršeno je suočenje svjedoka ošt. I. G.  i svjedoka V.S., na okolnost da li je kritične prilike L. držao flašu i istom nasrtao na V.odnosno da li je V. nasrtao na svjedoka ošt. I. G., a L.podigao flašu kako bi istu brano, nakon čega je oštećena I. G. gledajući u oči svjedoka V. S.navela da je ista dala lažan iskaz, tj da zajedno sa kćerkom i radnicima zadržavala svog sina da ne nasrne na nju, a kasnije i na L.dok je svjedok V. S. navela da je oštećena odvlačila njihove mušterije i da je to uzrok njihovih stalnih svađa, da se oštećena neprimjereno ponaša i da ona ostaje pri svom iskazu.</span>
</p>
<p>&nbsp;</p>
<p>
<span class="span1">U dokaznom postupku takodje je izvršeno  suočenje okrivljenih, a na okolnosti da li je okr. L.kritične prilike uzeo staklenu flašu kako bi istom pogodio V., te da li je okr. V. kritične prilike prijetio kako mu se stavlja na teret i gađao flašama  put L. i G., nakon čega je okr. V. naveo da je kritične prilike L. uzeo flašu i držao je u vazduhu, da nije sa istom zamahivao i da mu je govorio da udari G.ako smije, te je tvrdio da nije prijetio L. ni G.Na pitanje suda zašto smatra da je sa tom flašom L. htio da ga gađa, okr. V. je naveo da L.ne bi držao flašu u vazduhu da nije mislio da ga gađa i da je flašu držao za grlić, dok je okr. L. naveo sve kao i u svojoj odbrani.</span>
</p>
<p>&nbsp;</p>
<p>
<span class="span1">Uvidom u CD  snimak sa nadzornih kamera na zelenoj pijaci Mega prometa Budva (snimak br.2)</span><span class="span1"> sud je nesporno utvrdio da se na istom snimku jasno vidi da dana 22.08.2016 godine jedna mušterija na zelenoj pijaci Mega prometa Budva ide između štandova i da ista dolazi prvo do štanda na kojem radi okr. V.V., da tada mušteriji prilazi svjedok I. G. i istu hvata za ruku i odvodi do štanda okr. L., nakon čega okrivljeni V. dolazi do štanda L. i da dolazi do verbalne rasprave između okr. V. i svjedoka I.G.. Dalje se na navedenom snimku jasno vidi da u jednom momentu dolazi okr.L. i staje pored/iza svjedoka I. G. nakon čega dolazi do verbalane rapreve između okrivljenog V. V. i okr. L. P.da okr. L.u jednom momentu uzima flašu sa svoje prodajne tezge, drži je podignutu u ruci a zatim istu vraća na isto mjesto na tezgi. Dalje se na navedenom snimku jasno vidi da se okrivljeni V. V.vraća za svoj štand i upućuje riječi okr. L. i oštećenoj I. G.,  da  u jednom momentu ponovo kreće ka štandu okr. L. takoće govoreći u pravcu okr. L.i ošt.I., tj. izlazi iz svog štanda i kreće da se zalijeće put štanda okr.L., u čemu su ga spriječile svjedok V. S.i D.L., nakon čega se okr. V. vraća za svoj štand, kojom prilikom je isti vraćajući se za svoj štand rukom oborio flaše koje su se tu nalazile. Za istaći je da se na predmetnom snimku vidi da se za vrijeme kritičnog događaja svjedok V.S. nalazila iza svoje tezge, dakle na štandu okr. V. V., dok se svjedok L. D. nalazila kod svoje tezge koje je udaljena od tezge L. i tezge V., odnosno, ista se nalazi u gornjem dijelu pijačnog prostora.</span>
</p>
<p>&nbsp;</p>
<p>
<span class="span1">Iz izvoda iz KE za okr. V. V. od 29.06.2017 godine proizilazi da je isti osuđivan a kao je navedeno u dispoztivu presude.</span>
</p>
<p>&nbsp;</p>
<p>
<span class="span1">Na osnovu rezultata dokaznog postupka, cijeneći sve provedene dokaze pojedinačno i u uzajamnoj povezanosti shodno članu 370. stav 3. ZKP-a, i u odnosu na odbrane okrivljenih, sud je utvrdio činjenično stanje navedeno u izreci presude.</span><span class="span1"> Krivično-pravno ocjenjujući ovako utvrđeno činjenično stanje, sud je našao da je okrivljeni L.P.učinio krivično djelo ugrožavanje opasnim oruđem pri tuči i svađi iz čl.154.Krivičnog zakonika CG, a okrivljeni V.V. krivično djelo ugrožavanje sigurnosti iz čl. 168 st. Krivičnog zakonika.</span>
</p>
<p>&nbsp;</p>
<p>
<span class="span1">Naime, vezano za utvrdjivanje krivčnopravne odgovornosti okr. L. P. sud je analizirao odbranu istog a okr. L.je u istoj negirao izvršenje tog krivičnog djela koje mu je stavljeno na teret optužbom navodeći da tokom rasprave sa okr. V. nije uzimao staklenu flašu sa rashladne vitrine i da nije pokušao da gađa okr. V. sa istom. Tvrdio je da nije prijetio okr. V. da će se sresti pa da će sve to riješiti, te je objasnio da između njega, kao i svjedoka I. G., sa jedne strane i okr. V., sa druge strane, postoji sukob, tj razmirice zbog mušterija koji traje unazad godinu dana, kao i da je dva mjeseca prije kritičnog događaja otac okr. V. V. udario pesnicom i davio G., te da je on dakle, kritične prilike samo pokušao da zaštiti oštećenu G., zbog učestalih svađa između V. i imenovane, a da je istoj okr. V.V. te prilike iz čista mira prišao i počeo da joj prijeti. Tvrdio je da je on istom samo rekao da sa tim prestane. </span>
</p>
<p>&nbsp;</p>
<p>
<span class="span1">Svjedok oštećena G. I. u svom iskazu u potpunosti je potvrdila odbranu okr. L.. i  ista na identičan način u svom iskazu kao i okr. L. P. opisuje predmetni događaj, tačnije događaj bliže opisan pod stavom I dispozitiva presude, odnosno ista je navela da je kritične prilike okr. V.prišao štandu na kojem je radila i da joj je bez razloga počeo da prijeti, te da je okr. L. P.prišao i htio da je zaštiti, kojom prilikom je okr. L. uputio okr. V.samo riječi „jesi li došao da se biješ“, budući da je između nje i porodice V. i ranije bilo sukoba. </span>
</p>
<p>&nbsp;</p>
<p>
<span class="span1">Međutim, ovako datu odbranu okr. L. P. u kojoj je isti negirao izvršenje krivičnog djela stavljenog mu teret, predstavljajući da je kritične prilike samo pokušao da zaštiti I. G. od okr.V., imajući u vidu da su i ranije postojali sukobi imenovanih, sud nije prihvatio iako je ista bila potvrdjena iskazom svjedoka oštećne I.G.,  cijeneći da je ista data u cilju umanjenja i  izbjegavanja njegove krivično pravne odgovornosti, jer je ista  u suprotnosti sa činjenicama koje je sud utvrdio uvidom u snimak nadzornih kamera na zelenoj pijaci Mega prometa Budva te sa odbranom okr.V. V., i iskazom svjedoka  L. D. te svjedoka V.. S Iz tih razloga nije prihvaćen ni iskaz oštećene I. G. a u dijelu koji se odnosi na njene tvrdnje da L. P.nije prijetio V., niti bilo kome, već da je V. samo rekao,  „jesi li došao da se biješ“, ali da nije čula da je P.uputio ikakve prijetnje. i da P. nije uzimao nikakvu flašu u ruku u namjeri da gađa V.. </span>
</p>
<p>&nbsp;</p>
<p>
<span class="span1">Naime, na snimku video nadzora - kamera sa predmetne pijace,  jasno je uočljivo da je jedna mušterija prvo došla do štanda okr. V., da je istoj prišla svjedok ošt. I.G., da je tu mušteriju uhvatila za ruku i odvela do štanda okr. L., nakon čega je okr. V. došao do štanda okr. .,  i nakon čega dolazi do verbalne rasprave izmedju istih kao i svjedoka oštećene I. G., a upravo kako je to u svojoj odbrani i naveo okr. V.V.i kako su to u svojim iskazima naveli svjedoci V. S. i L. D.  čije je iskaze u tom dijelu sud prihvatio jer su bili saglasni i potvrdjeni video snimkom. S tim  u vezi odbrana okr. L. da se okr. V.iz čistog mira zaletio put I.G.i da je on istu krenuo da zaštiti, za sud nije bila prihvatljiva.  </span>
</p>
<p>&nbsp;</p>
<p>
<span class="span1">Na predmetnom snimku  se takodje  utvrdjuje da je okr. L. stajao iza ošt. I. G., i da se preko nje  verbalno obraćao okr. V., utvrdjuje se da se oni tu verbalno raspravljaju u kojoj raspravi učestvuje i ošt. I.. S obzirom da je okr. L. stajao iza ledja ošt. I., sud ne stiče dojam da  se isti upustio  u raspravu sa okr. V., da bi istu zaštitio, već da je želio da se sa istim raspravi, jer bi bilo  logično da bi a da je htio da zaštiti ošt. I., da bi stao ispred nje, a ne ostao iza njenih ledja. I iz tog razloga sud  nije prihvatio odbranu okr. L. da se on upustio u raspravu sa V., kako bi zaštitio ošt. I.. </span>
</p>
<p>&nbsp;</p>
<p>
<span class="span1">Takodje se na predmetnom snimku  jasno vidi  kako  prilikom  rasprave sa okr. V., okr. L. u jednom momentu uzima flašu sa svoje prodajne tezge, podiže je, a zatim je vraća na isto mjesto na tezgi, nakon što ga  dvije žene iza njegovih ledja zadržavaju u njegovoj namjeri. S obzirom na tu činjenicu odbrana okr. L. da kritične prilike nije uzimao flašu, kako bi gadjao V., nije prihvaćena a nijesu prihvaćeni ni iskazi svjedoka ošt. I.G. i N.J. u dijelu gdje su iste tvrdile da se okr. L. nije mašio za flašu u najeri da gadja okr.V..  Da se okr. L. mašio za flašu prilikom verbalne rasprave sa okr. V.  proizilazi i iz odbrane okr. V.a isto  su potvrdili  i svjedoci  V.S. i L. D., koje su jasno navele da se L. uhvatio sa flašu i podigao je u namjeri da gadja V., a njihove iskaze u tom dijelu sud je prihvatio jer su potvrdjeni činjenicama koje proizilaze iz predmetnog CD snimka. S tim u vezi sud nije prihvatio navode odbrane okrivljenog u završnoj riječi da svjedokinje V. S. i L.D. nijesu ni mogle vidjeti momenat kada se okr. L. mašio za flašu jer sud iste jasno uočava na predmetnom video zapisu u tom momentu.</span>
</p>
<p>&nbsp;</p>
<p>
<span class="span1">Dakle, s obzirom na činjenice koje je sud utvrdio iz predmetnog video snimka,  nije prihvaćen iskaz svjedoka ošt. I.G., koja je tvrdila kao i okr. L.,  da se okr. V. bez razloga kritične prilike  počeo svadjati, prijetiti i zaletati put njih, kao ni njen iskaz da istome nije odvlačila mušteriju, jer se na snimku jasno vidi da je to činila.  Svjedok ošt. I.G., takodje je kako je već navedeno negirala da je  okr. L.kritične prilike uzeo </span><span class="span1">flašu u namjeri da gadja okr. V., te je  iskaz iste i u tom dijelu bio  neuvjerljiv, a s obzirom da se navedeno jasno vidi na predmetnom CD snimku.  </span>
</p>
<p>&nbsp;</p>
<p>
<span class="span1">Sud je  vezano za krivično djelo koje se stavlja na teret okr. L., cijenio iskaz svjedoka N. J.i T. D.Iskaz svjedoka N. J. je bio neuvjerljiv za sud, iskaz iste bio je kao napamet naučen, pa nakon što ju je sud  prekinuo u njenom izlaganju postavivši joj pitanje, svjedok je ostala da ćuti, navodeći da se zbunila te je nakon ostalih postavljenih pitanja od strane suda takodje ostala da ćuti, da bi naknadno navela da je  okr. V. bacao boce na G. i L.i nju, odnosno staklene flaše od rakije, koje je uzimao sa svog štanda, te da je L. branio G. ali da nije uzimao flašu. Iskaz svjedoka N. J.,bio je neuvjerljiv za sud i  iz razloga što je ista tvrdila da je okr. V. bacao flaše na njih, kao što su to tvrdili okr. L. u svojoj odbrani, te ošt. I.u svom iskazu, medjutim, kako je već rečeno, na CD snimku video nadzora, a koji je sud  detaljno pogledao to nije vidljivo, tako da je za sud bila prihvatljiva odbrana okr. V., da  kritične prilike nije bacao flaše prema istima, a što su potvrdili i svjedoci V.S.i L.D.. Iskaz svjedoka T. D., bio je prihvatljiv za sud jer je bio saglasan sa činjenicama koje je sud utvrdio uvidom u cd snimak video nadzora. Svjedok je navela da se u jednom momentu udaljila ka gornjoj tezgi, medjutim na osnovu iskaza iste sud je utvrdio da je krit.prilike štandu V.prišla mušterija koju je neko odvukao i da je to bio povod svadje i to verbalne svadje  izmedju V. i ošt. I., da je V. povukla njegova sestra da se ne bi svadjao, da su tom prilikom pale neke flaše sa vitrine i da se kasnije sklonila na gornju tezgu, pa da nije čula njihovu verbalnu raspravu, a da se V. zaletao put L., a da je kasnije sjedao na stolici, i da mu sestre nisu dale da ustane nakon navedenog, pa da je ostao da sjedi.  </span>
</p>
<p>&nbsp;</p>
<p>
<span class="span1">Dakle, činjenično stanje koje je utvrdjeno i opisano pod tačkom I. dispozitiva presude, sud je nesumnjivo utvrdio analizom odbrane okrivljenih, na osnovu iskaza svjedoka V. S. i L. D.,  te na osnovu činjenica utvrdjenih uvidom u video zapis na predmetnom CD-u, a izmedju kojih dokaza nije bilo kontradiktornosti. Sud je dakle prihvatio odbranu okr. V. u dijelu gdje je naveo da je okr. L. podigao flašu u namjeri da ga gadja jer to proizilazi kako iz video zapisa tako i iz iskaza svjedoka V. S. i L.D.dok odbrana okr. L.da navedeno nije učinio (mašio se za flašu) nije prihvaćena kao ni iskazi svjedoka ošt. I. G., N.J. na tu okolnost  jer su bili  neuvjerljivi iz već navedenih razloga. </span>
</p>
<p>&nbsp;</p>
<p>
<span class="span1">S obzirom na navedeno, okr. L. je svojim radnjama opisanim pod tačkom I. dispozitiva presude, ostvario sve bitne elemente bića krivičnog djela ugrožavanja opasnim orudjem pri tuči ili svadji iz čl. l54. KZ-a, jer se kritične prilike mašio staklene flaše, koja predstavlja sredstvo podobno da tijelo teško povrijedi ili zdravlje teško naruši, a pri tom je bio svjestan svog djela i njegove zabranjenosti odnosno postupao je sa direktnim umišljajem .</span>
</p>
<p>&nbsp;</p>
<p>
<span class="span1">Okr. L.je u toku postupka negirao  da se kritične prilike mašio za flašu, medjutim u završnoj riječi njegov branilac ističe da je isti uzeo flašu u ruku, ali ne sa namjerom da gadja okr. V., da njegova namjera i motiv nisu bili agresivni, napadački ili prijeteći,  već da je istom bio cilj da pokaže V. da je prekardašio u svom junačenju nad ženom,  medjutim te navode sud nije prihvatio, jer uvidom u predmetni CD snimak  nije stekao to uvjerenje, već naprotiv suprotno.  Da je  namjera L. bila napadačka i prijeteća, ukazuje i to što je isti pod pritiskom dviju žena koje su bile iza njega vratio flašu na mjesto odakle ju je uzeo, a navedeno proizilazi i iz odbrane okr. V., te svjedoka V. S. i L. D.. Sud je  takodje  cijenio i navode branioca okr. L.da isti na štandu ima plastične </span><span class="span1">flaše i da se radilo o plastičnoj flaši, medjutim sud navedeno nije prihvatio jer se u toku kako prethodnog postupka, tako i na glavnom pretresu, nije postavljalo kao sporno da se radilo o staklenoj flaši, sam okr. L. je dajući svoju odbranu negirao da je u ruku uzeo staklenu flašu a plastičnu flašu nije spominjao ni ukakvom kontekstu,  pa istu naknadno spominje tek nakon što je angažovao branioca i isti tek tada  ističe navedeno, dakle tek nakon saznanja da se na snimku video zapisa vidi da se mašio za flašu.  Da se radilo o staklenoj flaši nesumnjivo proizilazi iz iskaza okr. V., te svjedoka V.S. i L. D. te je za sud navedeno nesporno utvrdjeno. </span>
</p>
<p>&nbsp;</p>
<p>
<span class="span1">Rješavajući o krivičnopravnoj odgovornosti okr. V.V.a vezano za krivično djelo koje mu je pod tačkom II. dispozitiva presude stavljeno na teret, sud je našao  da je isti kritičnog dana ugrozio sigurnost okr. L. P. i ošt. G. I.na način kako je to  navedeno pod tačkom II. dispozitiva presude, a koji činjenični opis je sud  korigovao, prilagodivši ga utvrdjenom činjeničnom stanju, a s obzirom da to nije učinio državni tužilac do zaključenja glavnog pretresa. </span>
</p>
<p>&nbsp;</p>
<p>
<span class="span1">Naime, okr. V. V. je u svojoj odbrani naveo da je povod svadji bilo to što je  njegovom štandu prišla mušterija koju je ošt. I.G., odvukla na štand L.,  a koji navodi odbrane  okr. V., su bili prihvatljivi za sud jer  je navedeno sud utvrdio i uvidom u predmetni CD - video zapis. Okr. V. je u svojoj odbrani negirao da je gadjao staklenim flašama oštećenu, da je prijetio L., kao i da  se zalijetao put oštećene, da joj se unosio  u lice. Tvrdio je da je nije vrijedjao niti prijetio, već da je  L.  prijetio njemu i uzeo flašu u namjeri da ga gadja.  Sud je djelimično prihvatio odbranu okr. V., odnosno sud je prihvatio da  isti nije bacao flaše prema ošt. I. i L., jer to ne proizilazi iz predmetnog snimka video zapisa, pa je za sud bilo prihvatljivo i logično objašnjenje okr. V., da je flaše slučajno rukom gurnuo ili on ili njegova majka, dakle isti nije sporio da su flaše pale, ali  se  iz tog razloga nije moglo staviti na teret istome da je flašama gadjao oštećenu i okr. L., jer on to nije učinio, što se jasno vidi na predmetnom video zapisu, a navedeno proizilazi i iz iskaza svjedoka V. S. i L. D..  S tim u  vezi sud nije prihvatio iskaz ošt. I., koja je tvrdila da ju je okr. V. gadjao flašama, a u tom pravcu je bila neprihvatljiva i odbrana  okr. L.., kao i iskaz svjedoka N. J., a vezano za okolnost da li je V. bacao flaše sa svog štanda prema njima. Sud je u tom pravcu prihvatio iskaz svjedoka T. D. koja je  navela da su kritične prilike pale neke flaše sa vitrine, a s obzirom da je njezin iskaz bio saglasan sa činjenicama koje proizlaze iz predmetnog CD -a video zapisa.  Medjutim,  odbrana okr. V.V., da se kritične prilike nije zaletao put oštećene, da joj se nije unosio u lice i prijetio, nije prihvaćena, a s obzirom da se na predmetnom CD video zapisu jasno vidi da se isti zalijetao prema istoj i da je svo to vrijeme bila izmedju njih verbalna rasprava, a da je tom prilikom okr. V. oštećenoj i okr. L., prijetio riječima " ubiću vas, zaklaću vas, istjeraću vas", proizilazi iz iskaza oštećene I. i odbrane okr. L., u kojem dijelu je sud prihvatio  njihove iskaze jer su bili uvjerljivi s obzirom na činjenicu da je bilo vidljivo na CD snimku, da se okr. V. iznerviran zalijeće put istih i nešto im govori, a kako su se te prilike isti osjetili ugroženima, jer su to  jasno naveli u svojim iskazima, u radnjama okr. V. nesumnjivo se ostvaruju svi bitni elementi bića krivičnog djela koje mu je stavljeno na teret pod tačkom II. optužbe.    </span>
</p>
<p>&nbsp;</p>
<p>
<span class="span1">Dakle, sud je prihvatio odbranu okr. L. P. i iskaz svjedoka ošt. I. G., u dijelu da je kritične prilike do njihovog štanda došao okr. V.i da je došlo do verbalne rasprave sa istim, kojom prilikm im je okr. V. uputio prijetnje " ubiću vas, zaklaću vas, istjeraću vas",  a s obzirom  na činjenice koje proizilaze iz snimka sa nadzornih kamera na </span><span class="span1">zelenoj pijaci Mega prometa Budva.  Na navedenom snimku ne mogu se čuti riječi koje im je okr. V. uputio ali se jasno vidi da se isti zalijeće put njih i da im nešto govori i da ga u daljem zalijetanju sprečavaju V. S. i L.D.,  pa je kod suda navedeno stvorilo uvjerenje da se u konkretnom slučaju zaista i  radilo o prijetnji, te je iskaz ošt. I. kao i odbrana okr. L. u pogledu sadržine upućenih im prijetnji od strane okr. V., prihvaćena od strane suda dok nisu prihvaćeni iskazi svjedoka V. S. i L. D. u dijelu gdje iste tvrde da okr.V. nije prijetio okr. L.. Svjedoci V. S. i L.D., iste su u tom dijelu iskaza po ocjenu suda dale pristrasan iskaz u  korist okr. V., a kako bi olakšale njegov krivičnopravni položaj, a valja napomenuti da se radi o njegovoj majci         (V. S.) i sestri (L. D.), pa je i bilo za očekivati  da u tom dijelu iste budu pristrasne u korist okr. V..  </span>
</p>
<p>&nbsp;</p>
<p>
<span class="span1">S obzirom na navedeno, sud je ocijenio da su se u radnjama okr. V. ostvarila sva bitna obilježja bića krivičnog djela ugrožavanje sigurnosti iz čl .l68. st. l. KZ-a jer je njegov a svijest obuhvatala saznanje da riječi koje upućuje L.i  I.G., a koje su bliže navedene u stavu II. dispozitiva presude, predstavljaju prijetnju kojom se ugrožava njihova sigurnost, i da se te prijetnje odnose na napad na život i tijelo istih, a što mu je i bila namjera, pa je sud našao da je isti bio svjestan da takvim postupanjem čini krivično djelo čije izvršenje je  i htio,  dakle da je postupao  direktnim umišljajem.  Oštećena i okr. L. su navedene riječi shvatili kao prijetnju koja je kod njih dovela do osjećaja ugroženosti, što su jasno potvrdili u svom iskazu, pa su se  u radnjam okrivljenog V., pored subjektivnih ostvarili i svi objektivni elementi tog krivičnog djela. </span>
</p>
<p>&nbsp;</p>
<p>
<span class="span1">Prilikom odluke o vrsti i visini krivične sankcije kod okrivljenih sud je   u smislu čl. 42 KZ-a, cijenio sve okolnosti značajne za odmjeravanje kazne koje utiču da kazna bude manja ili veća, dakle sve olakšavajuće i otežavajuće okolnosti, pa je  kod okr. L.P. kao olakšavajuću okolnost  sud cijenio njegovo porodično stanje, činjenicu da je isti oženjen i otac dvoje mal. djece,  a kako otežavajućih okolnosti sud nije našao, istome je izrekao uslovnu osudu kojom mu je utvrdio kaznu zatvora u trajanju od  trideset dana,  odredivši da se ista neće izvršiti ukoliko okrivljeni za vrijeme od jedne godine  od dana pravosnažnosti presude ne učini novo krivično djelo. Kod okrivljenog V.V.sud je kao olakšavajuću okolnost  takodje cijenio njegove porodične prilike  odnosno činjenicu da je isti oženjen i  otac četvoro djece, dok je kao otežavajuću oklolnost cijenio njegovu osuđivanost, pa je cijeneći navedene okolnosti sud istom utvrdio kaznu zatvora u trajanju od  trideset dana i istovremeno odredio da se kazna neće izvršiti ukoliko okrivljeni u roku od jedne godine od dana pravosnažnosti presude ne učini novo krivično djelo,  a pritom je sud uzeo u obzir činjenicu da je ponašanje istog bilo isprovocirano time što mu je ošt. I., odvlačila mušterije sa njegovog štanda, što je po ocjeni ovog suda nesumnjivo utvrdjeno. </span>
</p>
<p>&nbsp;</p>
<p>
<span class="span1">Sud se dakle kod oboje okrivljenih, opredijelio za uslovnu kaznu a ne za efektivnu kaznu zatvora smatrajući da će se istom, kao mjerom upozorenja na iste dovoljno uticati  da ubuduće ne vrše krivična djela te da će se na opisani način ostvariti</span><span class="span1"> svrha izricanja uslovne osude propisane čl. 52 KZ-a u okviru opšte svrhe izricanja krivičnih sankcija propisanih čl. 4 istog Zakonika a sve prednje i na osnovu neposredne procjene  ličnosti okrivljenih i navedenih olakšavajućih okolnosti i u tom pravcu uvjerenja suda da se njihovo  popravljanje može izvršiti i izricanjem uslovne osude.</span>
</p>
<p>&nbsp;</p>
<p>
<span class="span1">S obzirom na navedeno, sud je na osnovu krivičnopravne odredbe navedene pod tačkom I. dispozitiva presude, okrivljenom  L.P., a okr. V. V. na osnovu </span><span class="span1">krivičnopravne odredbe navedene pod tačkom II. dispozitiva presude, te kod obojice okrivljenih i  primjenom odredbi </span><span class="span1">čl. 4, 5, 13, 15, 32, 36, 42, 52, 53. i 54. Krivičnog zakonika Crne Gore te odredbi čl. 226, 229, 239, 368. i 374. Zakonika o krivičnom postupku, odlučio kao u izreci.</span>
</p>
<p>&nbsp;</p>
<li>
<span class="span1">Okrivljeni su obavezani na isplatu troškova krivičnog postupka - sudskog paušala  a imajući u vidu imovinske prilike istih te složenost i trajanje postupka.</span>
</li>
<p>&nbsp;</p>
<li>
<span class="span1">Kako je oštećena I. G. postavila imovinsko pravni zahtjev, u odnosu na okr. V., sud  je istu uputio na parnični postupak, a s obzirom da  činjenice koje su utvrdjene u krivičnom postupku nisu pružile pouzdan osnov ni za potpuno ni za djelimično presudjenje, a njihovo utvrdjivanje bi vodilo znatnom odugovlačenju postupka.</span>
</li>
<p>&nbsp;</p>
<p>&nbsp;</p>
<p>
<span class="span1">Na prednjim razlozima sud je zasnovao svoju odluku.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U KOTORU</span>
</p>
<p>
<span class="span1"></span><span class="span1"></span><span class="span1"></span><span class="span1">       Dana, 19.09.2017. godine</span>
</p>
<p>&nbsp;</p>
<p>
<span class="span1">Zapisničar</span><span class="span1"></span><span class="span1">                                                                            S U D I J A  </span>
</p>
<p>
<span class="span1">Jadranka Golub</span><span class="span1">                                                                       Sanja Čakanović</span>
</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA: Protiv ove presude ima se pravo žalbe u roku od 8 dana od dana prijema iste, Višem sudu u Podgorici, a preko ovog suda.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
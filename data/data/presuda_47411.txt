<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:justify;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Arial;font-size:14pt;}
.p4{text-align:start;hyphenate:auto;font-family:Times New Roman;font-size:12pt;}
.s1{font-family:Times New Roman;}
.s2{font-weight:bold;}
</style>
<title>OSNOVNI SUD U ROŽAJAMA</title>
<meta content="milosav.zekic" name="author">
</head>
<body class="b1 b2">
<p class="p1">
<span>OSNOVNI SUD U ROŽAJAMA</span>
</p>
<p class="p1">
<span>K.br. 218/10</span>
</p>
<p class="p2"></p>
<p class="p2">
<span>U IME NARODA</span>
</p>
<p class="p2"></p>
<p class="p1">
<span>	OSNOVNI SUD U ROŽAJAMA, kao prvostepeni krivični sud i to sudija Zekić Milosav, kao sudija pojedinac, uz učešće zapisničara Dacić Azre, rješavajući po optužnom predlogu Osnovnog državnog tužilaštva Rožaje Kt.br. 197/10 od 26.10.2010.g. podnijet protiv optuženog Ć. H. iz Biševa, Opština Rožaje, zbog krivičnog djela ugrožavanje sigurnosti iz čl. 168. st. 1. Krivičnog zakonika, nakon održanog glavnog i javnog pretresa u prisustvu Osnovnog državnog tužioca Kalač Hajrana, oštećene Ć. B. i optuženog, dana 05.05.2011.g. donio je i javno objavio</span>
</p>
<p class="p1"></p>
<p class="p1"></p>
<p class="p2">
<span>P R E S U D U</span>
</p>
<p class="p1"></p>
<p class="p1">
<span>	Optuženi Ć. HA.zv. H. JMBG ., od oca R. i majke B., rodj. R., rodjen ..g. u Skoplju, živi u Biševu, Opština Rožaje, pismen, završio srednju školu, nezaposlen, oženjen, otac 4 djece od kojih 2 maloljetno, odslužio vojni rok u Ljubljani, siromašnog imovnog stanja, osudjivan presudom Opštinskog suda Rožaje K.br. 341/84 od 25.10.1985.g. zbog krivičnog djela iz čl. 152. st. 1. KZ CG na kaznu zatvora u trajanju od 90 dana i presudom Osnovnog suda Rožaje K.br. 68/10 od 07.05.2010.g. zbog krivičnog djela kradja iz čl. 239. KZ na novčanu kaznu u iznosu od 1.200 eura,</span>
</p>
<p class="p1"></p>
<p class="p1"></p>
<p class="p2">
<span>K R I V     J E</span>
</p>
<p class="p1"></p>
<p class="p1">
<span>	Što je,</span>
</p>
<p class="p1">
<span>	dana 07.08.2010.g. oko 10 h u selu Biševo, Opština Rožaje, ugrozio sigurnost oštećene Ć. B.prijetnjom da će napasti na njen život ili tijelo, na način što je držeći nož u rukama dužine sječiva oko 30 cm istoj uputio riječi prijetnje "isključi tu vodu, ubiću te kurvo, ulazi u sobu",</span>
</p>
<p class="p1">
<span>	-čime je izvršio krivično djelo ugrožavanje sigurnosti iz čl. 168. st. 1. Krivičnog zakonika,</span>
</p>
<p class="p1">
<span>	pa ga sud primjenom pomenutog zakonskog propisa i čl. 4, 13, 15, 32, 36, 39. st. 2. tač. 3., 42. Krivičnog zakonika i čl. 364. Zakonika o krivičnom postupku</span>
</p>
<p class="p1"></p>
<p class="p1"></p>
<p class="p2">
<span>O S U DJ U J E</span>
</p>
<p class="p1"></p>
<p class="p1">
<span>	NA NOVČANU KAZNU u iznosu od 600,00 (šest stotina) eura. Ako osudjeni ne plati novčanu kaznu u roku od  tri mjeseca po pravosnažnosti ove presude, ista će se zamijeniti kaznom zatvora, tako što će se za svakih započetih 25,00 eura novčane kazne odrediti jedan dan kazne zatvora.</span>
</p>
<p class="p1">
<span>	Da plati ovome sudu na ime troškova krivičnog postupka paušalni iznos od 30,00 eura, u roku od 15 dana po pravosnažnosti ove presude.</span>
</p>
<p class="p1">
<span>	Oštećena Ć.. B. se radi ostvarivanja odštetnog zahtjeva upućuje na gradjansku parnicu.</span>
</p>
<p class="p1"></p>
<p class="p2">
<span>O b r a z l o ž e nj e</span>
</p>
<p class="p1"></p>
<p class="p1">
<span>	Osnovno državno tužilaštvo iz Rožaja, podnijelo je ovome sudu optuženi predlog Kt.br. 197/10 od 26.10.2010.g. protiv optuženog Ć. H. iz Biševa, Opština Rožaje, zbog krivičnog djela ugrožavanje sigurnosti iz čl. 168. st. 1. Krivičnog zakonika (KZ).</span>
</p>
<p class="p1">
<span>	Na glavnom pretresu ODT Kalač Hajran je precizirao činjenični opis djela kao u dispozitivu ove presude, te je predložio da sud optuženog oglasi krivim za krivično djelo za koje je optužen i da ga osudi na kaznu po zakonu.</span>
</p>
<p class="p1">
<span>	Oštećena Ćorović Beniza je u završnoj riječi izjavila da se pridružuje krivičnom gonjenju ODT-a u odnosu na optuženog i da postavlja odštetni zahtjev čiji iznos nije precizirala.</span>
</p>
<p class="p1">
<span>	Optuženi je u svojoj odbrani istakao: da mu je oštećena Ć. B. snaha, jer je udata za njegovog brata K.. On i Kemal žive sa svojim porodicama u zasebnim kućama u selu Biševo, Opština Rožaje i prvi su komšije. Sa oštećenom i njenim mužem od ranije nije u dobrim odnosima, jer ih oni često napadju bezrazložno i veoma se arogantno ponašaju prema njemu i njegovoj porodici. Da je dana 07.08.2010.g. kod svoje kuće klao tele i u tome su mu pomagali rodjak Ć.Juso i brat Ć.. M., a tu su bili i njegova sestra H. F. i zet S. iz Holandije, koji su došli u goste. Kada ih je vidjela, oštećena se obratila svom djetetu govoreći mu "Vidi sine što su se sastavile budale da kolju tele", a tada se nalazila u svojoj avliji. Znajući oštećenu, zamolio je svog brata K. da je upozori da ih ne vrijedja, ali je i ona dalje nastavila da ih vrijedja bez ikakvog povoda, pa je pozvao policiju telefonom. Nakon toga oštećena je sa svojim mužem pošla kolima za Rožaje i prijavila slučaj, kao da ju je on navodno napao. Istakao je da oštećenoj nije upućivao bilo kakve prijeteće riječi i nije joj govorio da će je ubiti, da isključi vodu, da je kurva, niti da ulazi u sobu. Kod sebe nije imao nož, niti je njegov sin A.imao pištolj, tako da je neosnovano optužen. Naglasio je da su ranije koristili zajedničku vodu, te pošto je oštećena namjerno puštala vodu u svojoj kući i trošila je nepotrebno, on je obezbijedio drugu vodu-preliv sa bazena svog tasta, tako da sada ne koriste zajedničku vodu, te nije imao potrebe kritičnog dana da upozorava oštećenu da ne troši vodu kako to ona navodi. Predložio je da ga sud oslobodi od optužbe, jer nije izvršio djelo koje mu je stavljeno na teret. </span>
</p>
<p class="p1">
<span>	Po ovoj krivičnopravnoj stvari, sud je izveo dokaze: saslušao svedoka-oštećenu Ć. B., svedoke Ć. K., Ć. J., Ć. M., Ć. A. i H. S., izvršio uvid u spise predmeta ovoga suda Km.br. 16/10 i uvid u izvod iz kaznene evidencije na ime optuženog, dok nije izveo dokaz saslušanjem svedoka H.F., jer ista nije dostupna sudu obzirom da se nalazhi u inostranstvu, a činjenično stanje je u dvoljnoj mjeri utvrdjeno za presudjenje, te bi se odlaganjem pretresa radi saslušanja ovog svedoka samo nepotrebno odugovlačio postupak.</span>
</p>
<p class="p1">
<span>	Cijeneći odbranu optuženog i sve izvedene dokaze kako pojedinačno, tako i u medjusobnoj vezi u smislu čl.  360. st. 2. Zakonika o krivičnom postupku (ZKP), sud je nesumnjivo utvrdio činjenično stanje kao u dispozitivu ove presude.</span>
</p>
<p class="p1">
<span>	Utvrdjeno činjenično stanje proizilazi iz dokaza izvedenih u postupku. </span>
</p>
<p class="p1">
<span>	Naime, iz iskaza svedoka-oštećene Ć. B.proizilazi</span><span class="s1"> </span><span>da joj je optuženi djever, da žive sa svojim porodicama u zasebnim kućama u selu Biševo, Opština Rožaje i prvi su komšije. Koriste zajedničku vodu tj. vodu sa zajedničkog bazena, a optuženom je njegov tast dao i drugu vodu tj. višak sa njegovog bazena, tako da on koristi i tu vodu. Sa optuženim nije u dobrim odnosima, jer je on stalno bezrazložno napada. Ranije su se svadjali zbog ove -zajedničke vode, jer joj je on branio da pušta vodu u svojoj avliji da je ne bi trošila pošto je njena kuća niža od njegove, te kada bi pustila vodu ispred kuće optuženi ne bi imao vodu u svojoj kući, a u zadnje vrijeme optuženi koristi i drugu vodu koju mu je dao tast. Dana 07.08.2010.g. oko 10 časova prala je veš na česmu ispred kuće i tada su u njeno dvorište došli optuženi i njegov sin malol. A. i kada su joj prišli na oko 3-4 m optuženi joj je kazao "isključi tu vodu, ubiću te kurvo, ulazi u sobu" i u ruci je držao jedan nož dužine sječiva oko 30 cm, dok je A. u rukama držao pištolj. Da je tada zatvorila vodu, zakukala i pošla u svoju kuću i zaključala se u sobu, jer se uplašila za svoj život i život svoje ćerke koja se nalazila pored nje, tako da je prijetnje shvatila ozbiljno, a optuženi se vratio u svoju avliju. Da je njen muž tada izvodio neke radove na terasi kuće, te je čuo i vidio kada ju je napao optuženi, a tu su bili prisutni H. S. koji je zet optuženom i njegova sestra F.. Nije vidjela da je optuženi toga dana klao tele u dvorište svoje kuće i nije vidjela da je tu bio Ć. J. i M.. Sa optuženim se nije izmirila i ne želi da se miri. </span>
</p>
<p class="p1">
<span>	Iz iskaza svedoka Ć. K. proizilazi da živi u selu Biševo, Opština Rožaje u porodičnoj kući sa suprugom i djecom. Do njihove kuće nalazi se kuća optuženog koji mu je brat i imaju zajedničku vodu tj. koriste vodu sa zajedničkog bazena. Optuženom je dao vodu i njegov tast, tako da on sada koristi obje vode. Sa optuženim nije u dobrim odnosima jer ga on često puta napada bez ikakvog razloga. Dana 07.08.2010.g. izvodio je neke radove na terasi svoje kuće dok je njegova supruga-oštećena B. prala veš na česmi ispred kuće. U jednom momentu oko 10,00 časova vidio je da su optuženi i njegov sin A. pošli prema oštećenoj i optuženi je u rukama imao nož dužine sječiva oko 20-30 cm, a Almin pištolj i kada su joj se približili optuženi joj je kazao "kurvo što puštaš tu vodu, ubiću te", pa je potrčao prema njima, pa su se optuženi i njegov sin vratili prema svojoj kući, dok je oštećena ušla u kuću, tako da joj više nije upućivao prijetnje. Nije čuo da je oštećena upućivala optuženom bilo kakve uvredljive riječi, niti je vidio da je optuženi toga dana klao tele, niti je u njegovom dvorištu primijetio Ć. J. i Mi.. Moguće je da su oni bili iznad kuće optuženog, jer ih na tom mjestu ne bi mogao vidjeti. </span>
</p>
<p class="p1">
<span>	Imajući u vidu iskaze ovih svedoka, koje je sud prihvatio kao jasne, objektivne i medjusobno saglasne u bitnom, te dovodeći iste u vezu sa iskazom svedoka H.S. iz koje se zaključuje da je kritičnog dana bio prisutan na lice mjesta kada je došlo do verbalne prepirke izmedju optuženog i oštećene kojom prilikom je optuženi pošao nekoliko koraka prema oštećenoj i svadjao se sa njom, te da je tu bio i njegov sin A., nakon čega se posvadjao i sa mužem oštećene, kao i u vezi sa navodima iz spisa predmeta ovoga suda Km.br. 16/10 iz kojih proizilazi da je maloljetnom Ć. A. pravosnažnim rješenjem izrečena vaspitna mjera pojačan nadzor od strane roditelja zbog izvršenog krivičnog djela ugrožavanje sigurnosti iz čl. 168. st. 1. KZ koji se odnosi na ovaj isti dogadjaj, zaista se nedvosmisleno utvrdjuje činjenično stanje kao u dispozitivu ove presude.</span>
</p>
<p class="p1">
<span>	Sud je cijenio iskaze svedoka Ć. J., Ć. M., Ć.A., koji su istakli da se optuženi kritičnog dana nije mašio noža i da nije pošao prema oštećenoj i upućivao joj prijeteće riječi, ali njihove iskaze nije prihvatio obzirom da su isti neobjektivni, neuvjerljivi i opovrgnuti iskazima oštećene i svedoka Ć. K. koji su na veoma jasan, objektivan i uvjerljiv način opisali cijeli tok dogadjaja, a njihovi iskazi su potkrijepljeni i navodima iz spisa predmeta ovoga suda Km.br. 16/10 tj. činjenicama utvrdjenim u ovom postupku, a dijelom i iskazom svedoka H... S., tako da je očigledno da su iskazi ovih svedoka usmjereni ka tome da pomognu optuženom da izbjegne krivičnopravnu odgovornost.</span>
</p>
<p class="p1">
<span>	Takodje, sud je cijenio i iskaz svedoka H. S. u dijelu u kojem ističe da nije primijetio da je optuženi u kritičnom momentu imao nož, niti da je njegov sin Almin imao pištolj, te da nije čuo da je optuženi upućivao oštećenoj prijetnje da će je ubiti, kao ni da joj je naredjivao da isključi vodu i govorio da je kurva, ali je njegov iskaz, u ovom dijelu, ocijenio kao neobjektivan i usmjeren ka tome da pomogne optuženom da izbjegne krivičnopravnu odgovornost, tim prije što ne nalazi oslonca u iskazu oštećene i ostalim izvedenim dokazima na osnovu kojih je sud utvrdio činjenično stanje kao u dispozitivu presude.  </span>
</p>
<p class="p1">
<span>	Sud je cijenio iskaz optuženog u kojem ističe da kritičnog dana nije prijetio oštećenoj da će je ubiti, da je nije nazivao kurvom i naredjivao joj da isključi vodu i udje u sobu, niti je kod sebe imao nož, kao i u dijelu da on ne koristi zajedničku vodu sa oštećenom, ali njegov iskaz nije prihvatio, obzirom da je isti neobjektivan, neuvjerljiv i ne nalazi oslonca u navedenim dokazima iz kojih su utvrdjene odlučne činjenice u ovom postupku, tako da je očigledno da optuženi sa ovakvom odbranom smišljeno i sračunato nastoji da izbjegne krivičnopravnu odgovornost. </span>
</p>
<p class="p1">
<span>	Dakle, u postupku je utvrdjeno da je optuženi dana 07.08.2010.g. oko 10 h u selu Biševo, Opština Rožaje, ugrozio sigurnost oštećene Ćorović Benize, prijetnjom da će napasti na njen život ili tijelo, na način što je držeći nož u rukama dužine sječiva oko 30 cm istoj uputio riječi prijetnje "isključi tu vodu, ubiću te kurvo, ulazi u sobu".  Utvrdjeno je da su prijetnje koje je optuženi uputio oštećenoj bile ozbiljne, što je kod iste izazvalo osjećaj nespokojstva, straha i ugroženosti, te da su iste bile podobne da izazovu osjećaj ugroženosti kod oštećene. </span>
</p>
<p class="p1">
<span>	Cijeneći psihički odnos optuženog prema učinjenom krivičnom djelu, sud je našao da je isti bio svestan svog djela tj. svestan da preduzima opisane radnje u cilju nastupanja zabranjene posledice, znajući za njihovu protivpravnost, i to htio je da preuzimanjem navedenih radnji proizvede posledicu koja se ispoljava u osjećanju ugroženosti lične sigurnosti oštećene, koja je i nastupila, pa je krivično djelo izvršio sa direktnim umišljajem. </span>
</p>
<p class="p1">
<span>	Pravnom analizom utvrdjenog činjeničnog stanja, sud je našao da su u radnjama optuženog sadržani svi bitni elementi krivičnog djela ugrožavanje sigurnosti iz čl. 168. st. 1. KZ za koje djelo je istog oglasio krivim i osudio ga na novčanu kzanu u iznosu od 600,00 (šest stotina) eura.</span>
</p>
<p class="p1">
<span>	Prilikom odlučivanja o izboru vrste i visine kazne, sud je imao u vidu sve okolnosti koje utiču da kazna bude veća ili manja iz čl. 42. KZ, pa je optuženom od olakšavajućih okolnosti uzeo u obzir njegove porodične prilike-otac 4 djece od kojih 2 maloljetno, njegovu nezaposlenost i siromašno imovno stanje, dok je kao otežavajuću okolnost istom cijenio njegovu raniju osudjivanost. </span>
</p>
<p class="p1">
<span>	Cijeneći navedene okolnosti, kao i stepen nastupele posledice, okolnosti pod kojima je djelo izvršeno, držanje optuženog nakon izvršenog djela, sud je optuženog osudio na novčanu kaznu u naznačenom iznosu, nalazeći da je izrečena kazna srazmjerna težini učinjenog krivičnog djela i stepenu krivice optuženog i da će se sa istom uticati na optuženog da više ne vrši bilo kakva krivična djela i da će vaspitno djelovati na druge da ne čine ista ili slična djela.</span>
</p>
<p class="p1">
<span>	Na osnovu čl. 202. u vezi čl. 199. st. 2. tač. 9. i st. 3. ZKP u vezi čl. 2. Uredbe o izmjenama Uredbe o naknadi troškova u sudskim postupcima, sud je obavezao optuženog da plati ovome sudu na ime troškova krivičnog postupka paušalni iznos od 30,00 eura.</span>
</p>
<p class="p1">
<span>	Na osnovu čl. 212. st. 2. ZKP oštećena Ć. B. se radi ostvarivanja odštetnog zahtjeva upućuje na gradjansku parnicu.</span>
</p>
<p class="p1">
<span>	Sa izloženog odlučeno je kao u dispozitivu ove presude.</span>
</p>
<p class="p1"></p>
<p class="p1"></p>
<p class="p1">
<span>	OSNOVNI SUD U ROŽAJAMA, dana 05.05.2011.g.</span>
</p>
<p class="p1"></p>
<p class="p1"></p>
<p class="p1">
<span>Zapisničar,								S U D I J A,</span>
</p>
<p class="p1">
<span>Dacić Azra s.r.							Zekić Milosav   s.r.</span>
</p>
<p class="p1"></p>
<p class="p1">
<span>PRAVNA POUKA: Protiv ove presude može se izjaviti žalba u roku od 8 dana od dana prijema iste i to Višem sudu u Bijelom Polju, a preko ovog suda.</span>
</p>
<p class="p1"></p>
<p class="p3">
<span class="s2">     </span>
</p>
<p class="p4"></p>
<p class="p4"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{color:#000000;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p>&nbsp;</p>
<p>&nbsp;</p>
<p>
<span></span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:right">
<span class="span1">Posl.br.K. 191/15/15</span>
</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">Osnovni sud u Kotoru kao nadle</span><span class="span1">žni prvostepeni, po sudiji Momirki Tešić, uz ućešće zapisničara Ana-Marije Petković, u krivičnom predmetu protiv okrivljenog R P koga brani S</span><span class="span1">.</span><span class="span1">I</span><span class="span1">.</span><span class="span1">advokat iz Kotora, zbog krivičnog djela nedavanje izdržavanja iz člana 221. stav 1. Krivičnog zakonika CG, koji se vodi po optužnom predlogu ODT-a u Kotoru Kt. br. 290/15 od 25.05.2015. godine, nakon odžanog glavnog i javnog pretresa dana, 21.01.2016. godine, u prisustvu savjetnika ODT-a u Kotoru Ivana Abramovića, </span><span class="span1">okrivljenog R P, njegovog branioca S I i zakonske zastupnice maloljetnog oštećenog M P, njegove majke R S, dana 22.01.2016. godine </span><span class="span1">donio je i javno objavio  sledeću </span>
</p>
<p style="text-align:center;">
<span class="span1">PRESUDU</span>
</p>
<p>&nbsp;</p>
<p>
<span class="span1">Okrivljeni R P, JMBG ...., od oca B i majke LJ, rođena R, rođen ... godine, u N, stalno nastanjen u K, S. V 9/2 (kod K G), državljanin CG, mašinobravar, neoženjen, otac jednog maloljetnog djeteta, sa završenom SSS, lošeg imovnog stanja, ranije osuđivan presudom Osnovnog suda u Kotoru K. 231/14/14 od 25.09.2014. godine, zbog krivičnog djela iz čl. 221. st. 1. Krivičnog zakonika CG kojom mu je utvrđena kazna zatvora u trajanju od 30 (trideset) dana i istovremeno određeno da se kazna neće izvršiti ukoliko okrivljeni u roku od jedne godine od dana pravosnažnosti presude ne učunu novo krivično djelo, protiv koga se navodno ne vodi postupak za drugo krivično djelo.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">K r i v   j e</span>
</p>
<p>&nbsp;</p>
<p>
<span class="span1">Što u periodu od .. godine do ... godine u K, ne daje izdržavanje za lice za koje je po zakonu dužan da izdržava svog maloljetnog sina P M, a koja dužnost je utvrđena izvršnom sudskom odlukom i to presudom Osnovnog suda u Kotoru P.br. 669/11/11 od 29.12.2011 godine, kojom je okrivljeni obavezan da na ime doprinosa za izdržavanje maloljetnog djeteta svakomjesečno isplaćuje iznos od 100,00 eura, najkasnije do 5. (petog) u mjesecu za tekući mejesec na žiro račun broj 5350800250265-36, kod Prve banke Crne Gore počev od dana presuđenja sve dok za to budu postojlai zakonski uslovi, već je umjesto toga uplatio iznos od 20,00€ dana 04.11.2014.g., 30,00€ dana 02.12.2014.g., 30,00€ dana 15.01.2015.g., 30,00€ dana 02.02.2015.g., 30,00€ dana 28.03.2015.g., 30,00€ dana 30.04.2015.g., 30,00€ dana  23.05.2015.g., 1.000,00€ dana 16.06.2015.g., 1.300,00€ dana 19.06.2015.g., 50,00€ dana 29.07.2015.g. i 50,00€ dana 26.08.2015.g., pri čemu je bio uračunljiv, svjestan svog djela i njegove zabranjenosti, a čije izvršenje je htio.</span>
</p>
<p>&nbsp;</p>
<p>
<span class="span1">- čime je izvršio krivično djelo nedavanje izdržavanja iz član 221. stav 1. Krivičnog zakonika CG.</span>
</p>
<p>&nbsp;</p>
<p>
<span class="span1">Pa  sud okrivljenog na osnovu naprijed navedene krivi</span><span class="span1">čno pravne odredbe te odredbi člana 4, 5, 13, 15, 32, 41. i 42. Krivičnog zakonika CG i člana 226, 229. i 374. Zakonika o krivičnom postupku</span>
</p>
<p>&nbsp;</p>
<p style="text-align:center;">
<span class="span1">O S U Đ U J E</span>
</p>
<p>&nbsp;</p>
<p>
<span class="span1">Na kaznu rada </span><span class="span1">u javnom interesu u trajanju od 120 (stodvadeset) časova, a koji rad se ima izvšiti za vrijeme od 3 mjeseca, s tim što kazna ne može biti duža od 60 časova u toku jednog mjeseca.</span>
</p>
<p>
<span class="span1"> </span>
</p>
<p>
<span class="span1">Ukoliko okrivljeni ne vrši rad u javnom interesu, ova kazna će se zamjeniti kaznom zatvora, tako što će se svakih započetih 60 časova rada u javnom interesu zamjeniti kaznom zatvora u trajanju od jednog mjeseca.</span>
</p>
<p>&nbsp;</p>
<p>
<span class="span1">Obavezuje se okrivljeni da ubuduće uredno daje izdržavanje za </span><span class="span1">svog maloljetnog sina M</span><span class="span1">.</span><span class="span1"> P</span><span class="span1">.</span><span class="span1">, a koja dužnost je utvrđena izvršnom sudskom odlukom i to presudom Osnovnog suda u Kotoru posl. br. P. 669/11/11 od 29.12.2011. godine.</span>
</p>
<p>&nbsp;</p>
<p>
<span class="span1">Dužan je okrivljeni na ime sudskog paušala uplatiti iznos od 30,00 eura, u korist budžeta Crne Gore, na žiro račun broj 832-16-52 u roku od mjesec dana od dana pravosnažnosti presude i dokaz o uplati dostaviti ovom sudu s pozivom na broj K. 191/15/15.</span>
</p>
<p>&nbsp;</p>
<p>
<span class="span1">Zakonska zastupnca maloljetnog oštećenog R S se sa imovinsko pravnim zahtjevom upućuje na parnicu.</span>
</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>
<span class="span1">ODT iz Kotora je podnio ovom sudu optužni predlog </span><span class="span1">Kt.br 290/15 od  25.05.2015. godine, protiv R P zbog krivičnog djela nedavanje izdržavanja iz člana 221. stav 1. Krivičnog zakonika CG (u daljem tekstu KZ-a). Savjetnik ODT-a, na glavnom pretresu, je izmjenio činjenični opis djela, s tim da je pravna kvalifikacija djela ostala ista.</span>
</p>
<p>&nbsp;</p>
<p>
<span class="span1">Okrivljeni P R je na glavnom pretresu održanom dana ... godine naveo </span><span class="span1">da ne priznaje djelo koje mu se stavlja na teret, niti krivicu za isto, te naveo u svemu u svojoj odbrani kao na zapisnik pred ODT-om u Kotoru od 25.05.2015. godine, kojom prilikom je naveo</span><span class="span1"> da je presudom Osnovnog suda u K od septembra 2014. godine uslovno osuđen zbog nedavanja izdržavanja za njegovog sina M P. Inače je presudom parničnog suda obavezan da za izdržavanje daje iznos od 100,00 eura mjesečno, međutim, s obzirom da ima mala primanja u firmi za obezbjeđenje "System S" Podgorica, to nije bio u mogućnosti da daje izdržavanje u iznosu od 100,00 eura, već je nakon navedene presude od septembra mjeseca 2014. godine do današnjeg dana uplaćivao koliko je mogao i to u jednom navratu iznos od 20,00 eura i u šest navrata iznos od po 30,00 eura na račun R S. Zna da su iznosi koje je uplaćivao za izdržavanje njegovog sina mali, ali jednostavno sa njegovim primanjima nije u mogućnosti da daje više. Prima platu u iznosu od 305,00 eura od čega mora </span><span class="span1">da plati stan i komunalije, pa nije u mogućnosti da daje izdržavanje na način koji je predviđen presudom Osnovnog suda u Kotoru. Na glavnom pretresu je dodao </span><span class="span1">da je u međuvremenu podigao i kredit u iznosu od 2.000,00 eura, te nakon toga uplatio na ime zakonskog zastupnika svog maloljetnog djeteta, dana 19.06.2015. godine iznos od 1.300,00 eura, a takođe je dana 16.06.2015. godine na ime iste uplatio iznos od 1.000,00 eura, o čemu je kao dokaz dostavio uplatnice, a takođe, u više navrata je uplaćivao i iznose od po 30,00, 20,00 i 50,00 eura, kada je i koliko je mogao, o čemu je takođe dostavlja uplatnice i to 10 uplatnica. Takođe je sudu na uvid dostavio i potvrdu firme u kojoj radi i iz koje se vidi da prima neto zaradu u iznosu od 205,00 eura, a pri tom je još i podstanar, te ima izjavu koju je ovjerio njegov stanodavac K G iz koje se može vidjeti da plaća stanarinu u iznosu od 180,00 eura mjesečno. Prednje navodi sa razloga što on zaista nema novčanih sredstava da redovno i uredno izmiruje svoju obavezu izdržavanja maloljetnog djeteta, a ne bježi od te obaveze jer je to njegovo djete, međutim nema novčanih sredstava za isto. Ukoliko sud bude smatrao da je zaista on kriv za ovo krivično djelo, to je saglasan da mu se u smislu odredbe čl. 41. Krivičnog zakonika izrekne kazna rada u javnom interesu, s tim da to ne škodi njegovom zaposlenju u banci.</span>
</p>
<p>&nbsp;</p>
<p>
<span class="span1">U dokaznom postupku koji je proveden radi utvrđivanja činjeničnog stanja i krivice okrivljenog sud je proveo sledeće dokaze: saslušao zakonsku zastupnicu maloljetnog oštećenog M P, R S, </span><span class="span1">izvršio uvid u presudu Osnovnog suda u Kotoru posl.br. P. 669/11/11 od 29.12.2011. godine,</span><span class="span1"> </span><span class="span1">karticu prometa računa br. 535-0800200000265-36 za period od 01.01.2014, godine do 06.05.2015. godine na ime S R,</span><span class="span1"> </span><span class="span1">presudu  Osnovnog suda u Kotoru K.br. 231/14/14,</span><span class="span1"> </span><span class="span1">izvod iz Kaznene evidencije Ministarstva pravde, na ime P R od 27.05.2015. godine, 11 uplatnica na ime S</span><span class="span1">.</span><span class="span1">Ra</span><span class="span1">.</span><span class="span1"> i u potvrdu Privredenog društva Sistem Security od 15.10.2015. godine.</span>
</p>
<p>&nbsp;</p>
<p>
<span class="span1">Zakonska zastupnica majka, maloljetnog oštećenog M P, svjedok R S je na zapisnik pred ODT-om u Kotoru dana 20.05.2015. godine navela da je presudom Osnovnog suda u Kotoru P. 669/11/11 od 29.12.2011. godine obavezan R P da na ime doprinosa za izdržavanje njihovog sina M P isplaćuje iznos od 100,00 eura mjesečno, što isti nije radio, zbog čega je presudom istog suda K. 231/14/14 od 25.09.2014. godine oglašen krivim zbog krivičnog djela nedavanje izdržavanja i istom presudom je obavezan da joj na ime neisplaćenog izdržavanja uplati na račun iznos od 1.850,00 eura. R P nije uplatio navedeni iznos na njen račun. Takođe, od dana donošenja presude, tj. od 25.09.2014. godine do današnjeg dana R P nije davao izdržavanje za njihovog sina M P, kako je to određeno presudom P. 669/11/11 u iznosu od 100,00 eura, već je samo uplatio u pet navrata iznos od 30,00 eura i jednom iznos od 20,00 eura. Pridružila se krivičnom gonjenju i postavila imovinsko-pravni zahtijev. Na glavnom pretresu je dodala, da je </span><span class="span1">u međuvremenu od kada je davala izjavu kod tužioca do danas, okrivljeni u dva navrata uplatio na ime izdržavanja djeteta iznos i to jedan put 1000,00 eura, a drugi put iznos od 1.300,00 eura, ali nakon toga više uplata nije bilo.</span>
</p>
<p>&nbsp;</p>
<p>
<span class="span1">Uvidom u presudu Osnovnog suda u Kotoru P. 669/11/11 od 29.12.2011. godine je utvrđeno da je ista pravosnažna i izvršna dana 16.01.2012. godine, kojom je R P obavezan da na ime doprinosa za izdržavanje zajedničkog maloljetnog djeteta stranaka M P, isplaćuje svakomjesečni novčani iznos od 100,00 eura, najkasnije do 5. u mjesecu za tekući mjesec, na žiro račun br. 5350800200000265-36 kod Prve </span><span class="span1">Banke Crne Gore, počev od dana presuđenja, pa sve dok za to budu postojali zakonski uslovi.</span>
</p>
<p>&nbsp;</p>
<p>
<span class="span1">Uvidom u presudu Osnovnog suda u Kotoru K. 231/14/14 od 25.09.2014. godine je utvrđeno da je ista pravosnažna dana 06.11.2014. godine, a izvršna dana 06.02.2015. godine, kojom je Radovan Pavićević osuđen zbog krivičnog djela nedavanje izdržavanja iz člana 221. stav 1. KZ-a, na kaznu zatvora u trajanju od 30 (trideset) dana uslovno na 1 (jednu) godinu.</span>
</p>
<p>&nbsp;</p>
<p>
<span class="span1"></span><span class="span1">Iz kartice prometa računa br. 535-0800200000265-36 Prve banke za period od 01.01.2014, godine do 06.05.2015. godine na ime S R, je utvrđeno da su se u ovom vremenskom intervalu na navedeni račun iste vršile uplate, zmeđu kojih su i uplate na dan 04.11.2014.g. u iznosu od 20,00€, 02.12.2014.g. od 30,00€, 15.01.2015.g. od 30,00€, 02.02.2015.g. od 30,00€, 28.03.2015.g. od 30,00€ i uplata na dan 30.04.2015.g. u iznosu od 30,00€.</span>
</p>
<p>&nbsp;</p>
<p>
<span class="span1">Iz potvrde Privredenog društva s C od 15.10.2015. godine je utvrđeno da se R P nalazi u radnom odnosu kod istih na poslovima obezbijeđenja, sa mjesečnom zaradom u iznosu od 205,00 eura.</span>
</p>
<p>&nbsp;</p>
<p>
<span class="span1">Iz Izvoda iz Kaznene evidencije Ministarstva pravde, na ime P R od 27.05.2015. godine, je utvrđeno da R P ranije nije osuđivan.</span>
</p>
<p>&nbsp;</p>
<p>
<span class="span1">Iz 12 uplatnica na ime S R, je utvrđeno da je R P sedam puta vršio uplatu novčanih sredstava na žiro ražun R S br. 535-0800200000265-36, kod Prve Banke CG u periodu od 04.11.2014. godine do 23.05.2015. godine u iznosima od 1x20,00 eura i 6x30,00 eura; u periodu od 16.06.2015. godine do 26.08.2015. godine u iznosima od 1x1.000,00 eura,1x1.300,00 eura i 2x50,00 eura. To jeste dana 04.11.2014.g. u iznosu od 20,00€, 02.12.2014.g. od 30,00€, 15.01.2015.g. od 30,00€, 02.02.2015.g. od 30,00€, 28.03.2015.g. od 30,00€, uplata na dan 30.04.2015.g. u iznosu od 30,00€, 23.05.2015.g. od 30,00€, kao i 16.06.2015.g. od 1.000,00€, 19.06.2015.g. od 1.300,00€, 29.07.2015.g. od 50,00€ i 26.08.2015.g. u iznosu od 50,00€.</span>
</p>
<p>&nbsp;</p>
<p>
<span class="span1">Branilac okrivljenog je predložio da sud u dopuni dokaznog postupka u svojstvu svjedoka sasluša stanodavca okrivljenog K G, na okolnosti iznosa kirije, obzirom da je okrivljeni podstanar u njegovom stanu, a koji može potvrditi da isti svakomjesečno na ime kirije uplaćuje iznos od 180,00 eura, kao i svjedoka P S koji je brat okrivljenog, a na okolnosti da je zaista okrivljeni pokušavao i tražio da dodatno ostvaruje primanja, a na ime dodatnog radnog angažmana u K, u čemu nije uspio zato što isti radi u banci i čak je i nakon radnog vremena pripravan, pa sa tog razloga ne može biti  radno angažovan na nekom drugom radnom mjestu. Sud nije prihvatio ovaj predlog branioca okrivljenog jer smatra da je činjenično stanje dovoljno rasvijetljeno, te da saslušanje ovih svjedoka ne bi bilo od uticaja za drugačije presuđenje u ovoj krivično pravnoj stvari.</span>
</p>
<p>
<span class="span1"> </span>
</p>
<p>
<span class="span1"></span><span class="span1">Nije bilo prigovora niti primjedbi stranaka na izvedene dokaze.</span>
</p>
<p>&nbsp;</p>
<p>
<span class="span1"></span><span class="span1">Cijeneći sve provedene dokaze pojedinačno i u uzajamnoj povezanosti, a u odnosu na odbranu okrivljenog, sud je utvrdio činjenično stanje opisano u izreci </span><span class="span1">odluke. Krivično pravno ocjenjujući ovakvo utvrđeno činjenično stanje, sud je našao da je okrivljeni R P učinio krivično djelo nedavanje izdržavanja iz čl. 221. st. 1. KZ-a. U skladu sa utvrđenim činjeničnim stanjem, a nakon provedenih dokaza, sud je izmijenio činjenični opis djela, na način kao u izreci, obzirom da je okrivljeni u nekoliko navrata uplaćivao novac na ime izdržavanja svog maloljetnog djeteta.</span>
</p>
<p>&nbsp;</p>
<p>
<span class="span1"></span><span class="span1">Sud je utvrdio činjenično stanje kao u izreci presude prije svega na osnovu presude Osnovnog suda u Kotoru  P. 669/11/11 od 29.12.2011. godine koja odluka je postala pravosnažna dana 16.01.2012. godine i izvršna dana 16.01.2012. godine, a iz koje odluke je utvrđeno da je okrivljeni obavezan </span><span class="span1">da na ime doprinosa za izdržavanje njegovog maloljetnog djeteta M P, isplaćuje svakomjesečni novčani iznos od 100,00 eura, najkasnije do 5. (petog) u mjesecu za tekući mjesec, na žiro račun br. 5350800200000265-36 kod Prve Banke C G, počev od dana presuđenja, pa sve dok za to budu postojali zakonski uslovi, a obzirom da iz navedene presude takođe proizilazi da je maloljetni M P rođen 2000. godine, to isti je starosne dobi od 16 (šesnaest) godina, te proizilazi da je isti maloljetan i da su roditelji dužni da ga izdržavaju. </span>
</p>
<p>&nbsp;</p>
<p>
<span class="span1"></span><span class="span1">Takođe, iz iskaza zakonske zastupnice maloljetnog oštećenog M P, njegove majke R S, je utvrđeno da okrivljeni po </span><span class="span1">presudi Osnovnog suda u K P. 669/11/11 od 29.12.2011. godine nije postupao, koju obavezu okrivljenog je sud utvrdio uvidom u istu, a kako je to napred navedeno, te je ista navela da je iz tog razloga okrivljeni presudom istog suda K. 231/14/14 od 25.09.2014. godine oglašen krivim, zbog krivičnog djela nedavanje izdržavanja, i istom presudom je obavezan da joj na ime neisplaćenog izdržavanja uplati na račun iznos od 1.850,00 eura, a koju činjenicu je sud utvrdio iz presude Osnovnog suda u Kotoru K. 231/14/14 od 25.09.2014. godine, koja odluka je postala pravosnažna dana 06.11.2014. godine i izvršna dana 06.02.2015. godine, a ista je dalje navela da okrivljeni R P nije uplatio navedeni iznos na njen račun. Sud je prihvatio navode zakonske zastupnice da od dana donošenja presude, tj. K. 231/14/14 od 25.09.2014. godine do 21.01.2016. godine (dana okončanja glavnog pretresa) okrivljeni R P nije davao izdržavanje za njihovog sina M P, kako je to određeno presudom P. 669/11/11 u iznosu od 100,00 eura mjesečno, već je nekoliko navrata uplaćivao iznose od po 30,00 eura i iznos od 20,00 eura, a koje navode je okrivljeni potvrdio u svojoj odbrani, a što je utvrđeno i iz uplatnica iz perioda od </span><span class="span1">04.11.2014. godine do 23.05.2015. godine na ime R S</span><span class="span1"> koje je sam okrivljeni dostavio ovom sudu,</span><span class="span1"> i iz kartice prometa računa br. 535-0800200000265-36 za period od 01.01.2014, godine do 06.05.2015. godine na ime S R. Dalje je zakonska zastupnica mal. oštećenog S R na glavnom pretresu navela da je u međuvremenu od kada je davala izjavu kod tužioca do 21.01.2016. godine (dana okončanja glavnog pretresa), okrivljeni je u dva navrata uplatio na ime izdržavanja djeteta iznos i to jedan put od 1.000,00 eura, a drugi put iznos od 1.300,00 eura, a koja činjenica je utvrđena iz uplatnica iz perioda od 16.06.2015. godine i od 26.08.2015. godine, koje uplatnice je sudu dostavio okrivljeni, kao i da je isti izvršio i uplate u iznosu od po 50,00€ dana 29.07.2015.g. i 26.08.2015.g. Iskaz zakonske zastupnice mal. oštećenog sud je prihvatio i poklonio mu punu vjeru </span><span class="span1">jer je isti za sud bio uvjerljiv, te je sud njen iskaz cijenio kao pouzdan i realan izvor za utvrđivanje odlučnih činjenica, a prije svega jer je isti u potkrijepljen naprijed navedenim provedenim pisanim dokazima.</span>
</p>
<p>&nbsp;</p>
<p>
<span class="span1"></span><span class="span1">Naime, okrivljeni</span><span class="span1"> je u svojoj odbrani naveo da je presudom Osnovnog suda u K od septembra 2014. godine uslovno osuđen zbog nedavanja izdržavanja za njegovog sina M P, te da je presudom parničnog suda obavezan da za izdržavanje daje iznos od 100,00 eura mjesečno, koje navode okrivljenog je sud prihvatio obzirom da su ove činjenice utvrđene iz pravosnažnih i izvršnih presuda ovog suda i to K. 231/14/14 od 25.09.2014. godine i P. 669/11/11 od 29.12.2011. godine, kao i iz iskaza </span><span class="span1">zakonske zastupnice maloljetnog oštećenog.</span><span class="span1"> </span><span class="span1">Okrivljeni dalje navodi, da</span><span class="span1"> obzirom da ima mala primanja u firmi za obezbjeđenje "System S" P, to nije bio u mogućnosti da daje izdržavanje u iznosu od 100,00 eura, već je nakon navedene presude od septembra mjeseca 2014. godine do današnjeg dana uplaćivao koliko je mogao i to u jednom navratu iznos od 20,00 eura i u šest navrata iznos od po 30,00 eura, na račun R S. Naime da je navedene iznose okrivljeni uplatio </span><span class="span1">na br.žr.rn. koji je određen u predmetnoj parničnoj presudi,</span><span class="span1"> sud je utvrdio iz uplatnica koje je ovom sudu dostavio okrivljeni, a kako je to na detaljniji način ranije objašnjeno i iskaza zak. zast. mal. oštećenog. Okrivljeni je u svojoj odbrane potvrdio da zna da su iznosi koje je uplaćivao za izdržavanje njegovog sina mali, ali jednostavno sa njegovim primanjima nije u mogućnosti da daje više, obzirom da prima platu u iznosu od 305,00 eura od čega mora da plati stan i komunalije, pa nije u mogućnosti da daje izdržavanje na način koji je predviđen presudom Osnovnog suda u K, ali da je u </span><span class="span1">međuvremenu je podigao i kredit u iznosu od 2.000,00 eura, te nakon toga uplatio na ime zakonskog zastupnika svog maloljetnog djeteta dana 19.06.2015. godine iznos od 1.300,00 eura, i dana 16.06.2015. godine na ime iste uplatio iznos od 1.000,00 eura, o čemu kao dokaz dostavlja uplatnice, a i u više navrata je uplaćivao i iznose od po 30,00; 20,00 i 50,00 eura, kada je i koliko mogao o čemu takođe dostavlja uplatnice i to 10 uplatnica. Okrivljeni je dostavio sudu na uvid i potvrdu firme u kojoj radi i iz koje se vidi da prima neto zaradu u iznosu od 205,00 eura, i da je podstanar, da plaća stanarinu u iznosu od 180,00 eura mjesečno, a kako bi obrazložio razlog nemogućnosti da redovno i uredno izmiruje svoju obavezu izdržavanja maloljetnog djeteta. </span>
</p>
<p>&nbsp;</p>
<p>
<span class="span1">Ove navode okrivljenog sud smatra usmjerene na izbjegavanje krivice, prije svega jer je isti dobro znao za svoju obavezu davanja izdržavanja za svog maloljetnog sina, ovo tim prije što je već jednom pravosnažno osuđen za istovrsno krivično djelo i to presudom Osnovog suda u Kotoru K. br. 231/14/14 od 25.09.2014, upravo zbog nepostupanja po istoj izvršnoj presudi ovog suda P. 669/11/11 od 29.12.2011. godine, kojom je obavezan da na ime doprinosa za izdržavanje zajedničkog maloljetnog djeteta stranaka P P, isplaćuje svakomjesečni novčani iznos od 100,00 eura, najkasnije do 5. (petog) u mjesecu za tekući mjesec, na žiro račun br. 5350800200000265-36 kod Prve Banke C G, počev od dana presuđenja, pa sve dok za to budu postojali zakonski uslovi. Ni navod odbrane okrivljenog kojim pravda nepostupanje po navedenoj presudi, u kojem obrazlaže da su mu lična primanja mala, te da je podstanar, sud takođe nije prihvatio ovo sa razloga što je isti zaposlen, </span><span class="span1">te je mišljenja da nije materijalno ugrožen, u mjeri i na način, koji bi opravdali njegovo nepostupanje po navedenoj presudi</span><span class="span1">, a obzirom da je </span><span class="span1">iz potvrde Privredenog društva S  od 15.10.2015. godine utvrđeno da se okrivljeni nalazi u radnom odnosu kod istih na poslovima obezbijeđenja, sa mjesečnom zaradom u iznosu od 205,00 eura,</span><span class="span1"> ovo naročito jer je okrivljeni dužan da učestvuje u izdržavanju na način kako je to utvrđeno sudskom odlukom i nije ovlašćen da sam vrši izmjenu načina i visine izdržavanja, a sud smatra da je isti imao dovoljno vremena da ako smatra da nije u mogućnosti da postupa po presudi kako je to istom određeno, traži izmjenu sudske </span><span class="span1">odluke, odnosno pokrene parnični postupak za izmjenu iste. Sud je cijenio i da je okrivljeni </span><span class="span1">uplatio iznos od 1.000,00€ dana 16.06.2015.g., kao i iznos od 1.300,00€ dana 19.06.2015.g., međutim po mišljenju suda proizilazi da je okrivljeni ove uplate izvšio nakon što je saznao da je protiv njega ponovo pokrenut postupak, obzirom da je ove uplate izvršio nakon što je pružio odbranu pred ODT Kotor, pa cijeneći prednje kao i da je isti u više navrata u periodu od 04.11.2014.g., do 26.08.2015 godine uplaćivao iznose od po 20,00 €;  30,00 € i 50,€, to je očigledno da okrivljeni ne poštuje ni rokove određene izvršnom presudom</span><span class="span1"> ovog suda P. 669/11/11 od 29.12.2011. godine</span><span class="span1">, niti daje izdržavanje u punom iznosu kako je to ovom istom presudom određeno.  </span>
</p>
<p>&nbsp;</p>
<p>
<span class="span1">Okrivljeni R P je bio svjestan da ne daje izdržavanje za svog maloljetnog sina M P na način kako mu je ta obaveza utvrđena izvršnom presudom ovog suda P. 669/11/11 od 29.12.2011. godine</span><span class="span1">, </span><span class="span1">jer kako je i sam naveo u svojoj odbrani da su mu primanja mala i da nije u mogućnosti da daje izdržavanje na način određen istom već je uplaćivao koliko je mogao,</span><span class="span1"> </span><span class="span1">iz čega proizilazi da je bio svjestan svog djela i htio njegovo izvršenje, u čemu se iscrpljuje njegov direktni umišljaj. Ovo tim prije jer je okrivljeni već bio osuđen presudom ovog suda K. 231/14/14 od 25.09.2014. godine zbog istovrsnog krivičnog djela nedavanje izdržavanja, odnosno radi nepostupanja po predmetnoj izvršnoj presudi ovog suda iz čega proizilazi da je i znao da ovakvo ponašanje predstavlja krivično djelo.</span>
</p>
<p>&nbsp;</p>
<p>
<span class="span1">Iz izvoda iz Kaznene evidencije Ministarstva pravde, na ime P R od 27.05.2015. godine, proizilazi da R P ranije nije osuđivan. Međutim, sud je uvidom u presudu </span><span class="span1">Osnovnog suda u Kotoru K. 231/14/14 od 25.09.2014. godine utvrdio da je okrivljeni R P osuđen zbog krivičnog djela nedavanje izdržavanja iz člana 221. stav 1. KZ-a, na kaznu zatvora u trajanju od 30 (trideset) dana uslovno na 1 (jednu) godinu, koja presuda je pravosnažna dana 06.11.2014. godine i izvršna dana 06.02.2015. godine.</span>
</p>
<p>&nbsp;</p>
<p>
<span class="span2"></span><span class="span1">Prilikom odluke o vrsti i visini krivične sankcije koju okrivljenom R P treba izreći, sud je pošao od toga da je za predmetno krivično djelo propisana novčana kazna ili kazna zatvora u trajanju do dvije godine. U smislu člana 42. Krivičnog zakonika, olakšavajućih okolnosti na strani okrivljenog sud nije našao, dok je kao otežavajuću okolnost sud cijenio to što je okrivljeni ranije osuđivan zbog istovrsnog krivičnog djela, što je sud cijenio kao naročito otežavajuću okolnost. </span><span class="span1">Imajući u vidu vrstu učinjenog krivičnog djela i ličnost okrivljenog, koji je pristao na izricanje kazne rada u javnom interesu, sud je na osnovu člana 41. KZ-a, okrivljenom izrekao kaznu rada u javnom interesu </span><span class="span1">u trajanju od 120 (stodvadeset) časova, a koji rad se ima izvšiti za vrijeme od tri mjeseca, s tim što kazna ne može biti duža od šezdeset 60 (šezdeset) časova u toku jednog mjeseca. </span><span class="span1">Sud je mišljenja da će se ovakvom kaznom u okviru opšte svrhe krivičnih sankcija iz člana 4. stav 2. KZ-a postići posebna svrha kažnjavanja iz člana 32. KZ-a, da okrivljeni ubuduće ne vrši ovakva ili slična krivična djela, te da je ovakva kazna srazmjerna stepenu krivice okrivljenog i težini učinjenog krivičnog djela, te da će isti biti u mogućnosti da i dalje privređuje i time imati mogućnost da daje izdržavanje za svog maloljetnog sina, odnosno da će da postupa po izvršnoj odluci ovog suda </span><span class="span1">P.br. 669/11/11 od 29.12.2011. godine na način kako je to istom određeno.</span><span class="span1"> </span><span class="span1">Ukoliko okrivljeni ne vrši rad u javnom interesu, ova kazna će se zamjeniti kaznom zatvora, tako što će se svakih započetih šezdeset 60 </span><span class="span1">(šezdeset) časova rada u javnom interesu zamjeniti kaznom zatvora u trajanju od jednog mjeseca.</span>
</p>
<p>&nbsp;</p>
<p>
<span class="span1">Sud je takođe obavezao okrivljenog</span><span class="span1"> da ubuduće uredno daje izdržavanje za </span><span class="span1">svog maloljetnog sina M P, a koja dužnost je utvrđena izvršnom sudskom odlukom i to presudom Osnovnog suda u K posl. br. P. 669/11/11 od 29.12.2011. godine.</span>
</p>
<p>&nbsp;</p>
<p>
<span class="span1"></span><span class="span1">Na osnovu naprijed navedenih krivično pravnih odredbi te odredbi čl. </span><span class="span1">4, 5, 13, 15, 32, 41. i 42. KZ-a i člana 226, 229. i 374. ZKP-a </span><span class="span1">odlučeno je kao u izreci.</span>
</p>
<p>&nbsp;</p>
<p>
<span class="span1">Sud je obavezao okrivljenog da na ime sudskog paušala uplatiti iznos od 30,00 eura, u korist budžeta Crne Gore, na žiro račun broj 832-16-52 u roku od mjesec dana od dana pravosnažnosti presude i dokaz o uplati dostavi ovom sudu s pozivom na broj K. 191/15/15.</span>
</p>
<p>&nbsp;</p>
<p>
<span class="span1"></span><span class="span1">Zakonska zastupnica maloljetnog oštećenog R S je sa imovinsko pravnim zahtjevom upućena na parnicu, shodno članu 239. stav 1. i 2. ZKP-a, a s obzirom na činjenicu da je okrivljeni u više navrata uplaćivao iznose i to: </span><span class="span1">20,00€ dana 04.11.2014.g., 30,00€ dana 02.12.2014.g., 30,00€ dana 15.01.2015.g., 30,00€ dana 02.02.2015.g., 30,00€ dana 28.03.2015.g., 30,00€ dana 30.04.2015.g., 30,00€ dana  23.05.2015.g., 1.000,00€ dana 16.06.2015.g., 1.300,00€ dana 19.06.2015.g., 50,00€ dana 29.07.2015.g. i 50,00€ dana 26.08.2015.g., koji iznosi u svom zbiru premašuju iznos njegove obaveze za period od 25.09.2014 godine do 21.01.2016 godine.</span>
</p>
<p>
<span class="span1"> </span>
</p>
<p>
<span class="span1">Na prednjim razlozima sud je zasnovao svoju odluku.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U KOTORU</span>
</p>
<p style="text-align:center;">
<span class="span1">Dana, 22.01.2016. godine</span>
</p>
<p>&nbsp;</p>
<p>
<span class="span1">Zapisničar                                                                                    S U D I J A</span>
</p>
<p>
<span class="span1">Ana-Marija Petković                                                                   Momirka Tešić</span>
</p>
<p>&nbsp;</p>
<p>
<span class="span1">PRAVNA PORUKA: Protiv ove presude dozvoljena je žalba Višem sudu u Podgorici, u roku od 8 dana od dana prijema, a preko ovog suda. </span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
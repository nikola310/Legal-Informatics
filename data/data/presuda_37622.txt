<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:end;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{text-align:start;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Times New Roman;font-size:12pt;}
.p6{text-align:justify;hyphenate:auto;font-family:Times New Roman;font-size:12pt;}
.s1{font-size:14pt;}
.s2{text-decoration:underline;}
</style>
<meta content="vladimir.novovic" name="author">
</head>
<body class="b1 b2">
<p class="p1">
<span>K.br. 211/09 </span>
</p>
<p class="p1"></p>
<p class="p2">
<!--Image link to '0.jpg' can be here-->
</p>
<p class="p3"></p>
<p class="p2">
<span>U IME CRNE GORE</span>
</p>
<p class="p3"></p>
<p class="p3">
<span>OSNOVNI SUD U DANILOVGRADU kao prvostepeni krivični, po sudiji pojedincu Vladimiru Novoviću, uz učešće Branke Nikolić kao zapisničara, u krivičnom predmetu okrivljenog K.M. iz P., zbog krivičnog djela teška tjelesna povreda iz čl.151 st.2 KZ, odlučujući po optužnici Osnovnog državnog tužilaštva iz P. Kt.br.1457/08 od 11.05.2009.godine, koju je na glavnom pretresu zastupao Grujo Radonjić, zamjenik ODT-a iz P., nakon održanog glavnog i javnog pretresa dana 07.06.2013.godine u prisustvu zastupnika optužbe i okrivljenog, donio je dana 12.06.2013.godine i istog dana javno objavio</span>
</p>
<p class="p3"></p>
<p class="p3"></p>
<p class="p2">
<span>PRESUDU</span>
</p>
<p class="p4"></p>
<p class="p3">
<span>Okrivljeni K.M., od oca M. i majke S., rođene D., rođen 06.09.1956.godine u P., sa mjestom prebivališta u P. – ul.Z.J. br..., državljanin Crne Gore, pismen, završio Višu građevinsku školu, oženjen, otac četvoro djece, vojsku služio 1978/79. godine u Skoplju, srednjeg imovnog stanja, neosuđivan.</span>
</p>
<p class="p3"></p>
<p class="p2">
<span>Kriv je</span>
</p>
<p class="p4"></p>
<p class="p4">
<span>Što je: </span>
</p>
<p class="p4"></p>
<p class="p3">
<span>Dana 21.07.2008.godine, oko 22,00 časova, u B.I.C. u Podgorici, iz nehata drugog teško tjelesno povrijedio tako da je usljed toga trajno i u znatnoj mjeri oštećen važan organ, a bio je svjestan da svojom radnjom može učiniti djelo, ali je olako držao da do toga neće doći, na način što je nakon kraće prepirke u toku vožnje, u svom vozilu marke "Džip" reg. oznaka PG ..., naddlanenim dijelom otvorene šake desne ruke udario oštećenu J. D.Č. u predjelu desnog čeonog i očnog predjela nanoseći joj tešku tjelesnu povredu u vidu krvnog podliva u desnom čeonom i očnom predjelu i oštećenje očnog živca desnog oka sa sljepilom na desnom oku.</span>
</p>
<p class="p3"></p>
<p class="p4">
<span>- čime je počinio krivično djelo teška tjelesna povreda iz čl.151 st.4 u vezi st.2 KZ.</span>
</p>
<p class="p4"></p>
<p class="p4">
<span>Pa sud okrivljenom primjenom citiranih zakonskih propisa, te čl. 4, 5, 16, 36, 42,  52, 53 i 54 KZ i čl.226, 229 i 374 ZKP-a, i z r i č e </span>
</p>
<p class="p4"></p>
<p class="p2">
<span>USLOVNU OSUDU</span>
</p>
<p class="p2"></p>
<p class="p3">
<span>Kojom mu utvrdjuje kaznu zatvora u trajanju od 3 (tri) mjeseca  i istovremeno odredjuje da se ista neće izvršiti ako okrivljeni za vrijeme od  2 (dvije)  godine po pravosnažnosti presude ne učini novo krivično djelo. </span>
</p>
<p class="p4"></p>
<p class="p3">
<span>Dužan je okrivljeni da na ime troškova krivičnog postupka uplati budžetu Crne Gore iznos od 583,00 eura i po osnovu paušala iznos od 30,00 eura, a  sve u roku  od 15 dana po pravosnažnosti presude.</span>
</p>
<p class="p3"></p>
<p class="p2">
<span>O b r a z l o ž e nj e</span>
</p>
<p class="p3"></p>
<p class="p3">
<span>Optužnicom Osnovnog državnog tužilaštva iz P. Kt.br.1457/08 od 11.05.2009.godine, stavljeno je na teret okrivljenom K.M.u izvršenje krivičnog djela teška tjelesna povreda iz čl.151 st.2 KZ. Zastupnik optužbe je na glavnom pretresu u završnoj riječi precizirao činjenični opis krivičnog djela iz optužnice, na način što je okrivljenom stavio na teret da je: "Dana 21.07.2008.godine, oko 22,00 časova, u B.I.C. u Podgorici, drugog teško tjelesno povrijedio tako da je usljed toga trajno i u znatnoj mjeri oštećen važan organ, a bio je svjestan da na taj način može učiniti krivično djelo, pa je na to pristao, na način što je nakon kraće prepirke u toku vožnje, u svom vozilu marke "Džip" reg. oznaka PG ..., naddlanenim dijelom otvorene šake desne ruke udario oštećenu J. D.Č. u predjelu desnog čeonog i očnog predjela nanoseći joj tešku tjelesnu povredu u vidu krvnog podliva u desnom čeonom i očnom predjelu i oštećenje očnog živca desnog oka sa sljepilom na desnom oku" , dok je pravna kvalifikacija ostala ista. Predložio je da sud okrivljenog oglasi krivim i osudi u okviru zakonom propisane kazne.</span>
</p>
<p class="p3"></p>
<p class="p3">
<span>Okrivljeni K.M. u odbrani datoj u istražnom postupku  u bitnom je naveo da ga je dana 21.jula 2008.godine telefonom pozvala oštećena J.V. sa kojom je već više godina u emotivnoj vezi, da se prije ovog događaja nijesu gledali od Nove godine, te da su se našli i sjeli u vozilo Džip. Tvrdi da je između njega i V. došlo do svađe, jer je ona prigovarala da se nijesu gledali od Nove godine i zbog toga što je ona bila ljubomorana. Istakao je da mu je oštećena kazala "budalo, džukelo, majmune" i da su se tom prilikom posvađali. Pojasnio je da je nekoliko dana prije ovog događaja povrijedio butinu desne noge, da ga je ta rana boljela, te da je, iznerviran od bola i od onog što mu je D.Č. kazala, jednom udario oštećenu J. D.Č. spoljašnjim dijelom otvorene ruke, tj. "preko ruke", negdje u predjelu lica i oka. Dalje je naveo je da se oštećenoj J. V. izvinio i da je ona prihvatila njegovo izvinjenje.  Zadržali su se još jedno sat vremena, nakon čega su se razišli. Dodao je da ga je sjutradan preko telefona D.Č.  uporno zvala, da je bio na previjanju noge, da joj se nije javljao, te da je D.Č. sljedećeg dana, tj. 23.jula  pošla u policiju i podnijela prijavu protiv njega. Nakon ovoga izgladio je odnose sa V. i sa njom je i dalje u emotivnoj vezi.         </span>
</p>
<p class="p3"></p>
<p class="p3">
<span>Okrivljeni K.M. u odbrani datoj na glavnom pretresu u bitnom je naveo da ga je dana 21.07.2008.godine, pozvala telefonom J.V. sa kojom je tada bio u emotivnoj vezi, a koja emotivna veza je trajala duži niz godina unazad, kako bi se vidjeli.  Prije 21. jula 2008.godine, nijesu se gledali neko vrijeme iz razloga što je imao dosta obaveza na poslu,  a i zbog toga što je postojalo neko nepovjerenje medju njima. Kritičnog dana negdje oko 22,00 časova vozilom marke "Džip" reg. oznaka PG ... otišao je do centra P., gdje je oštećena J.V. izašla iz ulaza  gdje živi  i ušla u njegovo vozilo. U toku vožnje  izmedju njega i J. V. došlo je do rasprave zbog toga što je ona bila ljubomorna, jer joj se ponekad nije javljao na telefon. Istakao je da mu je oštećena J.V. govorila neke riječi, ali se zbog proteka vremena istih nije mogao sjetiti. Objasnio je da je nekoliko dana priije ovog dogadjaja povrijedio butinu desne noge i da ga je ta rana boljela. Dalje je naveo da je rasprava izmedju njega i V. bila u vozilu i to dok je vozilo bilo u pokretu. Dok su se vozili B.I.C. u Podgorici, ispred njega je jedno vozilo naglo zakočilo, tako da je bio prinudjen da vozilo naglo ukoči, zbog čega je</span><span class="s1"> </span><span>mahinalno desnu ruku ispružio u pravcu oštećene J. V. koja je sjedjela na mjestu suvozača i takoreći je prihvatio da ne udari glavom u prednje  vjetrobransko staklo. Siguran je da je bilo kontakta izmedju spoljašnjeg dijela otvorene desne šake njegove ruke i tijela oštećene J. V.. Dozvolio je mogućnost i da je oštećena J.V. glavom udarila u prihvatnu ručku, koja se nalazila u vozilu i služila za pridržavanje prilikom ulaska u vozilo. U tom momentu pažnja mu je bila skoncentrisana na dešavanja ispred vozila. Nakon toga oštećena J.V. je reagovala tako što mu je rekla da je namjerno kočio da bi je udario. Kazao je oštećenoj J. Vesni da je nije udario, već da je postavio ruku kako bi spriječio da ona ne udari glavom ili tijelom u</span><span class="s1"> </span><span>prednje vjetrobransko staklo. Nakon toga on i oštećena J.V. ostali su zajedno sve do ponoći. Pojasnio je da se oštećena J.V. kritične noći njemu nije žalila da je išta boli. Uspostavili su normalnu komunikaciju i negdje oko ponoći oštećenu J. D.Č. je prebacio do njenog stana. Sjutradan se telefonom  čuo sa oštećenom J. V.. U tom razgovoru ona mu je kazala da treba da dodje da je vodi kod ljekara</span><span class="s1"> </span><span>jer je povrijedjena. Mislio je da ona to izmišlja kako bi se sa njim vidjela, a za izlazak nije bio raspoložen i spreman iz razloga  što ga je boljela noga i što je imao porodičnih obaveza. Dana 23.jula 2008.godine, oštećena J.V. ga je ponovo pozvala na mobilni telefon. Na taj poziv joj se javio, ali nije prihvatio poziv da se vide.  Naknadno je saznao da je oštećena J.V. 23. jula podnijela prijavu protiv njega. Upoznat na različitosti u odnosu na odbranu datu u istražnom postupku u bitnom je naveo da je u odbrani datoj u istrazi lagao kada je kazao da je oštećenu J. D.Č.  udario, a da je to kazao iz razloga što je njegova supruga saznala za ovu emotivnu vezu sa oštećenom J. V., pa je htio da opravda sebe kod svoje supruge govoreći da je oštećenu udario. Objasnio je da je to učinio da bi sačuvao brak, da je njegova supruga to prihvatila, a da misli da svojoj supruzi nije pokazao zapisnik o saslušanju kod istražnog sudije.</span><span class="s1"> </span><span>Još je dodao da mu je supruga kazala da se nakon kritičnog dogadjaja čula telefona sa oštećenom J. V., da ga je supruga pita da li je tukao oštećenu J. D.Č., da joj je kazao da jeste, a iz razloga da bi svojoj supruzi ukazao da izmedju njega i oštećene J. V. nema više nikakve emotivne veze. U završnoj riječi je kazao da je oštećena zadobila povredu tako što je udarila desnim čeonim i očnim dijelom u prihvatnu ručku u automobilu, a nakon što je on naglo prikočio vozilo. Predložio je da ga sud oslobodi od optužbe.</span>
</p>
<p class="p3"></p>
<p class="p3">
<span>Sud je u dokaznom postupku na glavnom pretresu pročitao iskaz svjedoka-oštećene J. V. iz istražnog postupka sa zapisnika o saslušanju svjedoka Ki.br.08/437 od 28.04.2009.godine i sa glavnog pretresa od 20.11.2012.godine, pročitao  nalaz i mišljenje vještaka sudske medicine prof. dr D.Č. Ki.br.08/437 od 07.05.2009.godine i sa glavnog pretresa od 13.02.2013.godine, pročitao nalaz i mišljenje vještaka sudske medicine prof. dr D.Č. i vještaka specijaliste oftamologa dr B.M. K.br. 211/09 od 13.05.2013.godine, saslušao vještaka sudske medicine prof. dr D.Č. i vještaka oftamologa dr B.M. i pročitao izvod iz kaznene evidencije Uprave policije PJ Podgorica br. 11-245/10-18950/2-2771 od 16.07.2010.godine.    </span>
</p>
<p class="p3"></p>
<p class="p3">
<span>Svjedok-oštećena J.V. u iskazu datom u istražnom postupku i na glavnom pretresu u bitnom je navela da je sa okrivljenim K.M.om već duži niz godina u emotivnoj vezi i da je do problema između njih dvoje došlo zbog toga što je iznajmilla stan jednoj djevojci sa kojom je okrivljeni K.M. stupio u kontakt. Upravo kada je jednom prilikom došla kod ove djevojke kojoj je iznajmila stan, tamo je zatekla okrivljenog K.M.a. Ovaj događaj je jako pogodio. Tvrdi da se kritičnog dana negdje oko 22,00 časa, po prethodnom dogovoru, našla sa okrivljenim K.M.om u njegovom vozilu. Tom prilikom kazala je okrivljenom K.M.u da ne želi da bude više sa njim, jer je uvrijedio i ponizio, a i zbog toga što je sumnjala da je možda zaražen, obzirom da je imao kontakt sa navedenom djevojkom. Istakla je da je došlo do prepirke i svađe između nje i okrivljenog K.M.a. U jednom trenutku dok su se raspravljali okrivljeni K.M. je udario u predjelu desnog oka. Zbog jačine udarca stekla je utisak da je okrivljeni K.M. udario stisnutom pesnicom, a okrivljeni K.M. joj je kazao da je udario spoljašnjim dijelom ruke u predjelu desnog oka. Navedeni udarac je zadobila dok je sjedjela na mjestu suvozača. Naknadno je išla u bolnicu, gdje su joj konstatovane povrede. Na glavnom pretresu je dodala da i danas ima posljedice zbog ove povrede na desnom oku, da se te posljedice ogledaju u postojanju crnila i slabijem vidu, da je u vrijeme zadobijenog udarca vozilo bilo u pokretu, a nije isključila mogućnost da je okrivljeni K.M. zakočio prije nego što je zadobila udarac. Nije mogla da objasni ni u kojoj poziciji joj je bila okrenuta glava u momentu kada je zadobila udarac, a što je obrazlagala protekom vremena i nastupanjem šoka. U početku okrivljenog K.M.a nije htjela da prijavljuje iz razloga što je sa njim bila u emotivnoj vezi, a tek dva dana nakon događaja podnijela je prijavu protiv okrivljenog K.M.a, jer je bila izrevoltirana njegovim ponašanjem nakon događaja. Objasnila je da je odmah nakon zadobijenog udarca osjetila bol, da je izgubila vid na desnom oku, da nije iste večeri išla kod ljekara, jer je računala da će joj se stanje poboljšati, pa kako joj se stanje nije poboljšavalo sjutradan je otišla kod ljekara specijaliste za bolesti očiju, gdje je podvrgnuta ljekarskim pregledima. Na glavnom pretresu je dalje navela da je udarac zadobila dok se vozilo kretalo B.I.C. i da je poslije zadobijenog udarca zajedno sa okrivljenim K.M.om išla vozilom na jedno mjesto u okolini P., gdje su imali intimne odnose. Još je dodala da joj liječenje kod ljekara, zbog povrede očnog živca desnog oka nije mnogo pomoglo, a da joj se stanje vida na desnom oku znatno poboljšalo kada je 2-3 mjeseca prije svjedočenja na glavnom pretresu prespavala u konacima Manastira Ostrog. Nije se pridružila krivičnom gonjenju protiv okrivljenog i nije postavila imovinsko-pravni zahtjev. </span>
</p>
<p class="p3"></p>
<p class="p3">
<span>Iz nalaza i mišljenja vještaka sudske medicine prof. dr D.Č. i vještaka specijaliste oftamologa dr B.M. K.br.211/09 od 13.05.2013.godine, datog nakon specijalističkog pregleda oštećene J. V., nalaza i mišljenja vještaka sudske medicine prof. dr D.Č. Ki.br.08/437 od 07.05.2009.godine i sa glavnog pretresa od 13.02.2013.godine, saslušanja vještaka sudske medicine prof. dr D.Č. i vještaka oftamologa dr B.M. utvrđuje se da je oštećena pregledana u HMP Podgorica dana 22.07.2008.godine u 13,10 časova, da je istog dana pregledana od strane ljekara specijaliste za očne bolesti KC CG Podgorica, da je 22.07.2008.godine urađeno ultrazvučno snimanje oba oka, da je 23.07.2008.godine pregledana od strane očnog ljekara, da je pregledana od strane hirurga Urgentnog bloka, te da je oštećena J.V. u predmetnom događaju zadobila naročito (osobito) tešku tjelesnu povredu u vidu krvnog podliva u desnom čeonom i očnom predjelu i oštećenje očnog živca desnog oka sa sljepilom na desnom oku. U konkretnom slučaju došlo je do trajnog i teškog oštećenja važnog organa-oka, odnosno očnog živca, zbog čega je došlo do trajnog gubitka vida na desnom oku. Navedeno oštećenje očnog živca sa posljedičnim sljepilom u direktnoj je uzročno-posljedičnoj vezi sa povrjeđivanjem u predmetnom događaju. Predmetne povrede nastale su jednokratnim djelovanjem tupine mehaničkog oruđa, gdje spada i nadlanica otvorene šake i pesnica. Oštećenje očnog živca ne može da se popravi, očni živac, odnosno oko je u konretnom slučaju trajno i u znatnoj mjeri oštećeno, tako da je trajno i u znatnoj mjeri oštećen važan organ, te važna funkcija, a to je funkcija vida. Ove povrede mogle su nastati 21.07.2008.godine, oko 22,00 časa, bez obzira što medicinska dokumentacija datira uglavnom od narednog dana i kasnije. Očni živac se nalazi na zadnjoj strani očne jabičice i povezuje mozak sa okom. On se ne nalazi u čeonom predjelu, niti u predjelu očnog kapka, tako da on nije povrijeđen direktnim udarcem u njega, već udarcem u očnu jabučicu, a koji je doveo do pomjeranja očne jabučice unazad, te pritiska, odnosno kompresije na očni živac i njegovog povrjeđivanja koje je praćeno atrofijom, odnosno izumiranjem živca, što za posljedicu ima trajno sljepilo na tom oku. Ovo sljepilo podrazumije da oštećena na desnom oku razlikuje samo svjetlost i tamu i ništa više. Sila koja je dovela do navedenih povreda bila je srednjeg do jakog inteziteta. Sve povrede kod oštećene J. V. nijesu mogle nastati udarcem glave o ručicu.          </span>
</p>
<p class="p3"></p>
<p class="p3">
<span>Sud je cijenio nalaz i mišljenje ovih vještaka, pa je isti prihvatio kao jasan, stručan i objektivan i dat prema pravilima struke i nauke. </span>
</p>
<p class="p3"></p>
<p class="p3">
<span>Iz izvoda iz kaznene evidencije Uprave policije PJ Podgorica br. 11-245/10-18950/2-2771 od 16.07.2010.godine izdatog na ime okrivljenog K.M.a utvrđuje se da isti nije osuđivan.</span>
</p>
<p class="p3">
<span>    </span>
</p>
<p class="p3">
<span>Na osnovu naprijed izložene činjenične gradje, koja proizilazi iz sadržine dokaza provedenih na glavnom pretresu, ovaj sud je nesumnjivo zaključio da su se u radnjama okrivljenog K.M.a stekla sva obilježja bića krivičnog djela teška tjelesna povreda iz čl.151 st.4 u vezi st.2 KZ. Naime, okrivljeni je dana 21.07.2008.godine, oko 22,00 časova, u B.I.C. u P., iz nehata drugog teško tjelesno povrijedio tako da je usljed toga trajno i u znatnoj mjeri oštećen važan organ, a bio je svjestan da svojom radnjom može učiniti djelo, ali je olako držao da do toga neće doći, na način što je nakon kraće prepirke u toku vožnje, u svom vozilu marke "Džip" reg. oznaka PG ..., naddlanenim dijelom otvorene šake desne ruke udario oštećenu J. D.Č. u predjelu desnog čeonog i očnog predjela nanoseći joj tešku tjelesnu povredu u vidu krvnog podliva u desnom čeonom i očnom predjelu i oštećenje očnog živca desnog oka sa sljepilom na desnom oku.</span>
</p>
<p class="p3"></p>
<p class="p3">
<span>Iz odbrane okrivljenog K.M.a iz istražnog postupka utvrđuje se da je bio u emotivnoj vezi sa oštećenom J. V., da je dana 21.07.2008.godine u njegovom vozilu marke "Džip" došlo do kraće prepirke između njih dvoje, kada je naddlanenim dijelom otvorene šake desne ruke udario oštećenu J. D.Č. u predjelu oka. Sve ovo potvrđuje i oštećena J.V., koja se na jasan, logičan, istitinit i uvjerljiv način izjasnila o činjenicama važnim za njeno povrjeđivanje. Istina oštećena J.V. nije vidjela kako je udario okrivljeni (da li otvorenom ili stisnutom šakom) već je imala samo utisak o tome, a potvrdila je da joj je okrivljeni kazao da je udario naddlanenim dijelom ruke. Naime, iz iskaza oštećene J. V. još se utvrđuje da se u momentu zadobijanja udarca vozilo okrivljenog kretalo B.I.C. u Podgorici, da je ona sjedjela na mjestu suvozača, a okrivljeni na mjestu vozača, te da je bilo oko 22,00 časova. Okrivljeni K.M. je na glavnom pretresu potvrdio da su registarske oznake njegovog vozila bile PG .... Odbrana okrivljenog iz istražnog postupka i iskaz oštećene J. V. potvrđeni su nalazom i mišljenjem vještaka sudske medicine prof. dr D.Č. i vještaka specijaliste oftamologa dr B.M. K.br.211/09 od 13.05.2013.godine, datim nakon specijalističkog pregleda oštećene J. V., nalazom i mišljenjem vještaka sudske medicine prof. dr D.Č. Ki.br.08/437 od 07.05.2009.godine i sa glavnog pretresa od 13.02.2013.godine, saslušanjem vještaka sudske medicine prof. dr D.Č. i vještaka oftamologa dr B.M., jer se iz ovih dokaza utvrđuje da je oštećena u predmetnom događaju zadobila tešku tjelesnu povredu u vidu krvnog podliva u desnom čeonom i očnom predjelu i oštećenje očnog živca desnog oka sa sljepilom na desnom oku, usljed čega je trajno i u znatnoj mjeri oštećen važan organ oštećene, jer oštećenje očnog živca ne može da se popravi, očni živac, odnosno oko je u konretnom slučaju trajno i u znatnoj mjeri oštećeno, tako da je trajno i u znatnoj mjeri oštećen važan organ, te važna funkcija, a to je funkcija vida. Oštećenje očnog živca sa posljedičnim sljepilom u direktnoj je uzročno-posljedičnoj vezi sa povrjeđivanjem u predmetnom događaju, a povrede kod oštećene posljedica su jednokratnog djelovanja tupine mehaničkog oruđa na povrijeđena područja (desni čeoni i očni predio), gdje spada i naddlanica otvorene šake, a sila koja je dovela do navedenih povreda bila je srednjeg inteziteta. </span>
</p>
<p class="p3"></p>
<p class="p3">
<span>Okrivljeni se na glavnom pretresu branio da je vozilo naglo ukočio, zbog čega je</span><span class="s1"> </span><span>mahinalno desnu ruku ispružio u pravcu oštećene J. V., koja je sjedjela na mjestu suvozača, i prihvatio je da ne udari glavom u prednje  vjetrobransko staklo, kojom prilikom je došlo do kontakta izmedju spoljašnjeg dijela otvorene desne šake njegove ruke i tijela oštećene J. V., a isticao je i mogućnost da je oštećena J.V. glavom udarila u prihvatnu ručku u vozilu. Ovakva odbrana okrivljenog K.M.a obesnažena je njegovom odbranom iz istražnog postupka i iskazom oštećene iz kojih dokaza proizilazi da je okrivljeni nakon kraće prepirke udario oštećenu naddlanenim dijelom otvorene šake desne ruke u predjelu desnog čeonog i očnog predjela. Na glavnom pretresu okrivljeni je tvrdio da je u odbrani datoj u istražnom postupku lagao kada je kazao da je udario oštećenu, a da je lagao kako bi sačuvao brak jer je njegova supruga saznala za emotivnu vezu sa oštećenom J. V.. Ovakvo objašnjenje bilo je nelogično obzirom da je okrivljeni K.M. na kraju odbrane u istrazi naveo da je izgladio odnose sa oštećenom i da je sa njom i dalje u emotivnoj vezi. Mogućnost da je oštećena udarila glavom u prihvatnu ručku u vozilu, što je okrivljeni isticao na glavnom pretresu, osporena je provedenim vještačenjima, jer sve povrede kod oštećene J. V. nijesu mogle nastati udarcem glave o ručku. Zbog svega naprijed navedenog sud nalazi da je odbrana okrivljenog sa glavnog pretresa neistinita i sračunato data u cilju izbjegavanja krivice.                  </span>
</p>
<p class="p3">
<span> </span>
</p>
<p class="p3">
<span>Cijeneći psihički odnos okrivljenog prema počinjenom krivičnom djelu sud nalazi da je isti bio svjestan da svojom radnjom može učiniti djelo, ali je olako držao da do toga neće doći, postupajući dakle sa svjesnim nehatom. U konkretnom slučaju okrivljeni je u toku vožnje, poslije kraće prepirke, srednjim intezitetom jedanput udario oštećenu, a sa kojom je bio u emotivnoj vezi i sa kojom je odmah nakon događaja imao intimne odnose, i to naddlanenim dijelom otvorene šake desne ruke u predjelu desnog čeonog i očnog predjela kojom prilikom joj je nanio opisanu tešku tjelesnu povredu tako da je usljed toga trajno i u znatnoj mjeri oštećen njen važan organ. Kod takvih činjenica, a pogotovo imajući u vidu da je za zadavanje udarca upotrijebio otvorenu šaku, izvodi se zaključak da okrivljeni neće i ne pristaje na nastupanje zabranjene posljedice, odnosno olako drži da do posljedice neće doći. Dakle, okrivljeni je svakako preduzeo radnju u uvjerenju da do posljedice neće doći i radnju ne bi preduzeo da je znao da će ona da nastupi.</span>
</p>
<p class="p3"></p>
<p class="p3">
<span>Krivično djelo teška tjelesna povreda iz čl. 151 st.4 u vezi st. 2 KZ, čini onaj ko iz nehata drugog teško tjelesno povrijedi ili mu zdravlje naruši tako teško da je usljed toga doveden u opasnost život povrijeđenog ili je uništen ili trajno i u znatnoj mjeri oštećen ili oslabljen neki važan dio njegovog tijela ili važan organ ili je prouzrokovana trajna nesposobnost za rad povrijeđenog ili trajno i teško narušenje njegovog zdravlja ili unakaženost. U konkretnom slučaju okrivljeni je iz nehata teško tjelesno povrijedio oštećenu tako da joj je usljed toga trajno i u znatnoj mjeri oštećen važan organ, zbog čega se u njegovim radnjama stiču sva bitna obilježja bića krivičnog djela teška tjelesna povreda iz čl.151 st.4 u vezi st.2 KZ.</span>
</p>
<p class="p3"></p>
<p class="p3">
<span>Zbog svega naprijed navedenog, sud nije prihvatio pravnu kvalifikaciju krivičnog djela iz optužnice, da je okrivljeni počinio krivično djelo teška tjelesna povreda iz čl.151 st.2 KZ. Sud je u skladu sa činjeničnim utvrđenjem proizašlim iz provedenih dokaza precizirao činjenični opis krivičnog djela u pogledu oblika vinosti, a na način određen kao u izreci presude, ne povrjeđujući objektivni identitet optužnog akta.</span>
</p>
<p class="p3"></p>
<p class="p3">
<span>Prilikom odlučivanja o vrsti i visini krivične sankcije sud je imao u vidu sve okolnosti na strani okrivljenog, koje su značajne za njen izbor i visinu u smislu čl.42 KZ, pa je od olakšavajućih okolnosti na strani okrivljenog našao da je oženjen, da je otac četvoro djece, da je neosuđivan, da se oštećena nije pridružila krivičnom gonjenju i veći protek vremena od počinjenog krivičnog djela, dok otežavajućih okolnosti nije bilo, pa je sud okrivljenom izrekao uslovnu osudu kojom mu je utvrdio kaznu zatvora u trajanju od 3 (tri) mjeseca i istovremeno odredio rok provjeravanja u periodu od 2 (dvije) godine, odnosno da se utvrdjena kazna neće izvršiti ako okrivljeni za vrijeme od 2 (dvije) godine po pravosnažnosti presude ne učini novo krivično djelo. Sud je našao da se u konkretnom slučaju, a imajući u vidu naprijed navedene olakšavajuće okolnosti, može očekivati da će se upozorenjem uz prijetnju kaznom uticati na okrivljenog da ubuduće ne vrši krivična djela, te da nije nužno da se kazna primijeni radi krivično-pravne zaštite, pa sud nalazi da će se uslovnom osudom iz izreke ove presude u potpunosti ostvariti svrha izricanja ove krivične sankcije iz čl.52 KZ u okviru opšte svrhe propisivanja i izricanja krivičnih sankcija iz čl.4 st.2 KZ.</span>
</p>
<p class="p3"></p>
<p class="p3">
<span>O troškovima krivičnog postupka odlučeno je na osnovu čl.226 i 229 ZKP-a, pa kako je okrivljeni oglašen krivim obavezan je da na ime troškova krivičnog postupka uplati budžetu Crne Gore iznos od 583,00 eura, a koji troškovi se odnose na nagrade odmjerene vještaku sudske medicine prof.dr Dragani Čukić u ukupnom iznosu od 346,50 eura (110,00 eura+236,50 eura), na nagradu odmjerenu vještaku oftamologu dr B.M. u iznosu od 209,00 eura i nagradu odmjerenu vještaku sudsko-medicinske struke dr B. B. u iznosu od 27,50 eura, kao i iznos od 30,00 eura na ime sudskog paušala, koji paušal je odredjen shodno složenosti i trajanju postupku uz ocjenu imovinskih prilika okrivljenog, a sve prednje u roku od 15 dana po pravosnažnosti presude.</span>
</p>
<p class="p3"></p>
<p class="p3">
<span>Na osnovu izloženog, a primjenom čl. 374 ZKP-a, odlučeno je kao u izreci. </span>
</p>
<p class="p3"></p>
<p class="p3"></p>
<p class="p3">
<span>ZAPISNIČAR, 					 		SUDIJA, </span>
</p>
<p class="p3">
<span>Branka Nikolić,		              	                      Vladimir Novović,</span>
</p>
<p class="p3"></p>
<p class="p3">
<span>D-na:</span>
</p>
<p class="p3">
<span>1.ODT Podgorica</span>
</p>
<p class="p3">
<span>2.Okrivljenom K.M.</span>
</p>
<p class="p4"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3">
<span class="s2">PRAVNA POUKA:</span><span> Protiv ove presude može se izjaviti žalba Višem sudu u Podgorici, u roku od 15 dana od dana prijema pismenog otpravka, a preko ovog suda.</span>
</p>
<p class="p1"></p>
<br>
<p class="p5"></p>
<p class="p6"></p>
<p class="p5"></p>
<p class="p5"></p>
<p class="p5"></p>


</body>
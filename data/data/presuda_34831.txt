<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:10pt;font-family:'Arial'}
.span2{;font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p>
<span class="span1"></span><span></span><span></span><span></span><span></span><span></span><span></span><span></span>
</p>
<p>
<span></span><span></span><span></span><span></span><span></span><span></span><span></span><span></span><span></span><span>K.br.148/13</span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span2">U IME CRNE GORE</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span>Osnovni sud u Pljevljima, kao prvostepeni krivični sud po sudiji Branku Pejoviću uz sudjelovanje zapisničara  Djondović  Milenke u krivičnom  predmetu protiv okrivljene G</span><span>.</span><span> J</span><span>.</span><span> iz sela V</span><span>.</span><span> opština P</span><span>.</span><span> zbog krivičnog  djela krijumčarenje iz čl.265.st.1. Krivičnog zakonika CG po optužnopm predlogu ODT Pljevlja Kt.br.352/13 od 01.11.2013. godine nakon održanog glavnog i javnog pretresa u prisustvu zamjenika ODT Pljevlja a u odsutnosti uredno pozvane okrivlj</span><span>ene,  dana 05.12.2013. godine, </span><span>donio je i javno objavio</span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span2">P R E S U D U</span>
</p>
<p>&nbsp;</p>
<p>&nbsp;</p>
<p>
<span>Okrivljena </span><span class="span2">G</span><span class="span2">.</span><span class="span2"> J</span><span class="span2">.</span><span>, JMBG </span><span>....</span><span> od oca D</span><span>.</span><span> i majke B</span><span>.</span><span> rodjena T</span><span>.</span><span>, rodjena </span><span>...</span><span>. godine u P</span><span>.</span><span>, živi u selu V</span><span>. </span><span>opština P</span><span>.</span><span>, državljanka CG, govori srpskim jezikom, razumije crnogorski jezik, ne zaposlena, pismena završila srednju stručnu školu za tekstilnog tehničara, udata majka dvoje maloljetno djece, srednjeg imovnog stanja, ranije ne osudjivana</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">K r i v a     j e</span>
</p>
<p>&nbsp;</p>
<p>&nbsp;</p>
<p>
<span>Što je:</span>
</p>
<p>
<span>dana 25.10.2013. godine oko 18,45 časova bavila se prenošenjem robe preko carinske linije iz Republike Srbije u Republiku Crnu Goru, izbjegavajući mjere carinskog nadzora, na način što je u mjestu J</span><span>.</span><span> Republika Srbija u PMV marke "Golf 2" reg.br. PV </span><span>...</span><span> utovarila 15 komada plinskih boca i to: 5 komada sa oznakama "Boca  DMS" 630x220/521, 5 komada sa oznakom  "DMS" 600x200/431 i 5 komada sa oznakom 630x220/521, burici FI 6 -200 komada, 50 komada crijeva FI 16, 50 m bakarne cijevi FI 6x09 - 2 komada, 50 komada poklopaca punjača, 1 komad buksne ženske, 2 komada zvučnika AC-2, 5 komada multi ventila Mimgas RO1H22O, 2 komada plastičnih vezica - male i 2 komada prekidača za sekvent AC, te vozilo povezla zaobilaznim makadamskim putem i u mjestu "Ranče polje" ušla u Crnu Goru </span>
</p>
<p style="text-align:center;">
<span> </span>
</p>
<p>&nbsp;</p>
<p>
<span>zaobilazeći Carinski punkt  "R</span><span>."</span><span>, kada je zaustavljena i kontrolisana od strane OPS IGP PJ Pljevlja, kojom prilikom je od okrivljene za privremeno oduzeta naznačena roba</span><span>,</span>
</p>
<p>
<span>čime je izvršila krivično djelo krijumčarenje iz čl.265.st.1. Krivičnog zakonika  CG,</span>
</p>
<p>
<span>pa joj sud na osnovu već citiranog zakonskog propisa, a primjenom članova 4, 5, 13, 15, 32, 33, 36, 42, 53. i 54. Krivičnog zakonika  CG   i z r i č e</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">USLOVNU OSUDU</span>
</p>
<p>&nbsp;</p>
<p>
<span>S tim da joj utvrdjuje kaznu zatvora u trajanju od 6 mjeseci  (šest mjeseci) i istovremeno odredjuje da se ista neće izvršiti ukoliko okrivljena u roku od godinu dana ne izvrši novo krivično djelo.</span>
</p>
<p>
<span></span>
</p>
<p>
<span>Takoje, sud okrivljenu primjenom članova 4,5, 13, 15, 32, 33, 39, 42, 45. i 46. Krivičnog zakonika  CG </span>
</p>
<p>&nbsp;</p>
<p style="text-align:center;">
<span class="span2">O S U D J U J E</span>
</p>
<p>&nbsp;</p>
<p>&nbsp;</p>
<p>
<span>Na novčanu kaznu u iznosu od 400,00 eura (četiristotine eura) koju će okrivljena platiti ovom sudu u roku od 6 mjeseci po pravnosnažnosti presude u šest jednakih mjesečnih rata.</span>
</p>
<p>
<span>Ako okrivljene u odredjenom roku ne plati novčanu kaznu sud će istu kaznu zamijeniti kaznom zatvora tako što će se za svakih započetih 25,00 novčane kazne odrediti po jedan dan kazne zatvora.</span>
</p>
<p>
<span>Okrivljena se obavezuje da na ime paušala plati ovom sudu iznos od 27,50 eura, a ovo u roku od 15 dana po pravnosnažnosti presude pod prijetnjom prinudnog izvršenja. </span>
</p>
<p>
<span></span>
</p>
<p>
<span>Shodno članu 265.st.4. Krivičnog zakonika  CG od okrivljene se </span><span class="span2">oduzima </span><span>roba koja je bila predmet izvršenja ovog krivičnog djela i to: 15 komada plinskih boca, od toga  5 komada sa oznakama "Boca  DMS" 630x220/521, 5 komada sa oznakom  "DMS" 600x200/431 i 5 komada sa oznakom 630x220/521, burici FI 6 -200 komada, 50 komada crijeva FI 16, 50 m bakarne cijevi FI 6x09 - 2 komada, 50 komada poklopaca punjača, 1 komad buksne ženske, 2 komada zvučnika AC-2, 5 komada multi ventila Mimgas RO1H22O, 2 komada plastičnih vezica - male i 2 komada prekidača za sekvent AC.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">O b r a z l o ž e n j e</span>
</p>
<p>&nbsp;</p>
<p>&nbsp;</p>
<p>
<span>Osnovno državno tužilaštvo u Pljevljima optužnim prdlogom Kt.br.352/13 od 01.11.2013. godine optužilo je okrivljenu G</span><span>.</span><span> J</span><span>.</span><span> iz sela V</span><span>.</span><span> opština P</span><span>.</span><span> zbog krivičnog djela krijumčarenje iz čl.265. st.1. Krivičnog zakonika CG, navodeći da je okrivljena krivično djelo izvršila na način mjesto i vrijeme kako je to bliže opisano u izreci ove presude.</span>
</p>
<p>
<span class="span2"></span><span>U završnoj riječi zamjenik ODT-a je ostao u cjelosti pri podnesenom optužnom predlogu i predložio da sud okrivljenu oglasi krivom i osudi po zakonu.</span>
</p>
<p style="text-align:center;">
<span> </span>
</p>
<p>&nbsp;</p>
<p>
<span>Današnji glavni pretres je održan u odsutnosti uredno pozvane okrivljene.</span>
</p>
<p>
<span>Okrivljena G</span><span>.</span><span> J</span><span>.</span><span> u svoju odbranu na zapisniku ODT Pljevlja od dana 01.11.2013. godine je istkla da priznaje izvršenje krivičnog djela koje joj se stavlja na teret i krivicu za isto. Dalje dodaje da živi u mjestu V</span><span>.</span><span> opština P</span><span>.</span><span> i da je dana 25.10.2013. godine u poslijepodnevnim časovima kod nje kući došao njen poznanik M</span><span>.</span><span> iz P</span><span>.</span><span>, a istom nezna prezime, ali zna da se bavi ugradnjom plina u putnička vozila. Sjeća se da je žurio jer je imao nekih poslova pa ju je zamolio da ona svojim PMV podje u mjesto J</span><span>. </span><span>i od jednog njegovog prijatelja preuzme brzu poštu - robu za ugradnju plina. Dalje dodaje da je ona svojim PMV marke "Golf 2" reg.br. PV </span><span>....</span><span> mimo graničnog prelaza "R</span><span>.</span><span>" makadamskim putem preko "R</span><span>....</span><span>" prešla u Republiku Srbiju i u mjestu "J</span><span>.</span><span>" našla se sa tim čovjekom koji joj je predao robu kao i račun za istu. Naznačene plinske boce i ostali materijal za ugradnju istih utovarila je u svoje auto i istim putem kojim je došla tj. makadamskim putem zaobilazeći granični prelaz "R</span><span>.</span><span>" ušla u Crnu Goru. Kada se kretala makadamskim putem prema kući u mjestu V</span><span>.</span><span> zaustavila ju je granična policija izvršila kontrolu i graničnoj policiji je rekla sve što je rekla i prilikom saslušanja. Nakon toga policija ju je povela na punkt gdje je izvršena kontrola slikavanja robe i ista roba joj je oduzeta uz izdatu potvrdu o oduzimanju. Posebno ističe da je njena kuća u mjetu Vijenac udaljena od granice sa Republikom Srbijom oko 700 m i ona zna da roba koja ulazi u Crnu Goru treba da ulazi preko graničnog prelaza  "R</span><span>.</span><span>", ali toga dana nju je zamolio M</span><span>.</span><span> zbog hotnosti pošto je žurio za P</span><span>.</span><span> da mu naznačenu robu iz mjesta Jabuka preveze do svoje kuće te je ona više zbog lakomislenosti i da bi učinila uslugu M</span><span>.</span><span>, a ne da se bavi krijumčarenjem ili kakvim drugim krivičnim djelima, to prihvatila i robu dovezla. Tek je sada svjesna svojih postupaka te izražava kajanje za isto i tvrdi da u buduće neće ponoviti istu grešku.</span>
</p>
<p>
<span>U dokaznom postupku sud je saslušao svjedoka V</span><span>. </span><span> M</span><span>.</span><span>, pročitao službenu zabilješku UP Stanice SGP Pljevlja br. 05/13-2747 od 25.10.2013. godine, pročitao potvrdu UP CB Pljevlja br. 03-240/13-10694/1 od 25.10.2013. godine o privremenom oduzimanju predmeta od okrivljene, pročitao zapisnik UP  CB Pljevlja od 28.10.2013. godine o primopredaji akcizne robe, izvršio uvid u račun radnje "E</span><span>.</span><span>" P</span><span>.</span><span>od 24.10.2013. godine, izvršio uvid u fotoelaborat  UP CB Pljevlja br. 555/13 od 25.10.2013. godine i pročitao izvještaj iz KE za okrivljenu izdat od strane UP CB Pljevlja br. 03-245/13-10849/2 od 31.10.2013. godine.</span>
</p>
<p>
<span>Nakon provedenog dokaznog postupka i nakon ocjene svih izvedenih dokaza kako pojedinačno tako i skupa i u njihovoj medjusobnoj povezanosti jednog sa drugim, a imajući u vidu i potpuno priznanje okrivljene sud je utvrdio da je okrivljena izvršila krivično djelo koje joj je optužnim predlogom ODT-a stavljeno na teret, a na način mjesto i vrijeme kako je to bliže opisano u izreci ove presude. Ovakvu svoju odluku sud je zasnovao na činjenicama koje slijede iz dokaza izvedenih na glavnom pretresu.</span>
</p>
<p>
<span>Naime, svjedok V</span><span>.</span><span> M</span><span>.</span><span> je istakao da živi u Ž</span><span>.</span><span>, a da je zaposlen u Graničnoj policiji Pljevlja kao komandir. Dana 25.10.2013. godine oko 18,45 časova iz P</span><span>.</span><span> je službenim vozilom pošao prema Graničnom prelazu R</span><span>.</span><span> da obidje okolne patrole pošto je to u redovnoj nadležnosti komandira. Prilazeći graničnom prelazu R</span><span>.</span><span>, a krećući se preko R</span><span>.</span><span> polja primijetio je jedno PMV sa upaljenim faromiva, a bio je prvi sumrak da se kreće iz pravca Republike Srbije i da prelazi u Republiku Crnu Goru mimo graničnog prelaza, a to mjesto je udaljeno od graničnog prelaza R</span><span>.</span><span> nekih stotinak metara. Pošao je u tom pravcu i vidio da se radi o vozilo marke "Golf 2" kojim je urpavlja okrivljena. Zautavio je to vozilo i utvrdio da istim upravlja okrivljena G</span><span>.</span><span> J</span><span>.</span><span>, a sa njom  u vozilu je bio i njen maloljetni sin starosti oko 14 godina. Pitao je okrivljenu odakle dolazi i šta prevozi u vozilu pa mu je ista odmah priznala da dolazi iz Republike Srbije i da mimo graničnog prelaza u Crnu Goru prevozi nekakav materijal koji se nalazi u vozilu prekriven jednim šatorskim </span><span>krilom. Tu mu je ispričala da je preuzela pošiljku na teritoriji Republike Srbije koja je stgla brzom pošto od nepoznato lica te da je tu robu dogovorila da preveze u Republiku Crnu Goru i da istu preda izvjesnom M</span><span>. </span><span>iz P</span><span>.</span><span> koji se bavi ugradnjom plinskih uredjaja u vozila, pa mu je tada rekla da joj taj M</span><span>.</span><span> plaća po jednoj plinskoj flaši 5 eura kao naknadu što ona tu robu prevozi iz Republike Srbije. Dalje ističe da se on na licu mjesta uvjerio da se stvarno radi o plisnkim bocama kao i još nekakvom materijalu koji se koristi za te uredjaje, a vidio je da tu stoje i crijeva kao bakarne cijevi i još nekakve robe. Pošto je već bio mrak naredio je okrivljenoj da doveze vozilo na Granični prelaz "R</span><span>.</span><span>" pošto je tu osvijetljeno, pa je nakon toga obavijestio kriminalističku policiju da preuzmu dalje radnje, pa je nakon toga došao inspektor kriminalističke policije koji je dalje radnje postupanja preuzeo prema okrivljenoj.</span>
</p>
<p>
<span>Sud je u cjelosti prihvatio iskaz ovog svjedoka koji je po mišljenju suda objektivno svjedočio,  a i sama okrivljena u svojoj odbrani je u potpunosti priznala sve okolnosti koje navodi i ovaj svjedok.</span>
</p>
<p>
<span>Iz službene zabilješke UP IGP  Pljevlja od 25.10.2013. godine se zaključuje da je OSL  granične policije sačinilo službenu zabilješku prilikom zaustavljanja okrivljene sa robom.   </span>
</p>
<p>
<span>Iz potvrde UP  CB Pljevlja br. 03-240/13-10694/1 od 25.10.2013. godine se zaključuje da je od okrivljene privremeno oduzeta pronadjena roba.</span>
</p>
<p>
<span>Iz zapisnika  UP CB Pljevlja od 28.10.2013. godine se zaključuje da je izvršena primopredaja predmetne robe Carinskom terminalu Pljevlja.</span>
</p>
<p>
<span>Uvidom u račun radnje "E</span><span>.</span><span>" P</span><span>. </span><span>od 24.10.2013. godine se zaključuje da je predmetna roba kupljena u prodavnici "E</span><span>.</span><span>" P</span><span>.</span><span> dan ranije od zaustvljanja okrivljene.</span>
</p>
<p>
<span>Uvidom u fotoelaborat se zaključuje da su OSL UP  CB Pljevlja sačinili fotoelaborat na kome se vide detalji pronadjene robe.</span>
</p>
<p>
<span>Iz izvještaja iz KE za okrivljenu izdat od strane UP  CB Pljevlja dana 31.10.2013. godine se zaključuje da okrivljena ranije nije osudjivana.</span><span></span>
</p>
<p>
<span>Kod ovakvog činjeničnog stanja na osnovu svih izvedenih dokaza, kao i na osnovu potpunog priznanja okrivljene sud je utvrdio da je okrivljena kritičnog dana se bavila prenošenjem robe preko carinske linije iz Republike Srbije u Crnu Goru izbjegavajući mjere carinskog nadzora jer je utvrdjeno da je okrivljena robu utovarila u mjestu J</span><span>.</span><span> na teritoriji Republike Srbije  i istu svojim vozilom povezla zaobilaznim makadamskim putem preko R</span><span>. </span><span>polja mimo graničnog prelaza R</span><span>.</span><span> izbjegavajući mjere carinskog nadzora. Na taj način su se stekli svi bitni elementi za postojanje krivičnog djela koje se okrivljenoj stavlja na teret. </span>
</p>
<p>
<span>Prilikom odredjivanja vrste kazne i prilikom odmjeravanje njene visine sud je okviru opšte svrke krivičnih sankcija cijenio i svrhu uslovne osude pa sud mišljenja da je imalo mjesta u konkretnom slučaju okrivljenoj umjesto kazne zatvora izreći uslovnu osudu jer za to postoji nekoliko razloga, a to su da je okrivljena porodična žena, da je nezaposlena da ranije nije osudjivana te da je priznala izvršenje krivičnog djela u potpunosti pa je sud mišljenja da će se i sa uslovnom osudom prema okrivljenoj postići kako generalna tako i specijalna prevencija, a takodje da ista sankcija predstavlja onu mjeru koja je neophodna da bi se postigla svrha kažnjavanja propisana u članu 32. Krivičnog zakonika CG. Pored iste krivične sankcije sud je kumlativno okrivljenoj izrekao i novčanu kaznu koju je ublažio smatrajući da je imalo mjesta istu </span>
</p>
<p>
<span>ublažiti jer okrivljena nije zaposlena, a takodje ranije nije osudjivana pa je sud mišljenja da će se i sa ublaženom novčanom kaznom prema okrivljenoj u cjelosti ostvariti svrha kažnjavanja. </span>
</p>
<p>
<span>U smislu člana 226. i 229. ZKP CG sud je obavezao okrivljenu da na ime paušala plati ovom sudu iznos od 27,50 eura, a isti iznos sud je odredio imajući u vidu dužinu trajanja i složenost krivičnog postupka kao i imovno stanje okrivljene.</span>
</p>
<p>
<span>Shodno članu 265.st.4. Krivičnog zakonika  CG sud je od okrivljene oduzeo robu koja je bila predmet izvršenja ovog krivičnog djela.</span>
</p>
<p>
<span>Sa iznijetih razloga odlučeno je kao u izreci presude.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">OSNOVNI SUD U PLJEVLJIMA</span>
</p>
<p style="text-align:center;">
<span class="span2">dana 05.12.2013. godine</span>
</p>
<p>&nbsp;</p>
<p>&nbsp;</p>
<p>
<span class="span2">Zapisničar,</span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2">S u d i j a,</span>
</p>
<p>
<span>Djondović Milenka</span><span></span><span></span><span></span><span></span><span></span><span></span><span></span><span>Branko Pejović</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span2">PRAVNA POUKA</span><span>: protiv ove presude dozvoljena je žalba u roku od  8 dana po</span>
</p>
<p>
<span>                                 prijemu iste Višem sudu u Bijelom Polju, a preko ovog suda.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span2">DOSTAVLJENO</span><span>:</span>
</p>
<p>
<span>1x ODT Pljevlja</span>
</p>
<p>
<span>1x okrivljenoj</span>
</p>
<p>
<span>4x u predmet</span>
</p>
<p>&nbsp;</p>
</div>
</div>


</body>
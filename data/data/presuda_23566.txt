<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.8in 1.0in 0.8in 1.0in;}
.p1{text-align:end;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Times New Roman;font-size:12pt;}
.p3{text-align:start;hyphenate:auto;font-family:Arial;font-size:12pt;}
.p4{text-align:center;hyphenate:auto;font-family:Arial;font-size:12pt;}
.p5{text-indent:0.5in;text-align:justify;hyphenate:auto;font-family:Arial;font-size:12pt;}
.p6{text-align:justify;hyphenate:auto;font-family:Arial;font-size:12pt;}
.p7{text-indent:0.5in;text-align:center;hyphenate:auto;font-family:Arial;font-size:12pt;}
.p8{text-indent:0.25in;text-align:justify;hyphenate:auto;font-family:Arial;font-size:12pt;}
.p9{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
</style>
<title> 
</title>
<meta content="zorica.dabetic" name="author">
</head>
<body class="b1 b2">
<p class="p1"></p>
<p class="p2">
<span> HYPERLINK "http://sr.wikipedia.org/sr-el/%D0%A1%D0%BB%D0%B8%D0%BA%D0%B0:Coat_of_arms_of_Montenegro.svg" </span>
<!--Image link to '0.png' can be here-->
</p>
<p class="p3"></p>
<p class="p4">
<span>U IME CRNE GORE</span>
</p>
<p class="p3"></p>
<p class="p1">
<span>	Posl.br.K.69/13</span>
</p>
<p class="p3"></p>
<p class="p5">
<span>OSNOVNI SUD U HN, po sudiji Leković Branislavu, uz učestvovanje zapisničara Milović Tereze, u krivičnom predmetu protiv okrivljenih A.Z. i L.M., zbog krivičnog djela povreda slobode opredjeljenja pri glasanju iz čl.186 st.1 KZ i dr., povodom optužnog predloga ODT H.Novi Kt.br.78/13 od 23.05.2013.godine, nakon održanog glavnog javnog pretresa dana 19.06.2013.godine, u prisustvu zamjenika ODT H.Novi Samardžić Nikole i okrivljene L.M., a na osnovu čl.457 ZKP-a u odsustvu okrivljenog A.Z., donio je i javno objavio ,sljedeću</span>
</p>
<p class="p6"></p>
<p class="p4"></p>
<p class="p4">
<span>P R E S U D U</span>
</p>
<p class="p4"></p>
<p class="p5">
<span>1.Okrivljeni:  A.Z., JMBG ..., od oca F. i majke V. rođ.P., rođen ....godine u K.,opština HN,stalno nastanjen u HN-...,državljanin CG,penzioner,oženjen,otac dvoje punoljetne djece,neosuđivan </span>
</p>
<p class="p5"></p>
<p class="p5">
<span>2.Okrivljeni:L.M. JMBG ..., od oca Đ. i majke D., rođ.V., rođena ....godine u K., stalno nastanjena u HN-...,državljanka CG,po zanimanju domaćica,u vanbračnoj zajednici,majka troje maloljetne djece, lošeg imovnog stanja,izdržava je suprug,neosuđivana</span>
</p>
<p class="p6"></p>
<p class="p4">
<span>Kr i v i  s u</span>
</p>
<p class="p6"></p>
<p class="p5">
<span> Što su :</span>
</p>
<p class="p6">
<span> </span>
</p>
<p class="p6">
<span>	a) okrivljeni A.Z.</span>
</p>
<p class="p6">
<span>	</span>
</p>
<p class="p6">
<span>            dana 26 marta 2013 godine u mjestu P. u HN,na protivpravan način utica na L.M. da na predsjedničkim izborima 07 aprila 2013 godine glasa za određenog kandidata na način da joj je u njenoj porodičnoj kući navedenog dana ponudio da mu preda svoju ličnu kartu kao i da na predsjedničkim izborima dana 07. aprila 2013 godine glasa za kandidata DPS  F.V.,za šta joj je obećao nagradu u iznosu od 100 eura,pa nakon što je L.M. pristala  i predala mu svoju ličnu kartu,istu odnio u prostorije DPS-a u HN i upisao je u evidencioni list DPS-a,nakon čega joj je vratio ličnu kartu i rekao da će dobiti novac prije izbora,pri čemu je bio svjestan svog djela i htio njegovo izvršenje,</span>
</p>
<p class="p6"></p>
<p class="p6">
<span>	-čime je izvršio krivično djelo povreda slobode opredjeljenja pri glasanju iz čl.186.stav 1.Krivičnog zakonika</span>
</p>
<p class="p6"></p>
<p class="p6">
<span>	b) Okrivljena L.M.</span>
</p>
<p class="p6">
<span>	</span>
</p>
<p class="p6">
<span>            dana 26 marta 2013 godine u naselju P. u HN prihvatila poklon za sebe da glasa u korist određenog kandidata na predsjedničkim izborima 07 aprila 2013 godine,na način da je ,nakon što joj je okrivljeni A.Z. ponudio da mu preda svoju ličnu kartu i da na predstojećim izborima glasa za kandidata DPS-a F.V. i obećao joj iznos od 100 eura kao nagradu za takvu radnju ,ista pristala i okrivljenom A. predala svoju ličnu kartu,pri čemu je bila svjesna svog djela i htjela njegovo izvršenje,</span>
</p>
<p class="p6"></p>
<p class="p6">
<span>	-čime je izvršila krivično djelo povreda slobode opredjeljenja pri glasanju iz čl.186.stav 2 Krivičnog zakonika</span>
</p>
<p class="p6"></p>
<p class="p5">
<span>   pa  im sud, na osnovu citiranih zakonskih propisa i primjenom čl. 4, 32, 36, 42,52,53 i 54 KZ i čl.374 ZKP-a izirče</span>
</p>
<p class="p5"></p>
<p class="p7">
<span>USLOVNE OSUDE</span>
</p>
<p class="p5"></p>
<p class="p5">
<span>Kojim okrivljenom A.Z. utvrđuje kaznu zatvora u trajanju od 3(tri) mjeseca,a okrivljenoj L.M. utvrđuje kaznu zatvora u trajanju od 60 (šezdeset) dana i istovremeno određuje da se navedene kazne neće izvršiti ako okrivljeni u roku od 1(jedne ) godine ne učine novo krivično djelo.</span>
</p>
<p class="p5"></p>
<p class="p5">
<span>Na osnovu čl.229.stav 1 ZKP-a okrivljeni A.Z. se obavezuje da plati troškove krivičnog postupka u paušalnom iznosu od 50,00 eura u korist budžeta Crne Gore na žiro račun 832-158-14 u roku od 15 dana od pravosnažnosti presude,a okrivljena L.M. se na osnovu čl.229.stav 4.ZKP-a oslobađa obaveze plaćanja troškova krivičnog postupka.  </span>
</p>
<p class="p6"></p>
<p class="p4">
<span>O b r a z l o ž e nj e:  </span>
</p>
<p class="p6"></p>
<p class="p5">
<span class="s1"> </span><span>ODT H.Novi podnio je optužni predlog Kt.br.78/13 od 23.05.2013 godine protiv okrivljenog A.Z. zbog krivičnog djela povreda slobode opredjeljenja pri glasanju iz čl.186 st.1 KZ i protiv okrivljene L.M. zbog krivičnog djela povreda slobode opredjeljenja pri glasanju iz čl.186.stav 2 KZ ,te konačno ostao pri optužnom predlogu i predložio da sud okrivljene oglasi krivim i izrekne im uslovne osude .</span>
</p>
<p class="p5"></p>
<p class="p5">
<span>Glavni pretres je održan u odsustvu okrivljenog A.Z. shodno čl.457 ZKP-a ,jer je isti uredno pozvan, nije opravdao nedolazak, a njegovo prisustvo nije bilo nužno jer je ranije saslušan. </span>
</p>
<p class="p6"></p>
<p class="p5">
<span>Okrivljeni A.Z.</span><span class="s1"> </span><span>je priznao izvršenje krivičnog djela stavljenog mu na teret , te u bitnom izjavio da se dana 26.03.2013.godine na P. gdje živi sreo sa V.M. koji takođe živi na P. koji mu je u razgovoru rekao da pronađe nekog ko želi da glasa za kandidata DPS-a F.V. na predstojećim predsjedničkim izborima i da će mu za to biti plaćeno 100 eura.Pojasnio je da mu je Vico rekao da ukoliko uspije da uzme lične karte od birača da iste odnese u prostorije DPS-a u HN gdje će oni biti upisani u spisak glasača i da će im za to biti isplaćeno po 100 eura,a ništa detaljnije mu nije objašnjavao oko toga ko će isplatiti navedeni novac i kada,jer je V. znao da su on i njegova familija glasači DPS-a. Dalje je naveo da je otišao kod okrivljene L.M. i njenog supruga L.,za koje je znao da su u teškoj materijalnoj situaciji, jer su ranije bili podstanari kod njega,te da je ponudio L.M. da mu ona da svoju ličnu kartu kako bi je upisao u spisak sigurnih glasača DPS-a za šta bi joj bilo isplaćeno 100 eura,na što je ona i pristala,ali joj nije rekao ko će joj i kada  isplatiti taj novac,jer ni sam nije znao,već joj je samo tražio da mu da ličnu kartu i da na izborima glasa za V.. Pojasnio je da je zatim ličnu kartu okrivljene odnio u prostorije DPS-a u HN gdje je,njemu nepoznata službenica popunila pristupnicu za DPS na ime L.M.,a koju je on potpisao. Dalje je naveo da je ličnu kartu istog dana vratio M.,pri tom joj rekavši da će joj pare dati V.M.,jer je sve bilo organizovano preko njega,te da će dobiti i neki plavi karton,tj.člansku kartu DPS-a.Istakao je da je suprug okrivljene V.L. bio prisutan i kada je uzeo od okrivljene ličnu kartu i kada ju je vratio,ali da istom nije nudio da od njega uzme ličnu kartu,s obzirom da isti nije državljanin Crne Gore. Posebno je istakao da je okrivljena L.M. jedino lice koje je učlanio u DPS,što joj je i rekao prilikom prvog razgovora 26.03.2013.godine,te da je tog dana i sam popunio pristupnicu za DPS. Konačno je naveo da V.M. nakon prvog susreta više nije vidio,niti kontaktirao sa njim vezano za lične karte,te da je okrivljena jedina osoba koju je nagovarao da se učlani u DPS i glasa,a iz razloga što je htjeo da joj pomogne jer je znao da je ista u teškoj materijalnoj situaciji. </span>
</p>
<p class="p6"></p>
<p class="p6">
<span>           Okrivljena L.M. je priznala izvršenje krivičnog djela stavljenog joj na teret i svoju krivicu zbog istog,te u bitnom izjavila da je dana 26.03.2013.godine kod nje kući na P. došao prijatelj  A.Z.,koji joj je kroz razgovoru sa njom i njenim suprugom o predstojećim izborima pomenuo da mogu da zarade tako što bi mu dali lične karte koje bi on ponio u prostorije DPS-a  gdje bi ih upisao u spisak sigurnih glasača i istog dana vratio, za šta bi dobili po 100 eura i nekakav plavi karton.Pojasnila je da je povjerovala okrivljenom A. i da mu je dala svoju ličnu kartu,koji joj je rekao da treba da izađe na izbore i da glasa za F.V.,dok njen suprug nije povjerovao okrivljenom A. te mu nije dao ličnu kartu.Istakla je da joj je A. rekao da ne priča nikome o tome da mu je dala ličnu kartu,po čemu je znala da je ta radnja zabranjena.Dalje je navela da je istog dana u večernjim časovima u njenu kuću došao okrivljeni A.,koji joj je vratio ličnu kartu,dok je rekao da novca trenutno nema i da će novac i plavi karton donijeti poslije izbora. Navela je da je dana 06.04.2013.godine dok je šetala sa suprugom i djecom,na prijedlog supruga odlučila da svrati u prostorije DPS-a u HN da vidi zašto je okrivljeni A. uzimao njenu ličnu kartu,te da je tamo zatekla dva muškarca i dvije žene koji su nakon što im je ispričala šta se desilo sa A. i njenom ličnom kartom,utvrdili da ju je okrivljeni A. dana 26.03.2013.godine učlanio u DPS i potpisao pristupnicu u njeno ime,te su je isti uputili da slučaj prijavi policiji,te da će oni sami to učiniti,ukoliko to ona ne uradi. Posebno je istakla da joj okrivljeni A. nikad nije pominjao neko drugo lice koje bi trebalo da joj isplati novac,već da će novac isplatiti DPS kad bude imala sredstava. Konačno je istakla da se nikad svojevoljno nije učlanila u bilo koju političku partiju,pa ni DPS, niti joj je okrivljeni A. rekao da će to da učini za nju,a na predaju lične karte se odlučila zbog teške materijalne situacije,s obzirom da joj je suprug nezaposlen i da imaju troje maloljetne djece. </span>
</p>
<p class="p6"></p>
<p class="p5">
<span>   U dokaznom postupku sud je proveo dokaze saslušanjem svjedoka V.M. i V.L., vršenjem uvida u evidencione listove DPS za L.M. i A.Z.,te čitanjem izvoda iz kaznene evidencije za sve okrivljene.</span>
</p>
<p class="p6"></p>
<p class="p5">
<span>Ocjenom svih izvedenih dokaza utvrdjeno je da su okrivljeni izvršili djela za koja se terete,u vrijeme i na način bliže opisan u izreci ove presude ,a iz razloga kako slijedi.</span>
</p>
<p class="p6"></p>
<p class="p8">
<span>        Svjedok V.M. je u bitnom izjavio da je nekoliko dana prije predsjedničkih izbora nakon tribine DPS-a na P. gdje živi sreo okrivljenog A.Z.,te da ga je u neobaveznom razgovoru pitao za koga će glasati,na šta mu je ovaj odgovorio da će glasati za F.V. ako budu plaćali,nakon čega su se razišli. Naveo je da sa okrivljenim A.Z. nije razgovarao o uzimanju ličnih karata i isplati novca ili vršenju drugih usluga u zamjenu za glas za kandidata DPS-a na predsjedničkim izborima,te da mu nije jasno zašto je okrivljeni A. pominjao da po njegovom nagovoru uzima od ljudi lične karte i upisuje ih u DPS,s obzirom da je sa okrivljenim A. tek poznanik,s obzirom da žive u istom naselju.Konačno je naveo da poznaje okrivljenu L.M. i njenog supruga,te da ga oni nisu ništa vezano za izbore ili novac koji bi im navodno trebao biti isplaćen za lične karte. </span>
</p>
<p class="p6"></p>
<p class="p5">
<span>  Svjedok V.L. je u bitnom izjavio da je nevjenčani suprug drugookrivljene L.M.,s kojom ima troje maloljetne djece,te da je dana 26.03.2013. godine kod njega kući na kafu došao njegov prijatelj A.Z..Naveo je da je okrivljeni A. u razgovoru oko predstojećih predsjedničkih izbora pomenuo da DPS daje 100 eura svakome ko preda svoju ličnu kartu radi upisa u neku evidenciju te pod uslovom da kasnije ne izađe na izbore i ponudio njemu i njegovoj supruzi L.M. istu mogućnost.Dalje je izjavio da je okrivljeni A. rekao da mu je tu mogućnost oko predaje ličnih karata prvobitno pomenula osoba po prezimenu V.,o kome ne zna ništa više,s obzirom da poznaje puno ljudi s tim prezimenom.Pojasnio je da su prema A.evim riječima on i njegova supruga L.M. trebali da predaju lične karte A. koji bi ih odnio u prostorije DPS-a da se upišu u neku evidenciju,da bi ih zatim vratio te bi im tom prilikom dao po 100 eura i nekakav plavi karton.Istakao je da je njegova supruga L.M. pristala na ovo i predala ličnu kartu okrivljenom A. koji je obećao isti dan vratiti i donijeti navedenih 100 eura,a da on nije povjerovao u A.evu priču,te mu nije predao svoju ličnu kartu,koja je izdata na starom obrascu,s obzirom da on nije crnogorski državljanin.Naveo je da je kasnije tog dana u kafani koja se nalazi na Jok-Megdanu u blizini marketa „Voli “sreo okrivljenog A.a koji mu je vratio supruginu ličnu kartu,te mu rekao da će novac dobiti par dana prije izbora,jer ga sad nemaju,a plavi karton nakon izbora.Konačno je izjavio da se nakon ovoga skoro svakodnevno susretao sa okrivljenim A.,ali da o navedenom događaju nisu razgovarali,da bi dana 06.04.2013.godine dok se nalazio u šetnji sa suprugom zajedno svratili u prostorije DPS-a gdje su saznali da je okrivljeni A. u ime njegove supruge onog dana kad mu je dala svoju ličnu kartu. popunio pristupnicu za DPS</span>
</p>
<p class="p5"></p>
<p class="p5">
<span> Sud je prihvatio iskaz svjedoka V.M. i V.L. jer su logični ,uvjerljivi,međusobno saglasni u odnosu na odlučne okolnosti ,a na isti ni stranke nisu imale primjedbi niti je sud našao okolnosti koje bi njihove iskaze dovele u sumnju. Iskazi ovih svjedoka su od značaja jer se njime potvrđuju priznanja okrivljenih A.Z. i L.M. da su izvršili predmetna krivična djela. </span>
</p>
<p class="p5"></p>
<p class="p5">
<span>Iz  evidencionih listova Demokratske partije socijalista za L.M. i A.Z. proizilazi da su dana 26.03.2013.godine popunjena dva evidenciona lista simpatizera stranke na ime L.M. i A.Z.,te da je  oba lista potpisao A.Z..</span>
</p>
<p class="p6"></p>
<p class="p5">
<span>Navedeni pismeni dokaz sud je prihvatio kao vjerodostojan ,a na iste ni stranke nisu imale primjedbi.Ovaj dokaz je od značaja u konkretnom slučaju jer se iz istog utvrđuje da je A.Z. popunio evidencioni list u ime L.M.,koristeći se podacima iz njene lične karte,čime se potvrđuju priznanja okrivljenih.</span>
</p>
<p class="p5"></p>
<p class="p5">
<span>Iz izvještaja iz kaznene evidencije na ime okrivljene L.M. proizilazi da ista ranije nije osuđivana,dok iz izvještaja o kaznenoj evidenciji za okrivljenog A.Z. proizilazi da je ranije osuđivan zbog krivičnog djela iz čl.339.stav 1 KZ ali da je ta osuda brisana rješenjem o zakonskoj rehabilitaciji Osnovnog suda u HN Kv.104/12 od 03.10.2012 godine,pa je sud cijenio da je ranije neosuđivan.</span>
</p>
<p class="p5"></p>
<p class="p5">
<span>Izjave okrivljenih A.Z. i L.M. sud je cijenio kao potpuno i jasno priznanje izvršenja krivičnih djela stavljenih im na teret optužnim predlogom, jer su međusobno saglasni u pogledu odlučnih činjenica,njihova priznanja su potvrđena iskazima svjedoka V.M. i V.L., te izvedenim pismenim dokazom-evidencionim listama DPS-a.</span>
</p>
<p class="p6"></p>
<p class="p5">
<span>Analizom izvedenih dokaza i to svakog pojedinačno i u njihovoj ukupnosti,te dovođenjem istih u vezu sa izjavama okrivljenih ,sud je nesumnjivo utvrdio činjenično stanje kao u izreci ove presude.</span>
</p>
<p class="p5"></p>
<p class="p5">
<span>Naime, okrivljeni A.Z. je dana 26.03.2013 godine ponudio okrivljenoj L.M. da mu preda svoju ličnu kartu i da na predsjedničkim izborima dana 07.04.2013 godine glasa  za kandidata DPS-a F.V.,za šta joj je obećao nagradu u iznosu od 100 eura,na što je okrivljena L.M. pristala i predala mu ličnu kartu, čime je okrivljeni A. na protivpravan način uticao na drugog da na izborima glasa za određenog kandidata ,a okrivljena L.M. prihvatila za sebe poklon da glasa u korist  određenog lica.</span>
</p>
<p class="p5">
<span>Ovakvo činjenično stanje je nesumnjivo utvrđeno priznanjem okrivljenih A.Z. i L.M., kao i iskazima svjedoka V.M. i V.L., te pismenim dokazom-evidencionim listama DPS-a.</span>
</p>
<p class="p5"></p>
<p class="p5">
<span>U radnjama okrivljenog A.Z., sud je našao sva obilježja krivičnog djela povreda slobode opredjeljenja pri glasanju iz čl.186 st.1 KZ, dok je u radnjama okrivljene L.M. našao sva obilježja krivičnog djela povreda slobode opredjeljenja pri glasanju iz čl.186.stav 2.KZ.</span>
</p>
<p class="p5">
<span>Ovo obzirom da je okrivljeni A. na protivpravan način uticao na drugog da na izborima glasa za određenog kandidata,a okrivljena L.M. prihvatila poklon za sebe u zamjenu da na izborima glasa u korist određenog lica.</span>
</p>
<p class="p6">
<span> </span>
</p>
<p class="p5">
<span> Okrivljeni su krivična djela izvršili sa direktnim umišljajem jer su bili svjesni svojih djela i htjeli su njihova izvršenja. Njihov umišljaj  je nesumnjivo utvrđen na naprijed opisan način a obzirom da su priznali izvršenje djela,te da je okrivljena L.M. istakla da joj je okrivljeni A. kritičnom prilikom rekao da nikome ne govori da mu je predala ličnu kartu radi navedenog.</span>
</p>
<p class="p6"></p>
<p class="p5">
<span>   Za krivično djelo iz čl.186.stav 1 KZ,kao i za krivično djelo iz čl.186 st.2 KZ predvidjena je novčana kazna ili kazna zatvora do tri godine. </span>
</p>
<p class="p5">
<span>   Prilikom odlučivanja o vrsti i visini krivične sankcije koje treba izreći okrivljenima,sud je cijenio sve okolnosti iz čl.42 KZ.</span>
</p>
<p class="p5"></p>
<p class="p5">
<span>   Okrivljenom A.Z. sud je od olakšavajućih okolnosti cijenio raniju neosuđivanost, te činjenicu da je starije životne dobi,penzioner,a nije našao otežavajućih okolnosti,pa mu je za krivično djelo iz čl.186 st.1 KZ-a prethodno utvrdio kaznu zatvora u trajanju od tri mjeseca. Okrivljenoj L.M. sud je od olakšavajućih okolnosti cijenio raniju neosuđivanost,loše imovno stanje, te okolnost da je porodična osoba, majka troje maloljetne djece,a nije našao otežavajućih okolnosti,pa je okrivljenoj prethodno utvrdio za krivično djelo iz čl.186 st.2 KZ-a kaznu zatvora u trajanju od 60 dana</span>
</p>
<p class="p5">
<span>Imajući u vidu ukupnost olakšavajućih okolnosti i odustvo otežavajućih, sud je mišljenja da nije nužno radi krivično pravne zaštite prema okrivljenim primjeniti kazne, jer se osnovano može očekivati da će i samo upozorenje uz prijetnju kaznom dovoljno uticati na okrivljene da ubuduće ne vrše krivična djela, zbog čega je istovremeno odredio da se utvrđene kazne zatvora neće izvršiti ako okrivljeni za vrijeme od jedne godine, ne izvrše novo krivično djelo, s time što je ovo vrijeme provjeravanja odmjereno u skladu sa visinom utvrđene kazne i ličnostima okrivljenih.</span>
</p>
<p class="p5"></p>
<p class="p5">
<span>  Na osnovu čl.229 st.1 ZKP-a, okrivljeni A.Z. je obavezan da plati troškove krivičnog postupka u paušalnom iznosu od 50,00 € koji iznos  je odmjeren u skladu sa složenošću i dužinom trajanja postupka. Na osnovu čl.229 st.4 ZKP-a okrivljena L.M. oslobođena je plaćanja troškova krivičnog postupka, s obzirom da je lošeg imovnog stanja,nezaposlena ,podstanar,izdržavana od strane supruga,te majka troje maloljetnu djecu, pa bi plaćanjem troškova krivičnog postupka bilo dovedeno u pitanje izdržavanje okrivljene, kao i članova njene porodice.</span>
</p>
<p class="p6">
<span>                      </span>
</p>
<p class="p6">
<span>                                                 OSNOVNI SUD U HN</span>
</p>
<p class="p4">
<span>         Dana,19.06.2013.godine</span>
</p>
<p class="p4"></p>
<p class="p6"></p>
<p class="p6">
<span>  Zapisničar:                                                                                                Sudija:</span>
</p>
<p class="p6">
<span> Milović Tereza                                                                                   Leković Branislav </span>
</p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6">
<span>PRAVNA POUKA:</span>
</p>
<p class="p6">
<span>Protiv ove presude dozvoljena je žalba</span>
</p>
<p class="p6">
<span> u roku od 8 dana od dana prijema, </span>
</p>
<p class="p6">
<span>Višem sudu u Podgorici, putem ovog suda.</span>
</p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6">
<span>DNA:</span>
</p>
<p class="p6">
<span>ODT H.NOVI</span>
</p>
<p class="p6">
<span>okrivljenima</span>
</p>
<p class="p6">
<span>U spise</span>
</p>
<p class="p9"></p>


</body>
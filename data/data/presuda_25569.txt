<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{margin-left:5.0in;text-align:justify;hyphenate:auto;keep-with-next.within-page:always;font-family:Arial;font-size:12pt;}
.p2{text-align:justify;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-indent:0.5in;text-align:justify;hyphenate:auto;font-family:Arial;font-size:12pt;}
.p5{text-align:center;hyphenate:auto;keep-with-next.within-page:always;font-family:Arial;font-size:12pt;}
.p6{margin-left:0.5in;text-align:justify;hyphenate:auto;font-family:Arial;font-size:12pt;}
.p7{text-align:start;hyphenate:auto;font-family:Arial;font-size:12pt;}
.p8{text-indent:0.5in;margin-left:2.0in;text-align:start;hyphenate:auto;font-family:Arial;font-size:12pt;}
.p9{text-align:start;hyphenate:auto;font-family:Times New Roman;font-size:12pt;}
.s1{color:black;}
</style>
<meta content="dragan.babovic" name="author">
</head>
<body class="b1 b2">
<p class="p1">
<span>     K.br. 83/13</span>
</p>
<p class="p2"></p>
<p class="p3"></p>
<p class="p3">
<!--Image link to '0.jpg' can be here-->
</p>
<p class="p3"></p>
<p class="p3">
<span>U IME CRNE GORE</span>
</p>
<p class="p3"></p>
<p class="p3"></p>
<p class="p3"></p>
<p class="p2"></p>
<p class="p4">
<span>OSNOVNI SUD U NIKŠIĆU, kao prvostepeni krivični, sudija Babović Dragan, uz sudjelovanje  Krištof Stanke, kao zapisničara, u krivičnom predmetu protiv  okrivljenog Ć.Z. iz Nikšića, zbog krivičnog djela laka tjelesna povreda iz čl.152.st.2. u vezi st.1. Krivičnog zakonika, po optužnom predlogu ODT-a Nikšić Kt.br. 48/13 od 20.02.2013.godine, nakon  održanog glavnog javnog pretresa, dana 15.04.2012. godine u prisustvu zamjenika ODT-a Nikšić Dj. D. i okrivljenog, donio je, a dana 18.04.2013.godine  i   javno objavio</span>
</p>
<p class="p2"></p>
<p class="p5">
<span>P R E S U D U</span>
</p>
<p class="p2"></p>
<p class="p4">
<span> Okrivljeni: </span>
</p>
<p class="p4">
<span>Ć.Z., od oca V.majke D., rodjene Ć., rodjen ... godine u P.– K., sa prebivalištem u N. – ul. S. bb., državljanin Crne Gore, nezaposlen,završio srednju školu,oženjen, otac jednog djeteta, lošeg imovnog stanja, ranije neosudjivan.</span>
</p>
<p class="p4"></p>
<p class="p3">
<span>K r i v    j e</span>
</p>
<p class="p6"></p>
<p class="p4">
<span>Što je:</span>
</p>
<p class="p4"></p>
<p class="p4">
<span>Dana 14.01.2013 godine,oko 12:30 časova, u N., u mini pekari ,,K.,, u ulici ..., iako je bio svjestan svog djela i htio njegovo izvršenje, fizički napao oštećenog V.R., na način što ga je reckastim nozem za sječenje hleba, duzine sječiva oko 30 cm, kao sredstvom podobnim da tijelo teško povrijedi ili zdravlje teško naruši, udario u predjelu desne ruke, kojom prilikom je oštećenom V. R. nanio laku tjelesnu povredu u vidu dvije sjekotine na unutrašnjoj strani palca desne šake,</span>
</p>
<p class="p4"></p>
<p class="p4">
<span>- čime je učinio krivično djelo laka tjelesna povreda iz čl.152.st.2. u vezi st.1. Krivičnog zakonika,</span>
</p>
<p class="p4"></p>
<p class="p4"></p>
<p class="p4">
<span>-pa sud okrivljenom primjenom odredbi čl.4. st.2., 42, 52, 53,54. Krivičnog zakonika i 226,229. 374, Zakonika o krivičnom postupku izriče:</span>
</p>
<p class="p4"></p>
<p class="p2"></p>
<p class="p3">
<span class="s1">USLOVNU OSUDU</span>
</p>
<p class="p7"></p>
<p class="p2">
<span class="s1">	Kojom mu utvrdjuje kaznu zatvora u trajanju od 2 (dva) mjeseca i ujedno odredjuje da se ova kazna neće izvršiti  ukoliko okrivljeni u roku od 1 (jedne) godine od dana pravosnažnosti presude ne učini novo krivično djelo. </span>
</p>
<p class="p4"></p>
<p class="p4">
<span class="s1">Dužan je okrivljeni na ime troškova krivičnog postupka uplatiti ovom sudu iznos od 74,oo eura, na žiro račun ovog suda br. 832-152-32, u roku od 15 dana po pravosnažnosti presude pod prijetnjom prinudnog izvršenja.</span>
</p>
<p class="p4"></p>
<p class="p4"></p>
<p class="p4"></p>
<p class="p8">
<span class="s1">O b r a z l o ž e nj e</span>
</p>
<p class="p3"></p>
<p class="p4">
<span>ODT iz Nikšića optužnim predlogom Kt.br. 48/13 stavio je na teret okrivljenom Ć.Z.u izvršenje krivičnog djela laka tjelesna povreda iz čl.152 st.2. u vezi st 1. KZ, pa je zamjenik ODT-a Dj.D. koji je na glavnom pretresu zastupao optužbu u završnoj riječi ostao pri podnijetom optužnom aktu, predlažući sudu da okrivljenog oglasi krivim i osudi po zakonu.</span>
</p>
<p class="p4"></p>
<p class="p4">
<span>Okrivljeni Ć.Z. u svojoj odbrani u bitnom je naveo da je dana 14.01.2013 godne došao u pekaru ,,K.,, čiji je vlasnik V.R., kome je on prodao prethodno pekaru, da istoga pita kada će mu dati novac za istu u iznosu 2.520 eura, jer je V. na osnovu sudske presude imao obavezu da mu isplati navedeni novac u tom iznosu. Dalje je naveo da je pošao do V.a da ga pita za novac iz razloga što mu je isti bio neophodan jer on, njegova supruga i sin nigdje ne rade. Kada je prvi put došao u pekaru u njoj je zatekao samo radnicu, T. I., koja mu je kazala da V. nije trenutno tu i da će mu ona ostaviti poruku da ga nazove. Nakon toga pošao  je do svog oca i kod njega sjedio jedno sat i po i onda opet pošao do radnje da vidi da li je R. došao  kada je  drugi put došao u radnju, tamo je zatekao je R. i pitao ga za novac poslije čega se R. ustao i pogurao ga i onda su obojica pala na neku policu za hleb. Nakon toga izašao iz radnje, a R. mu je rekao da će vidjeti ko će kome da plati i otišao u policiju. Radnica T. I. izašla je  iz radnje nakon njihove prepirke i  nije vidjela kada su se pogurali ali da kad je on izašao iz radnje, ona je povikala ,,Ne R., na šta se okrivljeni okrenuo put R. i vidio da isti nešto drzi u rukama ali da ne zna šta bi to moglo biti. Na kraju je naveo da nije tačno da je kritične prilike drzao bilo kakav noz u rukama i da nije povrijedio R. u predjelu palca desne šake. U završnoj riječi okrivljeni  je naveo da ostaje pri navodima svoje odbrane, a pitanje svoje krivice ostavio je sudu na ocjenu.</span>
</p>
<p class="p4"></p>
<p class="p4">
<span>Sud je u dokaznom postupku pročitao iskaze svjedoka oštećenog V. R. dat pred ODT-om dana 01.02.2013 godine, iskaz svjedoka T. I. datog pred ODT-om dana 01.02.2013 godine i pročitao nalaz i mišljenje vječtaka medicinske struke dr B. V..</span>
</p>
<p class="p4">
<span> </span>
</p>
<p class="p4">
<span>Svjedok oštećeni V.R. u svom iskazu datom pred ODT-om Nikšić u bitnom je naveo da ga je dana 14.01.2013 godine negdje oko12:00 časova iz mini pekare K., koja se nalazi u ulici ., zvala njegova radnica T. I. i rekla mu da ga je trazio Ć.Z., kojeg je od ranije poznavao jer su imali sudski spor i kome je dugovao novac na osnovu sudske odluke iz tog spora. Nakon poziva otišao do radnje i dok je u njoj boravio sa radnicom T. I. u nju ponovo ušao Ć.Z. i obratio mu se riječima: ,,Dje su pare«, na sta mu je on odgovorio da će mu pare vratiti do kraja dana i ponudio mu da sjedne da popije kafu ali je Ć. nešto bio izrevoltiran i počeo da viče obraćajući mu se riječima : ,,Sad ću ja ti da pokažem i to ću završiti za sva vremena,, , nakon čega je sa banka uzeo reckasti noz sa tupim vrhom čije je sječivo duzine oko 30 cm a koji sluzi za sječenje hleba. Čim je uzeo pomenuti noz sa banka krenuo u njegovom pravcu i odmah zamahnuo da ga napadne i da ga udari u predjelu vrata ali je uspio nekako da blokira njegov udarac i uhvati ga za ruku u kojoj je drzao nož i tu je doslo do guranja izmedju njih dvojice i otimanja oko noza koji je je bio naslonjen na njegovu kragnu od jakne i da ga je tom prilikom Ć. povrijedio, odnosno rasjekao u predjelu palca desne šake zbog čega mu je i ukazI. pomoć u medicinskom centru u N.. Nekako je  uspio Ć.u da otme taj noz i izgura ga van radnje, nakon čega je okrivljeni otišao u nepoznatom pravcu ali se nakon par minuta vratio i uputio mu slijedeće riječi prijetnje: ,,Ako mi ne doneseš pare za dva – tri dana doći ću kući da ti se obračunam sa porodicom,,. Naveo je da se zbog ovog dogadjaja osjetio ugrozenim i da ga je bilo strah kako za svoju tako i za bezbjednost svoje porodice. Na kraju je naveo da se pridruzuje krivičnom gonjenju protiv okrivljenog.</span>
</p>
<p class="p4"></p>
<p class="p4">
<span>Svjedok T. I. u svom iskazu datom pred ODT – om Nikšić u bitnom je navela da je dana 14.01.2013 godine, negdje oko 12:00 časova, dok se nalazila na svom radnom mjestu u mini pekari ,,K.,, ,koja se nalazi u ulici ..., a koja je u vlasništvu V. R.,  ušao jedan stariji čovjek koji joj se predstavio kao Ć.Z. i pitao je gdje joj je gazda, odnosno R. V. i da mu prenese da ga je trazio.  Telefonom  je pozvala svog gazdu V. R. i kazala mu da ga je trazio Ć.Z., pa  je R. ubrzo došao u radnju, a nedugo zatim vratio se i Ć.Z. i tom prilikom  njih dvojica su se  pozdravila, pa je  R. pozvao Ć.Z. da sjedne. Ubrzo je izmedju njih došlo do prepirke vezano za neka novčana dugovanja i u jednom momentu Ć.Z. je sa pulta uzeo reckasti noz sa tupim vrhom, duzine sječiva oko 30 cm, koji sluzi za sječenje hleba i njime krenuo u R. pravcu govoreći mu da će se obračunati sa njim i zamahnuo rukom u kojoj je drzao pomenuti noz da udari R.. R. je uspio da blokira udarac u blizini svoga vrata tj. da uhvati ruku Ć.a u kojoj je drzao noz, da bi nakon toga izmedju njih dvojice došlo do čupanja i otimanja oko noza a ona je izašla iz radnje i počela da viče i poziva gradjane u pomoć. Kako je dalje navela u jednom momentu je prestalo čupanje i guranje i tada je primjetila da se noz nalazi u rukama njenog gazde R. a da mu desna ruka krvari. Ć. se udaljio u nepoznatom pravcu, pa se opet vratio nakon minut-dva i ponovo uputio riječi prijetnje V.R. da će doći kući da se obračuna sa njegovom porodicom ako mu R. ne donese novac za dva – tri dana.</span>
</p>
<p class="p4"></p>
<p class="p4">
<span>Nalazom i mišljenjem sudskog vještaka medicinske struke dr. B.V., koji je imao u vidu izvještaj ljekara specijaliste Hitno prijemne službe Opšte bolnice Nikšić br. protokola 498 od 14.01.2013.godine, navedeno je da je kod V. R. došlo do povrede lake prirode u vidu dvije sjekotine na unutrašnjoj strani palca desne šake i da su nastale oštricom mehaničkog  orudja kao što je noz, lim, staklo i slično.</span>
</p>
<p class="p4">
<span>Sud je našao da odbrana okrivljenog nije bila uvjerljiva, a i u suprotnosti je sa navedenim dokazima pa je istu sud odbio kao neosnovanu i sračunato datu radi izbjegavanja krivice. </span>
</p>
<p class="p4"></p>
<p class="p4">
<span>Imajući u vidu izvedene dokaze, a posebno iskaz oštećenog V. R. u kojem je naveo da je okrivljeni Ć.Z. uzeo noz sa banka kojim je krenuo put njega i da je povrede zadobio tokom blokiranja udarca i otimanja oko noza koji je u tom momentu bio naslonjen na njegovu kragnu, kao i iskaza svjedoka T. I. koja je potvrdila navode oštećenog, čime su  na uvjerljiv način predstavili kritični dogadjaj, a takodje se izjasnili o  mehanizmu nastanka povrede, a što je u skladu  sa nalazom i mišljenjem vještaka medicinske struke B. dr. V. koji se odredjeno izjasnio da je oštećeni kritičnom prilikom zadobio lake tjelesne povrede u vidu dvije sjekotine na unutrašnjoj strani palca desne šake i da su nastale oštricom mehaničkog  orudja kao što je noz, lim, staklo i slično. </span>
</p>
<p class="p4"></p>
<p class="p4">
<span>Na osnovu naprijed izloženog sud je na nesumnjiv način utvrdio da je okrivljeni Ć.Z. dana 14.01.2013 godine,oko 12:30 časova, u Ni., u mini pekari » K.« u ulici ..., iako je bio svjestan svog djela i htio njegovo izvršenje, fizički napao oštećenog V.R., na način što ga je reckastim nozem za sječenje hleba, duzine sječiva oko 30 cm, kao sredstvom podobnim da tijelo teško povrijedi ili zdravlje teško naruši, udario u predjelu desne ruke, kojom prilikom je oštećenom V. R. nanio laku tjelesnu povredu u vidu dvije sjekotine na unutrašnjoj strani palca desne šake, čime je učinio krivično djelo laka tjelesna povreda,  iz čl.152.st.2. u vezi st.1. KZ.  Okrivljeni je bio svjestan da svojom radnjom čini protivpravno djelo o čemu govori činjenica da je nakon kratke prepirke sa oštećenim uzeo noz sa pulta i krenuo sa njim put oštećenog da ga udari, što je i htio, iz čega se zaključuje da je postupao sa direktnim umišljajem. </span>
</p>
<p class="p4"></p>
<p class="p4">
<span>Sud je donio rješenje da se u dokaznom postupku ne provodi kao dokaz izvod iz kaznene evidencije na ime okrivljenog jer bi se došlo do odugovlačenja krivičnog postupka i stvarali veći materijalni troškovi, budući da je isti rodjen u drugoj drzavi. </span>
</p>
<p class="p2"></p>
<p class="p4">
<span>Pri odlučivanju o krivičnoj sankciji sud je, shodno čl.42 KZ kao olakšavajuće okolnosti okrivljenom cijenio loše imovno stanje i da je otac jednog djeteta, dok  otežavajućih okolnosti na strani okrivljenog nije našao, pa je sud okrivljenom izrekao uslovnu osudu kojom mu je utvrdio kaznu zatvora u trajanju od 2 mjeseca sa rokom provjere od 1 godine, jer je sud uvjerenja da će se u konkretnom slučaju postići svrha uslovne osude iz čl.52. KZ, a u okviru opšte svrhe propisivanja i izricanja krivičnih sankcija iz čl.4.st.1. KZ.</span>
</p>
<p class="p4">
<span>Sud je okrivljenog, shodno čl. 226. i 229. ZKP-a obavezao na plaćanje troškova krivičnog postupka u iznosu od 74,oo eura, što čini nagrada sudskom vještaku za uradjeni nalaz i mišljenje u iznosu od 44,oo eura, te sudski paušal u iznosu od 30,oo eura, srazmjeran trajanju i složenosti krivičnog postupka i imovnom stanju okrivljenog.</span>
</p>
<p class="p4"></p>
<p class="p4">
<span>Sa svega  izloženog a primjenom čl. 374 Zakonika o krivičnom postupku odlučeno je kao u izreci presude.</span>
</p>
<p class="p4"></p>
<p class="p2"></p>
<p class="p3">
<span>OSNOVNI SUD U NIKŠIĆU dana,   15.04. 2013. godine</span>
</p>
<p class="p3"></p>
<p class="p2"></p>
<p class="p2">
<span>      Zapisničar                                                                             S U D I J A</span>
</p>
<p class="p2">
<span>   Krištof Stanka, s.r.                                                              Babović Dragan, s.r.</span>
</p>
<p class="p2"></p>
<p class="p2"></p>
<p class="p2">
<span>                   Za tačnost otpravka tvrdi i ovjerava službenik suda.</span>
</p>
<p class="p2"></p>
<p class="p2"></p>
<p class="p2">
<span>PRAVNA POUKA: Protiv ove presude nezadovoljna stranka ima pravo žalbe u roku od 8 dana od dana prijema iste preko ovog suda Višem sudu u Podgorici.</span>
</p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2">
<span>          Zapisničar                                                                   S U D I J A</span>
</p>
<p class="p2"></p>
<p class="p2">
<span>                     Dana 04.10.2012. godine</span>
</p>
<p class="p9"></p>


</body>
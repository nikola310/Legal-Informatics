<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.p1{margin-left:0.039583333in;margin-right:0.039583333in;text-align:end;hyphenate:auto;font-family:Arial;font-size:14pt;}
.p2{margin-left:0.039583333in;margin-right:0.039583333in;text-align:center;hyphenate:auto;font-family:Arial;font-size:14pt;}
.p3{margin-left:0.039583333in;margin-right:0.039583333in;text-align:justify;hyphenate:auto;font-family:Arial;font-size:14pt;}
.p4{margin-left:0.039583333in;margin-right:0.039583333in;text-align:justify;hyphenate:auto;font-family:Arial;font-size:13pt;}
.p5{margin-left:0.039583333in;margin-right:0.039583333in;text-align:start;hyphenate:auto;font-family:Arial;font-size:14pt;}
.p6{margin-left:0.039583333in;margin-right:0.039583333in;text-align:justify;hyphenate:auto;font-family:Arial;font-size:12pt;}
.p7{text-align:justify;hyphenate:auto;font-family:Times New Roman;font-size:12pt;}
</style>
<meta content="dragisa.baletic" name="author">
</head>
<body class="b1 b2">
<p class="p1">
<span>K.br.774/11</span>
</p>
<p class="p2">
<!--Image link to '0.jpg' can be here-->
</p>
<p class="p2"></p>
<p class="p1"></p>
<p class="p2">
<span>U IME CRNE GORE</span>
</p>
<p class="p1"></p>
<p class="p1"></p>
<p class="p3">
<span>OSNOVNI SUD U PODGORICI, po sudiji Đuković Goranu, uz učešće namještenika suda, Maraš Ane, kao zapisničara, u krivičnom predmetu protiv okrivljenog V. R., iz Podgorice, zbog krivičnog djela teška tjelesna povreda iz čl.151 st.1 Krivičnog zakonika, odlučujući o optužnom predlogu ODT Podgorica Kt.br. 650/11 od 10.11.2011.godine, koju je na glavnom pretresu zastupala M. B., savjetnik ODT-a Podgorica, nakon glavnog, javnog pretresa, u prisustvu zastupnika optužbe, okrivljenog V. R., te punomoćnika oštećenog adv. M. S. Lj., dana 15.04.2013.godine donio je i istog dana javno objavio,</span>
</p>
<p class="p3">
<span> </span>
</p>
<p class="p2">
<br>
<span>PRESUDU </span>
</p>
<p class="p2"></p>
<p class="p3">
<span>Okrivljeni:</span>
</p>
<p class="p3"></p>
<p class="p3">
<span>V. R., od oca P. i majke M., rođene M., rođen ....godine, u B. P., sa prebivalištem u P., Trg K. N. br...., državljanin Crne Gore, nezaposlen, neoženjen, pismen, završio osnovnu školu, lošeg imovnog stanja, neosuđivan,</span>
</p>
<p class="p2"></p>
<p class="p2">
<span>Kriv je </span>
</p>
<p class="p2"></p>
<p class="p3">
<span>Zato što je:</span>
</p>
<p class="p3"></p>
<p class="p3">
<span>Dana 01.04.2011.godine oko 20,00 časova u mjestu R. P., selo M. - P., svjestan svog djela čije je izvršenje htio znajući da je njegovo djelo zabranjeno, drugog teško tjelesno povrijedio, na način što je oštećenog T. M. pesnicom udario u predjelu potiljačnog dijela glave a zatim nogama više puta u predjelu glave i tijela nanoseći mu tešku tjelesnu povredu u vidu preloma drugog vratnog pršljena, krvnog podliva  u predjelu zadnje strane vrata, ranu razderinu u predjelu lijeve strane čela, donje usne i u predjelu palca desne šake, </span>
</p>
<p class="p3"></p>
<p class="p3">
<span>- čime je izvršio krivično djelo teška tjelesna povreda iz čl.151 st.1 Krivičnog zakonika.</span>
</p>
<p class="p3"></p>
<p class="p3">
<span>Pa sud okrivljenog primjenom citiranih zakonskih propisa te čl. 3, 4, 5, 13, 15, 32, 42, 45, 46 i 51 Krivičnog zakonika te čl.226, 229 i 374 Zakonika o krivičnom postupku, </span>
</p>
<p class="p3"></p>
<p class="p3"></p>
<p class="p2">
<span>OSUĐUJE</span>
</p>
<p class="p2"></p>
<p class="p2"></p>
<p class="p3">
<span>Na kaznu zatvora u trajanju od 3 (tri) mjeseca u koju se uračunava vrijeme provedeno na zadržavanju pred Upravom policije PJ Podgorica od 02.04.2011 godine do 03.04.2011.godine.</span>
</p>
<p class="p3"></p>
<p class="p3">
<span>Obavezuje se okrivljeni da ovom sudu na ime troškova krivičnog postupka uplati novčani iznos od 1.203,50 eura kao i 30,00 eura na ime paušala u roku od 15 dana po pravosnažnosti presude pod prijetnjom prinudnog izvršenja. </span>
</p>
<p class="p3"></p>
<p class="p3"></p>
<p class="p2">
<span>O b r a z l o ž e nj e</span>
</p>
<p class="p2"></p>
<p class="p2"></p>
<p class="p3">
<span>Optužnim predlogom Osnovnog državnog tužilaštva Podgorica Kt.br.650/11 od 10.11.2011.godine, okrivljenom V. R. je stavljeno na teret  izvršenje krivičnog djela teška tjelesna povreda iz čl.151 st.1 Krivičnog zakonika. Zastupnik optužbe je najprije izmijenio činjenični opis dispozitiva optužnog akta na način što je u drugom redu nakon riječi "P." dodao riječi " svjestan svog djela čije je izvršenje htio i znajući da je njegovo djelo zabranjeno", dok je pravna kvalifikacija ostala neizmijenjena. U završnoj riječi zastupnik optužbe je izjavila da su dokazima provedenim na glavnom  pretresu u cjelosti potvrđeni navodi optužbe da je okrivljeni izvršio krivično djelo stvaljeno mu na teret na način kako je to predstavljeno izmijenjenim činjeničnim opisom optužnog akta, kao i to da ovakav zaključak optužba temelji na jasnom, određenom i ubjedljivom iskazu svjedoka oštećenog koji iskaz je u cjelosti saglasan sa nalazom i mišljenjem vještaka medicinske struke u pogledu vrste i težine povreda koje je oštećeni T. M. predmetnom prilikom zadobio, pri čemu i sam okrivljeni ne spori da je nanio tjelesne povrede oštećenom, te je predložila sudu da okrivljenog oglasi krivim i osudi po zakonu.</span>
</p>
<p class="p3"></p>
<p class="p3">
<span>Iznoseći svoju odbranu pred Upravom policije PJ Podgorica na zapisniku Ku.br.344/2011 od 03.04.2011.godine, okrivljeni je u bitnom naveo da je dana 01.04.2011.godine, svratio na kafu kod komšije B. B. gdje su sjedjeli T. M., Đ. R., M. R. i B. B., te da je on popio jednu ili dvije rakije, dok je T. popio malo više. Nadalje je naveo da je dok su sjedjeli ispred kuće T. započeo da ga vrijeđa i psuje riječima "jebem ti oca, ne zna ti se ko ti je otac, ko ti je majka" i sl., da bi nakon nekih sat vremena T. ustao sa stolice i zaletio se da se bije sa njim, u čemu su ga spriječili prisutni, te da je nakon toga T. pošao ka svojoj kući. Pojasnio je da je pošao kod T. do njegove prikolice kako bi ga pitao što je razlog njegovih provokacija, na što mu T. nije odgovorio, već je nastavio s psovanjem. Naveo je da je T. krenuo na njega kako bi se fizički obračunao s njim, da su bili unutar prikolice kada ga je T. udario, nakon čega je on izašao iz njegove prikolice, te da se T. spotakao i pao, a nakon što se ustao uhvatio se za njega i uz psovke je pokušao da ga obori, usled čega se on branio tako što ga je udario šakom u predjelu glave i jednom nogom u predjelu stomaka. Nadalje je naveo da je nakon ovoga pozvao policiju koja ga je po dolasku privela. Na pitanje advokata je odgovorio da prilikom fizičkog obračuna nije koristio bilo kakvo oruđe ili oružje, te da je T. obzirom da je bio pijan povrede zadobio od pada. Pri ovako datoj odbrani okrivljeni je ostao i na zapisniku pred istražnim sudijom, s tim što je pojasnio da je M. T. u samoodbrani dva puta udario stisnutom pesnicom u predjelu glave i jednom nogom u predjelu stomaka, da je na nogama imao obuvene cipele, te da je spreman da se sa M.om T.em izmiri uprkos činjenici da je on započeo predmetni konflikt uvredljivim riječima, obzriom da je on usvojeno dijete, te da T. M. nije prvi put da ga vrijeđa po tom pitanju. Pri navedenoj odbrani okrivljeni je ostao i na glavnom pretresu, stim što je pojasnio da je dolaskom ispred prikolice pozvao T.a koji se odazvao i došao na vrata prikolice u kojoj stanuje, kojeg je upitao zašto ga vrijeđa, te da je T. nastavio s uvredljivim riječima, nakon čega je i krenuo na njega i udario ga nogom u predjelu grudi, gdje su se i pobili, dok je on T. udario pesnicom u predjelu glave. Naveo je da se nije javljao ljekaru iako ga je T. udario u predjelu grudi. Na pitanje suda da pojasni razliku u kazivanju na okolnosti da li se događaj odigrao u prilikolici ili ispred prikolice, okrivljeni je pojasnio da se događaj odigrao ispred prikolice, tj. kako je to kazao na glavnom pretresu.</span>
</p>
<p class="p3"></p>
<p class="p3">
<span>U završnim riječima punomoćnik oštećenog adv. M. S. Lj. se pridružila završnim riječima zastupnika optužbe i u bitnom istakla da je na osnovu provedenih dokaza u postupku nesumnjivo dokazano da je okrivljeni počinio krivično djelo koje mu se stavlja na teret, te je u konačnom predložila sudu da donese osuđujuću presudu i da okrivljenog kazni po zakonu. Takođe punomoćnik oštećenog je u završnim riječima tražila troškove postupka u ime oštećenog po priloženom specificiranom troškovniku u ukupnom iznosu od 875,00 eura, dok je istakla da će za ostvarenje imovinsko pravnog zahtjeva pokrenuti parnični postupak.</span>
</p>
<p class="p3"></p>
<p class="p3">
<span>U završnim riječima okrivljeni je ostao pri navodima svoje odbrane date na glavnom pretresu, ističući da se ne osjeća krivim za krivično djelo koje mu je izmijenjenim optužnim aktom stavljeno na teret. </span>
</p>
<p class="p3"></p>
<p class="p3">
<span>Sud je u dokaznom postupku proveo sledeće dokaze: saslušao svjedoka Đ. R., pročitao iskaz svjedoka oštećenog T. M. sa zapisnika o glavnom pretresu od 16.11.2011.godine, pročitao iskaz svjedoka M. R. sa zapisnika o glavnom pretresu od 16.11.2012.godine, pročitao iskaz svjedoka B. B. sa zapisnika o glavnom pretresu od 16.11.2012.godine, pročitao izjašnjenje sudskog vještaka medicinske struke psihijatra dr G. Ž. sa zapisnika o glavnom pretresu od 25.04.2012 godine, pročitao izvještaj JZU zavoda za hitnu pomoć na ime T. M. broj 15130 od 01.04.2011.godine, pročitao otpusnu listu sa epikrizom KC CG ne ime T. M. broj 7256/308, pročitao nalaz i mišljenje sudskog vještaka medicinske struke specijaliste medicine dr Š. M. od 06.10.2011.godine, te pročitao izvod iz KE za okrivljenog izdat od UP PJ Bijelo Polje broj 1920 od 23.11.2011.godine. </span>
</p>
<p class="p3"></p>
<p class="p3">
<span>Ocjenom navoda optužbe i odbrane, provedenim dokazima na glavnom pretresu, kako pojedinačno, tako i u međusobnoj povezanosti, sud je utvrdio da je okrivljeni izvršio krivično djelo stavljeno mu na teret, na način, mjesto i vrijeme kao u izreci presude, pa je sud okrivljenog oglasio krivim i osudio ga kao u izreci presude iz sledećih razloga:</span>
</p>
<p class="p3"></p>
<p class="p3">
<span>Svjedok Đ. R. je u svom svjedočkom iskazu datom na glavnom pretresu u bitnom naveo da je tačno da je dana 01.04.2011.godine u večernjim časovima sjedio ispred kuće komšije B. B. sa B., V. R. i T. M., kao i sa M. R., gdje su pričali, te da su koliko se sjeća V. R. i T. M. pili lozu, kada je došlo do verbalne rasprave između V. R. i T. M., te da je među njima bilo uvreda i psovki, ali da se ne sjeća ko je koga prvi započeo da vrijeđa. Naveo je da se sjeća da je rasprava započela oko prava prelaska preko neke livade, nakon čega je prvo T. M. pošao do svoje prikolice gdje inače živi, dok je V. R. pošao prema svojoj kući.</span>
</p>
<p class="p3"></p>
<p class="p3">
<span>Svjedok oštećeni T. M. je u svom svjedočkom iskazu u bitnom naveo da pet godina stanuje u selu M. u jednoj kamp kućici koja je postavljena na livadi G. S. koji mu je to dopustio. Istakao je da V. R. poznaje od ranije, da sa njim ranije nije imao nikakav konflikt, te da ga je kritičnog dana sreo kada mu je V. kazao da je on ustvari dobio da obrađuje livadu na kojoj je kamp kućica. Pojasnio je da su njih dvojica pošli do kamp kućice u kojoj živi, nakon čega je iz kamp kućice uzeo jedan notes u kojem je broj telefona brata od strica vlasnika imanja G. D., nakon čega je pozvao G. i istog upoznao sa onim što mu je rekao V., a na što mu je G. rekao da je to nemoguće i da V. ne govori istinu. Naveo je da je krenuo da izađe vani, da je čim se spustio niz stepenice i stao na zemlju osjetio jak udarac u predjelu potiljka, te da je vidio da ga je udario V. R.. Naveo je da je udarac bio jak i da je ubijeđen da ga je V. udario nekim predmetom, ali da u rukama V. R. nije vidio bilo kakav predmet, već da je na nogama imao obuvene cipele, da je R. nastavio da ga udara nogama u predjelu glave i tijela nakon što je pao na zemlju. Naveo je da ga je R. udario više puta, nakon čega je pobjegao, kao i to da nije uspio niti jednom da ga udari u samoodbrani, ali da je uspio da telefonom pozove M. V. koji sa svojim bratanićem D. povezao do Hitne pomoći u Podgorici, odakle je upućen u KC CG, gdje je zadržan na liječenju do 07.04.2011.godine, kao i to da predmetni događaj nije posmatrao niko. U svom svjedočkom iskazu datom na glavnom pretresu oštećeni T. M. je pojasnio da od ranije poznaje V. R. sa kojim je komšija u Rijeci Piperskoj, da se kamp kućica u kojoj živi nalazi na imanju G. S., preko kog imanja - livade je V. R. napravio put, da mu je G. S. kazao da nije dozvolio V. R. da tuda napravi put, te da je sa V. oko toga pričao prije kritičnog događaja. Naveo je da mu je kritičnog dana V. R. saopšto da mora maći kamp kućicu u roku od 15 minuta sa livade, na šta mu je kazao "ako si iznajmio livadu od G. ja ću sjutra maći prikolicu", te da kritičnom prilikm nije vrijeđao V., niti mu je upućivao pogrdne riječi, kada je u jednom trenutku prilikom silaska niz stepenice kamp prikolice osjetio jak udar u potiljačni dio glave, nakon čega je pao sa stepenica na neku paletu, u kom trenutku je vidio V. R. koji mu je prišao i udarao ga nogama u predjelu glave i tijela. Na pitanje okrivljenog svjedok oštećeni je izjavio da nije psovao okrivljenog za vrijeme dok su sjedjeli kod B. B..</span>
</p>
<p class="p3"></p>
<p class="p3">
<span>Okrivljeni je prigovorio iskazu svjedoka oštećenog navodeći da je iskaz svjedoka oštećenog neistinit, te da je tačno da ga je udario, ali postupajući u nužnoj odbrani.</span>
</p>
<p class="p3"></p>
<p class="p3">
<span>Svjedok M. R. je u svom svjedočkom iskazu datom na glavnom pretresu u bitnom naveo da je dana 01.04.2011.godine, sjedio ispred kuće B. B. u mjestu Milunovići Rijeka Piperska, te da je tu osim B. B. bio prisutan i Đ. R., V. R., kao i T. M.. Naveo je da se sjeća da su V. R. i T. M. pili lozu, da su se u jednom trenutku nešto sporečkali oko neke livade, te da je T. M. psovao V. R., kao i to da mu je pominjao majku i da je tom prilikom T. V. nazvao "kopile", nakon čega je V. R. uzvraćao psovke T. M., ali da se ne može izraziti o sadržini tih riječi, nakon čega su V. R. i T. M. pošli.</span>
</p>
<p class="p3"></p>
<p class="p3">
<span>Svjedok B. B. je u svom svjedočkom iskazu datom na glavnom pretresu u bitnom naveo da je dana 01.04.2011.godine u popodnevnim časovima sjedio ispred svoje kuće u Rijeci Piperskoj sa V. R., T. M., Đ. R. i M. R., da se tu pila lozova rakija, kada su u jednom trenutku T. i V. počeli da se raspravljaju oko neke njive, te da su govorili jedan drugome "nećeš proći preko njive, oćeš proći", nakon čega su počeli međusobno da se vrijeđaju, kao i to da je T. M. prvi počeo sa uvredljivim riječima, tako što je psovao V. R. riječima "jebem ti majku, kopile jedno, što ne znaš ko ti je otac i majka". Naveo je da je takođe V. R. vrijeđao T. M. riječima " i ja tebi jebem i oca i majku", na što je reagovao i rekao im da napuste njegovu avliju i da se tu ne svađaju, nakon čega su i jedan i drugi pošli od njegove kuće, ali u suprotnim smjerovima. </span>
</p>
<p class="p3"></p>
<p class="p3">
<span>Iz izjašnjenja sudskog vještaka medicinske struke psihijatra dr G. Ž. sa zapisnika o glavnom pretresu od 25.04.2012.godine, proizilazi da je obavio intervju sa okrivljenim V. R., koji je naveo da nikada nije liječen kod psihijatra i da nikada nije imao psihičkih smetnji, da nema iskustva sa drogom, kao ni sa alkoholom, ali da zna povremeno popiti, doduše rijetko izvjesnu manju količinu alkohola, i to u prosjeku mjesečno jedanput, dvaput i to jednu do dvije rakijske manje čašice, te da sebe ne smatra alkoholičarem. Naveo je da se pod uticajem male količine alkohola ponaša primjereno, adekvatno, tj. da ne ispoljava agresivnost. Nadalje, vještak je naveo da okrivljeni okolnosti kritičnog događaja opisuje do detalja, te da nema poremećaj pamćenja, kao ni poremećaj svijesti u kvalitativnom i kvantitivnom smislu riječi, kao i to da ukoliko se prihvati realan iskaz okrivljenog, da je bilo verbalnog sukoba, odnosno da ga je oštećeni verbalno vrijeđao u dva navrata, to bi bilo prirodno da se okrivljeni u momentu izvršenja krivičnog događaja nalazi u stanju razdraženosti, straha i bijesa srednjeg inteziteta, te da usled ovako navedene afektvine razraženosti može doći do poremećenog ponašanja, koje je kod okrivljenog proizvelo u momentu kritičnog događaja stanje smanjenje uračunjljivosti, ali ne bitno. Nadalje je naveo da ukoliko sud prihvati činjenično stanje, u smislu da nije bilo provokativnog ponašanja oštećenog prema okrivljenom, onda logično proizilazi da je okrivljeni u momentu kritičnog događaja mogao da shvati značaj svog djela i da upravlja svojim postupcima, tj. da je bio uračunljiv. Vještak je nadalje pojasnio da ukoliko se prihvati činjenica i okolnost da je popio jednu do dvije čašice žestokog alkoholnog pića - loze, to je prirodno da je alkohol i teorijski i praktično pospješujući faktor u smislu poremećaja kontrole inpulsa odnosno da osobe postanu agresivnije nego što jesu ukoliko nijesu popili alkohol. Ukoliko je popio izvjesnu količinu alkohola, onda je orkivljenog mogla dovesti u stanje afektvinog bijesa i razdražljivosti, srednjeg inteziteta, te da je alkohol samo tome doprinio, te da je u tim okolnostima moglo doći do izmijenjenog ponašanja u smislu smanjene uračunljivosti ne-bitne.</span>
</p>
<p class="p3">
<span>Punomoćnik oštećenog je pirgovorio u dijelu koji se razilazi sa izkazom oštćenog. </span>
</p>
<p class="p3"></p>
<p class="p3">
<span>Ovako dato izjašnjenje sudskog vještaka medicinske struke sud je u potpunosti cijenio kao stručno, jasno i objektivno dato, pa je isto u cjelosti i prihvatio.</span>
</p>
<p class="p3"></p>
<p class="p3">
<span>Iz izvještaja JZU zavoda za hitnu pomoć broj 15130 od 01.04.2011.godine, na ime T. M., proizilazi da je isti dana 01.04.2011.godine, zbog zadobijenih povreda koje su konstatovane na latinskom jeziku upućen ljekaru hirurgu na dalje liječenje.</span>
</p>
<p class="p3"></p>
<p class="p3">
<span>Iz otpusne liste sa epikrizom KC CG broj 7256/308, na ime T. M., proizilazi je isti liječen od 01.04.2011. do 07.04.2011.godine, da je primljen na Kliniku za ortopediju i traumatologiju zbog povreda vrata, glave i desne šake zadobijene u nasilju, nakon čega je po prijemu isti obrađen klinički RTG, CT i labaratorijski, te da je rasjekotina iznad lijevog oka obrađena i ušivena od strane hirurga , kao i rasjekotina na donjoj usni, kao i to da je u dva navrata konsultovan maksilofacijalni hirurg zbog povrede jezika i usne duplje, te da je na prijemu postavljena Šancova kragna kao i gips minerva, nakon čega je pacijent otpušten na kućno liječenje sa zakazanom kontrolom.</span>
</p>
<p class="p3"></p>
<p class="p3">
<span>Iz nalaza i mišljenja sudskog vještaka medicinske struke specijaliste medicine dr Š. M. od 06.10.2011.godine, proizilazi da je oštećeni T. M. u predmetnom događaju zadobio povrede u vidu preloma drugog vratnog pršljena, krvni podlim zadnje strane vrata, rane razderine u predjelu lijeve strane čela, donje usne i u predjelu palca desne šake, te da su navedene povrede posledica najmanje trostrukog dejstva (tri udarca) tupog, teškog i jako zamahnutog mehaničkog oruđa, na odgovarajuće predjele tijela. Vještak je mišljenja da navedene rane i krvni podliv predstavljaju i pojedinačno i u svom zbiru, laku tjelesnu povredu, te da navedeni prelom predstavlja tešku tjelesnu povredu, tako da je u vrijeme odigravanja predmetnog događaja T. M. zadobio tešku tjelesnu povredu. </span>
</p>
<p class="p3"></p>
<p class="p3">
<span>Ovako dat nalaz i mišljenje vještaka medicinske struke sud je u potpunosti cijenio kao stručan, jasan i objektivan, pa je isti u cjelosti i prihvatio.                                                                                                                                                                                                                                                                                                                                                                                                                                                                                                                                                                                                                                                                                                                                                                                                  </span>
</p>
<p class="p3"></p>
<p class="p3">
<span>Iz citiranog izvoda iz KE za okrivljenog izdatog od UP PJ Bijelo Polje br. 1920 od 23.11.2011.godine, proizilazi da je okrivljeni osuđivan presudom Osnovnog suda u Podgorici K.br.08/1868 od 12.11.2009.godine, zbog krivičnog djela iz čl. 242 st.1 KZCG, na kaznu zatvora u trajanju od 2 godine, koju kaznu je izdržao.</span>
</p>
<p class="p3"></p>
<p class="p3">
<span>Naime, sud je u toku postupka nesumnjivo utvrdio da je okrivljeni dana 01.04.2011.godine, oko 20,00 časova, u mjestu R. P., selo M. u P., teško tjelesno povrijedio oštećenog T. M., na način što je istog pesnicom udario u predjelu potiljačnog dijela glave, a zatim nogama više puta u predjelu glave i tijela nanoseći mu tešku tjelesnu povredu u vidu preloma drugog vratnog pršljena, krvnog podliva u predjelu zadnje strane vrata, ranu razderinu u predjelu lijeve strane čela, donje usne i u predjelu palca desne šake.</span>
</p>
<p class="p3"></p>
<p class="p3">
<span>Naprijed navedeno činjenično stanje sud je na nesumnjiv način utvrdio iz svih provedenih dokaza, tačnije iz iskaza svjedoka oštećenog T. M., čiji je iskaz sud u cjelosti prihvatio, smatrajući da je oštećeni na objektivan i ubjedljiv način predstavio kritični događaj, budući da je oštećeni naveo da mu je kritičnom prilikom V. R. zadao jak udarac u predjelu potiljka, da je pao na zemlju, nakon čega ga je isti više puta udarao nogama u predjelu glave i tijela, a koji iskaz je saglasan i sa prihvaćenim nalazom i mišljenjem vještaka medicinske struke u pogledu mehanizma nastanka povreda, tj. da su iste nastale najmanje trostrukim djelovanjem tupog, teškog i jako zamahnutog mehaničkog oruđa, na odgovarajuće predjele tijela, tako da je iz pomenutog nalaza sud utvrdio visinu i težinu povrede, cijeneći isti kao jasan, stručan i objektivan, a koji nalaz je dat kako na osnovu izvještaja JZU zavoda za hitnu pomoć, tako i na osnovu  otpusne liste sa epikrizom KC CG na ime T. M., koje je sud takođe cijenio i iste prihvatio. Takođe, ni sam okrivljeni nije sporio da je kritičnom prilikom oštećenom T. M.u zadao dva udarca stisnutom pesnicom u predjelu glave, kao i jedan udarac nogom u predjelu stomaka, što je sud u tom dijelu i prihvatio, nalazeći da taj dio odbrane okrivljenog V. R. korenspondira sa ostalim provedenim dokazima u postupku. Sud je takođe cijenio i iskaze svjedoka Đ. R., M. R. i B. B. koji su u svojim svjedočkim iskazima potvrdili da su se kritične prilike nalazili u dvorištu B. B. gdje su u društvu sa njima sjedjeli okrivljeni V. R. i oštećeni T. M. koji su tom prilikom konzumirali lozovu rakiju, da je došlo do verbalne raspravke između njih dvojice oko prava prelaska preko neke livade, kada je po riječima svjedoka M. R. i B. B., T. M. prvi započeo s vrijeđanjem okrivljenog tako što ga je nazvao "kopile", a što je u svojoj odbrani potvrdio i okrivljeni, koji je naveo da je bio vrijeđan od strane oštećenog, koji dio odbrane okrivljenog V. R. je sud takođe prihvatio. Naime, sud je prihvatio i iskaze svjedoka Đ. R., M. R. i B. B. kao jasne, istinite i međusobno saglasne iskaze koji su kao takvi potvrđeni i drugim dokazima  provedenim u postupku. Sud je takođe cijenio i prihvatio i izjašnjenje sudskog vještaka medicinske struke psihijatra dr G. Ž., nalazeći da je isti jasan, stručan i objektivan.</span>
</p>
<p class="p3"></p>
<p class="p3">
<span>Cijeneći naprijed utvrđeno činjenično stanje, ovaj sud nalazi da su se u radnjama okrivljenog V. R. stekli svi bitni elementi bića krivičnog djela teška tjelesna povreda iz čl.151 st.1 Krivičnog zakonika, a kako je to bliže opisano izrekom ove presude.</span>
</p>
<p class="p3"></p>
<p class="p3">
<span>Sud je izmijenio činjenični opis radnje predmetnog krivičnog djela bliže opisanog izrekom ove presude, a kako to proizilazi iz provedenih dokaza, na način što je umjesto riječi "pesnicama i nogama više puta udario po glavi i tijelu" stavio riječi " pesnicom udario u predjelu potiljačnog dijela glave a zatim nogama više puta u predjelu glave i tijela", pri čemu nije povrijeđen objektivni identitet optužbe.</span>
</p>
<p class="p3"></p>
<p class="p3">
<span>Cijeneći psihički odnos okrivljenog prema predmetnom krivičnom djelu, sud nalazi da je okrivljeni postupao sa direktnim umišljajem, sa razloga jer je bio svjestan da postupajući na prethodno navedeni način čini zabranjenu radnu, tj. krivično djelo, a čije izvršenje je i htio.</span>
</p>
<p class="p3"></p>
<p class="p3">
<span>Sud nije prihvatio odbranu okrivljenog V. R. datu tokom postupka, sem u prihvaćenom dijelu odbrane u kojem okrivljeni nije osporio da je kritičnom prilikom oštećenom zadao dva udarca stisnutom pesnicom u predjelu glave i jednom nogom u predjelu stomaka, te da ga je oštećeni tom prilikom prvi počeo vrijeđati, nalazeći da je ista u preostalom dijelu kontradiktorna i nepotvrđena ostalim dokazima koji su provedeni u postupku. Naime, iz konstelacije odbrane proizilazi da je okrivljeni kritičnom prilikom postupao na mah, a na mah tešku tjelesnu povredu drugom nanosi onaj ko je doveden bez svoje krivice u jaku razdraženost napadom, zlostavljanjem ili teškim vrijeđanjem od strane povrijeđenog što u konkretnom po mišljenju suda nije bio slučaj imajući u vidu činjenicu da je i sam okrivljeni nakon upućenih uvreda od strane oštećenog istom takođe uzvratio uvredama, te u konačnom i samu nespornu činjenicu da mu predmetne povrede nije zadao odmah usled primljenih uvreda, već tek kasnije nakon što je došao ispred kućice u kojoj se nalazio oštećeni. Sud je ovom prilikom imao u vidu još jednu takođe nespornu činjenicu a to je da su okrivljeni i oštećeni kritičnom prilikom konzumirali alkohol tj. lozovu rakiju koja je pospješujući faktor tj. da ista dovodi do agresivnijeg ponašanja, a imajući u vidu izjašnjenje vještaka psihijatra dr G. Ž. koji je naveo da je kod okrivljenog konkretnom prilikom moglo doći do izmijenjenog ponašanja u smislu smanjene uračunljivosti ali ne bitne. Takođe, odbrana okrivljenog V. R. data u toku postupka bazirana je i na institutu nužne odbrane, a koja odbrana da bi egzistirala je neophodno potrebna da učinilac od svog dobra ili dobra drugog odbije istovremen ili neposredno predstojeći protivpravan napad. Međutim u konkretnom sud je mišljenja da okrivljeni V. R. nije bio u nužnoj odbrani iako se branio da je oštećenog udario u samoodbrani, budući da je oštećeni naveo da mu je kritičnom prilikom V. R. zadao jak udarac u predjelu potiljka, te da ga je isti više puta udarao nogama u predjelu glave i tijela, a imajući u vidu činjenicu da kod okrivljenog nijesu konstatovane tjelesne povrede, tj. da isti nije dostavio sudu medicinsku dokumentaciju niiti bilo koji drugi dokaz koji bi potkrijepio njegove navode, to je sud našao da je ovakva odbrana okrivljenog data isključivo u cilju izbjegavanja krivice, pa je u tom kontekstu cijenio i prigovor okrivljenog na iskaz svjedoka oštećenog.</span>
</p>
<p class="p4"></p>
<p class="p3">
<span>Prilikom izbora vrste i visine krivične sankcije sud je cijenio sve okolnosti iz čl.42 Krivičnog zakonika koje utiču da kazna bude manja ili veća, pa je kao otežavajuće okolnosti na strani okrivljenog cijenio njegov raniji život, tj. njegovu raniju osuđivanost, koju činjenicu je utvrdio iz citiranog izvoda iz KE za okrivljenog izdatog od UP PJ Bijelo Polje br. 1920 od 23.11.2011.godine, iz kojeg je utvrđeno da je isti osuđen zbog krivičnog djela razbojništvo iz čl. 242 st.1 KZCG, a bez obzira što nije riječ o istovrsnom krivičnom djelu, dok je od olakašavajućih okolnosti na strani okrivljenog cijenio njegovo loše imovno stanje, ponašanje oštećenog koje je prethodilo kritičnom događaju, te kao naročito olakšavajuću okolnost njegovu smanjenu uračunjljivost, pa je okrivljenom primjenom čl.45 st.1  tač.3 i 46 st. 1 tač.5 Krivičnog zakonika, ublažio kaznu ispod zakonom propisanog minimuma za predmetno krivično djelo, osudivši ga na kaznu zatvora u trajanju od 3 (tri) mjeseca u koju se shosno čl.51 Krivičnog zakonika uračunava vrijeme provedeno na zadržavanju, nalazeći da će se i ovako ublaženom kaznom ostvariti svrha kažnjavanja iz čl.32 Krivičnog zakonika, da okrivljeni ubuduće ne vrši krivična djela, a u okviru opšte svrhe izricanja i propisivanja krivičnih sankcija, predviđene čl.4 st.2 Krivičnog zakonika.</span>
</p>
<p class="p3"></p>
<p class="p3">
<span>Sud je odluku o troškovima postupka temeljio na odredbi čl. 229 st.1 Zakonika o krivičnom postupku, pa je obavezao okrivljenog da na ime troškova krivičnog postupka uplati novčani iznos od ukupno 1.203,50 eura. Troškovi postupka se odnose 203,50 eura na ime nagrade vještacima medicinske struke, 125,00 eura na ime naknade braniocu po službenoj dužnosti i 875,00 eura na ime naknade punomoćniku oštećenog, a koji troškovi punomoćnika se odnose na ime razmatranja spisa predmeta iznos od 125,00 eura, na ime zastupanja na tri održana glavna pretresa iznos od po 125,00 eura, te na ime pristupa na šest odloženih glavnih pretresa iznos od po 62,50 eura. Visinu paušala kao u izreci presude sud je odmjerio, shodno imovnom stanju optuženog, dužini trajanja i složenosti krivičnog postupka, sve u roku od 15 dana po pravosnažnosti presude pod prijetnjom prinudnog izvršenja.</span>
</p>
<p class="p3"></p>
<p class="p3">
<span>Imajući u vidu navedeno, primjenom citiranih Zakonskih propisa, odlučeno je kao u izreci presude.</span>
</p>
<p class="p3"></p>
<p class="p2">
<span>OSNOVNI SUD U PODGORICI</span>
</p>
<p class="p2">
<span>Dana 15.04.2013.godine,</span>
</p>
<p class="p2"></p>
<p class="p5">
<span>                                                                                                          SUDIJA</span>
</p>
<p class="p1">
<span>Đuković Goran s.r.</span>
</p>
<p class="p5"></p>
<p class="p5">
<span>                                                                                                                                                          PRAVNA POUKA:</span>
</p>
<p class="p5">
<span>Protiv ove presude može se izjaviti žalba u roku</span>
</p>
<p class="p5">
<span>od 8 dana od dana prijema pismengo otpravka,</span>
</p>
<p class="p5">
<span>Višem sudu u Podgorici a preko ovog suda.</span>
</p>
<p class="p5"></p>
<p class="p5">
<span>Z.T.O. Maraš Ana</span>
</p>
<p class="p5"></p>
<p class="p5">
<span>Dn-a: Po primjerak presude dostaviti:</span>
</p>
<p class="p5"></p>
<p class="p5">
<span>- ODT-u Podgorica,</span>
</p>
<p class="p5">
<span>- okrivljenom V. R., Trg K. N. br....,</span>
</p>
<p class="p5">
<span>- punomoćniku oštećenog adv. M. S. Lj.</span>
</p>
<p class="p5"></p>
<p class="p5">
<span>Namještenik suda________________.</span>
</p>
<p class="p5">
<span>Postupljeno dana________________.</span>
</p>
<p class="p3"></p>
<p class="p3"></p>
<p class="p3"></p>
<p class="p6"></p>
<p class="p6"></p>
<p class="p7"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:13pt;font-weight:800}
.span2{;font-size:13pt}
.span3{color:#000000;font-size:13pt}
.span4{color:#000000;font-size:13pt;font-weight:800}
.span5{;font-size:13pt;font-family:'Times New Roman'}
.span6{;font-size:13pt;font-family:'Times New Roman';font-weight:800}
.span7{color:#000000;font-size:13pt;font-family:'Times New Roman'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span class="span1">K br. 263/13</span>
</p>
<p>&nbsp;</p>
<p style="text-align:center;">
<span></span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">        </span>
</p>
<p style="text-align:center;">
<span class="span1">       U IME CRNE GORE</span>
</p>
<p>&nbsp;</p>
<p>
<span class="span1">OSNOVNI SUD U BARU</span><span class="span2">, kao prvostepeni krivični, sudija </span><span class="span2">G.Š.</span><span class="span2">, kao sudija pojedinac, sa zapisničarom </span><span class="span2">M.M.</span><span class="span2">, u krivičnom predmetu okrivljene </span><span class="span1">R.</span><span class="span1"> </span><span class="span1">S.</span><span class="span2">, zbog krivičnog djela građenje objekta bez građevinske dozvole iz čl. 326a </span><span class="span3">Krivičnog zakonika, </span><span class="span2">po optužnom predlogu Osnovnog državnog tužilaštva u Baru Kt br. 299/13 od 18.06.2013. godine, nakon održanog glavnog, javnog pretresa u prisustvu  savjetnika kod Osnovnog državnog tužilaštva S</span><span class="span2">.</span><span class="span2"> B</span><span class="span2">.</span><span class="span2">, okrivljene i njenog branioca Gorana Šljivančanina, advokata iz Bara, dana 13.01.2013. godine donio je i javno objavio,</span>
</p>
<p>&nbsp;</p>
<li>
<span class="span1">                                    P R E S U D U</span>
</li>
<p>&nbsp;</p>
<p>
<span class="span4">Okrivljena </span><span class="span4">R.</span><span class="span4"> </span><span class="span4">S.</span><span class="span4">,</span><span class="span3"> zvana „S</span><span class="span3">.</span><span class="span3">“ , JMBG </span><span class="span3">...</span><span class="span3">, od oca B</span><span class="span3">.</span><span class="span3"> i majke D</span><span class="span3">.</span><span class="span3">, rođene G</span><span class="span3">.</span><span class="span3">, rođena </span><span class="span3">...</span><span class="span3">. godine u G</span><span class="span3">.</span><span class="span3"> , B</span><span class="span3">.</span><span class="span3"> i H</span><span class="span3">.</span><span class="span3">, sa prebivalištem u B</span><span class="span3">.</span><span class="span3">, ul. </span><span class="span3">...</span><span class="span3">, državljanka Crne Gore, penzioner, razvedena , majka troje djece, neosuđivana,</span>
</p>
<p>&nbsp;</p>
<p>
<span class="span1">      K r i v a  j e</span>
</p>
<p>&nbsp;</p>
<p>&nbsp;</p>
<p>
<span class="span2"> </span><span class="span2"></span><span class="span1">Što je</span>
</p>
<p>&nbsp;</p>
<p>
<span class="span2">U februaru 2013. godine, u Baru, u naselju Z</span><span class="span2">.</span><span class="span2">, S</span><span class="span2">.</span><span class="span2">, svjesna svog </span><span class="span2">djela čije izvršenje je htjela iako je znala da je njeno djelo zabranjeno, postupajući </span><span class="span2">protivno odredbi čl.69 Zakona o uređenju prostora i izgradnji objekata (Sl.list Crne Gore br.51/08), započela izgradnju objekta na katastarskoj parceli br. 5881/1 KO Zankovići, bez prethodno pribavljene građevinske dozvole, na način što je gradila objekat površine oko 330m2, koji čine prizemlje i dva sprata, iako za to nije imala građevinsku dozvolu,</span>
</p>
<p>&nbsp;</p>
<p>
<span class="span2">    </span><span class="span2">- čime je učinila krivično djelo - </span><span class="span1">građenje objekta bez građevinske dozvole iz čl. 326 a </span><span class="span4">Krivičnog zakonika.</span>
</p>
<p>&nbsp;</p>
<p>
<span class="span2">            Pa joj sud primjenom čl. 4, 32, 36, 42, 52, 53 i 54 Krivičnog zakonika i čl. 369, 370 i 374  Zakonika o krivičnom postupku,  i z r i č e</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<li>
<span class="span5">      </span><span class="span5"></span><span class="span5"></span><span class="span5"></span><span class="span5">      </span><span class="span6">USLOVNU OSUDU</span>
</li>
<p>&nbsp;</p>
<p>
<span class="span2">           Kojom joj utvrđuje kaznu zatvora u trajanju od 6 (šest) mjeseci i istovremeno određuje da se kazna neće izvršiti ukoliko okrivljena u roku od 1 (jedne) godine, od dana pravosnažnosti, ne učini novo krivično djelo.</span>
</p>
<p>&nbsp;</p>
<li>
<span class="span2">Okrivljena je dužna da plati troškove krivičnog postupka u iznosu od 50,00 €, u roku od 15 dana od dana pravosnažnosti, pod prijetnjom izvršenja.</span>
</li>
<p>&nbsp;</p>
<li>
<span class="span1">       O b r a z l o ž e n j e</span>
</li>
<p>&nbsp;</p>
<p>
<span class="span2">Optužnim predlogom Osnovnog državnog tužilaštva u Baru. KT. br. 299/13 od 18.06.2013. godine stavljeno je na teret okrivljenoj izvršenje krivičnog djela bliže opisanog u izreci presude.</span>
</p>
<p>&nbsp;</p>
<p>
<span class="span2">Okrivljena je u svojoj odbrani u prethodnom postupku navela da je prije otprilike četiri godine kupila stambeni objekat površine 104 m2, koji se nalazi u naselju Zankovići u Sutomoru, na kat. parceli br. 5881/1 KO Zankovići, Opština Bar. Obzirom da je taj stambeni objekat bio stariji, ona je negdje na jesen 2012.godine odlučila da taj objekat poruši i na njegovim temeljima izgradi novi. Kada je saznala da je usvojen DUP za ovo naselje, ona je negdje u septembru ili oktobru 2012 godine, podnijela zahtjev Opštini Bar, Sektoru za urbanizam kako bi dobila svu potrebnu dokumentaciju za dobijanje građevinske dozvole. U februaru 2013. godine, dobila je od Opštine Bar odgovor na njen zahtjev u vidu uslova  za dobijanje građevinske dozvole, ali pojašnjava da u to vrijeme još uvijek nije dobila građevinsku dozvolu. Neposredno nakon dobijanja ovih uslova, ona je počela sa izgradnjom ovog objekta, tako što je započela izgradnju objekata površine oko 330 m2, koji čine prizemlje i dva sprata. Dana 4. 05. 2013. godine dolazila je inspekcija zaštite prostora i do tada su bili izgradjeni prizemlje i dva sprata. Pojašnjava da još uvijek nema građevinsku dozvolu i da je procedura u toku. Znala je da joj za izgradnju objekta treba građevinska dozvola i kao što je već pojasnila procedura je u toku i ima namjeru da taj svoj objekat u potpunosti legalizuje i izmiri sve potrebne dažbine prema Opštini Bar. Ona je  investitor ovog stambenog objekta i isti se vodi na njeno ime. </span>
</p>
<p>
<span class="span2">Na glavnom pretresu je dodala je da je objekat koji se nalazio na njenoj parceli u vrijeme kada je parcela kupljena bio veoma star i on je ucrtan u list nepokretnosti. Ona je  odlučila da napravi drugi objekat, srušila je zidove, pojačala postojeći temelj i započela sa gradnjom objekta . On je u septembru ili oktobru 2012. godine podnijela zahtjev SO Bar za dobijanje građevinske dozvole, a u februaru 2013. godine dobila je odgovor u vidu uslova, tačnije da su ispunjeni urbanističko tehnički uslovi. Problem u ovoj situaciji jeste što je objekat započela na parceli koja je njeno vlasništvo, međutim, kada je u pitanju građevinska parcela ista obuhvata još dva vlasnika, tačnije njihove placeve od  po oko 100 m2, ali problem je u tome što se vlasnici nalaze u inostranstvu  i to </span><span class="span2">..</span><span class="span2"> i u A</span><span class="span2">...</span><span class="span2">, ali dodatni problem predstavlja činjenica da su formalni vlasnici jedni, a stvarni vlasnici su drugi, a sve to usporava proceduru oko dobijanja građevinske dozvole. U njenom interesu je da se to završi što prije. On je dugo godina bila vlasnik </span><span class="span2">agencije koja se bavila prometom nekretnina ali taj posao nije obuhvatao poslove koji se odnose na izgradnju objekata , dobijanje dozvola i slično tome.</span>
</p>
<p>&nbsp;</p>
<li>
<span class="span5">U dokaznom postupku sud je pročitao </span><span class="span7">zapisnik o inspekcijskom pregledu  Uprave za inspekcijske poslove – Inspekcije zaštite prostora br. 000551 od 4.05.2013. godine</span><span class="span5">, </span><span class="span7">rješenje Uprave za inspekcijske poslove Odsjeka inspekcije zaštite prostora br.0401/7-122/13 od 15.05.2013. godine</span><span class="span5">, </span><span class="span7">izvod iz kaznene evidencije MUP L</span><span class="span7">.</span><span class="span7"> br.02-5/1-235-6344/2013 od 11.07.2013. godine,dopis Opštine Bar – Sekretarijat za uređenje prostora Komunalno stambene poslove i zaštitu životne sredine br.032-07-DJ-352-190 od 4.02.2013. godine koji se odnosi na urbanističko tehničke uslove, uvjerenje Opštine Bar – Sekretarijat za uređenje prostora Komunalno stambene poslove i zaštitu životne sredine br.032-07-U3-351-40 od 7.02.2012. godine</span><span class="span5">, </span><span class="span7">dopis Opštine Bar – Sekretarijat za uređenje prostora Komunalno stambene poslove i zaštitu životne sredine br.032-07-UL-361-72 od 16.05.2013. godine</span><span class="span5">, izvršio je</span><span class="span7"> uvid u list nepokretnosti br. 3470 od 8.05.2013. godine i pročitao</span><span class="span5"> izvod iz KE na ime okrivljene MUP  Federacije BIH kanton 10 br. SKP Livno br.02-4/4-2447/13 od 29.11.2013. godine</span>
</li>
<p>&nbsp;</p>
<li>
<span class="span7">Iz zapisnika o inspekcijskom pregledu Uprave za inspekcijske poslove – Inspekcije zaštite prostora br. 000551 od 4.05.2013. godine je utvrđeno da je inspektor zaštite prostora redovnom kontrolom terena na području SO Bar konstatovao da se u naselju Brca izvode građevinski radovi na izgradnji objekta površine u osnovi cca 100 m2 spratnosti s+p+1+pk. U momentu kontrole izvođeni su građevinski radovi. Subjekat nadzora </span><span class="span7">R.</span><span class="span7"> </span><span class="span7">S.</span><span class="span7"> se odazvala ostavljenom pozivu i na pitanje da li za izgradnju objekta posjeduje građevinsku dozvolu od strane nadležnog organa dala je izjavu da građevinsku dozvolu nema ali da se nalazi u proceduri za dobijanje. Navela je da je parcelu kupila prije 3-4 godine i na njoj je bila kuća koja je uknjižena na 104m2. Čekala je da se područje urbanizuje pa se obratila Sekretarijatu za urbanizam.</span>
</li>
<p>&nbsp;</p>
<p>
<span class="span2">Iz  rješenja Uprave za inspekcijske poslove Odsjeka inspekcije zaštite prostora br.0401/7-122/13 od 15.05.2013. godine je utvrđeno da je okrivljenoj naređeno da poruši objekat u izgradnji, okvirnih spoljnih gabarita cca 100 m2, spratnosti s+p+1+pk, u roku od 8 dana od dana prijema rješenja.</span>
</p>
<p>&nbsp;</p>
<li>
<span class="span7">Iz</span><span class="span5"> </span><span class="span7">izvoda iz kaznene evidencije MUP L</span><span class="span7">.</span><span class="span7"> br.02-5/1-235-6344/2013 od 11.07.2013. godine je utvrđeno da  okrivljena ne prolazi kroz kaznenu evidenciju.</span>
</li>
<p>&nbsp;</p>
<li>
<span class="span7">Iz dopisa Opštine Bar – Sekretarijat za uređenje prostora Komunalno stambene poslove i zaštitu životne sredine br.032-07-DJ-352-190 od 4.02.2013. godine koji se odnosi na urbanističko tehničke uslove je utvrđeno da se izdaju urbanističko-tehnički uslovi za izradu tehničke dokumentacije za objekat na urbanističkoj parceli br.127, u zoni „E“, po DUP-u „Brca“ u Baru.</span>
</li>
<p>&nbsp;</p>
<li>
<span class="span7">Iz uvjerenja Opštine Bar – Sekretarijat za uređenje prostora Komunalno stambene poslove i zaštitu životne sredine br.032-07-U3-351-40 od 7.02.2012. godine je utvrđeno da katastarska parcela br.5881/1 KO Zankovići, nalazi se u zahvatu Detaljnog urbanističkog plana Brca (Sl. List CG - Opštinski propisi br.16/11). </span><span class="span7">Predmetna kat.parcela pripada dijelu urbanističke parcele br.128 zona E, Detaljni urbanistički plan Brca sa namjenom, površine za stanovanje male gustine.</span>
</li>
<p>&nbsp;</p>
<li>
<span class="span7">Iz</span><span class="span5"> </span><span class="span7">dopisa Opštine Bar – Sekretarijat za uređenje prostora Komunalno stambene poslove i zaštitu životne sredine br.032-07-UL-361-72 od 16.05.2013. godine  je utvrđeno da je navedeni sekretarijat obavijestio </span><span class="span7">R.</span><span class="span7"> Stanu da uvidom u priloženu dokumentaciju koja je neophodna za odlučivanje o njenom zahtjevu da se izda dozvola za građenje objekta na kat. parcela br.5881/1KO Zankovići , na urbanističkoj parceli broj 127, zona „E“, po DUP-u „Brca“ u Baru, utvrdili su da nije dostavila kompletnu dokumentaciju koja je neophodna za odlučivanje o njenom zahtjevu i poučili je koju dokumentaciju da dostavi. </span>
</li>
<p>&nbsp;</p>
<li>
<span class="span7">Uvidom u list nepokretnosti br. 3470 od 8.05.2013. godine je utvrđeno da je vlasnik katastarske parcele br. 5881/1, dvorište površine 192 m2 i porodična stambena zgrada površine 104 m2  </span><span class="span7">R.</span><span class="span7"> </span><span class="span7">S.</span><span class="span7"> u svojini 1/1.</span>
</li>
<p>&nbsp;</p>
<li>
<span class="span5">Iz izvoda iz KE na ime okrivljene MUP  Federacije BIH kanton 10 br.SKP Livno br.02-4/4-2447/13 od 29.11.2013. godine je utvrđeno da nije osuđivana.</span>
</li>
<p>&nbsp;</p>
<p>
<span class="span3">Sud je donio rješenje da se u dokaznom postupku neće saslušavati svjedok Stankov Slavica jer je činjenično stanje dovoljno utvrđeno. </span>
</p>
<p>&nbsp;</p>
<p>
<span class="span2">Ocjenom izvedenih dokaza utvrđeno je da je okrivljena učinila krivično djelo koje joj se stavlja na teret, na način opisan u izreci presude. </span>
</p>
<p>&nbsp;</p>
<p>
<span class="span2"> Kontrolom terena u naselju Brca, Opština Bar, utvrđeno je da je okrivljena započela izgradnju objekta na kat.parceli br.5881/1 KO Zankovići, na način što je gradila objekat površine oko 330 m2, koji čine prizemlje i dva sprata. Za izvođenje navedenih građevinskih radova okrivljena nije pribavila građevinsku dozvolu. </span>
</p>
<p>&nbsp;</p>
<p>
<span class="span2">Okrivljena u svojoj odbrani priznaje činjenice vezane za izvršenje krivičnog sjela navodeći da je, čim je saznala da je usvojen DUP za naselje Zankovići, u septembru ili oktobru 2012.godine podnijela zahtjev Opštini Bar, Sekretarijatu za urbanizam, za dobijanje građevinske dozvole. Kada je dobila  potvrdu od nadležnog sekretarijata Opštine Bar da se izdaju urbanističko –tehnički uslovi  za izradu tehničke dokumentacije za objekat , započela je izgradnju objekta površine oko 330 m2.  Znala je da joj je za izgradnju objekta potrebna građevinska dozvola i procedura oko legalizacije je bila u toku.</span>
</p>
<p>&nbsp;</p>
<li>
<span class="span2">Odbranu okrivljene potvrđuju pismeni dokazi  izvedeni na glavnom pretresu. Okrivljena je dobila potvrdu od nadležnog sekretarijata Opštine Bar da se njena kat. parcela pod oznakom br.5881/1 KO Zankovići nalazi u zahvatu Detaljnog urbanističkog plana Brca. Uvjerenje je dobila 07.02.2012. godine, dok su joj par dana ranije, tačnije 04.02.2013. godine, od istog sekretarijata izdati  urbanističko – tehnički uslovi za izradu tehničke dokumentacije za objekat. Međutim ovi dokumenti ne predstavljaju i građevinsku dozvolu. Dopisom od 16.05.2013. godine nadležni </span><span class="span2">sekretarijat je obavijestio okrivljenu da nije dostavila kompletnu dokumentaciju koja je neophodna za odlučivanje o njenom zahtjevu za izdavanje građevinske dozvole. Dakle, okrivljena nije od nadležnog organa dobila građevinsku dozvolu, već je u toku bila i još uvijek trajala procedura oko dobijanja građevinske dozvole.</span>
</li>
<p>&nbsp;</p>
<li>
<span class="span2">Da bi započela izgradnju objekta okrivljena je morala imati građevinsku dozvolu. Uvođenje krivičnog djela građenje objekta bez građevinske dozvole u Krivični zakonik bilo je praćeno višemjesečnom medijskom kampanjom tako da je okrivljena bila upoznata da postupanjem na predstavljeni način čini krivično djelo, posebno ako se ima u vidu da je okrivljena kako je navela dugo godina bila vlasnik agencije za promet nekretnina i u tom svojstvu je morala biti upoznata sa navedenom činjenicom. </span>
</li>
<p>&nbsp;</p>
<p>
<span class="span2">Okrivljena je postupala suprotno odredbi čl. 69 Zakona o uređenju prostora i izgradnji objekata kojim je propisano da se objekat može graditi na osnovu građevinske dozvole i tehničke dokumentacije. Okrivljena je krivično djelo učinila sa direktnim umišljajem, jer je bila svjesna da je započela građenje objekta bez prethodno pribavljene građevinske dozvole i tehničke dokumentacije. </span>
</p>
<p>&nbsp;</p>
<p>
<span class="span2">Odlučujući se za krivičnu sankciju prema okrivljenoj sud je cijenio sve olakšavajuće i otežavajuće okolnosti iz čl. 42 Krivičnog zakonika. Od olakšavajućih okolnosti na strani okrivljene sud je cijenio lične prilike jer je okrivljena penzioner, porodične prilike jer je majka troje djece i da je neosuđivana. Otežavajućih okolnosti na strani okrivljene nije bilo. Imajući u vidu navedene olakšavajuće okolnosti, u nedostatku otežavajućih okolnosti ocijenjeno je da prema okrivljenoj nije potrebno izricanje efektivne kazne zatvora, da će se izricanjem uslovne osude prema okrivljenoj u potpunosti postići svrha izricanja uslovne osude i na taj način dovoljno uticati da u buduće ne čini krivična djela. </span>
</p>
<p>&nbsp;</p>
<p>
<span class="span2">Odluka o troškovima zasniva se na odredbi čl. 229 ZKP-a, a ista se odnosi na troškove rada suda koji su određeni prema složenosti, trajanju postupka i imovinskim prilikama okrivljene. </span>
</p>
<p>&nbsp;</p>
<li>
<span class="span2">  Na osnovu izloženog odlučeno je kao u izreci presude</span>
</li>
<p>&nbsp;</p>
<li style="text-align:center;">
<span class="span1">OSNOVNI SUD U BARU</span>
</li>
<li style="text-align:center;">
<span class="span1">Dana 13.01.2014. godine</span>
</li>
<p>&nbsp;</p>
<p>&nbsp;</p>
<li>
<span class="span1"> Zapisničar</span><span class="span1"></span><span class="span1"></span><span class="span1">                                                             S U D I J A</span>
</li>
<li>
<span class="span1">M.M.</span><span class="span1"></span><span class="span1"></span><span class="span1"></span><span class="span1">                                 </span><span class="span1">G.Š.</span>
</li>
<p>&nbsp;</p>
<p>&nbsp;</p>
<li>
<span class="span1">PRAVNA POUKA</span><span class="span2">:Protiv te presude može se </span>
</li>
<li>
<span class="span2">izjaviti žalba Višem sudu u Podgorici u roku od</span>
</li>
<li>
<span class="span2">8 (osam) dana od dana prijema pismenog otpravka.</span>
</li>
<li>
<span class="span2">Žalba se predaje ovom sudu u dva primjerka.</span>
</li>
<p>&nbsp;</p>
<p>
<span class="span1">DNA</span><span class="span2">:  - 1 x spisi, </span>
</p>
<p>
<span class="span2">-  1 x okrivljenoj</span>
</p>
<p>
<span class="span2">-  1 x branilac Goran Šljivančanin, advokat iz Bara</span>
</p>
<p>
<span class="span2">-  1 x Odt-u</span>
</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.49930555in 0.875in 0.375in 1.125in;}
.s1{font-weight:bold;}
.s2{text-decoration:underline;}
.p1{text-align:justify;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:start;hyphenate:auto;font-family:Arial;font-size:12pt;}
.p4{text-align:justify;hyphenate:auto;keep-with-next.within-page:always;font-family:Arial;font-size:12pt;}
.p5{text-align:center;hyphenate:auto;keep-with-next.within-page:always;font-family:Arial;font-size:12pt;}
.p6{text-indent:0.5in;text-align:justify;hyphenate:auto;font-family:Arial;font-size:12pt;}
.p7{text-align:start;hyphenate:auto;font-family:Times New Roman;font-size:12pt;}
</style>
<meta content="ivan.adamovic" name="author">
</head>
<body class="b1 b2">
<p class="p1">
<span class="s1">										</span><span class="s2">K. br. 	119/11  </span>
</p>
<p class="p1">
<span class="s2">            </span>
</p>
<p class="p2">
<!--Image link to '0.jpg' can be here-->
</p>
<p class="p3"></p>
<p class="p2">
<span>U IME CRNE GORE</span>
</p>
<p class="p2"></p>
<p class="p1"></p>
<p class="p4">
<span>	OSNOVNI SUD U BIJELOM POLJU, sudija pojedinac Ivan Adamović, uz učešće namještenika suda Zorice Šćekić,  kao zapisničara,  rješavajući po optužnom predlogu Osnovnog državnog tužilaštva  u Bijelom Polju, Kt. br. 45/11 od 03.03. 2011. godine, protiv okrivljenog S.D.a iz B.P., zbog dva krivična djela laka tjelesna povreda iz čl. 152 st. 2 u vezi st. 1 Krivičnog zakonika, nakon održanog glavnog i javnog pretresa, u prisustvu zamjenika ODT-a u Bijelom Polju Ljubice Jelić, branioca okrivljenog adv. N.S.a, a u odsustvu okrivljenog S.D.a i oštećenih S.A.a i A.a, donio je,  dana  04.11. 2011.  godine, </span>
</p>
<p class="p1"></p>
<p class="p1"></p>
<p class="p5">
<span>P R E S U D U</span>
</p>
<p class="p3"></p>
<p class="p2">
<span>	  </span>
</p>
<p class="p1">
<span>	Okrivljeni S.D., od oca M.a, majke Ž., rođene V., rođen .. godine u Bijelom Polju, sa prebivalištem u mjestu R.R., opština Bijelo Polje, državljanin CG,  oženjen, otac dvoje djece, završio OŠ, lošeg imovnog stanja, osuđivan presudama Osnovnog suda u Bijelom Polju, K. br. 135/09 od 21.04.2009 godine za krivično djelo iz čl. 220/1 KZ CG na kaznu zatvora u trajanju od 3 mjeseca uslovno na jednu godinu, i Osnovnog suda u Kotoru K.br. 236/09 od 03.03.2010 godine zbog krivičnog djela iz čl. 151/1 KZ na kaznu zatvora u trajanju od 60 dana. </span>
</p>
<p class="p3"></p>
<p class="p5">
<span>K R I V   J E</span>
</p>
<p class="p3"></p>
<p class="p3">
<span>	-Zato što je:</span>
</p>
<p class="p6">
<span>-dana 24.01.2011 godine, oko 23:20 h, u blizini Begovskog groblja, u naselju R., u B.Polju, sredstvom podobnim da tijelo teško povrijede ili zdravlje teško naruše, lako tjelesno povrijedio oštećene S.A.a i A.a, na način što je oštećenog S.A.a, gadjao i pogodio staklenom flašom u predjelu tjemenog dijela glave, a potom ga polomljenim dijelom druge staklene flaše udario u predjelu vrata, desnog ramena i desnog kažiprsta, nakon čega je oštećenog A.a udario polomljenim dijelom staklene flaše u predjelu podlaktice lijeve ruke, kojom prilikom je oštećenom S.A.u nanio povrede u vidu nagnječno razderne rane u tjemenom dijelu glave, posjekotinu kože na grlu dimenzija 5 x1 cm, razderotinu kože u predjelu desnog ramena dužine 1 cm, i dubine 1 cm, posjekotinu kože na zadnjoj strani desnog kažiprsta dužine 2 cm, a oštećenom A.u povredu u vidu posjekotine lijeve ruke. </span>
</p>
<p class="p6"></p>
<p class="p1">
<span>	-čime je izvršio dva  krivična djela laka tjelesna povreda iz čl. 152 st. 2 u vezi st. 1 Krivičnog zakonika, </span>
</p>
<p class="p1"></p>
<p class="p6">
<span>-pa  mu sud, primjenom citiranih zakonskih propisa, te čl. 2, 4, 5, 13, 15, 32, 36 i 42   Krivičnog zakonika, i čl. 226, 229, 239 i  374 ZKP-a,  u t v r đ u j e, </span>
</p>
<p class="p6"></p>
<p class="p1">
<span>	-za krivično djelo laka tjelesna povreda iz čl. 152 st. 2 u vezi st. 1 Krivičnog zakonika, počinjeno u odnosu na oštećenog - S.A.a kaznu zatvora od 60(šezdeset)  dana,</span>
</p>
<p class="p1"></p>
<p class="p1">
<span>	-za krivično djelo laka tjelesna povreda iz čl. 152 st. 2 u vezi st. 1 Krivičnog zakonika, počinjeno u odnosu na oštećenog - A.a kaznu zatvora od 30(trideset)  dana,  </span>
</p>
<p class="p1"></p>
<p class="p6">
<span>-pa ga, primjenom odredbi čl. 48 st. 2 tač. 4 Kz-a, za navedena krivična djela  </span>
</p>
<p class="p6">
<span>     </span>
</p>
<p class="p6">
<span> </span>
</p>
<p class="p5">
<span>O S U Đ U J E</span>
</p>
<p class="p1"></p>
<p class="p6">
<span> Na jedinstvenu kaznu zatvora  od  80 (osamdeset) dana.</span>
</p>
<p class="p1"></p>
<p class="p1">
<span>	Okrivljeni se obavezuje da plati ovom sudu na ime paušala iznos od 30,00€, kao i na ime ostalih troškova krivičnog postupka iznos od 99,00€, koje iznose će uplatiti na račun Depozita novčanih kazni, troškova postupka i paušala CG, broj: 832-151-35, u roku od 15 dana, po pravosnažnosti presude, pod prijetnjom prinudnog izvršenja, s tim što je dokaz o uplatih istih dužan dostaviti krivičnoj pisarnici ovog suda. </span>
</p>
<p class="p3"></p>
<p class="p1">
<span>	Imovinsko pravnog zahtjeva nije bilo. </span>
</p>
<p class="p3">
<span>	 </span>
</p>
<p class="p5">
<span>O b r a z l o ž e nj e</span>
</p>
<p class="p3"></p>
<p class="p3"></p>
<p class="p6">
<span>Optužnim predlogom Osnovnog državnog tužilaštva u Bijelom Polju, Kt. br.  45/11od 03.03. 2011. godine, optužen je S.D. iz B.Polja, zbog krivičnog djela laka tjelesna povreda iz čl. 152 st. 2 u vezi st. 1 Krivičnog zakonika, s tim što je sud promijenio činjenični opis, na način sadržan u izreci presude.   </span>
</p>
<p class="p6"></p>
<p class="p6">
<span>Glavni pretres je održan i zaključen  u prisustvu zamjenika ODT-a u Bijelom Polju  Ljubice Jelić i branioca okrivljenog adv. N.S.a, a u odsustvu okrivljenog S.D.a i oštećenih S.A.a i A.a.</span>
</p>
<p class="p6"></p>
<p class="p1">
<span>	 Zamjenik ODT-a u završnoj riječi je izjavila  da ostaje pri optužnom predlogu, jer je izvedenim dokazima dokazano da je okrivljeni izvršio krivično djelo koje mu je stavljeno na teret i predložila je sudu da okrivljenog oglasi krivim i osudi na kaznu zatvora od 30 dana.</span>
</p>
<p class="p1"></p>
<p class="p1">
<span>	Oštećeni S.A. tokom postupka pridružio se krivičnom gonjenju protiv okrivljenog, dok nije postavio imovinsko pravni zahtjev. </span>
</p>
<p class="p1"></p>
<p class="p1">
<span>	Oštećeni A. u istražnom postupku izjasnio se da se ne pridružuje krivičnom gonjenju protiv okrivljenog, a nije postavio ni imovinsko pravni zahtjev.</span>
</p>
<p class="p1"></p>
<p class="p1">
<span>	Okrivljeni S.D., ne priznaje izvršenje krivičnog djela, niti svoju krivicu i u svojoj odbrani, tokom istražnog postupka u bitnom navodi, da je dana 24.01.2011 godine, zajedno sa drugom D.A., upravljao vozilom kojim su se vraćali iz kafane "Škorpion". Naveo je, da je na jednom mjestu, na putu zastavio vozilo kako bi njegov drugo obavio fiziološku potrebu. Dok je vozilo bilo zaustavljeno na proširenju, naveo je da je primijetio vozilo marke "Pasat", koje se zaustavilo iza njihovog vozila i blicalo je, a nakon nekoliko sekundi je krenulo. Naveo je da su on i njegov drug, odmah nakon ovoga krenuli, a vozač vozila ispred je počeo naglo da koči vozilom, što je ponovio nekoliko puta, naveo je i da je vozač vozila "pasat" u jednom trenutku otvorio prozor i obratio se njemu riječima "Šta je, imate nekih problema", nakon čega je krenuo u pravcu grada. Poslije izvjesnog vremena vozilo "Pasat" je opet zakočilo i okrivljeni navodi da tada nije uspio da zadrži potrebno odstojanje i da je udario u kuku vozila ispred, kojom prilikom je slomio branik i otpale su mu registarske oznake.On se vratio unazad kako bi pronašao otpale reg. oznake, medjutim, nije ih uspio pronaći, a u tom trenutku pored njih je prošlo vozilo "Pasat", koje je opet blicalo, a okrivljeni je zaključio da se radi o istom vozilu "Pasat" od ranije. On je dalje naveo da je nakon ovoga krenuo da bježi i kod Begovskog groblja, skrenuo u ulicu, a kada se vozilo "Pasat" zaustavilo iz njega je izašlo više momaka a navodi da je kod njih primijetio da drže metalne šipke i boksove. Navodi da mu je vozč vozila "Pasat"prišao i udario ga pesnicom u predjelu glave, nakon čega je on pošao do svog vozila i uzeo dvije flaše. Nakon ovoga, vozač vozila "Pasat" opet mu je prišao i pokušao da ga udari metalnom šipkom, što je i učinio udarivši ga u predjelu lijevog ramena, u kom trenutku je ovaj okrivljeni to lice udario flašom od piva po glavi, nakon čega, navodi da su si nasrnuli na njega, navukli mu džemper na glavu, i udarali ga nekoliko sekundi, nakon čega je uspio da se izmakne, a zatim su otrčali u pravcu rijeke LIm u pravcu šljunkare B.a, odakle je pozvao svog brata od tetke. Naveo je da je kritičnom prilikom zadobio pvoredu u vidu posjekotine desne šake, nije znao kako je navedena povreda nastala, pa je ostavio mogućnost da se samopovrijedio od slomljene flaše ili je povrijedjen od strane drugih lica. Na glavnom pretresu u bitnom ponovio je odbranu datu u istrazi, s tim što je dodao da je od trenutka kada je zaustavio svoje vozilo kako bi tražio otpalu tablicu, do trenutka kada je opet naišlo vozilo "Pasat" proteklo 10-tak minuta, i naišlo je iz suprotnog smjera, i nakon što su se mimoišli na putu, kazao je da je primijetio kako se to vozilo okreće, nakon čega je kako navodi, krenuo da bježi vozilom, a zatim je skrenuo u ulicu kako je u istrazi objasnio, jer po takvom kolovozu nije mogao da pobjegne. Pojasnio je da je u toj sporednoj ulici, prešao put od 30-tak metara, nakon čega je zaustavio svoje vozilo i kako navodi čekao da vozilo "Pasat" prodje, nakon čega je on imao namjeru da se vrati na put i u suprotnom smjeru se udalji sa lica mjesta. Medjutim, vozilo "Pasat" je ušlo upravo u tu sporednu ulicu, gdje se nalazio on i njegovo vozilo, prišlo njegovom vozilu i zaustavilo se na dva do tri metra.Pojasnio je još na glavnom pretresu da kada je oštećeni i njegovo društvo izašlo iz vozila, da je primijetio kako oštećeni u rukama drži nekakvu štanglu, a oštećeni je njega prvo udario pesnicom u predjelu čela, a nakon toga i štanglom u predjelu lijevog ramena, a nakon čega je on oštećenog udario flašom u predjelu glave, a zatim su oštećeni i njegovo društvo njemu navukli džemper na glavu i izudarali ga, nakon čega je on pao na zemlju, gdje je takodje zadobio više udaraca. Naveo je i  da je iza vozila koje je parkirao oštećeni bilo zaustavljeno i drugo vozilo takodje marke "pasat", te da su sva lica iz oba vozila nasrnula na njega. Naveo je i da je mislio da oštećeni i njegovo društvo njega neće napasti, nakon što je uzeo flašu i držao je u ruci i da nije imao namjeru da napada, već isključivo da se brani. </span>
</p>
<p class="p1">
<span>	</span>
</p>
<p class="p1">
<span>	Završne riječi okrivljenog nije bilo, obzirom da je glavni pretres zaključen u njegovom odsustvu, a njegov branilac adv. N,. u završnoj riječi je istakao,  da je iz svih dokaza pribavljenih tokom postupka pred istražnim sudijom, bilo dovoljno osnova da se pokrene postupak protiv ovdje oštećenog i drugih lica kao saučesnika u napadu na okrivljenog S.a kritične večeri. Navodi da je očigledno da je oštećeni S. bio taj koji je vršio provokacije, najprije pri obraćanju S.u i njegovom saputniku a potom naglo zaustavljajući vozilo ispred vozila okrivljenog. Nelogično je da bi okrivljeni svojim vozilom otpozadi iz obijesti udarao u vozilo oštećenog S.a koje pozadi imalo kuku čime bi sebi pravio štetu za koju bi bio kriv. Svjedok D. se fizički nije miješao u sukob već da je samo verbalno pokušao da smiri napadače na S.a. Analizom kazivanja oštećenog S.a i njegovih drugova uočava se da ne stoji njegova tvrdnja kako je vozilo zaustavio kod škole i razgovarao sa policijom, jer je vozilo okrivljenog S.a,  bilo sve vrijeme iza vozila oštećenog,  pa je moralo biti zapaženo od policije. Kritični događaj se nije odvijao na način da je saputnica S.a, spontano obavijestila njihove drugove pa oni došli ispred škole, već je očigledno oštećeni S. obavijestio ove pa su se našli u medjuvremenu dok je S. tražio otpalu tablicu vraćajući se unazad i nakon toga su pošli za S.evim vozilom sve do mjesta gdje se ono sticajem okolnosti zaustavilo u ul. gdje S. stanuje.  Deset lica nije došlo da isprati S.a do kuće, bez namjere da se sa S.em fizički obračunaju. Branilac navodi dalje da se radi o školskom primjeru nepostojanja djela usled postojanja nužne odbrane. Okrivljeni da nije preduzeo one radnje a naime, nakon primljenog udarca od strane S.a u glavu pošao je do vozila i uzeo jednu flašu i pored vozila stao nakon čega je S. na njega nasrnuo i udario ga metalnom štanglom i da se okrivljeni S. nije branio na način na koji je to predstavio on kao i svjedok D. budući da su mu ovi navukli džemper odnosno  duksericu preko glave koja je inače ostala na liceu mjesta i tamo pronadjena, možda bi se ovaj napad završio i fatalno. Dakle, S. drugom oštećenom Z. je moguće nanio povredu bez ikakvog umišljaja a da je povrede koje je nanio oštećenom S.u nanio djelujući u odbrani. Posebno je interesantan iskaz Z.a koji tvrdi da je S.a držao da ne napadne S.a  i da ne zna na koji način su ove povrede nastale kod S.a, a da nije zainteresovan za učešće u ovom postupku i da se nije pojavljivao na glavni pretres. </span>
</p>
<p class="p1">
<span>	Predložio je sudu da okrivljenog S.a oslobodi od optužbe, jer djelo za koje je optužen po zakonu nije krivično djelo usled postojanja nužne odbrane.</span>
</p>
<p class="p1"></p>
<p class="p6">
<span>Radi utvrdjivanja odlučnih činjenica i donošenja pravilne i zakonite odluke, sud je izveo dokaze:  saslušao u svojstvu svjedoka oštećenog S.A.a, pročitao iskaz oštećenog A.a, saslušao svjedoke S. E.a, Š.B., Š.J.a, Š.A.a i D. A.a, pročitao med.dokumentaciju na ime oštećenih S.A.a i A.a, pročitao nalaz i mišljenje vještaka med. struke dr. M.a S.a i saslušao vještaka na glavnom pretresu, pročitao med.dokumentaciju na ime okrivljenog S.D.a, te  izvršio uvid u izvod iz KE na ime okrivljenog. </span>
</p>
<p class="p1"></p>
<p class="p6">
<span>Nakon analize izvedenih dokaza, njihove svestrane i brižljive ocjene, cijeneći ih svaki pojedinačno i u sveukupnosti, dovodeći ih u vezu jedne sa drugim, i u kontekstu sa navodima iz odbrane okrivljenog, sud je utvrdio činjenično stanje i na osnovu tako utvrdjenog činjeničnog stanja zaključio je, da je okrivljeni izvršio krivična djela, na način, opisan u dispozitivu ove presude, za koje je i kriv.</span>
</p>
<p class="p1"></p>
<p class="p1">
<span>	Naime, iz iskaza oštećenog S.A.a datog u istražnom postupku proizilazi, da se dana 24.01‚.2011 godine, oko 23,00 h, kretao vozilom marke "Pasat", iz pravca Njegnjeva u pravcu Rasova, a sa njim u vozilu je bila u tom trenutku Š.B.a. Naveo je da je vozio polako, jer je put bio prekriven ledom i snijegom, a iza kafane "Škorpion" primijetio je vozilo marke "Golf 2", i jedno lice koje je stajalo pored vozila, a drugo lice je sjedjelo u tom vozilu. Kazao je da je to lice mahalo rukama, te da je on mislio da je to vozilo u kvaru, medjutim, shvatio je da su ova lica u pripitom stanju, nakon čega je nastavio put prema gradu. Kazao je i da je ovo vozilo marke "Golf", odmah krenuo za njim, te da mu je svo vrijeme blicalo, sustizalo ga i kako je naveo blago ga udarao od pozadi, zbog čega je on, kako navodi zamalo izgubio kontrolu nad vozilom. Dalje je kazao, da je Š.B.a telefonom pozvala njegovog druga Š.J.a, i kod škole su ih čekali Š.J., Š.A. i S. E.,koji su sjeli u njegovo vozilo a u ovom trenutku vozilo koje ga je pratilo i udaralo nije bilo iza njega, nakon čega su oni krenuli u pravcu kuće ovog oštećenog. Kretao se u pravcu svoje kuće, i naveo je da je kod "Francuskog groblja", iz vozila izašla Š.B.a, koja je otišla u pravcu svoje kuće, a on je nastavio prema svojoj kući, sa lokalnog puta skrenuo prema svojoj kući u blizini česme, koja se nalazi u blizini "Begovskog groblja" u kojoj sporednoj ulici je primijetio parkirano vozilo marke "Golf II". Naveo je da je izašao iz vozila, i obratio se tim licima riječima "Šta je momci, u čemu je problem". Jedno od tih lica je prepoznao i radilo se o D. A.u, a za drugog je tek kasnije saznao da se radi o S.D.u, za koga je naveo i da je upravljao vozilom marke "Golf II". Pojasnio je da u trenutku kada je S. krenuo prema njemu, u rukama je imao dvije pivske flaše. Jednom od ovih flaša ga je gadjao i pogodio ga u predjelu čela, nakon čega se ona odbila i pogodila ga u rame, a drugom slomljenom flašom, naveo je da je okrivljeni krenuo u njegovom pravcu i zakačio ga slomljenim grlićem flaše u predjelu ruke i vrata, u kom trenutku je A., pokušao da ih razdvoji, kada je i njega okrivljeni S. povrijedio u predjelu podlaktice. Na glavnom pretresu oštećeni S. je u bitnom ponovio iskaz dat u istrazi, s tim što je pojasnio da se prethodno iz grada vraćao sa djevojkom B.om, i F.F., te da je R. izašao kod svoje kuće u R., na koju su prvo naišli, dok su on i B.a nastavili put u smjeru prema Bistrici, te da su se pored kuća Š.M., okrenuli, a zatim vraćali u pravcu iz koga su došli. Pri povratku nazad, a nakon što su prošli kafanu "Škorpion", naveo je da je na putu bilo zaustavljeno, sa desne strane vozilo marke "Golf II", u kome su se nalazila dva lica, a jedno od tih lica je vršilo nuždu. Pri prolasku pored njih, naveo je da su ova lica mahala, a pri prolasku pored njih, obzirom da mu je bio otvoren prozor od vozila, čuo je i da psuju. Naveo je da on nije zaustvljao vozilo pored njih, već je nastavio put prema naprijed, s tim što je primijetio da ga ovo vozilo "Golf II " prati i nakon što ga je sustiglo udarilo je u njegovo vozilo i to više puta, a ovo udaranje je trajalo sve do Džamije u Rasovu, odakle je on nastavio put prema školi u Rasovu. Navodi da je u ovom trenutku B.a pozvala telefonom Š.J.a, kome je objasnila šta se dešava i tražila je da dodje ispred škole u Rasovu. Dalje je naveo da kada je on došao kod škole u R., tu je zatekao policajca, kome je predočio šta se dešavalo prethodno, a policajac je na sve to kazao "Ma pušti pijane budale". U ovom trenutku naveo je da su na lice mjesta došli Š.J., Š.A.i S. E., koji su sjeli u njegovo vozilo, i svi zajedno krenuli nazad, kako bi vidjeli zbog čega je udaran od pozadi. Naveo je da ih nijesu sretali do trenutka, dok je B.a izašla iz vozila i izašla prema svojoj kući, koja je iz smjera Rasova prema Bistrici, prije "Francuskog groblja", a on i društvo sa njim nastavili put prema njegovoj kući. Skrenuo je u ulicu prema svojoj kući i nakon stotinjak metara, primijetio je sa lijeve strane parkirano vozilo, koje ga je prethodno udaralo. On je zastavio vozilo, iako je pored tog vozila mogao da prodje, a lica iz vozila "Golf" su već bila izašla iz vozila. Naveo je da im se obratio riječima "Momci, zbog čega ovo". Kazao je dalje da su u ovom trenutku "Njih" obojica u rukama držali pivske flaše, nakon čega je došlo do prepirke i naveo je da su ga ova lica okrivljeni i njegov drug psovali, a u jednom trenutku je došlo do guranja izmedju njega i D.a, a u ovom trenutku se iza njegovog vozila zaustavilo vozilo u kome je bio A.. Dalje je pojasnio da su A., i Š.J., pokušali da razdvoje njega od okrivljenog D.a, jer su oni nasrtali na njega i u jednom trenutku su uspjeli da ih razdvoje. Nakon ovoga, došlo je do guranja sa okrivljenim S.em, pa oštećeni navodi da je zatim pobjegao iza svog vozila a da je S. prišao sa druge strane vozila, slomio jednu flašu, udarivši jednom u drugu, a drugom flašom koja se nije slomila, njega gadjao, dok mu je grlić od druge polomljene flaše ostao u ruci. Naveo je da kada ga je okrivljeni gadjao punom flašom, da ga je pogodio u glavu, nakon čega mu je S. prišao, i opet je došlo do guranja, a oštećeni misli da ga je tada okrivljeni grlićem od polomljene flaše zakačio ispod brade, nakon čega je on čučnuo. Mišljenja je da je povredu u predjelu ramena zadobio, od flaše koja ga je pogodila u glavu i to od parčadi stakla te flaše, a takodje misli da je povredu u predjelu šake zadobio prilikom gadjanja od strane S.a.</span>
</p>
<p class="p6">
<span>Sud je prihvatio iskaz oštećenog, saslušanog u svojstvu svjedoka, jer je  isti ubjedljiv i objektivan, a posebno imajući u vidu da su ovakvi navodi oštećenog u bitnim detaljima u saglasnosti sa iskazima saslušanih svjedoka, te nalazom i mišljenjem vještaka medicinske struke dr M.a S.a. </span>
</p>
<p class="p1"></p>
<p class="p1">
<span>	Iz iskaza oštećenog A.a datog u istražnom postupku proizilazi da je dana 24.01.2011 godine, sjedio u svojoj kući koja se nalazi u Rasovu u blizini "Begovskog groblja". Naveo je, da je u jednom trenutku začuo galamu i izašao ispred kuće, nakon čega je primijetio grupu momaka, medju kojima je prepoznao S.A.a, Š.J.a, S. E.a, Š.A.a i D. A.a. Kazao je da su D. A. i još jedno lice bili u pripitom stanju. Naveo je, da nije vidio da li je S.D. gadjao S.A.a, jer je upravo on S.a držao oko struka, iz razloga da ovaj ne bi napao S.A.a, medjutim, navodi da je S.D. uspio da polomiljenim dijelom staklene flaše, udari njega (ovog svjedoka) u predjelu podlaktice lijeve ruke. Pojasnio je da mu se  S.A., nalazio iza ledja, te da on nije vidio da li ga je S. udario preko njega, a pojasnio je i da se D. A., koji je bio prisutan, nije fizički sukobio sa S.A.om, već mu je samo upućivao riječi prijetnje i psovke. Nakon kritičnog dogadjaja, S. i D. su napustili lice mjesta, nakon čega je ovaj svjedok pošao u službu Hitne pomoći, gdje mu je ukazana ljekarska pomoć, a A.a je neko drugi prebacio do bolnice. Iskaz ovog svjedoka sud je u potpunosti prihvatio. </span>
</p>
<p class="p1"></p>
<p class="p1">
<span>	Sud je cijenio iskaz svjedokinje Š.B.e, u svom iskazu datom u istražnom postupku ova svjedokinja u bitnom je navela, da se dana 24.01.2011 godine, nalazila u vozilu marke "Pasat", kojim je upravljao S.A., i kretali su se iz pravca Njegnjeva prema Rasovu. Navela je, da A. upravljao vozilom polako, jer je ulica bila pokrivena ledom i snijegom, a nakon prolaska pored kafane "Škorpion", primijetila je vozilo marke "Golf II", u kome se nalazilo jedno lice, dok je drugo stajalo pored vozila, i mahalo je, zbog čega su pomislili da je vozilo u kvaru, medjutim, nakon toga su shvatili da su lica u pripitom stanju, i nastavili su put prema gradu. Nakon što su nastavili put, vozač vozila iza njih je blicao, i najmanje 10-tak puta ih blago udario od pozadi. Ona je pozvala telefonom Š.J.a, predočila mu dogadjaj i kod škole su ih čekali Š.J., Š.A. i S. E., koji su sjeli u njihovo vozilo, kako bi ih ispratili do kuće, Navela je da je ona izašla iz vozila i otišla kući kod skretanja prema "Francuskom groblju". Iskaz ove svjeokinje sud je u potpunosti prihvatio kao jasan određen i objektivan.</span>
</p>
<p class="p1"></p>
<p class="p1">
<span>	Sud je cijenio iskaz svjedoka S. E.a u svom  iskazu datom u istražnom postupku ovaj svjedok u bitnom navodi, da je dana 24.01.2011 godine, oko 23,30 h, sjedio kod drugova Š.J.a i Š.A.a, kada je mobilnim telefonom Jasmina pozvala Š.B.a, koji je nakon razgovora njima kazao da podju do škole. Naveo je da kada su došli do škole, A. je razgovarao sa policajcem, a zatim je njih zamolio da ga isprate do kuće. Oni su ušli u njegovo vozilo,  nakon čega im je ispričao šta se desilo. Naveo je da je prvo iz vozila izašla Š.B.a i to kod "Francuskog groblja", a oni su nastavili put prema A.ovoj kući. Kod "Begovskog groblja", skrenuli su desno prema A.ovoj kući, kada je primijetio vozilo "Golf II",  ispred koga su stajala dva lica. Naveo je, da je prepoznao jedno od lica i da se radilo o D. A.u, a za drugo je saznao da se zove S.D.. Naveo je da je A. izašao iz vozila i pitao ova lica u smislu "Šta je ovo i čemu ovo udaranje", u kom trenutku su D. A. i S.D., počeli da psuju S.A.a, a naveo je da je S.D. gadjao flašom S.a i pogodio ga u predjelu čela, nakon čega je nasrnuo na A.a, u kom trenutku se u dogadjaj uključio A., koji je pokušao da ih razvadi. Naveo je i da je vidio kako je S.D., polomljenim dijelom flaše koji je držao u ruci, uspio da posiječe A.a u predjelu vrata i ramena, a ne zna da li ga je zakačio u predjelu ruke, a kasnije je i kod A.a primijetio povrede u predjelu podlaktice. Nakon ovoga, naveo je da su se D. i S. udaljili sa lica mjesta, a oni su svi pošli do njegovog rodjaka S.A.a, gdje je ukazana pomoć A.u i S.A.u, nakon čega je Z. pošao vozilom do bolnice, a zatim je naišao P.A., koji je do bolnice prabacio S.A.a. Na glavnom pretresu, ponovio je iskaz dat u istrazi, s tim što je pojasnio da se oštećeni S.A., nalazio iza automobila u trenutku kada je pogodjen flašom u glavu, nakon čega mu je prišao S., prošavši ispred automobila, kada ga je zakačio u predjelu ispod brade. Iskaz ovog svjedoka sud je prihvatio. </span>
</p>
<p class="p1"></p>
<p class="p1">
<span>	Sud je cijenio iskaz svjedoka Š.J.a u svom iskazu ovaj svjedok u bitnom navodi da je dana 24.01.2011 godine, sjedio u svojoj kući, koja se nalazi u naselju R., kada ga je pozvala Š.B.a, koja mu je predočila da se nalazi u vozilu sa S.A.om, te da se kreću iz pravca Strojtanice prema Rasovu, i da se za njima kreće jedno vozilo koje ih konstantno udara od pozadi. Naveo je da mu je B.a kazala da će oni doći do škole, i kada su došli do škole, naveo je da je A. razgovarao sa policajem, a nakon toga je on sa svojim drugovima ušao u vozilo oštećenog S.a, sa namjerom da njega i B.u otprate do kuće. Pojasnio je dalje da je iz vozila kojim je upravljao oštećeni S. prvo kod "Francuskog groblja" izašla Š.B.a, a oni su nastavili put prema A.ovoj kući. Skrenuli su prema kući kod "Begovskog groblja", kada je na putu primijetio vozilo marke "Golf II", ispred koga su stajala dva lica od kojih je propoznao D. A.a, dok drugo lice nije prepoznao, a kasnije je saznao da se radi o S.D.u. Navodi dalje, da kada je izašao iz vozila, primijetio je da S. u rukama drži dvije pivske flaše, od kojih je jedna bila slomljena, a navodi da je A. izašao iz vozila i pitao ih "Šta je u pitanju, čemu ovo udaranje", nakon čega su D. i S. počeli da psuju S.a, a S. ga je i gadjao flašom, koja nije bila polomljena i pogodio ga u predjelu čela, nakon čega je nasrnuo na S.a u kom trenutku se umiješao A., koji je pokušao da ih razdvoji. Navodi da je vidio kako je okrivljeni S. uspio da polomljenim dijelom flaše, koji je držao u ruci,  posiječe S.A.a u predjelu vrata i ramena, a nije vidio da li je Z. povrijedjen od strane S.D.a, jer je tek kasnije vidio da je i ovaj povrijedjen u predjelu lijeve podlaktice. Navodi i da je primijetio u jednom trenutku kako oštećeni S. gubi svijest, nakon čega mu je prišao, uzeo ga pod ruku i krenuli u pravcu kuće u blizini, gdje se oštećeni S. umio, i gdje je dobio peškir, a zatim su krenuli u pravcu ulice, gdje se zaustavilo jedno vozilo, kojem su se uputili u pravcu bolnice. Iskaz ovog svjedoka sud je prihvatio. </span>
</p>
<p class="p1"></p>
<p class="p1">
<span>	Sud je cijenio iskaz svjedoka Š.A.a iz čijeg iskaza proizilazi da je dana 24.01.2011 godine, sjedio u svojoj porodičnoj kući, koja se nalazi u Rasovu, kada je Š.J.a, pozvala Š.B.a, a u tom trenutku sa njima je bio i S. E.. Naveo je da je on zajedno sa Š.J.om i S. E.om, izašao do ispred škole, gdje je S.A. razgovarao sa policajcem i kada je završio razgovor sa policajcem, zamolio ih je da ga isprate do kuće. Naveo je da je u putu prvo iz auta izašla Š.B.a, a oni su nastavili put prema A.ovoj kući i po skretanju u ulicu prema A.ovoj kući, primijetili su vozilo "Golf II", ispred koga su stajala dva lica. Naveo je da je od ta dva lica prepoznao D. A.a, zv. Meco a za drugog je kasnije saznao da se radi o S.D.u. Naveo je da kada je izašao iz vozila S.A. je pitao "Šta je u pitanju, čemu ovo udaranje", u kom trenutku su D. i S. počeli da psuju S.a. Naveo je i da je primijetio kako S.D. u objema rukama drži po flašu od kojih je jedna bila slomljena i navodi da je on držao D. A.a, kako ovaj ne bi nasrnuo na S.A.a. Naveo je da nije posmatrao cio dogadjaj a da je kasnije tek primijetio krvarenje kod S.A.a u predjelu glave a neko je tada i govorio u smislu "Zovite policiju". Naveo je da je primijetio da je A. povrijedjen u predjelu lijeve podlaktice, a nakon ovog dogadjaja, pošli su u pravcu kuće njegovog strica kako bi se tamo ukazala pomoć A.u i S.A.u. Nakon ovoga, A. je svojim autom pošao prema bolnici, a ovaj svjedok je zajedno sa S.A.om, pošao do ulice, kada je naišao P. A. koji ih je prevezao do bolnice. Iskaz ovog svjedoka sud je u potpunosti prihvatio kao jasan, odredjen i objektivan. </span>
</p>
<p class="p1"></p>
<p class="p1">
<span>	Sud je cijenio iskaz svjedoka D. A.a iz čijeg iskaza proizilazi da je zajedno sa okrivljenim S.D.om pošao prema kafe-baru "Škorpion" koji se nalazi u Rasovu. Prethodno je u jednoj prodavnici u blizini crkve "Svetog Petra" kupio dvije flaše piva u staklenoj ambalaži od pola litra. Sjedjeli su u kafe-baru "Škorpion" i on je konzumirao alkohol, a okrivljeni D. nije. Nakon nekog vremena izašli su iz  kafane i uputili se u pravcu grada. U jednom momentu on je tražio od D.a da zaustavi vozilo na putu kako bi vršio nuždu. Dok su bili van auta naišlo je jedno vozilo marke "Pasat-Karavan" i u tom vozilu je bio jedan momak i jedna djevojka i taj momak je zaustavio vozilo pored njih, otvorio se prozor na vratima suvozača i taj momak je počeo da ih psuje, iz njemu nepoznatih razloga. Nakon ovoga to vozilo je prošlo pored njih, a oni su zatim sjeli u vozilo i krenuli u pravcu B.P.. Kako su ga sustigli u jednom trenutku vozač tog vozila Pasat je počeo da koči naglo i nekoliko puta je postojala mogućnost da ga udare od pozadi, obzirom da je kolovoz bio zaleđen. Nakon ovoga u jednom trenutku to vozilo je zakočilo, nakon čega su oni udarili prednjim krajem u zadnji kraj tog vozila i to u kuku tog vozila. Nakon ovoga oni su zaustavili vozilo i izašli da pogledaju ima li kakvih oštećenja, i vidjeli su da je bio oštećen branik, nosač tablice, a tablice nije bilo, pa su se vratili nazad, kako bi potražili tablicu. Vratili su se nazad, s tim što nijesu došli do "Škorpiona" već su se okrenuli, i opet krenuli u pravcu B.P., vozeći sporo i tražeći tablicu. U tom trenutku naišlo je vozilo "Pasat-karavan" isti onaj sa kojim su imali kontakt ranije i primijetio je da je "blicalo". Oni  se nijesu zaustavili već su produžili naprijed i u jednu sporednu ulicu u blizini groblja u Rasovu skrenuli su lijevo i zaustavili se nakon nekih 100m, a radi eventualnog izbjegavanja sukoba sa tim licima jer su očekivali da će se oni vratiti i tražiti  ih. Međutim, u jednom trenutku u tu istu ulicu ušao je "Pasat-karavan" i zaustavio se u blizini njihovog vozila, u kom trenutku su oni (ovaj svjedok i okrivljeni) već bili izašli iz vozila. Navodi da je tada iz tog vozila Pasat izašlo 4-5 lica, a jedno lice koje je izašlo sa mjesta suvozača, imalo je u ruci nekakvu palicu, a misli da su i ostala lica imala u rukama nekakve predmete. On je pokušao da smiri situaciju, međutim, lice koje je izašlo sa mjesta suvozača, a čije ime ne zna, je nasrtao i govorio da su mu uništili auto. U jednom trenutku to lice je S.D.a udarilo pesnicom u predjelu glave, nakon čega je S. otišao do svog vozila i iz istog uzeo jednu pivsku flašu i stajao je držeći tu flašu. Međutim, u jednom trenutku ovo lice je krenulo prema S.u sa štanglom i udarilo ga u predjelu ruke, obzirom da je S. podigao ruku kako bi zaštitio glavu. Prethodno, nekih možda 10 sekundi, nakon zaustavljanja prvog vozila tj. "Pasata-karavana", zaustavilo se i drugo vozilo i iz njega je izašlo još 5 lica i sva ova lica, tj. njih 10-ak, je bilo prisutno kada se dešavao ovaj događaj. Vidio je da je ovo lice udarilo S.a palicom - štanglom, nakon čega je iz ove grupe prišlo 3-4 lica S.u, navukli su mu duksericu na glavu i izudarali ga više puta. Navodi da kada je ovo vidio kazao je S.u "Bježimo odavde," nakon čega je S.a uhvatio za ruku i povukao, a zatim su pobjegli sa lica mjesta, bježeći u pravcu Lima. Navodi i da je kasnije čuo kako je navodno S. udario ovo lice iz vozila "Pasat" flašom, što on nije vidio, niti je vidio bilo kakav lom flaše, koji je nastao tokom kritičnog događaja. Iskaz ovog svjedoka sud nije prihvatio, cijeneći da je isti sračunat u cilju olakšavanja krivično pravnog položaja okrivljenog S.a. Naime, ovaj svjedok navodi kako je lice koje je izašlo sa mjesta suvozača navodno nasrnulo na S.a, dok prema iskazima ostalih svjedoka jasno proizilazi da je oštećeni S.A., sjedio na mjestu suvozača, jer je on i upravljao vozilom marke "Pasat". Takodje navode ovog svjedoka, kako je navodno oštećeni S. u ruci držao nekakvu palicu, nijesu potvrdjeni iskazom ni jednog drugog svjedoka, a i sami način predstavljanja razvoja kritičnog dogadjaja od strane ovog svjedoka nije podudaran sa iskazima ostalih saslušanih svjedoka, a svjedok i ne primjećuje čak i navode okrivljenog S.a koji nije sporio da je flašom udario oštećenog S.a. Sa navedenih razloga iskazu ovog svjedoka sud nije poklonio vjeru. </span>
</p>
<p class="p1">
<span>         </span>
</p>
<p class="p6">
<span>Sud je cijenio nalaz i mišljene vještaka medicinske struke, dr S. M.a, a koji je dat na zapisniku Ki. br. 40/2011 od 23.02.2011 godine, a po osnovu priložene medicinske dokumentacije na ime oštećenih A.a i S.A.a.  Vještak je istakao da je u izvještaju HMP kao i u izvještajima sa kontrolnih pregleda konstatovano da je ovaj oštećeni zadobio povredu u predjelu lijeve ruke u vidu posjekotine nanijete oštrim predmetom. Naveo je da ova povreda spada u tzv. specifične mehaničke povrede. Posjekotina je nastala dejstvom oštrice mehaničkog oružja i mogla je nastati od udarca polomljenim dijelom staklene flaše, a navedena povreda spada u tzv. laku tjelesnu povredu.</span>
</p>
<p class="p6">
<span>Na osnovu priložene medicinske  dokumentacije na ime oštećenog S.A.a vještak navodi da su kliničkim pregledom bile vidljive sljedeće povrede: nagnječno razderna rana u tjemenom dijelu glave, posjekotina kože na grlu dimenzija 5 x 1 cm, razderotina kože u predjelu desnog ramena dužine 1 cm i dubine 1 cm i posjekotina kože na zadnjoj strani desnog kažiprsta dužine 2 cm. Prema mišljenju ovog vještaka povrede koje je zadobio S., kako pojedinačno tako i zbirno, spadaju u laku tjelesnu povredu i mogle su nastati i to povreda na glavi u tjemenom dijelu, od udarca tupo-tvrdim predmetom, a ostale povrede od više udaraca oštricom mehaničkog orudja i mogle su nastati od više udaraca polomljenim dijelom staklene flaše. Nalaz i mišljenje ovog vještaka dat na zapisniku Ki. br. 40/2011 od 23.02.2011 godine, sud je u potpunosti prihvatio kao stručan i objektivan, a dat je na osnovu medic. dokumentacije na ime oštećenih. </span>
</p>
<p class="p6">
<span>Sud je cijenio nalaz i mišljenje vještaka med. struke dr. M.a S.a, dat na zapisniku K. br. 119/11 od 18.10.2011 godine, a koji je nalaz vještak dao po osnovu medicinske dokumentacije na ime okrivljenog S.D.a. Vještak navodi da u spisima predmeta postoji uput ljekaru specijalisti neurologu od 29.01.2011 godine, iz koga se vidi da je upućen na pregled zbog glavobolje, dok iz izvještaja ljekara neuropsihijatra od 31.01.2011 godine, proizilazi da se okrivljeni javljao na pregled, kada je naveo da je učestvovao u tuči prije nedjelju dana i da sada ima glavobolju. Priložen je i izvještaj ljekara HMP od 26.01.2011 godine, iz koga proizilazi da je S. pregledan tog dana zbog povrede desne ruke, koja rana je hirurški obradjena. Priložen je i ljekarski izvještaj hirurga od 26.01.2011 godine, u kome se navodi da je pacijent zadobio posjekotinu šake prethodnog dana, kada mu je rana previjena i propisana terapija. Naveo je i da u spisima predmeta postoji izvještaj hirurga od 31.01.2011 godine, u kome je navedeno da se pacijent javljao na kontrolu. Vještak dalje navodi da obzirom da je okrivljeni S. primljen u službu Hitne pomoći dana 26.01.2011 godine, kada mu je rana ušivena, mišljenja je da se radilo o rani koja nije starija od 24 časa, a opisana povreda spada u tzv. laku tjelesnu povredu, koja je mogla nastati od odarca tupim dijelom mehničkog oružja, a mogla je nastati i dejstvom staklene flaše, na način što bi razderotina na koži mogla nastati od oštrog dijela staklene flaše a nagnječina od tupog dijela staklene flaše, i mogla je nastati na način što bi lice koje drži flašu, kasnijim udarcem, i lomom te flaše samo sebi nanijelo povredu. Vještak je mišljenja da je ova povreda kod oštećenog u predjelu ruke mogla nastati i na način da mu je tu povredu nanijelo drugo lice, zadavši mu udarac u predjelu ruke nekim predmetom. Nalaz i mišljenje vještaka S.a dato na zapisniku K. br. 119/11 od 18.10.2011 godine, sud je prihvatio jer je isti po ocjeni ovog suda stručan i objektivan i dat po osnovu med. dokumentacije na ime okrivljenog.</span>
</p>
<p class="p6"></p>
<p class="p1">
<span>	Iz izvoda iz kaznene evidencije na ime okrivljenog, sud je utvrdio da je okrivljeni do sada osudjivan dva puta.</span>
</p>
<p class="p1"></p>
<p class="p1">
<span>	Odbranu okrivljenog ovaj sud cijeni sračunatom isključivo u cilju izbjegavanja sopstvene krivice. Naime, dešavanja koja su prethodila kritičnom dogadjaju a tiču se ponašanja na putu od mjesta prvog kontakta, u blizini kafe bara "Škorpion", pa kasnije do povratka oštećenog S.a, prema svojoj kući do mjesta kritičnog dogadjaja, kako ih je predstavio okrivljeni, po ocjeni ovog suda su životno nelogična.</span>
</p>
<p class="p1">
<span>	Naime, oštećeni je predstavljajući ovu fazu naveo da je vozilom prošao pored vozila okrivljenog S.a, bez ikakvih dobacivanja i razloga za bilo kakvu reakciju od strane okrivljenog i lica sa njim, pa činjenica da je kretanjem vozila okrivljenog i oštećenog, izmedju istih i dolazilo do kontakta, a iz razloga kako to predstavlja okrivljeni jer je oštećeni naglo kočio po zaledjenom putu, su za ovaj sud ne prihvaljiva, već naprotiv prihvata iskaz oštećenog da je okrivljeni, iz njemu znanih razloga, više puta udario u zadnji dio vozila oštećenog, jer da je htio da zadrži potrebno odstojanje, isto je mogao da ostvari bez ikakvih poteškoća, a posebno ne da više puta udari u vozilo oštećenog. Dalji razvoj dogadjaja, kako ga je predstavio oštećeni, a tiče se poziva od strane Š.B.e upućenog Š.J.u, te kasnije sastajanje ovih lica sa oštećenim S.em, kod škole, potvrdjeno je u potpunosti iskazima svjedoka Š.A.a, S. E.a i Š.J.a.</span>
</p>
<p class="p1">
<span>	 Navodi okrivljenog kako se navodno vratio kako bi tražio otpalu tablicu su nelogični, jer vozač vozila u kretanju po prirodi stvari ne može da primijeti eventualno otpadanje prednje talbice, jer mu ista nije u vidnom polju, dok činjenica da je svoje vozilo okrivljeni zaustavio upravo u sporednoj ulici, u kojoj se nalazi kuća oštećenog S.a upućuje na namjeru ovog okrivljenog da se sretne sa oštećenim S.em, jer da je htio da se udalji sa lica mjesta, to bi bilo logično da nakon što se navodno mimoišao sa vozilom "Pasat", da nastavi put u istom smjeru, a on to navodno nije učinio zbog stanja na kolovozu, a pri tom isto takvo stanje na kolovozu je prisutno i za vozilo kojim upravlja oštećeni, pa da je htio, mogao je da se udalji sa lica mjesta. </span>
</p>
<p class="p1">
<span>	Dalji razvoj dogadjaja kako ga predstavlja okrivljeni, u dijelu kako je navodno vidio da su iz vozila kojim je upravljao oštećeni S. i kasnijeg dolaska drugog vozila, iz kojih su navodno izašla lica koja su u rukama držali štangle i imali nekakve boksove, obezvrijedjeni su iskazima oštećenog S.a i svjedoka Š.A.a, S. E.a i Š.J.a, kao i iskazom oštećenog A.a. Iz navedenih razloga način nastanka i razvoj kritičnog dogadjaja, sud je utvrdio prevashodno iz iskaza oštećenog S.A.a, jer su njegovi navodi potvrdjeni iskazima svjedoka Š.B.e, Š.A.a, S. E.a i Š.J.a, i oštećenog Z.A.a, kao i nalazom i mišljenjem vještaka med. struke. Navodi okrivljenog kako je kritičnom prilikom zadobio udarac štanglom u predjelu lijevog ramena, obezvrijedjeni su iskazima saslušanih svjedoka, a takodje i u medicinskoj dokumentaciji na njegovo ime, nema opisane povrede u ovom dijelu, koje bi po ocjeni ovog suda neminovno moralo biti. Takodje navode okrivljenog kako je prvo zadobio udarac pesnicom u predjelu glave, a nakon ovog udarca je navodno pošao do vozila gdje je uzeo flašu, obezbijedjeni su iskazima saslušanih svjedoka koji su jasno naveli da je okrivljeni S. već po njihovom dolasku na lice mjesta, stajao ispred vozila i u obije ruke držao po flašu. S toga, po ocjeni ovog suda u postupanju okrivljenog kritične večeri nema ni jednog elementa koji bi upućivao na zaključak da je okrivljeni kritičnom prilikom postupao u nužnoj odbrani. Kako je oštećeni A., a kako je u svom iskazu naveo, došao na kritično mjesto, gdje je pokušao da spriječi sukob, i tom prilikom je držao okrivljenog S.a, koji prema stanju izvedenih dokaza, je jedini kritičnom prilikom u ruci imao polomljeni dio flaše, to jasno proizilazi da je povredu oštećenom Z., mogao nanijeti jedino okrivljeni S..</span>
</p>
<p class="p1"></p>
<p class="p6">
<span>Dakle, iz svih naprijed izvedenih dokaza, sud je kao nesumnjivo zaključio da je okrivljeni kritičnom prilikom lako tjelesno povrijedio oštećene S.A.a i A.a, na način što je staklenom flašom, sredstvom podobnim da tijelo teško povrijede ili zdravlje teško naruše, oštećenog S.A.a, gadjao i pogodio, ali ne u čeoni dio glave, kako je predstavljeno optužbom, već u predjelu tjemenog dijela glave a potom ga polomljenim dijelom druge staklene flaše udario u predjelu vrata, desnog ramena i desnog kažiprsta, nakon čega je oštećenog A.a udario polomljenim dijelom staklene flaše u predjelu podlaktice lijeve ruke, kojom prilikom je oštećenom S.A.u nanio povrede u vidu nagnječno razderne rane u tjemenom dijelu glave, posjekotinu kože na grlu dimenzija 5 x 1 cm, razderotinu kože u predjelu desnog ramena dužine 1 cm, i dubine 1 cm, posjekotinu kože na zadnjoj strani desnog kažiprsta dužine 2 cm, a oštećenom A.u povredu u vidu posjekotine lijeve ruke. </span>
</p>
<p class="p6"></p>
<p class="p6"></p>
<p class="p6">
<span>Ovakvo činjenično stanje, sud je utvrdio prevashodno iz iskaza oštećenog, kao i iz nalaza i mišljenja vještaka med. struke dr. M.a S.a. Imajući u vidu nalaz i mišljenje vještaka medicinske struke, koji je naveo da je oštećeni S. izmedju ostalih imao i povredu u vidu nagnječno razderne rane u tjemenom dijelu glave, to je sud promijenio u ovom dijelu činjenični opis optužnog predloga, u kome je bilo navedeno da je okrivljeni,  oštećenog pogodio u predjelu čela, jer u medicinskoj dokumentaciji na ime oštećenog S. nema konstatovane povrede u predjelu čela, a koji bi neminovno moralo imati da je opisana flaša pogodila oštećenog S.a u čeoni dio glave, pa je sa navedenih razloga sud promijenio činjenični opis, shodno utvrdjenom činjeničnom stanju, na način sadržan u izreci presude, obzirom da je nepolomljena flaša upravo tupo tvrdi predmet, kakav je prema vještaku med. struke podoban da nanese povredu u vidu nagnječno razderne rane u tjemenom dijelu glave. </span>
</p>
<p class="p6"></p>
<p class="p6">
<span>Okrivljeni je krivično djelo u odnosu na oštećenog S.a izvršio sa umišljajem, jer je bio svjestan da postupajući na način opisan u dispozitivu presude može nanijeti  povrede oštećenom S.u i učiniti krivično djelo, ali je na to pristao.</span>
</p>
<p class="p6"></p>
<p class="p6">
<span>U odnosu na oštećenog A.a, okrivljeni je krivično djelo izvršio sa eventualnim umišljajem, jer je bio svjestan da u ruci drži polomljeni dio flaše i da je to sredstvo podobno da tijelo teško povrijede ili zdravlje teško naruše, pa ipak, razvojem kritičnog dogadjaja ovo sredstvo nije odbacio, već ga je držao u ruci i u fazi kada je oštećeni Z. pokušavao da ga zadrži da ne pridje oštećenom S.u i tom prilikom mu je nanio povrede, čime je okrivljeni pristao i na tu posledicu u vidu nanošenja povreda oštećenom Z..</span>
</p>
<p class="p6"></p>
<p class="p6">
<span>Za krivično djelo  laka tjelesna povreda iz čl. 152 st. 2 u vezi st. 1 Krivičnog zakonika, predvidjena je kazna zatvora do 3 godine.  </span>
</p>
<p class="p1"></p>
<p class="p1">
<span>	Odlučujući u pogledu vrste i visine kazne, a cijeneći sve okolnosti iz čl. 42 Krivičnog zakonika, sud je kod okrivljenog  od olakšavajućih okolnosti našao:  da se radi o mlađoj osobi, porodičnom licu, ocu dvoje djece, lošeg imovnog stanja, a od otežavajućih okolnosti sud je cijenio raniju osuđivanost okrivljenog.</span>
</p>
<p class="p1">
<span>	 Sud je okrivljenog, za krivično djelo laka tjelesna povreda iz čl. 152 st. 2 u vezi st. 1 Krivičnog zakonika, učinjeno prema oštećenom S.A.u utvrdio kaznu zatvora  od 60 dana, a za krivično djelo laka tjelesna povreda iz čl. 152 st. 2 u vezi st. 1 Krivičnog zakonika učinjeno prema oštećenom A.u kaznu zatvora od 30 dana, pa primjenom odredbi o sticaju utvrdio jedinstvenu kaznu  od 80 dana zatvora. Sud je mišljenja da će se sa jedinstvenom kaznom zatvora od 80 dana, postići svrha kažnjavanja iz čl. 32 Krivičnog zakonika. </span>
</p>
<p class="p1"></p>
<p class="p1">
<span>	Shodno čl. 226  i 229 Zakonika o krivičnom postupku, odlučeno je da okrivljeni plati  sudu na ime  paušala iznos od 30,00 €, pri čemu je sud vodio računa o složenosti i trajanju krivičnog postupka, te imovinskim prilikama okrivljenog, kao i da plati ostale troškove postupka koji se odnose na troškove vještačenja od strane vještaka medicinske struke, a koja sredstva su isplaćena iz predračunskih sredstava suda u iznosu od 99,00 €.</span>
</p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p6">
<span>Iz iznijetih razloga shodno čl. 374 Zakonika o krivičnom postupku, odlučeno je kao u izreci presude.</span>
</p>
<p class="p6"></p>
<p class="p6"></p>
<p class="p5">
<span>OSNOVNI SUD U BIJELOM POLJU</span>
</p>
<p class="p2">
<span>dana    04.11. 2011.  godine,</span>
</p>
<p class="p1"></p>
<p class="p1">
<span>ZAPISNIČAR,				  				   S U D I J A,   </span>
</p>
<p class="p1">
<span>Zorica Šćekić 							           Ivan Adamović </span>
</p>
<p class="p1"></p>
<p class="p3"></p>
<p class="p7"></p>


</body>
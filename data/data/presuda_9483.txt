<strong>K.br. 30/12</strong><br>
&nbsp;<br>
<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
<strong>U IME CRNE GORE</strong><br>
&nbsp;<br>
<strong>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; OSNOVNI SUD U BARU,</strong> sudija Nikola Strugar, sa zapisničarkom Zoricom Ivanović, u krivičnom predmetu okrivljenog Đ.M. iz B. zbog krivičnog djela građenje objekta bez građevinske dozvole iz čl. 326a Krivičnog zakonika, po optužnom predlogu Osnovnog državnog tužilaštva u Baru Kt.br.543/11-2 od 20.01.2012.godine, nakon glavnog i javnog pretresa održanog dana 18.04.2012.godine, u prisustvu zastupnika optužbe zamjenika Osnovnog državnog tužioca u Baru Božović Danijele, okrivljenog i njegovog branioca advokata F. I. iz B., dana 18.04.2012.godine donio je i istog dana javno objavio<br>
&nbsp;<br>
<strong>&nbsp;P R E S U D U</strong><br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; <strong>Okrivljeni,</strong><br>
&nbsp;<br>
<strong>DJ. M.</strong>, od oca T.i majke S., rođene S., rođen ...godine u B., nastanjen u B, naselje D.V., po zanimanju bravar, oženjen, otac dvoje djece, pismen, završio srednju školu, državljanin C. srednjeg imovnog stanja, neosuđivan,<br>
&nbsp;<br>
<strong>K r i v&nbsp; j e</strong><br>
&nbsp;<br>
Zato što je:<br>
&nbsp;<br>
U prvoj polovini novembra mjeseca 2011.godine u Baru, Opština Bar, protivno odredbi čl.69 Zakona o uređenju prostora i izgradnji objekta (Službeni list Crne Gore br.51/08) na kat. parceli br....KO Kunje započeo izgradnju pomoćnog objekta-garaže dimenzija 5,5 x 4 m i prizemni stambeni objekat dimenzija 8 x 6,5 m bez prethodno pribavljene gradjevinske dozvole i tehničke dokumentacije,<br>
&nbsp;<br>
- čime je izvršio krivično djelo – građenje objekta bez građevinske dozvole iz čl. 326a Krivičnog zakonika<br>
&nbsp;<br>
Pa mu sud primjenom citiranog zakonskog propisa te odredbi čl. 4, 5, 15, 36, 42, 52, 53 i 54&nbsp; Krivičnog zakonika&nbsp; čl. 226, 229 i 374. ZKP-a&nbsp;&nbsp;&nbsp;&nbsp; i z r i č e<br>
&nbsp;<br>
<strong>USLOVNU OSUDU</strong><br>
&nbsp;<br>
Kojom mu utvrđuje kaznu zatvora u trajanju od 6 (šest) mjeseci i istovremeno određuje da se ista neće izvršiti ako okrivljeni za vrijeme od 2 (dvije) godine po pravosnažnosti presude ne učini novo krivično djelo.<br>
&nbsp;<br>
Okrivljeni je dužan da plati ovom sudu troškove krivičnog postupka u iznosu od 20,00 eura na ime sudskog paušala, u roku od 15 dana po pravosnažnosti presude, pod prijetnjom izvršenja.<br>
&nbsp;<br>
&nbsp;<br>
<strong>O b r a z l o ž e nj e</strong><br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Optužnim predlogom Osnovnog državnog tužilaštva u Baru stavljeno je na teret okrivljenom izvršenje krivičnog djela građenje objekta bez građevinske dozvole iz čl.326a Krivičnog zakonika. Zastupnik optužbe je na glavnom pretresu u završnoj riječi precizirao dispozitiv optužnog predloga, na način kao u izreci ove presude, predlažući da sud okrivljenog oglasi krivim i osudi po zakonu.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Okrivljeni je u svojoj odbrani u prethodnom postupku pred Osnovnim državnim tužilaštvom u Baru u bitnom naveo da je vlasnik objekta na kat. parceli br. ….KO Kunje u Baru, te da je u martu 2008.godine započeo sa izgradnjom objekta na način što je podignuta skela i što su se spremali da rade fasadu i glazuru na ploči objekta dimenzija 6,40x8,50 m. Naveo je da ne posjeduje građevinsku dozvolu za gradnju navedenog objekta niti ju je moguće dobiti jer taj dio grada nije obuhvaćen DUP-om. Kada je došla kontrola obustavio je radove. Znao je da čini krivično djelo jer je znao da nije mogao dobiti građevinsku dozvolu.<br>
&nbsp;<br>
Na glavnom pretresu održanom 18.04.2012.godine okrivljeni je u svojoj odbrani u bitnom naveo da priznaje do detalja krivično djelo koje mu je stavljeno na teret, i da je u martu 2008.godine kupio kat. parcelu br. ...KO Kunje i da je u prvoj polovini novembra mjeseca 2011.godine započeo izgradnju pomoćnog objekta - garaže dimenzija 5,5 x 4 metra i prizemnog stambenog objekta dimenzija 8 x 6,5 metara, da nije imao gradjevinsku dozvolu i tehničku dokumentaciju i da je dana 16.11.2011.godine bila kontrola i inspekcijski nadzor od strane nadležnih organa. Na pitanje suda za razlike u kazivanju u odnosu na iskaz datu u istražnom postupku kada je rekao da je gradnju objekta započeo u martu mjesecu 2008.godine, okrivljeni je ostao pri navodima sa glavnog pretresa, a razlike u kazivanju pojasnio time da je u istrazi rekao da je započeo objekat u martu mjesecu 2008.godine jer je čuo da će na taj način izbjeći svoju krivično pravnu odgovornost.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; U dokaznom postupku sud je na saglasan predlog stranaka pročitao iskaz svjedoka B. N. sa zapisnika od 09.12.2011.godine rađen pred Osnovnim državnim tužilaštvom u Baru, pročitani su zapisnik o inspekcijskom pregledu Ministarstva održivog razvoja i turizma-Inspekcije zaštite prostora br..... od 16.11.2011.godine, rješenje Ministarstva održivog razvoja i turizma br. ….od 18.11.2011.godine, dopis Sekretarijata za uređenje prostora, komunalno-stambene poslove i zaštitu životne sredine Opštine Bar br......od 17.01.2012.godine i izvod iz kaznene evidencije za okrivljenog Uprave policije- Ekspoziture Krim-policije PJ Bar br. 27-03/1-245/12-929/2 od13.02.2012.godine.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Svjedok B. N. je u prethodnom postupku pred Osnovnim državnim tužilaštvom u Baru u bitnom navela da je dana 16.11.2011.godine vršeći redovan inspekcijski nadzor u naselju Utjeha, Opština Bar konstatovala da se izvode građevinski radovi na izgradnji stambenog objekta vlasništvo Đ. M. iz B.. Konstatovala je da je investitor na kat. paceli br. ...KO Kunje započeo izgradnju pomoćnog objekta – garaže dimenzija 5,5x4m i prizmenog stambenog objekta dimenzija 8x6,5m, a da za izgradnju nije pribavio građevinsku dozvolu nadležnog sekretarijata Opštine Bar. Navela je da je tom prilikm donijela rješenje o rušenju, te da je prilikom sačinjavanja zapisnika bio prisusutan investitor Đ.M. koji je potpisao zapisnik bez nekih velikih primjedbi. Dodala je i to da je nakon ponovne kontrole utvrđeno da je investitor Đ. M. nastavio sa izgradnjom i izjavio žalbu na rješenje o rušenju.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz zapisnika o inspekcijskom pregledu Ministarstva održivog razvoja i turizma-Inspekcije zaštite prostora br. ….od 16.11.2011.godine proizilazi da je inspektor zaštite prostora N. B. dana 16.11.2011.godine prilikom vršenja redovnog nadzora u naselju Utjeha u Baru na kat. parceli br. ....konstatovala da je Đ. M.kao investitor započeo izgradnju stambenog objekta koji je bio u fazi grubih građevinskih radova izgrađen do prve spratne ploče dimenzija cca 6,5x8 m, kao i da je ispod stambenog objekta izgrađena garaža dimenzija 4x5,5m. Kako vlasnik nije zatečen na licu mjesta ostavljen je poziv radi dolaska u službene prostorije inspekcije, kojem pozivu se odazvao Đ. M. Isti za izvođenje navedenih radova nije posjedovao građevinsku dozvolu nadležnog sekretarijata Opštine Bar, a nakon što mu je pročitan zapisnik isti je izjavio da je svjestan greške i da će napustiti gradilište i pokušati da riješi građevinsku dozvolu. Inspektor je investitora upozorila na posledice građenja bez građevinske dozvole i isti je zapisnik potpisao bez primjedbi.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz rješenja Ministarstva održivog razvoja i turizma br.&nbsp; od 18.11.2011.godine proizilazi da je investitoru naređeno da poruši izvedene radove započetog stambenog prizemnog objekta dimenzija cca 8x6,5 m i izgrađenu garažu dimenzija 5,5x4 m, sve na kat. parceli br. ... KO Kunje i to u roku od pet dana, te da će se u protivnom pristupiti administrativnom izvršenju rješenja.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz dopisa Sekretarijata za uređenje prostora, komunalno-stambene poslove i zaštitu životne sredine Opštine Bar br. ...od 17.01.2012.godine proizilazi da je uvidom u evidenciju tog Sekretarijata utvrđeno da na ime Đ. M. nije izdata građevinska dozvola za izgradnju objekta na kat. parceli br. ...KO Kunje.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz izvoda iz kaznene evidencije za okrivljenog Uprave policije- Ekspoziture Krim-policije PJ Bar br.27-03/1-245/12-929/2 od13.02.2012.godine proizilazi da okrivljeni nije evidentiran u kaznenoj evidenciji PJ Bar.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Ocjenom provedenih dokaza na glavom pretresu sud je utvrdio da je okrivljeni izvršio krivično djelo građenje objekta bez građevinske dozvole iz čl.326a Krivičnog zakonika, u vrijeme, na mjesto i na način, kako je to bliže opisano u izreci presude.<br>
&nbsp;<br>
Dakle, okrivljeni je u prvoj polovini novembra mjeseca 2011.godine u Baru, Opština Bar, protivno odredbi čl.69 Zakona o uređenju prostora i izgradnji objekta (Službeni list Crne Gore br.51/08) na kat. parceli b... . KO Kunje započeo izgradnju pomoćnog objekta-garaže dimenzija 5,5 x 4 m i prizemni stambeni objekat dimenzija 8 x 6,5 m bez prethodno pribavljene gradjevinske dozvole i tehničke dokumentacije.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Ovakvo činjenično utvrđenje proizilazi prije svega iz priznanja okrivljenog datog na glavnom pretresu, koji je do detalja priznao izvršenje krivičnog djela, navodići da je u prvoj polovni novembra mjseca 2011.godine u Opštini Bar, na kat. parceli br. ...KO Kunje suprotno odredbi čl. 69. Zakona o uređenju prostora i izgradnji objekata započeo izgradnju pomoćnog objekta – garaže dimenzija 5,5 x 4 m i prizemnog stambenog objekta dimenzija 8 x 6,5 m, a bez prethodno pribavljene građevinske dozvole i tehničke dokumentacije.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Priznanje okrivljenog na glavnom pretresu potvrdjeno je i ostalim provedenim dokazima i to iskazom svjedoka B.N. ovlašćenog inspektora koji je dana 16.11.2011.godine vršila redovni inspekcijski nadzor, a čiji iskaz je ovaj sud u cjelosti prihvatio kao uvjerilj, istinit i ničim osporen, a koja je prenijela ovom sudu da je prilikom vršenja redovnog inspekcijskog nadzora kao inspektor zaštite prostora konstatovala da je okrivljeni kao investitor na kat. paceli br. ... KO Kunje započeo izgradnju pomoćnog objekta – garaže dimenzija 5,5x4m i prizmenog stambenog objekta dimenzija 8x6,5m, a da za izgradnju nije pribavio građevinsku dozvolu nadležnog sekretarijata Opštine Bar. Nadalje, priznanje okrivljenog saglasno je i sa zapisnikom o inspekcijskom pregledu Ministarstva održivog razvoja i turizma-Inspekcije zaštite prostora br. ... od 16.11.2011.godine, u kojem je svjedok B. N. konstatovala stanje zatečeno na licu mjesta i na osnovu kojeg zapisnika je Ministarstvo održivog razvoja i turzima rješenjem od 18.11.2011.godine naložilo okrivljenom rušenje izvedenih radova započetog stambenog prizemnog objekta i garaže na kat. parceli br. ... KO Kunje, dok je dopisom Opštine Bar, Sekretarijata za uređenje prostora, komunalno-stambene poslove i zaštitu životne sredine od 17.01.2012.godine potvrđeno da okrivljenom nije izdata građevinska dozvola za izgradnju na kat. parceli br. ...KO Kunje.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sud je cijenio i odbranu okrivljenog datu u prethodnom postupku u kojoj je isti u bitnom naveo da je u martu 2008.godine na kat. parceli br. ...KO Kunje započeo sa izgradnjom objekta i to na način što je bila podignuta skela i spremali su se da rade fasadu i glazuru na ploči objekta dimenzija 6 x 8,50m, a da se gradjevinska dozvola ne može dibiti jer taj dio nije obuhvaćen DUP-om. Sud je našao da je ovakvu odbrana okrivljenog data u prethodnom postupku neosnovana i usmjerena na izbjegavanje krivično pravne odgovornosti, a ovo iz razloga jer je okrivljeni na glavnom pretresu do detalja priznao izvršenje krivično djela koje mu je stavljeno na teret i ostao pri tvrdnji da je započeo sa izgradnjom u prvoj polovini novembra mjeseca 2011.godine i to pomoćnog objekta, garaže i prizmenog stambenog objekta kako je to navedeno u izreci presude, koje priznanje na glavnom pretresu je po nalaženju ovog suda u saglasnosti sa svim naprijed provedenim materijalnim dokazima i iskazom svjedoka B. N., a uz to okrivljeni je na glavnom pretresu naveo da je za razliku od glavnog pretresa na kojem je priznao izvršenje krivičnog djela u istrazi rekao da je počeo sa izgradnjom objekata u martu mjesecu 2008.godine i da je čuo da će na taj način izbjeći krivično pravnu odgovornost, pa budući da je krivično djelo koje se okrivljenom stavlja na teret inkriminisano čl.2 Zakonom o izmjenama i dopunama Krivičnog zakonika ("Sl.list CG", br.40/08) a koji je objavljen u "Službenom listu Crne Gore" dana 27.06.2008.godine, te stupio na snagu osmog dana od dana objavljivanja, iz čega proizilazi da je okrivljeni tako datom odbranom u istražnim postupku u suštini negirao da je izvršio krivično djelo, što sud nije prihvatio obzirom da je na glavnom pretresu priznao da je započeo izgradnju pomoćnog objekta garaže dimenzija 5,5 x 4 metra i prizemni stambeni objekta 6,5 x 8 metara u prvoj polovini novembra mjeseca 2011.godine pri kojem priznanju je ostao.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sud je imao u vidu da je predmetno krivično djelo sa blanketnom dipsozicijom, te je našao da je okrivljeni postupao suprotno odredbi čl.69 Zakona o uređenju prostora i izgradnji objekta ("SL.list CG", br.51/08) kojom je propisano da se objekat može graditi na osnovu građevinske dozvole i tehničke dokumentacije.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Cijeneći psihički odnos okrivljenog prema izvršenom krivičnom djelu ovaj sud nalazi da je okrivljeni postupao sa direktnim umišljajem odnosno da je bio svjestan svog djela i htio njegovo izvršenje.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Odlučujući se za krivičnu sankciju sud je na strani okrivljenog cijenio sve olakšavajuće i otežavajuće okolnosti iz čl.42 Krivičnog zakonika. Od olakšavajućih okolnosti sud je cijenio da je isti oženjen i otac dvoje djece, da je na glavnom pretresu do detalja priznao krivično djelo i da nije osuđivan, dok otežavajućih okolnosti na strani okrivljenog nije bilo. Imajući u vidu kvalitet olakšavajućih okolnosti, a u nedostatku otežavajučih okolnosti, sud je okrivljenom izrekao uslovnu osudu kojom mu je utvrdio kaznu zatvora u trajanju od šest mjeseci i istovremeno odredio da se ista neće izvršiti ukoliko okrivljeni u roku od dvije godine po pravosnažnosti presude ne izvrši novo krivično djelo. Sud je našao da se u konkretnom slučaju, a imajući u vidu naprijed navedene olakšavajuće okolnosti, može očekivati da će se upozorenjem, uz prijetnju kaznom, dovoljno uticati na okrivljenog da ubuduće ne vrši krivična djela, te da nije nužno da se radi krivičnopravne zaštite primijeni kazna i da će se izrečenom uslovnom osudom u potpunosti ostvariti svrha izricanja ove krivične sankcije iz čl.52 KZ-a, a u okviru opšte svrhe izricanja krivičnih sankcija iz čl.4&nbsp; KZ-a.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Odluka o troškovima zasniva se na odredbi čl. 226 i 229. ZKP-a i isti iznose 20,00 €, na ime sudskog paušala, a koji iznos je određen prema trajanju i složenosti krivičnog postupka i imovinskim prilikama okrivljenog.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sa izloženog odlučeno je kao u izreci presude.<br>
&nbsp;<br>
<strong>OSNOVNI SUD U BARU</strong><br>
<strong>&nbsp;Dana, 18.04.2012.godine</strong><br>
&nbsp;<br>
&nbsp;<br>
<strong>ZAPISNIČAR,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp; S U D I J A,</strong><br>
<strong>Zorica Ivanović&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp; Nikola Strugar</strong><br>
&nbsp;<br>
&nbsp;<br>
<strong>PRAVNA POUKA:</strong> Protiv ove presude može se izjaviti žalba Višem sudu u Podgorici u roku od 8 dana od dana prijema prepisa presude. Žalba se predaje ovom sudu u dva primjerka.<br>
&nbsp;<br>
&nbsp;<br>
&nbsp;<br>
D.n.a.<br>
- ODT iz Bara,<br>
- okrivljenom,<br>
- u spise.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>

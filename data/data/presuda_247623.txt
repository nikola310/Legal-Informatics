<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;}
.p1{text-align:start;hyphenate:auto;keep-with-next.within-page:always;font-family:Arial;font-size:12pt;}
.p2{text-align:start;hyphenate:auto;font-family:Arial;font-size:12pt;}
.p3{text-align:center;hyphenate:auto;keep-with-next.within-page:always;font-family:Arial;font-size:12pt;}
.p4{text-align:start;hyphenate:auto;font-family:Times New Roman;font-size:12pt;}
.p5{text-indent:0.375in;text-align:justify;hyphenate:auto;font-family:Arial;font-size:12pt;}
.p6{text-indent:0.5in;text-align:justify;hyphenate:auto;font-family:Arial;font-size:12pt;}
.p7{text-align:center;hyphenate:auto;font-family:Arial;font-size:12pt;}
.p8{text-align:justify;hyphenate:auto;font-family:Arial;font-size:12pt;}
.p9{text-indent:0.5in;margin-bottom:0.083333336in;text-align:justify;hyphenate:auto;font-family:Arial;font-size:12pt;}
.p10{text-indent:0.5in;text-align:center;hyphenate:auto;keep-with-next.within-page:always;font-family:Arial;font-size:12pt;}
.p11{text-indent:0.5in;text-align:center;hyphenate:auto;font-family:Arial;font-size:12pt;}
</style>
<meta content="rahmo.banda" name="author">
</head>
<body class="b1 b2">
<p class="p1">
<span class="s1">OSNOVNI SUD U BIJELOM POLJU</span>
</p>
<p class="p2">
<span class="s1">	K.br. 294/2010</span>
</p>
<p class="p2"></p>
<p class="p3">
<span class="s1">U IME NARODA</span>
</p>
<p class="p4"></p>
<p class="p5">
<span>Osnovni sud u Bijelom Polju kao prvostepeni krivični, i to sudija Rahmo Banda, kao sudija pojedinac, uz učešće zapisničara Popović Ljiljane, u krivičnom predmetu protiv okrivljenog B.E.a iz Bijelog Polja, zbog krivičnog djela ugrožavanje javnog saobraćaja iz čl. 339.st. 3. u vezi st. 1. KZ CG, po Optužnom predlogu ODT iz B.Polja Kt.br. 129/09 od 27.06.2009.godine, nakon održanog, usmenog, glavnog i javnog pretresa u prisustvu okrivljenog B.E.a i oštećenog K.M.a, a u odsustvu uredno obaviještenog ODT iz B.Polja, donio je i javno objavio dana 03.06.2010. godine,</span>
</p>
<p class="p6">
<span> </span>
</p>
<p class="p3">
<span class="s1">P R E S U D U</span>
</p>
<p class="p2"></p>
<p class="p6">
<span class="s1">Okrivljeni B.E., </span><span> od oca M. i majke H. rodjene A., rodjen ....godine u Bijelom Polju, živi u mjestu rodjenja - naselje N., Crnogorac, državljanin Crne Gore, pismen, završio Fakultet, vjerski službenik, oženjen, bez djece, nije služio vojni rok, srednjeg imovnog stanja, ne osudjivan. </span>
</p>
<p class="p5"></p>
<p class="p7">
<span class="s1">K r i v   j e</span>
</p>
<p class="p6">
<span class="s1">Što  je :</span>
</p>
<p class="p6"></p>
<p class="p6">
<span>- dana 02.10.2009.godine oko 16,00 h, u mjestu N. Opština Bijelo Polje, ne pridržavajući se saobraćajnih propisa ugrozio saobraćaj i doveo u opasnost život i tijelo ljudi, na način što uporavljajući svojim putničkim motornim vozilom marke '' VW Pasat '' reg.br. BP AA 269, magistralnim putem br. 21, iz pravca Bijelog Polja u pravcu Prijepolja, protivno čl. 83. ZOBS-a na putevima, nije držao potrebno odstojanje dok se kretao iza putničkog motornog vozhila '' Audi A 6 '' reg.br. PG CP 060, kojim je u istom pravcu, ispred vozila okrivljenog  upravljao oštećeni K.M., te je u momentu kada je oštećeni otpočinjao isključivanje sa magistralnog puta lijevim skretanjem, čeonom desnom stranom svog vozila udariou zadnju lijevu stranu putničkog motornog vozila '' Audi A6'', kojom prilikom je oštećeni K.M. zadobio lake tjelesne povrede u vidu nagnječenja mekih tkiva glave, a na vozilu '' Audi A6'' je prouzrokovana imovinskak šteta, </span>
</p>
<p class="p6"></p>
<p class="p6">
<span>- čime je  izvršio krivično djelo ugrožavanje javnog saobraćaja iz čl. 339. st. 3. u vezi st. 1. Krivičnog zakonika CG. </span>
</p>
<p class="p6"></p>
<p class="p6">
<span>-pa mu sud primjenom citiranih zakonskih propisa i čl. 2, 4,5,13,16,32,36,42,52,53, i 54 KZ CG, te čl. 199, 202, 212  i 364. ZKP-a. </span><span class="s1">i z r i č e :</span>
</p>
<p class="p6"></p>
<p class="p6"></p>
<p class="p3">
<span class="s1">USLOVNU OSUDU</span>
</p>
<p class="p2"></p>
<p class="p6">
<span>Kojom mu utvrdjuje kaznu zatvora u trajanju od  30 / trideset / dana  i istovremeno odredjuje da se kazna neće izvršiti ukoliko okrivljeni u roku od 1 / jedne / godine ne izvrši neko  novo  krivično djelo.</span>
</p>
<p class="p6"></p>
<p class="p6">
<span>Obavezuje se okrivljeni da na ime paušala plati  ovom sudu iznos od 30,00 € ( trideset eura/,  kao i na ime troškova krivičnog postupka  iznos od 247,50 € /dvestačetrdesetsedam eura i pedeset centi /, sve u roku od 15. dana po pravosnažnosti presude.</span>
</p>
<p class="p6"></p>
<p class="p8">
<span> 	Oštećeni K.M., radi ostvarivanja imovinsko pravnog zahtjeva, upućuje se na parnicu. </span>
</p>
<p class="p8"></p>
<p class="p3">
<span class="s1">O b r a z l o ž e nj e</span>
</p>
<p class="p2"></p>
<p class="p6">
<span>Optužnim predlogom OdT iz Bijelog Polja Kt.br. 701/09 od 23.04.2010. godine, okrivljenom B.E.u iz Bijelog Polja, stavljeno je na teret izvršenje kriv.djela ugrožavanje javnog saobraćaja iz čl. 339.st. 3. u vezi st. 1. KZ CG. </span>
</p>
<p class="p6">
<span>Glavni pretres je održan u odsustvu uredno obaviještenog Odt iz B.Polja, shodno čl. 453. ZKP-a. </span>
</p>
<p class="p6"></p>
<p class="p6">
<span>Oštećeni K.M. u završnoj riječi je izjavio, da se ne pridružuje krivičnom gonjenju protiv okrivljenog a postavlja imovinsko pravni zahtjev, koji će ostvarivati u parnici.</span>
</p>
<p class="p6"></p>
<p class="p9">
<span>Okrivljeni B.E. u svojoj odbrani tokom postupka je istakao, da je dana 02.10.2009.godine  oko 16 h, upravljao PMV marke Pasat reg.oz. BP AA 269, magistralnim putem br. 21 iz pravca B.Polja u pravcu Prijepolja. Tada je padala kiša, a on je brzinu kretanja prilagodio uslovima puta i kretao se brzinom od oko 40 - 50 km/h. I dolaskom na kritično mjesto u neposrednoj blizini Servisa Helas - trejd, koji se nalazi sa lijeve strane puta gledano iz pravca B.Polja u pravcu Prijepolja, i desno proširenje odnosno, desno je skretanje ka objektu Peštan. Istakao je da na udaljenosti od 30 - 40 m, primijetio je jedno PMV marke Audi 6, koje je napustilo magistralni put i isto vozilo se našlo na desnom proširenju. Medjutim, isto vozilo je bez davanja znaka signalizacije ponovo se uključilo na magistralni put i po njegovom mišljlenju vozač imao namjeru da predje na suprotnu stranu i parkira se ispred Servisa Helas - Trejd. Tada se ispred njega stvorila iznenadna prepreka i on je tada preduzeo radnju kočenja,  medjutim, vozilo je počelo da kliza i on prednjim dijelom vozila udara u njegov lijevi zadnji blatobran, prilikom čega se isto vozilo okreće na magistrali i udara zadnjim desnim dijelom od betonski stub, koji se nalazi sa lijeve strane puta gledano iz pravca B.Polje u pravcu Prijepolja i zaustavlja se na desnoj kolovoznoj traci gledano iz pravca Prijepolja u pravcu B.Polja, okrenuto prednjim dijelom u pravcu B.Polja. Nakon udesa izašao je iz auta i prišao vozaču Audija, i isti je imao ogrebotinu u predjelu glave, a nakon 5 do 10 minuta došla je policija. U završnoj riječi je izjavio, da ostavlja sudu da odluči o njegovoj krivici, i ukoliko nadje da je kriv moli da ga što blaže kazni. </span>
</p>
<p class="p6">
<span>Radi utvrdjivanja odlučnih činjenica i krivice okrivljenog sud je u dokaznom postupku saslušao ošećenog K.M.a, na saglasni predlog stranaka pročitao zapisnik o uvidjaju Uprave Policije - PJ B.Polje br. 231/09-1141 od 09.10.2009.godine, izvršio uvid u zapisnika o prisustvu alkohola u krvi okrivljenog B.E.a i oštećenog K.M.a, izvršio uvid u zapisnike o tehničkom pregledu PMV marke '' Audi 6'' reg.br. PG CP 060 i PMV marke '' Passat'' reg.br. BP AA 269, izvršio uvid u izvještaj ljekara specijaliste br. 1102 naime oštećenog K.M.a, pročitao nalaz i mišljenje vještaka saobraćajne struke Č.M.a dipl.ing.saobraćaja od 01.02.2010.godine, pročitao dopunu nalaza i mišljenja vještaka saobraćajne struke Č.M.a, dipl.ing.saobraćaja od 23.03.2010.godine, pročitao nalaz vještaka medicinske struke dr. D.M.sa zapisnika kod istražnog sudije od 29.01.2010.godine, izvršio uvid u skicu lica mjesta predmetne saobraćajne nezgode, i izvršio uvid u izvod iz KE na ime okrivljenog B.E.a, izdat od strane Uprave Policije – PJ Bijelo Polje br. 1140 od 14.05.2010.godine, pa je cijeneći ove dokaze pojedinačno i u sveukupnosti dovodeći ih u vezi jedne sa drugima i u kontekstu sa navodima okrivljenog shodno čl. 360. st. 2. ZKP-a, utvrdio činjenično stanje kao u izreci presude.</span>
</p>
<p class="p9"></p>
<p class="p9">
<span>Saslušani svjedok – oštećeni K.M. tokom postupka u bitnom je naveo, da dana 02.10.2009.godine oko 16 h, upravljao je PMV marke A 6, reg.br. PG CP 060, iz pravca B.Polje u pravcu Prijepolje. Dolaskom u kritično mjesto naselje N. u neposrednoj blizini Servisa Helas - Trejd, koji se nalazi sa lijeve strane puta gledano iz pravca B.Polja u pravcu Prijepolja. Istakao je da je on dao lijevi žmigavac kako bi se isključio sa kolovoza i pakirao ispred servisa Helas - Trejd. Medjutim, u jednom trenutku dolazi do udara u njegov zadnji dio vozila i on je tada osjetio bol u predjelu vrata, a vozilo se okreće na magistrali i udara zadnjim desnim dijelom od betonski i metalni stub, koji se nalazi sa lijeve strane puta gledano iz pravca Bijelo Polje u pravcu Prijepolje, i isto vozilo se zaustavilo van kolovoza, okrenuto prednjim dijelom u pravcu B.Polja. Nakon udesa izašao je iz vozila a osjećao je bolove u predjelu vrata i imao posjekotinu u predjelu čela. Poslije 15 minuta prevezen je u bolnicu gdje mu je ukazana ljekarska pomoć, jer je tada zadobio povrede i dostavio je medicinsku dokumentaciju. </span>
</p>
<p class="p9">
<span>Zapisnikom o uvidjaju saobraćajne nezgode Uprave Policije - PJ B.Polje br. 231/09-1141 od 09.10.2009.godine, su dati podaci o učesnicima nezgode, opisano lice mjesta saobraćajne nezgode i oštećenja na vozilima.</span>
</p>
<p class="p9">
<span> Iz zapisnika Uprave Policije - PJ B.Polje od 02.10.2009.godine, o prisustvu alkohola u krvi za okrivljenog B.E.a i oštećenog K.M.a, se utvrdjuje da isti nemaju alkohola tj. 0,00 promile alkohola, što ukazuje da su učesnici u saobraćaju bili u trijieznom stanju. A iz zapisnika o tehničkom pregledu AD '' Centromobila '' Bijielo Polje, za PMV marke '' Audi 6'' reg.br. PG CP 060 i PMV marke '' Passat'' reg.br. BP AA 269 od 03.10.2009.godine, se utvrdjuje da su vozila prije saobraćajne nezgode bila u ispravnom stanju.</span>
</p>
<p class="p6"></p>
<p class="p6">
<span>Skicom lica mjesta bliže je predstavljeno mjesto nezgode.</span>
</p>
<p class="p6"></p>
<p class="p6">
<span>Iz medicinske dokumentacije te nalaza vještaka med.struke dr. D.M.dat na zapisniku kod istražnog sudije od 29.01.2010.godine, se vidi,  da postoji medicinska dokumentacija - izvještaj ljekara specijaliste Hirurga Opšte Bolnice u B.Polju na ime K.M. broj protokola 1102, iz kojeg se utvrdjuje, da je isti zbog glavobolje i nesvjestice primio infuzionalnu terapiju, a povrede nijesu detaljno opisane, a u dijagnozi se navodi da je postojalo nagnječenje mekih tkiva glave i navedena povreda je mogla nastati dejstvom tupog predmeta u predjelu glave, a spada u laku tjelesnu povredu. </span>
</p>
<p class="p6"></p>
<p class="p6">
<span>Nalazom i mišljenjem vještaka saob.struke dipl.ing. Č.M.a od 01.02.2010. godine, dati su osnovni podaci o mjestu i vremenu nezgode, učesnicima nezgode, podaci o putu i vremenu, podaci o licima, subjektivni pokazatelji, tragovi nezgode i podaci o vozilima, mjesto i način nezgode, brzina kretanja vozila, vremensko prostorna analiza, te  mišljenja, da danju za vrijeme padanja kiše, dobre vidljivosti i mokrog asfaltnog kolovoza, na magistralnom putu u naselju gdje je put prav i pregledan, na mjestu gdje se na magistralni put sa desne strane priključuje pristupni put, a sa lijeve strane parking prostor auto servisa u uslovima neograničenja brzine kretanja vozila saobraćajnim znakom i po kolovozu obilježene uzdužne središnen isprekidane linije, u saobraćajnoj situaciji kada je putničko vozilo Audi otpočinjalo sa isključivanjem sa magistralnog puta na paking prostor auto servisa lijevim skretanjem, vozač putničkog vozila Pasat nije održao bezbjedno podužno odstojanje iza putničkog vozila Audi, zbog čega je došlo do naleta čeone desne strane putničkog vozila Pasat na zadnju lijevu stranu putničkog vozila Audi, na desnoj kolovoznoj traci, u zoni osovine kolovoza, sa središtem kontaktnih površina na udaljenosti 4,10 m od lijeve ivice kolovoza posmatrano u smjeru kretanja vozila. </span><span class="s1">Propust vozača putničkog vozila Pasat smatra se osnovnim razlogom za nastanak ove nezgode.</span><span> U datim uslovima i opisanoj saobraćajnoj situaciji vozač putničkog vozila Audi isključivao se vozilom sa magistralnog puta lijevim skretanjem, na mjestu koje je dozvoljavalo izvršenje takve radnje vozilom. </span><span class="s1">Ako vozač putničkog vozila Audi  o namjeri preduzimanja isključivanja vozila sa magistralnog puta lijevim skretanjem nije obavještavao ostale učesnike u saobraćaju dajući im znak pokazivačem pravca, učinio je propust koji se smatra doprinosom za nastanak ove nezgode.</span><span> Ako vozač putničkog vozila Audi prije započetog isključivanja vozila sa magistralnog puta lijevim skretanjem, nije vozilo bočno izmicao u lijevo, prema osovini kolovoza, učinio je propust koji se smatra doprinosom nastanku ove nezgode. Ako je vozač putničkog vozila Audi predhodno izmicao vozilo u desno, pa zatim u lijevo, pri podužnom kretanju magistralnim putem ispred putničkog vozila Pasat, kako to opisuje vozač putničkog vozila Pasat, tada je vozač putničkog vozila Audi promijenio poziciju vozila na kolovozu, stvarajući prepreku na putanji kretanja putničkog vozila Pasat što bi se smatralo osnovnim razlogom za nastanak ove nezgode ( ova saobraćajna situacija može se egzaktno potvrditi ili isključiti, ako se spis dopuni fotografijama oštećenja koja su nastala na putničkom vozilu Pasat i putničkom vozilu Audi ). </span>
</p>
<p class="p6"></p>
<p class="p6">
<span>U dopuni nalaza od 23.03.2010.godine, datog na osnovu fotografija u boji 5 komada, snimljene na dan nezgode 02.10.2009.godine na magistiralnom putu N. ( mjesto nezgode ), dat je položaj vozila na kraju nezgode, oštećenja nastala na vozilima, kontaktne površine vozila, uzajamni kontaktni položaj vozila, te mišljenja, - utvrdjeni kontaktni položaj putničkih vozhila na desnoj kolovoznoj traci magistralnog puta isključuje saobraćajnu situaciju u kojoj bi vozač putničkog vozila Audi predhodno izmicao vozilo u desno, pa zatim u lijevo pri podužnom kretanju magistralnim putem ispred putničkog vozila Pasat. Reagovanje vozača putničkog vozila Pasat na opasnost preduzimanjem bočnog izmicanja vozila u desno je atipično za saobraćajnu situaciju u kojoj iznenadna pokretna prepreka nailazi sa desne strane, jer je tipično reagovanje preduzimanje bočnog izmicanja vozila u lijevo, u namjeri udaljenja vozila od nailazeće iznenadne prepreke sa desne strane. </span>
</p>
<p class="p6"></p>
<p class="p6">
<span>Sud je cijenio odbranu okrivljenog pa je mišljenja da ista nije usmjerena na izbjegavanje sopstvene krivice, ovo sa razloga što se odbrana okrivljenog podudara sa izvedenim dokazima, prvstveno sa nalazom i mišljenjem vještaka saobraćajne struke i njegovom dopunom i sa ostalim izvedenim dokazima i što okrivljeni ne negira činjenicu da je u konkretnom slučaju usled njegovog propusta došlo do ove saobraćajne nezgode i nijednom izvedenom dokazu nije prigovoreno.</span>
</p>
<p class="p6"></p>
<p class="p6">
<span>U konkretnom slučaju okrivljeni se nije pridržavao saobraćajnih propisa i ugrozio saobraćaj na način što je upravljajući svojim PMV marke VW Pasat , na magistralnom putu iz pravca Bijelo Polje u pravcu Prijepolja u mjestu N., nije držao potrebno odstojanje, dok se kretao iza PMV Audi 6, i tako postupao  protivno čl. 83. ZOBS-a na putevima, kojim je propisano, - vozač je dužan da drži potrebno odstojanje kada se kreće iza drugog vozila, tako da, s obzirom na brzinu kretanja vozila i druge okolnosti saobraćaja, može bezbjedno da zaustavi vozilo u slučaju da vozilo ispred njega naglo preduzme radnju kočenja. </span>
</p>
<p class="p6"></p>
<p class="p6">
<span>Dakle, sa svega izloženog jasno proizilazi da je okrivljeni počinio krivično djelo na način kako je to predstavljeno optužnim aktom tužioca, a što je za posledicu imalo nastupanje lakih tjelesnih povreda kod oštećenog K.M.a, u vidu nagnječenja mekih tkiva glave, a na njegovom vozilu nastupila materijalna šteta. Okrivljeni je djelo počinio iz nehata, jer je bio svjestan da takvom vožnjom može doći do povredjivanja – učesnika u saobraćaju i imovinske štete na vozilima, ali je olako držao da takva posledica neće nastupiti ili da će to moći da spriječi.</span>
</p>
<p class="p8"></p>
<p class="p6">
<span>Za konkretno krivično djelo u Krivičnom Zakoniku CG, propisano je da će se učinilac kazniti novčanom kaznom ili zatvorom do jedne godine.</span>
</p>
<p class="p6"></p>
<p class="p6">
<span>Prilikom odlučivanja o vrsti i visini kazne sud je cijenio sve okolnosti iz čl. 42. KZ CG, koje utiču da kazna bude veća ili manja, pa je na strani okrivljenog našao olakšavajuće okolnosti, da se radi o relativno mladjem licu, oženjen, koji nije osudjivan,  te okolnosti nepridruživanja oštećenog krivičnom gonjenju, kao i njegovo korektno držanje tokom glavnog pretresa, te ostale utvrdjene okolnosti ( ličnost istog i dr. ), dok otežavajućih okolnosti nije našao. Ovaj sud je imajući u vidu utvrdjene olakšavajuće okolnosti okrivljenom za predmetno krivično djelo utvrdio kaznu preciziranu izrekom presude i istovremeno odredio da se ista neće izvršiti pod uslovom da okrivljeni u roku od jedne godine ne izvrši neko novo krivično djelo. Sud smatra da će se u konkretnom slučaju  i uslovnom osudom  kao blažom vrstom krivične sankcije, dovoljno uticati na okrivljenog da više ne vrši krivična djela odnosno da će se postići svrha izricanja uslovne osude iz čl. 52. u vezi čl. 4. st. 2. Krivičnog Zakonika CG, imajući u vidu kako se kritični dogadjaj desio. </span>
</p>
<p class="p6"></p>
<p class="p6">
<span>Shodno čl. 202 ZKP-a, sud je obavezao okrivljenog na plaćanje troškova krivičnog postupka u iznosu od  247,50 €, a koji troškovi se odnose na ime nagrade vještacima medicinske i saobraćajne struke za izvršena vještačenja, dok je paušal odmjeren s obzirom na trajanje i složenost krivičnog postupka kao i imovinske prilike okrivljenog u smislu čl. 199. ZKP-a.</span>
</p>
<p class="p6"></p>
<p class="p6">
<span>Oštećeni K.M., radi ostvarivanja imovinsko pravnog zahtjeva upućuje se na parnicu, shodno čl. 212. ZKP-a. </span>
</p>
<p class="p6"></p>
<p class="p6">
<span>Sa iznijetog odlučeno je kao u izreci presude, shodno čl. 364. ZKP-a.</span>
</p>
<p class="p6"></p>
<p class="p6"></p>
<p class="p3">
<span class="s1">OSNOVNI SUD U BIJELOM POLJU</span>
</p>
<p class="p10">
<span class="s1">Dana: 03.06.2010.godine</span>
</p>
<p class="p11"></p>
<p class="p8">
<span class="s1">Zapisničar,							              S u d i j a,</span>
</p>
<p class="p8">
<span class="s1">Ljiljana Popović s.r.   	                                                       Rahmo Banda s.r.</span>
</p>
<p class="p8"></p>
<p class="p8"></p>
<p class="p2"></p>
<p class="p4"></p>


</body>
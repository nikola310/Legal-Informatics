<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:justify;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Arial;font-size:14pt;}
.p4{text-align:start;hyphenate:auto;font-family:Times New Roman;font-size:12pt;}
.s1{font-size:14pt;font-weight:bold;}
</style>
<meta content="milosav.zekic" name="author">
</head>
<body class="b1 b2">
<p class="p1">
<span>OSNOVNI SUD U ROŽAJAMA</span>
</p>
<p class="p1">
<span>K.br.  103/11</span>
</p>
<p class="p2"></p>
<p class="p2">
<span>U IME NARODA</span>
</p>
<p class="p2"></p>
<p class="p1">
<span>	OSNOVNI SUD U ROŽAJAMA, kao prvostepeni krivični sud i to sudija Milosav Zekić, kao sudija pojedinac, uz učešće zapisničara Azre Dacić, rješavajući po optužnom predlogu Osnovnog državnog tužilaštva Rožaje Kt.br. 108/11 od 03.06.2011.g. podnijet protiv optuženog H. M. iz naselja Ibarac, Opština Rožaje, zbog krivičnog djela kradja iz čl. 239. st. 1. Krivičnog zakonika, nakon održanog glavnog i javnog pretresa u prisustvu Zamjenika Osnovnog državnog tužioca Selmanović Armina i optuženog, a u odsustvu Zaštitnika imovinskopravnih interesa Crne Gore, dana 21.06.2011.g. donio je i javno objavio</span>
</p>
<p class="p1"></p>
<p class="p2">
<span>P R E S U D U</span>
</p>
<p class="p1"></p>
<p class="p1">
<span>	Optuženi H. M. JMBG, od oca A. i majke H, rodj. Š, rodjen u Rožajama, živi u naselju Ibarac, Opština Rožaje, drž. CG, pismen, završio srednju školu, nezaposlen, neoženjen, nije odslužio vojni rok, siromašnog imovnog stanja, neosudjivan,</span>
</p>
<p class="p1"></p>
<p class="p1"></p>
<p class="p1">
<span>					K R I V     J E</span>
</p>
<p class="p1"></p>
<p class="p1">
<span>	Što je,</span>
</p>
<p class="p1">
<span>	dana 28.05.2011.g. oko 16 h u Rožajama iz kruga preduzeća AD "Gornji Ibar"-pogona Remont, oduzeo tudje pokretne stvari i to: 1 komad ovalnog gvoždja za osovine FI 150x1000 mm, 2 komada ovalnog gvoždja za osovine FI 50x700 mm, 1 komad osovine FI 50x1000 mm, 1 komad stezne glave za strug, 1 komad držača noževa, 1 komad klizača za mašinu debljaču, 2 komada noževa za sečku, 1 komad držača noža za sečku, 1 komad metalne ploče od radnog stoka bušilice dimenzija 30x40 cm x 2 i 2 komada držača noževa, vlasništvo Države Crne Gore, u namjeri da njihovim prisvajanjem sebi pribavi protivpravnu imovinsku korist u iznosu od 900,00 eura, na način što je ušao u otvoreni prostor pogona Remonta i iz istog oduzeto stvari,</span>
</p>
<p class="p1">
<span>	-čime je izvršio krivično djelo kradja iz čl. 239. st. 1. Krivičnog zakonika,</span>
</p>
<p class="p1">
<span>	pa mu sud primjenom pomenutog zakonskog propisa i čl. 4, 13, 15, 32, 36, 42, 52, 53, 54. Krivičnog zakonika i čl.  364.  Zakonika o krivičnom postupku  i z r i č e</span>
</p>
<p class="p1"></p>
<p class="p2">
<span>USLOVNU OSUDU</span>
</p>
<p class="p1"></p>
<p class="p1">
<span>	Kojom mu utvrdjuje kaznu zatvora u trajanju od 60 (šezdeset) dana i istovremeno odredjuje da se kazna neće izvršiti ukoliko osudjeni u roku od jedne godine ne izvrši novo krivično djelo.</span>
</p>
<p class="p1">
<span>	Da plati ovome sudu na ime troškova krivičnog postupka iznos od 88,00 eura.</span>
</p>
<p class="p1">
<span>	Da plati ovome sudu na ime paušala iznos od 30,00 eura, sve u roku od 15 dana po pravosnažnosti ove presude.</span>
</p>
<p class="p1">
<span>	Oštećena Država Crna Gora se radi ostvarivanja odštetnog zahtjeva upućuje na gradjansku parnicu.</span>
</p>
<p class="p1"></p>
<p class="p1"></p>
<p class="p2">
<span>O b r a z l o ž e nj e</span>
</p>
<p class="p1"></p>
<p class="p1"></p>
<p class="p1">
<span>	Osnovno državno tužilaštvo Rožaje, podnijelo je ovome sudu optužni predlog Kt.br. 108/11 od 03.06.2011.g. protiv optuženog H. M. iz naselja Ibarac, Opština Rožaje, zbog krivičnog djela kradja iz čl. 239. st. 1. Krivičnog zakonika  (KZ).</span>
</p>
<p class="p1">
<span>	Na glavnom pretresu Zamjenik ODT-a Selmanović Armin je ostao pri podnijetom optužnom predlogu, te je predložio da sud optuženog oglasi krivim zbog krivičnog djela koje mu je optužbom stavljeno na teret i da ga osudi na kaznu po zakonu.</span>
</p>
<p class="p1">
<span>	Na glavnom pretresu nije pristupio uredno pozvani Zaštitnik imovinskopravnih interesa Crne Gore, koji je dostavio pismeni podnesak u kojem je istakao da se pridružuje krivičnom gonjenju ODT-a u odnosu na optuženog i postavio odštetni zahtjev u iznosu od 900,00 eura, pa je sud pretres održao u njegovom odsustvu.</span>
</p>
<p class="p1">
<span>	Optuženi je priznao da je izvršio djelo za koje je optužen i svoju krivicu i objasnio da je dana 28.05.2011.g. oko 16,00 časova iz kruga preduzeća AD "Gornji Ibar" - otvorenog prostora pogona Remont oduzeo metalne predmete-osovine, pločice i dr. i utovario ih u putničko motorno vozilo marke "Golf III" u namjeri da iste proda kao otpad i vrati dug u iznosu od 20,00 eura, koji je morao da vrati toga dana. Da je tom prilikom  naišla patrola policije i stvari mu oduzela. Pokajao se što je ovo uradio i čvrsto je obećao da neće vršiti bilo kakva krivična djela, pa je molio da ga sud što blaže kazni.</span>
</p>
<p class="p1">
<span>	Po ovoj krivičnopravnoj stvari, sud je izveo dokaze: pročitao potvrdu o privremeno oduzetim predmetima  Ispostave Rožaje broj KU od 28.05.2011.g., službenu zabilješku Ispostave Rožaje od 28.05.2011.g., izvještaj kriminalističke tehnike Ispostave Rožaje br. sl/11 od 28.05.2011.g., nalaz i mišljenje vještaka mašinske struke M. S, izvršio uvid u fotodokumentaciju Ispostave Rožaje br. sl-11 od 28.05.2011.g. i uvid u izvod iz kaznene evidencije na ime optuženog.</span>
</p>
<p class="p1">
<span>	Cijeneći iskaz optuženog i sve izvedene dokaze kako pojedinačno, tako i u medjusobnoj vezi u smislu čl. 360. st. 2. Zakonika o krivičnom postupku (ZKP), sud je nesumnjivo utvrdio činjenično stanje kao u dispozitivu ove presude.</span>
</p>
<p class="p1">
<span>	Utvrdjeno činjenično stanje proizilazi kako iz priznanja optuženog, tako i iz dokaza izvedenih u postupku.</span>
</p>
<p class="p1">
<span>	Naime, optuženi je priznao izvršenje djela, pa je sud njegov iskaz prihvatio kao jasan, potpun, objektivan i uvjerljiv, obzirom da isti nalazi oslonca u navodima iz službene zabilješke, izvještaja krim.tehnike, potvrde o privremeno oduzetim predmetima i fotodokumentacije Ispostave Rožaje, te i u nalazu i mišljenju vještaka mašinske struke koji je izvršio neposredan pregled oduzetih djelova, iz kojih se nesumnjivo utvrdjuje da je optuženi kritičnog dana iz kruga preduzeća AD "Gornji Ibar" - sa otvorenog prostora pogona Remont, vlasništvo Države Crne Gore oduzeo 1 komad ovalnog gvoždja za osovine FI 150x1000 mm, 2 komada ovalnog gvoždja za osovine FI 50x700 mm, 1 komad osovine FI 50x1000 mm, 1 komad stezne glave za strug, 1 komad držača noževa, 1 komad klizača za mašinu debljaču, 2 komada noževa za sečku, 1 komad držača noža za sečku, 1 komad metalne ploče od radnog stoka bušilice dimenzija 30x40 cm x 2 i 2 komada držača noževa čija je vrijednost iznosila 900,00 eura u namjeri da sebi pribavi protivpravnu imovinsku korist u naznačenom iznosu, kojom prilikom je zatečen od strane patrole policije, te su mu stvari oduzete. </span>
</p>
<p class="p1">
<span>	Dakle, u postupku je utvrdjeno da je optuženi dana 28.05.2011.g. oko 16 h u Rožajama iz kruga preduzeća AD "Gornji Ibar"-pogona Remont, oduzeo tudje pokretne stvari i to: 1 komad ovalnog gvoždja za osovine FI 150x1000 mm, 2 komada ovalnog gvoždja za osovine FI 50x700 mm, 1 komad osovine FI 50x1000 mm, 1 komad stezne glave za strug, 1 komad držača noževa, 1 komad klizača za mašinu debljaču, 2 komada noževa za sečku, 1 komad držača noža za sečku, 1 komad metalne ploče od radnog stoka bušilice dimenzija 30x40 cm x 2 i 2 komada držača noževa, vlasništvo Države Crne Gore, u namjeri da njihovim prisvajanjem sebi pribavi protivpravnu imovinsku korist u iznosu od 900,00 eura, na način što je ušao u otvoreni prostor pogona Remonta i iz istog oduzeto stvari.</span>
</p>
<p class="p1">
<span>	U konkretnom slučaju optuženi je bio svestan svog djela tj. svestan radnje, posledice i uzročnog odnosa izmedju njih i to je htio, pa je postupao sa direktnim umišljajem.</span>
</p>
<p class="p1">
<span>	Imajući u vidu utvrdjeno činjenično stanje, sud je djelimično izmijenio činjenični opis djela iz optužbe, kao u dispozitivu ove presude i prilagodio ga utvrdjenom činjeničnom stanju smatrajući da time nije povrijedjen identitet optužbe i presude.</span>
</p>
<p class="p1">
<span>	Iz ovakvog iznijetog i utvrdjenog činjeničnog stanja nesumnjivo proizilazi da su u radnjama optuženog sadržani svi bitni elementi krivičnog djela kradje iz čl. 239. st. 1. KZ, za koje djelo je sud istog oglasio krivim i izrekao mu uslovnu osudu, utvrdjujući mu pritom kaznu zatvora u trajanju od 60 (šezdeset) dana i istovremeno odredio da se kazna neće izvršiti ukoliko isti u roku od jedne godine ne izvrši novo krivično djelo.</span>
</p>
<p class="p1">
<span>	Prilikom izricanja ovakve vrste krivične sankcije, sud je imao u vidu težinu izvršenog krivičnog djela, stepen krivice optuženog, stepen nastupele posledice, cijeneći pritom kao olakšavajuće okolnosti raniju neosudjivanost optuženog, njegovo priznanje za izvršeno djelo, kajanje i obećanje da ubuduće neće vršiti bilo kakva krivična djela, siromašno imovno stanje i okolnost da se odlučio da oduzme ove stvari da bi iste prodao kao otpad i vratio dug od 20,00 eura, pa je sud u nedostatku otežavajućih okolnosti našao da je imalo mjesta izricanju ovakve vrste krivične sankcije, ubijedjen da će upozorenje uz prijetnju kazne u dovoljnoj mjeri uticati na optuženog da ubuduće ne vrši bilo kakva krivična djela i da će vaspitno djelovati na druge da ne čine ista ili slična djela.</span>
</p>
<p class="p1">
<span>	Na osnovu čl. 202. u vezi čl. 199. st. 2. tač. 1. ZKP sud je obavezao optuženog da plati ovome sudu na ime troškova krivičnog postupka iznos od 88,00 eura, koji troškovi se odnose na ime troškova za vještačenje.</span>
</p>
<p class="p1">
<span>	Na osnovu čl. 202. u vezi čl. 199. st. 2. tač. 9. i st. 3. ZKP u vezi čl. 2. Uredbe o izmjenama Uredbe o naknadi troškova u sudskim postupcima, sud je obavezao optuženog da plati ovome sudu na ime paušala iznos od 30,00 eura.</span>
</p>
<p class="p1">
<span>	Na osnovu čl. 212. st. 2. ZKP oštećena Država Crna Gora se radi ostvarivanja odštetnog zahtjeva upućuje na gradjansku parnicu, jer je u postupku utvrdjeno da su predmetne stvari oduzete od optuženog, te ih optuženi nije iskoristio za svoje potrebe.</span>
</p>
<p class="p1">
<span>	Sa izloženog odlučeno je kao u dispozitivu ove presude.</span>
</p>
<p class="p1"></p>
<p class="p1"></p>
<p class="p1">
<span>	OSNOVNI SUD U ROŽAJAMA, dana 21.06.2011.g.</span>
</p>
<p class="p1"></p>
<p class="p1"></p>
<p class="p1">
<span>Zapisničar,							S U D I J A,</span>
</p>
<p class="p1">
<span>Azra Dacić s.r.						Milosav Zekić</span><span class="s1">  </span><span>s.r. </span>
</p>
<p class="p1">
<span> </span>
</p>
<p class="p3"></p>
<p class="p1">
<span>PRAVNA POUKA: Protiv ove presude može se izjaviti žalba u roku od 8 dana od dana prijema iste i to Višem sudu u Bijelom Polju, a preko ovog suda.</span>
</p>
<p class="p1">
<span>	</span>
</p>
<p class="p1"></p>
<p class="p4"></p>
<p class="p4"></p>


</body>
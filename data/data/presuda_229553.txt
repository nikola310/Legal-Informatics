<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span class="span1">                                                            </span><span class="span1"></span><span class="span1">                                      K.br. 10/17</span>
</p>
<p>
<span class="span1">                                                                                          </span>
</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">OSNOVNI SUD U CETINJU, prvostepeni, krivični, sudija Jelena Perović uz učešće Popivoda Marije kao zapisničara, u krivičnom predmetu protiv okrivljenog Đ. Z. iz P., zbog krivičnog djela teško djelo protiv bezbjednosti javnog saobraćaja iz člana 348 stav 1 u vezi člana 339 stav 1 Krivičnog zakonika Crne Gore, odlučujući o optužnici Osnovnog državnog tužilaštva u Cetinju Kt.br. 12/17 od 23.02.2017. godine, koju je na glavnom pretresu zastupala Sanja Radunović, državni tužilac u Osnovnom državnom tužilaštvu u Cetinju, nakon održanog glavnog i javnog pretresa dana 31.03.2017. godine u prisustvu zastupnika optužbe, okrivljenog i njegovog branioca K. B., advokata iz P., donio je, a dana 03.04.2017. godine javno objavio</span>
</p>
<p>&nbsp;</p>
<p style="text-align:center;">
<span class="span1">PRESUDU</span>
</p>
<p>&nbsp;</p>
<p>
<span class="span1">Okrivljeni: Đ. Z., od oca Ž. i majke M., rođene R., rođen ... godine u P., gdje i prebiva, državljanin C. G., komercijalni tehničar, oženjen, otac troje djece, pismen, sa završnom srednjom školom, dobrog imovnog stanja, neosuđivan</span>
</p>
<p>&nbsp;</p>
<p style="text-align:center;">
<span class="span1">Kriv je</span>
</p>
<p>&nbsp;</p>
<p>
<span class="span1">Zato što je:</span>
</p>
<p>&nbsp;</p>
<p>
<span class="span1">Dana 13. avgusta 2016. godine, oko 23,05 časova, na magistralnom putu Cetinje-Podgorica, u mjestu Dobrska Župa, optšina Cetinje, upravljajući u saobraćaju putničkim motornim vozilom marke "Škoda Octavia", reg. oznaka PG ..., vlasništvo njegovog oca-oštećenog Đ. Ž. iz P., ne pridržavajući se saobraćajnih propisa iz člana 29 stav 2 i člana 182 stav 4. Zakona o bezbjednosti saobraćaja na putevima, ugrozio saobraćaj i doveo u opasnost imovinu čija vrijednost prelazi iznos od dvadeset hiljada eura, na način što, krećući se navedenim vozilom iz smjera Cetinja u smjeru Podgorice, pod dejstvom od 1,43% promila apsolutnog alkohola u krvi, nije vozilo u kretanju držao što bliže desnoj ivici kolovoza, da s obzirom na svoje psihofizičko stanje, uslove saobraćaja i stanje i karakteristike puta, ne ugrozi saobraćaj i time dovede u opasnost imovinu čija vrijednost prelazi iznos od dvadeset hiljada eura, iako je bio svjestan da je upravljanje vozilom pod dejstvom alkohola u toj količini zabranjeno i da ne pridržavanjem saobraćajnih propisa može izazvati saobraćajnu nezgodu, pa je na to pristao, usled čega je prilikom savlađivanja kritičnog poteza puta koji se prostire u obliku desne krivine, gledano u smjeru njegovog kretanja, vozilom prešao na prostor lijeve kolovozne trake u trenutku kada se tom kolovoznom takom iz smjera Podgorice u smjeru Cetinja, kretao svojim putničkim motornim vozilom marke "BMW" X6, reg oznaka PG ..., oštećeni L. M. iz P., usled čega je na prostoru lijeve saobraćajne trake lijeve kolovozne trake smjera kretanja vozila "Škoda Octavia" došlo do kontakta prednje lijeve strane vozila marke "Škoda Octavia" i zadnje bočne lijeve strane vozila marke "BMW" X6, van lijeve ivice puta gledano u smjeru kretanja vozila marke "Škoda Octavia", kojom prilikom je na vozilu marke "Škoda Octavia", vrijednosti 7.725,25 eura nastupila imovinska šteta u iznosu od 5.214,00 eura, dok je na vozilu marke "BMW" X6, vrijednosti 71.235,00 eura nastupila imovinska šteta u iznosu od 58.625,00 eura.</span>
</p>
<p>&nbsp;</p>
<p>
<span class="span1">- čime je učinio krivično djelo teško djelo protiv bezbjednosti javnog saobraćaja iz člana 348 stav 1 u vezi člana 339 stav 1 Krivičnog zakonika Crne Gore</span>
</p>
<p>&nbsp;</p>
<p>
<span class="span1">Pa mu sud primjenom citiranog zakonskog propisa te članova </span><span class="span1"> 2, 3, 4, 5, 15,16, 36, 42, 45, 46, 52, 53 i 54 Krivičnog zakonika Crne Gore, te članova 226, 229 i 374 Zakonika o krivičnom postupku Crne Gore izriče</span>
</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">Kojom mu prethodno utvrđuje kaznu zatvora u trajanju od 6 (šest) mjeseci i istovremeno određuje da se utvrđena kazna neće izvršiti ukoliko okrivljeni u roku od 2 (dvije)  godine po pravosnažnosti presude ne izvrši novo krivično djelo.</span>
</p>
<p>&nbsp;</p>
<p>
<span class="span1">Obavezuje se okrivljeni da na ime troškova krivičnog postupka uplati na račun budžetskih sredstava Crne Gore iznos od 132,00 eura, kao i 50,00 eura na ime sudskog paušala u roku od 15 dana po pravosnažnosti presude pod prijetnjom prinude naplate. </span>
</p>
<p>&nbsp;</p>
<p style="text-align:center;">
<span class="span1">Obrazloženje</span>
</p>
<p>&nbsp;</p>
<p>
<span class="span1">Optužnicom Osnovnog državnog tužilaštva u Cetinju Kt.br. 12/17 od 23.02.2017. godine okrivljenom Đ. Z. stavljeno je na teret izvršenje krivičnog djela</span><span class="span1"> teško djelo protiv bezbjednosti javnog saobraćaja iz člana 348 stav 1 u vezi člana 339 stav 1 Krivičnog zakonika Crne Gore. Zastupnik optužbe je prije završne riječi izmjenio činjenični opis dispozitiva kao u izreci presude i u završnoj riječi ostao pri izmjennjenoj optužnici i predložio sudu da okrivljenog oglasi krivim i osudi po zakonu.</span>
</p>
<p>&nbsp;</p>
<p>
<span class="span1">Okrivljeni je u svojoj odbrani naveo da je kritičnog dana bio na poslovnom ručku u B</span><span class="span1">.</span><span class="span1"> i da je negdje oko 14,30 časova popio prvu čašu točenog piva od 0.33 l, a potom je u periodu od nekih 60 minuta popio još dvije takve čaše, a oko 16,00 časova je započeo ručak koji je bio obiman i jak, dok je nakon ručka oko 17,30 časova popio još jednu čašu piva, nakon čega je nastavljen razgovor i prijatno druženje, ali bez konzumiranja alkohola, te da se nakon toga osjećao dobro i nije smatrao da ima bilo kakve smetnje da se bezbjedno vrati za Podgoricu pa je negdje oko 22,00 časa krenuo vozilom marke „Škoda Octavia“ reg. oznaka PG ..., koje je vlasništvo njegovog oca-Đ. Ž. iz pravca Budve u pravcu Podgorice, a preko Cetinja. Dalje je naveo da je dolaskom u Dobrsko selo izgubio kontrolu nad vozilom i prešao na suprotnu kolovoznu traku, gdje je ostvario kontakt sa nekim vozilom koje se kretalo iz pravca Podgorice u pravcu Cetinja, te da ne zna koji je razlog prelaska na suprotnu kolovoznu traku, a vjerovatno je došlo do dekoncentracije u vožnji, dok je vozilo kojim je upravljao bilo u ispravnom stanju, te da ne zna u koje vozilo je udario i u kojoj se saobraćajnoj traci kretalo, kao i da je u predmetnoj saobraćajnoj nezgodi zadobio lakše tjelesne povrede. Dodao je da je sjutradan, posle nezgode saznao da je udario u putničko motorno vozilo marke „BMW X6“ reg. oznaka PG ..., kojim je upravljao L. M. iz P., koji u nezgodi nije povrijeđen, a obzirom da je izazvao saobraćajnu nezgodu sa osiguranjem „Swiss“ je postigao dogovor da u vidu rata u roku od 20 godina naknadi pričinjenu štetu u iznosu od 47.350,00 eura. U završnoj riječi je prihvatio završnu riječ svog branioca koji je naveo da se okrivljeni kaje zbog izvršenog krivičnog djela, pa je zatražio od suda da uzme u obzir brojne olakšavajuće okolnosti na strani okrivljenog.</span>
</p>
<p>&nbsp;</p>
<p>
<span class="span1">Radi razjašnjenja ove krivično-pravne stvari sud je u dokaznom postupku: na saglasan predlog stranaka pročitao iskaze svjedoka-oštećenog Đ. Ž. dat na zapisniku pred ODT Cetinje Kti.br. 1/17 od 17.02.2017. godine, svjedoka-oštećenog L. M. dat na zapisniku pred ODT Cetinje Kti.br. 1/17 od 24.02.2017. godine, svjedoka R. J. dat na zapisniku pred ODT Cetinje Kti.br. 1/17 od 24.02.2017. godine, pročitao zapisnik o uviđaju saobraćajne nezgode UP OB Cetinje broj 74/2016 od 13.08.2016. godine sa skicom lica mjesta, pročitao nalaz i mišljenje sudskog vještaka saobraćajne struke od 30.01.2017. godine, pročitao izvještaj KCCG Odjeljenja za sudsku medicinu broj 1131 od 15.08.2016. godine, pročitao nalaz i mišljenje sudskog vještaka medicinske struke od 18.02.2017. godine, izvršio uvid u fotdokumentaciju CD saobraćajne nezgode UP OB Cetinje, pročitao izvod iz kaznene evidencije na ime okrivljenog i pročitao vansudsko poravnanje zaključeno između osiguravajućeg društva „S. o.“ AD P. i Đ. Z. broj 3565 od 30.12.2016. godine.</span>
</p>
<p>&nbsp;</p>
<p>
<span class="span1">Svjedok-oštećeni Đ. Ž. je u svom iskazu naveo da je vlasnik putničkog motornog vozila marke „Škoda Octavia“ reg. oznaka PG ..., koje inače koristi njegov sin Đ. Z., sa kojim i živi, te da se kritične noći nalazio u svojoj kući gdje je spavao, kada je putem telefona obaviješten da je njegov sin imao saobraćajnu nezgodu u mjestu Dobrska Župa, blizu Cetinja i da je prebačen u Urgentni centar u Podgorici, te da je nakon nekog vremena otišao na lice mjesta gdje je vidio havarisanu Škodu, koja je utovarena na šlep vozilo i prebačena na jedan plac u Podgorici. Dodao je da o detaljima same nezgode ništa ne zna, da se ne pridružuje krivičnom gonjenju i ne postavlja imovinsko-pravni zahtjev.</span>
</p>
<p>&nbsp;</p>
<p>
<span class="span1">Svjedok.-oštećeni L. M. je u svom iskazu naveo da je vlasnik putničkog motornog vozila marke „BMW X6“ reg. oznaka PG ..., ali se vozilo formalno pravno, zbog nekih carisnkih povoljnosti vodi na ime R. J., te da se kritičnog dana kretao navedenim vozilom iz pravca Podgorice u pravcu Cetinja, brzinom ne većom od 50 km/h, te da je u mjestu Dobrska Župa, kod fabrike vode, put kojim se kretao razdvajao na tri saobraćajne trake, od kojih su dvije bile namijenjene za kretanje vozila iz njegovog pravca, te da dok je vršio prestrojavanje u desnu saobraćajnu traku na njegovu stranu je preko pune linije prešlo vozilo marke „Škoda Octavia“, koje se kretalo is suprotnog pravca, iz pravca Cetinja u pravcu Podgorice, nakon čega je došlo do udara prednjeg dijela vozila „Škoda“ u zadnji bočni lijevi dio njegovog vozila. Dodao je da nije imao tjelesne povrede, a na vozilu je pričinjena šteta u iznosu od 58.625,00 eura, a vozilo je bilo kasko osigurano, kao i da je od osiguranja naplatio iznos od 47.000 eura, a ostatak će naplatiti u daljem postupku, da se ne pridružuje krivičnom gonjenju i ne postavlja imovinsko-pravni zahtjev.</span>
</p>
<p>&nbsp;</p>
<p>
<span class="span1">Svjedok R. J. je u svom iskazu navela da se vozilo marke „BMW X6“ reg. oznaka PG ... formalno vodi na njeno ime odnosno upisano je njeno ime kao ime vlasnika u saobraćajnoj dozvoli, a stvarni vlasnik je L. M., koji je njen prijatelj, pa je iz tih razloga pristala da njeno ime stoji u saobraćajnoj dozvoli, a radi nekih carinskih olakšica koje je imala prilikom uvoza ovog vozila. Dodala je ne zna ništa o saobraćajnoj nezgodi, osim iz kazivanja L. M., a kako se ne radi o njenom vozilu nema nikakav interes da učestvuje u daljem postupku.</span>
</p>
<p>&nbsp;</p>
<p>
<span class="span1">Iz zapisnika o uviđaju saobraćajne nezgode sa skicom lica mjesta proizilazi da se dana 13.08.2016. godine dogodila saobraćajna nezgoda čiji su učesnici L. M. koji je upravljao putničkim motornim vozilom marke </span><span class="span1">"BMW X6“, reg oznaka PG ... i Đ. Z. koji je upravljao putničkim motornim vozilom marke "Škoda Octavia", reg.oznaka PG ..., te da je lice mjesta magistralni put Cetinje-Podgorica, mjesto Dobrska Župa, gdje je kolovoz podijeljen na 3 saobraćajne trake, od kojih su dvije namijenjene za pravac Podgorica-Cetinje, a jedna za pravac Cetinje-Podgorica, te da su službenici UP na licu mjesta zatekli putničko mototrno </span><span class="span1">vozilo marke "Škoda Octavia", reg.oznaka PG ... u srednjoj kolovoznoj traci, koje je zadnjim krajem bilo okrenuto prema autobuskom stajalištu koje se nalazi na lijevoj strani kolovoza gledano iz pravca Podgorica-Cetinje, kao i putničko motorno vozilo </span><span class="span1">marke </span><span class="span1">"BMW X6“, reg oznaka PG ... zatečeno van kolovoza na zemljanoj površini uz desnu ivicu kolovoza, gledano iz pravca Podgorica-Cetinje. Iz zapisnika dalje proizilazi da je na licu mjesta zatečeno mjesto kontakta ova dva vozila koje se nalazi u srednjoj kolovoznoj traci, koja je namijenjena za saobraćaj Podgorica-Cetinje, te da je zatečeno stanje fotografisano, da su na vozilu „BMW X6“ nastala oštećenja: zadnjeg branika, zadnjeg lijevog točka sa amortizerom, kompletnog zadnjeg trapa, zadnjeg lijevog blatobrana, zadnjih lijevih vrata, prednjih lijevih vrata, 5 airbegova, zadnje desne felme, zadnjih desnih vrata, menjača, a moguća su i druga oštećenje, te da su na vozilu „Škoda“ nastala oštećenja: lijevog blatobrana, lijevog fara sa žmigavcem, lijevog točka sa amortizerom, lijevih vrata, veznog lima, branika, 2 airbega, prednjeg branika, a moguća su i druga oštećenja, a o svemu je sačinjena i skica lica mjesta.</span>
</p>
<p>&nbsp;</p>
<p>
<span class="span1">Iz nalaza i mišljenja sudskog vještaka saobraćajne struke proizilazi da se </span><span class="span1">dana 13.08.2016. godine dogodila saobraćajna nezgoda čiji su učesnici L. M. koji je upravljao putničkim motornim vozilom marke </span><span class="span1">"BMW X6“, reg oznaka PG ... i Đ. Z. koji je upravljao putničkim motornim vozilom marke "Škoda Octavia", reg.oznaka PG ..., te da kritično mjesto nezgode predstavlja dionicu magistralnog putnog pravca Cetinje-Podgorica, u mjestu Dobrska Župa, a na potezu puta koji se prostire u obliku blage desne krivine, gledano u smjeru kretanja prema Podgorici, te da je kolovoz puta od asvaltnog zastora ukupne operativne širine od 10,90 metara, podijeljen neprekidnom, razdjelnom linijom na dvije kolovozne trake, od kojih lijeva kolovozna traka, gledano prema Podgorici, podijeljena je isprekidanom razdjelnom linijom na dvije saobraćajne trake, dok je površina kolovoza u vrijeme nastanka nezgode bila suva, te da između desne i lijeve kolovozne trake postoji „razdjelna površina“ za prestrojavanje, a duž desne strane kolovoza u zoni mikro lokaliteta nezgode nalazi se autobusko stajalište, a sa lijeve strane locirana je metalna zaštita, kao i da na mikro lokalitetu nezgode,a sa desne strane kolovoza puta, posmatrano od Podgorice prema Cetinju postoji vertikalni saobraćajni znak izričitih naredbi „Ograničenje brzine kretanja na 50 km/h“. Vještak u svom nalazu i mišljenju zaključuje da je do predmetne saobraćajne nezgode došlo usled propusta u vožnji od strane vozača putničkog motornog vozila marke „Škoda“ reg. oznaka PG ..., a ovo se ogleda u tome što isti nije održavao bezbjedni smjer kretanja vozila desnom stranom kolovoza na bezbjednoj distanci od desne ivice puta u smjeru kretanja, već je prilikom savlađivanja kritičnog poteza puta, koji se prostire u obliku krivine, gledano u smjeru kretanja, a u fazi mimoilaženja sa putničkim motornim vozilom marke „BMW X6“ reg. oznaka PG ... koje se kretalo iz suprotnog smjera kretanja iz Podgorice prema Cetinju i to u trenutku kada je prostorna udaljenost između vozila bila kritična sa vozilom kojim je upravljao skrenuo na prostor lijeve kolovozne trake u smjeru kretanja, usled čega je došlo do fizičkog kontakta prednje lijeve strane vozila „Škoda Octavia“ i zadnje bočne lijeve strane vozila „BMW X6“ na prostoru lijeve kolovozne trake, smjera kretanja vozila „Škoda“, nakon čega je nastupila destabilizacija, rotiranje i skretanje vozila „BMW“ van kolovoza, po lijevoj strani puta, kao i da je ovom prilikom na vozilu „Škoda“ nastupila šteta u iznosu od 5.214,00 eura, a na vozilu „BMW“ šteta u iznosu od 58.625,00 eura. </span>
</p>
<p>&nbsp;</p>
<p>
<span class="span1">Iz </span><span class="span1">izvještaja KCCG Odjeljenja za sudsku medicinu broj 1131 od 15.08.2016. godine proizilazi da je nakon analize krvi Đ. Z. konstatovana koncentracija od 1,03 promila apsolutnog alkohola u krvi.</span>
</p>
<p>&nbsp;</p>
<p>
<span class="span1">Iz nalaza i mišljenja sudskog vještaka medicinske struke proizilazi da je koncentracija apsolutnog alkohola u krvi Đ. Z. u vrijeme odigravanja predmetne saobraćajne nezgode iznosila 1,43 promila ili 31,039 milimola u litru.</span>
</p>
<p>&nbsp;</p>
<p>
<span class="span1">Iz fotodokumentacije CD saobraćajne nezgode UP OB Cetinje se utvrđuje bliži izgled predmetnih vozila nakon nezgode, kao i izgled lica mjesta.</span>
</p>
<p>&nbsp;</p>
<p>
<span class="span1">Iz izvoda iz kaznene evidencije na ime okrivljenog proizilazi da je isti ranije neosuđivan.</span>
</p>
<p>&nbsp;</p>
<p>
<span class="span1">Iz vansudskog poravnanja zaključenog između osiguravajućeg društva „S. o.“ AD Podgorica i Đ. Z. broj 3565 od 30.12.2016. godine proizilazi da se Đ. Z. obavezuje da će pomenutnom osiguranju na ime regresnog duga, koji je prositekao iz predmetne saobraćajne nezgode isplatiti iznos od 47.349,58 eura, i to u 240 jednakih rata.</span>
</p>
<p>&nbsp;</p>
<p>
<span class="span1">Ocjenom navoda optužbe, odbrane okrivljenog, te ostalih provedenih dokaza, a cijeneći ih pojedinačno i u njihovoj međusobnoj povezanosti nesumnjivo je utvrđeno da je okrivljeni Đ. Z. izvršio krivično djelo koje mu je optužnicom stavljeno na  teret.</span>
</p>
<p>&nbsp;</p>
<p>
<span class="span1">Sud je na nesumnjiv način utvrdio da je okrivljeni dana </span><span class="span1">13. avgusta 2016. godine, oko 23,05 časova, na magistralnom putu Cetinje-Podgorica, u mjestu Dobrska Župa, optšina Cetinje, upravljajući u saobraćaju putničkim motornim vozilom marke "Škoda Octavia", reg. oznaka PG ..., vlasništvo njegovog oca-oštećenog Đ. Ž. iz Podgorice, ne pridržavajući se saobraćajnih propisa iz člana 29 stav 2 i člana 182 stav 4. Zakona o bezbjednosti saobraćaja na putevima, ugrozio saobraćaj i doveo u opasnost imovinu čija vrijednost prelazi iznos od dvadeset hiljada eura, na način što, krećući se navedenim vozilom iz smjera Cetinja u smjeru Podgorice, pod dejstvom od 1,43% promila apsolutnog alkohola u krvi, nije vozilo u kretanju držao što bliže desnoj ivici kolovoza, da s obzirom na svoje psihofizičko stanje, uslove saobraćaja i stanje i karakteristike puta, ne ugrozi saobraćaj i time dovede u opasnost imovinu čija vrijednost prelazi iznos od dvadeset hiljada eura, iako je bio svjestan da je upravljanje vozilom pod dejstvom alkohola u toj količini zabranjeno i da ne pridržavanjem saobraćajnih propisa može izazvati saobraćajnu nezgodu, pa je na to pristao, usled čega je prilikom savlađivanja kritičnog poteza puta koji se prostire u obliku desne krivine, gledano u smjeru njegovog kretanja, vozilom prešao na prostor lijeve kolovozne trake u trenutku kada se tom kolovoznom takom iz smjera Podgorice u smjeru Cetinja, kretao svojim putničkim motornim vozilom marke "BMW" X6, reg oznaka PG ..., oštećeni L. M. iz Podgorice, usled čega je na prostoru lijeve saobraćajne trake lijeve kolovozne trake smjera kretanja vozila "Škoda Octavia" došlo do kontakta prednje lijeve strane vozila marke "Škoda Octavia" i zadnje bočne lijeve strane vozila marke "BMW" X6, van lijeve ivice puta gledano u smjeru kretanja vozila marke "Škoda Octavia", kojom prilikom je na vozilu marke "Škoda Octavia", vrijednosti 7.725,25 eura nastupila imovinska šteta u iznosu od 5.214,00 eura, dok je na vozilu marke "BMW" X6, vrijednosti 71.235,00 eura nastupila imovinska šteta u iznosu od 58.625,00 eura</span><span class="span1">. Prednje činjenično stanje je utvrđeno iz provedenih dokaza, a najprije uviđajne dokumentacije i nalaza i mišljenja sudskog vještaka saobraćajne struke koji je u svom nalazu i mišljenju naveo da je do</span><span class="span1"> </span><span class="span1">predmetne saobraćajne nezgode došlo usled propusta u vožnji od strane vozača putničkog motornog vozila marke „Škoda“ reg. oznaka PG ..., okrivljenog Đ., a ovo se ogleda u tome što isti nije održavao bezbjedni smjer kretanja vozila desnom stranom kolovoza na bezbjednoj distanci od desne ivice puta u smjeru kretanja, već je prilikom savlađivanja kritičnog poteza puta, koji se prostire u obliku krivine, gledano u smjeru kretanja, a u fazi mimoilaženja sa putničkim motornim vozilom marke „BMW X6“ reg. oznaka PG ... koje se </span><span class="span1">kretalo iz suprotnog smjera kretanja iz Podgorice prema Cetinju i to u trenutku kada je prostorna udaljenost između vozila bila kritična sa vozilom kojim je upravljao skrenuo na prostor lijeve kolovozne trake u smjeru kretanja, usled čega je došlo do fizičkog kontakta prednje lijeve strane vozila „Škoda Octavia“ i zadnje bočne lijeve strane vozila „BMW X6“ na prostoru lijeve kolovozne trake, smjera kretanja vozila „Škoda“, nakon čega je nastupila destabilizacija, rotiranje i skretanje vozila „BMW“ van kolovoza, po lijevoj strani puta, kao i da je ovom prilikom na vozilu „Škoda“ nastupila šteta u iznosu od 5.214,00 eura, a na vozilu „BMW“ šteta u iznosu od 58.625,00 eura</span><span class="span1"> koji nalaz je sud cijenio kao jasan, stručan i objektivan. </span><span class="span1">Ovakvo činjenično stanje je potvrđeno iskazom svjedoka-oštećenog L. M.a koji je u svom iskazu naveo da je </span><span class="span1">dok je vršio prestrojavanje u desnu saobraćajnu traku na njegovu stranu preko pune linije prešlo vozilo marke „Škoda Octavia“, koje se kretalo is suprotnog pravca, iz pravca Cetinja u pravcu Podgorice, nakon čega je došlo do udara prednjeg dijela vozila „Škoda“ u zadnji bočni lijevi dio njegovog vozila, koji iskaz je sud cijenio kao istinit, a i sam okrivljeni je na istovjetan način predstavio kritični događaj, kao i fotodokumentacijom CD saobraćajne nezgode UP OB Cetinje. Činjenicu da se okrivljeni kritične prilike nalazio u alkoholisanom stanju sud je utvrdio iz izvještaja KCCG Odjeljenja za sudsku medicinu broj 1131 od 15.08.2016. godine i iz nalaza i mišljenja sudskog vještaka medicinske struke, koji nalaz je sud cijenio kao jasan, stručan i objektivan. </span>
</p>
<p>&nbsp;</p>
<p>
<span class="span1">Sud je cijenio i iskaze svjedoka-oštećenog Đ. Ž. i svjedoka R. J., ali isti svjedoci nijesu bili očevici predmetnoj događaja pa njihovi iskazi nemaju značaja za drugačije presuđenje u ovoj krivično-pravnoj stvari.</span>
</p>
<p>&nbsp;</p>
<p>
<span class="span1">Postupajući na prednje opisani način okrivljeni je prekršio odredbe člana 29 st. 2 Zakona o bezbjednosti saobraćaja na putevima kojima je propisano da je vozač dužan dа vozilo u kretаnju drži što bliže desnoj ivici kolovozа i nа tolikoj udаljenosti od te ivice dа, s obzirom nа brzinu kretаnjа vozilа, uslove sаobrаćаjа i nа stаnje i karakteristike putа, ne ugrožаvа druge učesnike u sаobrаćаju i ne izlаže sebe opаsnosti, kao i odredbu ćlana 182 stav 4 istog zakona kojom je predviđeno da je  pod dejstvom аlkoholа vozаč, odnosno lice zа koje se аnаlizom odgovаrаjućeg uzorkа krvi utvrdi sаdržаj аlkoholа veći od 0,3 g/kg ili аko je prisustvo аlkoholа u orgаnizmu utvrđeno odgovаrаjućim sredstvimа ili аpаrаtimа zа mjerenje аlkoholisаnosti (аlkometrom i dr.) veće od 0,3 g/kg.</span>
</p>
<p>
<span class="span1">   </span>
</p>
<p>
<span class="span1">Po nalaženju suda okrivljeni je </span><span class="span1">bio svjestan da upravljajući vozilom na prednje opisani način ugrožava javni saobraćaj i dovodi u opasnost imovinu čija vrijednost prelazi iznos od 20.000,00 eura,</span><span class="span1"> </span><span class="span1">pa je na to pristao, </span><span class="span1">postupajući sa eventualnim umišljajem kao oblikom krivice, </span><span class="span1">dok je u odnosu na težu posledicu-pričinjenu imovinsku štetu na vozilu marke „Škoda“ u iznosu od </span><span class="span1">5.214,00 eura, a na vozilu marke „BMW“ u iznosu od 58.625,00 eura</span><span class="span1"> </span><span class="span1">postupao sa svjesnim nehatom, jer je znao da njegovom radnjom takva posledica može nastupiti, ali je olako držao da do toga neće doći, </span><span class="span1">čime su se u njegovim radnjama stekli svi bitni objektivni i subjektivni elementi bića krivičnog djela teško djelo protiv bezbjedosti saobraćaja iz čl. 348 st. 1 u vezi sa  čl. 339 st. 1 Krivičnog zakonika Crne Gore, koje mu je stavljeno na teret.</span>
</p>
<p>&nbsp;</p>
<p>
<span class="span1">Prilikom izbora vrste i visine krivične sankcije sud je, u smislu čl. 42 Krivičnog Zakonika, cijenio sve okolnosti koje utiču da kazna bude manja ili veća (olakšavajuće ili otežavajuće okolnosti) pa je od olakšavajućih okolnsti cijenio cijenio činjenicu da je okrivljeni otac troje djece, ranije neosuđivan, što je utvrdio uvidom u izvod iz kaznene evidencije na ime okrivljenog, činjenicu da se nijedan od oštećenih nije pridružio krivičnom gonjenju, kao i činjenicu da se okrivljeni nakon predmetne nezgode obavezao da će „Swiss“ osiguranju </span><span class="span1">na </span><span class="span1">ime regresnog duga, koji je prositekao iz predmetne saobraćajne nezgode isplatiti iznos od 47.349,58 eura, i to u 240 jednakih rata, a isto je utvrđeno uvidom u vansudsko poravnanje broj 3565 od 30.12.2016. godine</span><span class="span1">, koje okolnosti je cijenio kao naročito olakšavajuće, dok otežavajućih oklnosti nije bilo, pa je imajući u vidu i stepen krivice za izvršeno krivično djelo sud mišljenja da radi krivično pravne zaštite prema okrivljenom nije nužno primijeniti kaznu, već da će se samim upozorenjem uz prijetnju kaznom kao u izreci presude, koju je sud ublažio ispod zakonom propisanog minimuma za predmetno krivično djelo shodno čl. 45 i 46 Krivičnog zakonika Crne Gore, i rokom provjeravanja od 2 (dvije) godine na okrivljenog u dovoljnoj mjeri uticati da ubuduće ne vrše krivična djela čime će u potpunosti biti izvršena svrha izricanja uslovne osude iz čl.52 Krivičnog Zakonika Crne Gore, a u okviru opšte svrhe izricanja krivičnih sankcija iz čl.4 st.2 Krivičnog Zakonika Crne Gore.</span>
</p>
<p>
<span class="span1"> </span>
</p>
<p>
<span class="span1">Odluka o troškovima donijeta je shodno čl. 226 i 229 Zakonika o krivičnom postupku u ukupnom iznosu od </span><span class="span1"> 132</span><span class="span1">,00 eura</span><span class="span1">, a isti se odnose na ime vještačenja po sudskom vještaku saobraćajne struke M. Š. u iznosu od 93,50 eura i na ime vještačenja po sudskom vještaku medicisnke struke Krstu Nikoliću u iznosu od 38,50 eura, kao i na ime sudskog paušala u iznosu od po 50,00 eura, koji iznos je određen shodno složenosti predmeta, dužini trajanja postupka i imovinskim prilikama okrivljenog.</span>
</p>
<p>&nbsp;</p>
<p>
<span class="span1">Na osnovu izloženog, a shodno čl.374 Zakona o krivičnom postupku, odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U CETINJU</span>
</p>
<p style="text-align:center;">
<span class="span1">Dana 03.04.2017.  godine</span>
</p>
<p>&nbsp;</p>
<p>&nbsp;</p>
<p>
<span class="span1">ZAPISNIČAR</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">                                   SUDIJA</span>
</p>
<p>
<span class="span1">Popivoda Marija                                                                                 Jelena Perović</span>
</p>
<p>&nbsp;</p>
<p>
<span class="span1">PRAVNA POUKA: </span>
</p>
<p>&nbsp;</p>
<p>
<span class="span1">Protiv ove presude dozvoljena je </span>
</p>
<p>
<span class="span1">žalba u roku od 15 dana od dana prijema pismenog</span>
</p>
<p>
<span class="span1">otpravka presude, Višem sudu u Podgorici, a preko</span>
</p>
<p>
<span class="span1">ovog suda.</span>
</p>
<p>&nbsp;</p>
<p>&nbsp;</p>
<p>
<span class="span1">ZTO: Popivoda Marija</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
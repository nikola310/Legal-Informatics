<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial';font-weight:800;font-style:italic }
.span2{;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p>
<span class="span1"></span>
</p>
<p style="text-align:right">
<span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2">                 K. 752/13</span>
</p>
<p>&nbsp;</p>
<p style="text-align:center;">
<span class="span2">U IME CRNE GORE</span>
</p>
<p>&nbsp;</p>
<p>
<span class="span2">OSNOVNI SUD U PODGORICI, sudija Nada Rabrenović, uz učešće Radojke Rakočević, kao zapisničara, u krivičnom predmetu protiv okrivljenog Š. M.,  koga u ovom postupku brani adv. M. B. iz P., zbog  krivičnog djela nedozvoljeno držanje oružja i eksplozivnih materija iz čl.403 st.1 Krivičnog zakonika Crne Gore, po Optužnom predlogu Osnovnog državnog tužilaštva u Podgorici, Kt. br. 1057/13 od 18.09.2013.godine, nakon održanog glavnog i javnog pretresa dana 02.04.2014. godine u prisustvu D. I., savjetnika na radu kod  Osnovnog državnog tužilaštva  u Podgorici,  okrivljenog Š. M. i branioca okrivljenog Š. M., adv. M. B., donio je i dana 03.04.2014. godine javno objavio,</span>
</p>
<p>&nbsp;</p>
<p style="text-align:center;">
<span class="span2">P R E S U D U</span>
</p>
<p>&nbsp;</p>
<p>
<span class="span2">OKRIVLJENI:</span>
</p>
<p>
<span class="span2">Š. M., od oca V., i majke S., rođene M., rođen .... godine u C., sa prebivalištem u P., Bulevar ... br.14/4, završio srednju ekonomsku školu, nezaposlen, neoženjen, srednjeg imovnog stanja, okrivljenom presudom Osnovnog suda u Podgorici, Km.07/78 od 05.12.2007.godine zbog krivičnog djela iz čl.399 KZ, izrečena vaspitna mjera pojačan nadzor od strane organa starateljstva, presudom Osnovnog suda u Podgorici, Km.07/115 od 04.01.2008.godine, zbog krivičnog djela iz čl.250 KZ, izrečena vaspitna mjera pojačan nadzor od strane organa starateljstva, presudom Osnovnog suda u Podgorici Km.br.14/10 od 10.06.2010.godine zbog krivičnog djela iz čl.151 KZ, izrečena vaspitna mjera pojačan nadzor od strane organa starateljstva i presudom Osnovnog suda u Podgorici K.1387/08 od 17.06.2010.godine, zbog krivičnog djela iz čl.376 KZ, izrečena vaspitna mjera pojačan nadzor organa starateljstva,</span>
</p>
<p>&nbsp;</p>
<p style="text-align:center;">
<span class="span2">K r i v   j e,</span>
</p>
<p>
<span class="span2">Zato što je :</span>
</p>
<p>
<span class="span2">Dana 28.02.2013.godine, oko 20,00 časova, u Podgorici, u ..., svjestan svog djela, čije izvršenje je htio znajući da je njegovo djelo zabranjeno, suprotno  čl.10a st. 2 Zakona o oružju, neovlašćeno nabavio, držao i nosio pištolj marke "P.B. ", kal. ...,  fabričkog broja ..., sa pet metaka u okviru, koji je odbacio u korpu za otpatke prilikom nailaska službenika Uprave policije PJ Podgorica, a zatim se dao u bjekstvo, </span>
</p>
<p>
<span class="span2">- čime je izvršio krivično djelo nedozvoljeno držanje oružja i eksplozivnih materija iz čl. 403 st. 1 Krivičnog zakonika Crne Gore.</span>
</p>
<p>
<span class="span2">Pa sud okrivljenom, primjenom citiranih zakonskih odredbi, te čl. 2, 4, 5, 32, 36 i 42 Krivičnog zakonika Crne Gore, te čl. 229 i čl. 374 Zakonika o krivičnom postupku, </span>
</p>
<p style="text-align:center;">
<span class="span2">O S U Đ U J E</span>
</p>
<p>
<span class="span2">Na kaznu zatvora, u trajanju od 3 (tri) mjeeca.</span>
</p>
<p>
<span class="span2">Obavezuje se okrivljeni da, na ime troškova krivičnog postupka - sudskog paušala uplati ovom Sudu  iznos od 30,00 eura,  u roku od 15 dana po pravosnažnosti presude.</span>
</p>
<p>
<span class="span2">Sud okrivljenom, na osnovu čl. 66, 67 i 75 Krivičnog zakonika Crne Gore, i z r i č e</span>
</p>
<p style="text-align:center;">
<span class="span2">MJERU BEZBJEDNOSTI</span>
</p>
<p>
<span class="span2">Oduzimanje predmeta, i to: pištolja marke "P.B. ", kal. ...,  fabričkog broja ...., sa pet metaka u okviru.</span>
</p>
<p>&nbsp;</p>
<p style="text-align:center;">
<span class="span2">O b r a z l o ž e nj e</span>
</p>
<p>&nbsp;</p>
<p>
<span class="span2">Optužnim predlogom Osnovnog državnog tužilaštva u Podgorici Kt.br. 1057/13 od 18.09.2013.godine,  okrivljenom Š. M., stavljeno je na teret da je izvršio krivično djelo nedozvoljeno držanje oružja i eksplozivnih materija iz čl.403 st.1 Krivičnog zakonika. Zastupnik optužbe u završnoj riječi navela je, da u cjelosti ostaje pri podnijetom optužnom predlogu i predložila je sudu da okrivljenog Š. M. oglasi krivim  zbog krivičnog djela stavljenog mu na teret i da ga osudi po zakonu u granicama koje zakon predviđa za to krivično djelo, te da mu shodno odredbi čl.75 Krivičnog zakonika Crne Gore izrekne mjeru oduzimanje  predmeta. </span>
</p>
<p>
<span class="span2">Okrivljeni Š. M. u svojoj odbrani pred ovlašćenim tužiocem Osnovnog državnog tužilaštva u Podgorici od 17.09.2013.godine naveo je, da je kritične večeri stajao na platou ispred restorana "M.", ne zna koliko je bilo tačno sati, osim da je bio mrak, i u jednom trenutku, ispred restorana "M.", na cesti zaustavio se džip policije, sa zatamljenim staklima, sive boje, marke "Nissan pajero". Neporedno prije toga što je opisao, taj džip je prošao dijelom puta u čijoj blizini je stajao, i uhvatio je jedan krug a zatim ponovo prošao kolovozom i zaustavio se. Inače ta ista patrola policije predmetnog dana ga je pretresala dva ili tri puta, pa kada je vidio da su iz džipa istrčala dva policajca sa izvađenim pištoljima a koje policajce je  prepoznao  kao J. i R.jer  su ga skoro svaki dan pretresali po gradu, i ti policajci su krenuli prema njemu.Iz straha je pobjegao, i prošao je kroz prolaz gdje se nalazi restoran "M.", trčećim korakom, a te večeri ni u ruci ni za pojasom nije imao pištolj, niti je tom prilikom bacio bilo šta u kantu za smeće. Uspio je da kroz dvorišni dio iza zgrade pobjegne prema Sportskom centru "M.", a nakon toga svojoj kući gdje živi u Bulevaru ...</span>
</p>
<p>
<span class="span2">U svojoj odbrani na glavnom pretresu od 02.04.2014.godine okrivljeni Š. M. naveo je, da priznaje svoju krivicu za krivično djelo stavljeno mu na teret, da je pištolj koji je nađen u smeću kod Restorana "M." u P., njegovo vlasništvo, a isti je kupio zbog svoje lične bezbjednosti jer je u to vrijeme imao neke probleme, i dobijao je neka </span><span class="span2">pisma i prijeteće poruke. Nije imao oružni list za navedeni pištolj, a nije mu bilo poznato  da ne može nositi pištolj bez oružnog lista.U to vrijeme potraživala ga je policija jer je trebao da izdržava kaznu zatvora, i pored njega se tom prilikom zaustavio crni džip, u blizini Restorana "M.", gdje je stajao pored trotoara, koji se od jednom zaustavio i iz džipa su izašlia četvorica muškaraca koji su bili obučeni u crne kombinezone, a nije znao da se radilo o policajcima.Ta četvorica muškaraca kada su izašla iz džipa krenula su put njega, i  pištolj koji mu se nalazio za pojasom od trenerke, izbacio je  rukom i odbacio  u kantu za smeće, a to je uradio iz straha jer su mu prije 20 dana u odnosu na predmetni  događaj neki momci pucali kod zgrade u kojoj živi pa je iz straha bacio taj pištolj i pobjegao je kroz Restoran "M.". Kada je odbacio  pištolj i krenuo da bježi, jedan od tih muškaraca je rekao "Stani! Policija", i jedan od njih  potrčao je  za njim a jedan od policajaca je izvadio pištolj ali ne zna koji  od njih je to uradio i tada nije stao jer je bio u strahu obzirom da je svakodnevno bio zaustavljan od policije.</span>
</p>
<p>
<span class="span2">Objašnjavajući razliku u svojoj odbrani iznijetoj pred ovlašćenim tužiocem Osnovnog državnog tužilaštva u Podgorici kada nije priznao krivično djelo koje mu je stavljeno na teret i kada je naveo, da nije od sebe odbacio pištolj, niti je isti imao, te da se zaustavilo policijsko vozilo i da su iz džipa istrčala dvojica policajaca s izvađenim  pištoljima, od kojih je jedan bio J. a jedan R., i da je iz straha pobjegao od policije, i na glavnom pretresu kada je drugačije predstavio predmetni događaj i priznao da je predmetni pištolj njegov,  i da je pištolj  odbacio u kantu za smeće, okrivljeni Š.  M. naveo je, da se ne sjeća da je iznosio svoju odbranu pred ovlašćenim tužiocem, a inače ima zdrastvene, odnosno, psihičke probleme zbog kojih se još uvjek nije obraćao ljekaru ali je planirao da se javi psihijatru u ustanovi gdje izdržava kaznu zatvora, a zdrastvene probleme ima u smislu da se iz spavanja često budi a i zaboravlja stvari koje su mu se desile. Pojasnio je, da je na trotoaru gdje je stajao bio mrak tako da se nije moglo vidjeti, da li džip koji se zaustavio ima vidne oznake policije, i nije mogao zaključiti da se radi o policijskom džipu, a ispred njega se nalazio bilbord, pa nije mogao to da vidi a i prepao se i pobjegao, te da je predmetni pištolj nosio zbog svoje sigurnosti, jer ima izraziti strah  od nekih ljudi.</span>
</p>
<p>
<span class="span2">Branilac okrivljenog adv. M. B. u završnoj riječi naveo je, da njegov branjenik  u svojoj odbrani pred Osnovnim državnim tužilaštvom u Podgorici od 17.09.2013. godine, negirao je izvršenje predmetnog krivičnog djela, a polazeći od sadržine iskaza svjedoka saslušanih na glavnom pretresu izvodi se zaključak, da su svojim iskazima svjedoci u potpunosti potvrdili odbranu okrivljenog iz prethodnog postupka. Međutim, njegov branjenik Š. M. je na glavnom pretresu priznao izvršenje krivičnog djela koje mu je stavljeno na teret, i pored činjenice što iskazi saslušanih svjedoka nijesu potvrdili njegovo priznanje izvršenja krivičnog djela, a koje priznanje je dao na glavnom pretresu. Okrivljeni Š. M.  je na glavnom pretresu objasnio iz kojih razloga je nabavio predmetni pištolj, odnosno, da je Š. M. nabavio pištolj samo zbog svoje lične bezbjednosti jer je u to vrijeme primao ozbiljne  prijetnje putem pisma i poruka, i da pištolj nije nabavio radi vršenja krivičnih djela, pri tom okrivljeni nije bio upućen da nabavljanje i držanje takvog oružja građanima nije dozvoljeno, mada ga to u konkretnom ne izvinjava.Kako je njegov branjenik Š. M. priznao izvršenje krivičnog djela, i u dovoljnoj mjeri pomogao da se predmetna krivičnopravna stvar razriješi, predložio je sudu da te okolnosti ima u vidu i da prilikom odmjeravanja kazne njegovom branjeniku izrekne što blažu kaznu čak i ispod zakonskog minimuma, a po mogućnosti i uslovnu osudu jer je njegov branjenik svojim postupanjem na glavnom pretresu,  zaslužio od suda jednu takvu naklonost i blagodet.</span>
</p>
<p>
<span class="span2">Okrivljeni Š. M. u završnoj riječi prihvatio je završnu riječ svog branioca, kojoj nije imao šta da doda.</span>
</p>
<p>
<span class="span2">Sud je u dokaznom postupku, saslušao svjedoke R. Ž., J. Ž. i Č. J., izvršio uvid u Fotodokumentaciju Uprave policije PJ Podgorica, br.12-28-244-191/402 od 01.03.2013.godine, pročitao Izvještaj o DNK analizi Forenzičkog centra Danilovgrad, br.728/13, dostavljen uz Dopis Forenzičkog centra Danilovgrad, 07 broj 244/13-2-728 od 18.07.2013.godine, sa Fotodokumentacijom, pročitao Izvještaj o balističkoj analizi Forenzičkog centra Danilovgrad, br.729/13, dostavljen uz Dopis Forenzičkog centra Danilovgrad, 07 broj 244/13-2-729 od 24.07.2013.godine i pročitao Izvod iz kaznene evidencije Uprave policije OB C., br.67/02-245/2166 od 02.10.2013.godine na ime okrivljenog Š. M..</span>
</p>
<p>
<span class="span2">Svjedok  R. Ž. u svom iskazu  pred ovlašćenim tužiocem Osnovnog državnog tužilaštva u Podgorici od 16.09.2013.godine naveo je, da su kao službenici policije interventnog voda,  dana 28.02.2013.godine, on i njegove kolege J. Ž. i Č. J., obavljali  redovnu patrolnu djelatnost u večernjoj smjeni od 19 do 07 časova, kada su od dežurnog starješine Š. A. obaviješteni, da se potražuje  lice Š. M., jer je za tim licem raspisana naredba suda za sprovođenje radi izdržavanja kazne zatvora. U trenutku kada su o tome obaviješteni,  nalazili su se u dijelu grada preko Morače, negdje oko ..., a negdje oko 22,15 časova dok su prolazili Bulevarom ..., ispred ugostiteljskog objekta "M.", pored jednog drveta primijetili su Š. M., kojeg su sva trojica od ranije poznavali, odnosno i po opisu i po izgledu su znali da je u pitanju Š. M..Kada je Š. M. ugledao njihovo službeno vozilo, na udaljenosti od 5 do 6 metara, izvadio je neki predmet sive boje koji mu se prethodno nalazio za pojasom, i bacio je taj predmet u kantu za otpatke, koja se nalazila pored njega. U dijelu gdje su zatekli Š. M. postavljen je bio jedan pano a tu se nalazilo i autobusko stajalište, pa je Š. M. kada su on i njegove kolege izašli iz službenog vozila i krenuli u njegovom pravcu, a nakon što je provirio iza tog panoa od sebe odbacio taj predmet i krenuo da trči u pravcu zgrade gdje se nalazi restoran "M.". Pošto je Š. M. krenuo da trči prema zgradi u kojoj je restoran "M.", vjerovatno je prošao kroz neki prolaz u dvorišni dio iza zgrade.Tada je potrčao za Š. M. okolo pored "E. b.", da bi pokušao da ga sustigne u dvorištu zgrade, dok je njegov kolega J. Ž. otrčao istim putem za Š., odnosno kroz prolaz, a njihov kolega Č. J.  ostao je  pored kante za otpatke da bi obezbjedio  mjesto gdje su vidjeli da je Š. M. bacio sivi predmet. Tom prilikom Š. M. je uspio da im umakne jer je prošao u okolini novoizgrađene garaže iza zgrade i obližnjeg vrtića, pa su se on i J. Ž. vratili kod njihovog kolege Č., a nakon toga je stigla ekipa za uviđaje, koja je izuzela predmet  iz kante za otpatke i tragove koje  su našli.  </span>
</p>
<p>
<span class="span2">U svom iskazu na glavnom pretresu od 02.04.2014.godine svjedok R. Ž. u bitnom je ponovio svoj iskaz koji je dao pred ovlašćenim tužiocem Osnovnog državnog tužilaštva u Podgorici od 16.09.2013.godine i dodao je, da se ne sjeća da li je njihovo službeno vozilo, te noći imalo policijske oznake, jer se ne sjeća kojim su vozilom bili, a bili su obučeni u kombinezone tamno teget boje, koji imaju policijske oznake.Pojasnio je, da je okrivljeni Š. M. bio udaljen od mjesta gdje su oni stali džipom  na nekih 10 - 20 metara, jer su Š. primijetili dok su bili vozilom u pokretu, a kada su vozilo zaustavili i izašli iz vozila bili su na nekih 10 metara od Š.. Radilo se o njihovim standardnim uniformama Interventne jedinice, po kojoj su prepoznatljvi a ne zna da li je  Š. M. mogao da vidi njihove oznake na uniformama ali su oni Š. M. vidjeli, i nije bila mrkla noć, nego je bila rasvjeta na mjestu gdje se sve to odvijalo a  tu se nalazio i jedan bilbord.Okrivljeni je iz ruke bacio predmet u kantu a ne sjeća se </span><span class="span2">da li je predmet  bio crne ili sive boje, a kada su došli iznad kante vidjeli su oružje tj.pištolj, a boja tog predmeta odnosno pištolja je upisana u Službenoj zabilješci koja je tom prilikom sačinjena.</span>
</p>
<p>
<span class="span2">Branilac okrivljenog adv. M. B. prigovorio je iskazu svjedoka R.  Ž. navodeći, da ovaj svjedok prilikom saslušanja pred ovlašćenim tužiocem  nije pominjao da je  vidio bilo kakvo oružje, odnosno pištolj sive ili crne boje, već je tada tvrdio da je vidio neki predmet sive boje, i nije spominjao da su tada viđeli da se radilo o pištolju.Tada je ovaj svjedok izjavio da je to bilo u večernjim satima, oko 22,15 minuta, a činjenica je da trotoar kod Restorana "M.", nikada nije osvijetljen, iako postoji ulično osvjetljenje koje ne dopire do trotoara, koji je uvjek u mrklom mraku.</span>
</p>
<p>
<span class="span2">Na prigovor branioca okrivljenog, svjedok R. Ž. naveo je, da kolika god da je bila rasvjeta, oni su vidjeli Š. M., a da li je Š. M. njih vidio o tome se nije mogao izjasniti, a u trenutku kada je odbačen predmet od strane Š., nije vidio da se radilo o pištolju a kada je prolazio pored kante vidio je da se radilo o pištolju i onda je njegov kolega J. Č. ostao da obezbjedi lice mjesta,  a on i J. Ž. su se dali u potragu za Š..</span>
</p>
<p>
<span class="span2">Branilac okrivljenog je ponovo prigovorio iskazu svjedoka R. Ž. navodeći, da upravo tu činjenicu svjedok u svom iskazu pred ovlašćenim tužiocem nije naveo, da su došli do kante za smeće i vidjeli u istoj pištolj.</span>
</p>
<p>
<span class="span2">Na prigovor branioca okrivljenog, svjedok R. Ž. naveo je, da u trenutku kada je odbačen predmet,  kanta za otpatke je bila pokrivena i njegov kolega J. Č. je izašao iz vozila jer je on bio vozač i ostao je pored kante da obezbjedi  da niko oružje ne dira, i to oružje je kasnije izuzeto. </span>
</p>
<p>
<span class="span2">Svjedok J. Ž. u svom iskazu  na glavnom pretresu od 02.04.2014.godine naveo je, da se ne sjeća kojeg je to dana bilo, kada su upoznati od strane dežurnog stariješine Š. A. da postoji naredba za prinudno dovođenje lica Š.  M. i da u toku smjene obiđu reon i potraže to lice.Vršili su redovnu patrolnu djelatnost, ali se ne sjeća u koje je to vrijeme bilo ali su ti podaci detaljno opisani u Službenoj zabilješci. U ..., na trotoaru u blizini restorana "M.", primijetili su lice Š. M., pa je njihov kolega Č. J., koji je upravljao službenim vozilom zaustavio vozilo u desnoj krajnjoj saobraćajnoj traci, i on je direktno  posmatrao lice Š. M. obzirom da je sjedio na zadnjem sjedištu vozila i prilikom izlaska iz vozila u jednom momentu je primijetio lice Š. M. kako od sebe odbacuje nešto u kantu za smeće.U tom momentu nije vidio šta je Š.  M. odbacio, niti je to mogao da vidi sa te daljine,  a zatim se Š. M. dao u  bjekstvo kroz Restoran "M.",  i dalje iza te zgrade pa je trčao  za Š. M. i kada je izašao iza zgrade u kojoj  se nalazi  Restoran "M." izgubio je iz vida lice Š. M., koji se udaljio negdje desno prema dvorištu vrtića i prema zgradama oko tog mjesta.Zajedno sa kolegom R. Ž. obišao je  taj teren ali nijesu pronašli Š. M., pa su se on i R. Ž. vratili nazad, na lice mjesta gdje je njihov kolega Č. J. obezbjeđivao lice mjesta,  a gdje je bilo odbačeno nešto u kantu za smeće a kasnije su saznali da se radilo o pištolju, pa su obavijestili dežurnog starješinu nakon čega je izašla na lice mjesta ekipa za uviđaje koja je izuzela pištolj,  koji je poslat na vještačenje. Pojasnio je, da je mjesto na kojem su se zaustavili vozilom do mjesta na kojem se nalazio Š. M. bilo udaljeno otprilike 10 do 15 metara, i mogao je dobro sve da vidi, bez obzira koje je to doba dana bilo ali je sve dobro vidio i da se radilo o tom licu i da je to lice nešto  rukom odbacilo od sebe u kantu za smeće. Prilikom izaska iz vozila vidjelo se da je u pitanju policijsko kombi vozilo, i  da oni izlaze iz tog vozila i u tom momentu lice Š. M. je pogledao prema njima i kada je vidio da će da izađu iz službenog  vozila u samom zaustavljanju vozila </span><span class="span2">odbacio je nešto, neki predmet od sebe i udaljio se sa tog mjesta. Na službenom vozilu nalazilo se ispisano "policija" i nalazila se rotacija, a ne zna kakva su bila stakla na vozilu i kakva je bila boja vozila, te da nije bilo u pitanju vozilo "marica",  a policija ima i  manji kombi "vito" ali  nije bitno da li je  bio kombi "vito" ili je bio džip ili marica već je bitno da se radilo o policijskom vozilu.Tom prilikom nije imao vremena da izda naredbu tom licu da stane, jer se kako je to i objasnilo lice dalo u bjekstvo, pa se uputio za tim licem, a kada se poslije potjere vratio na lice mjesta došao je do kante i vidio je da se u kanti nalazilo vatreno oružje, pištolj, a nije se mogao sjetiti koje je boje pištolj bio.</span>
</p>
<p>
<span class="span2">Branilac okrivljenog, adv. M. B. prigovorio je iskazu svjedoka J. Ž. navodeći, da ovaj svjedok nije mogao objektivno sa  udaljenosti na kojoj se nalazio da vidi bilo šta od toga da je okrivljeni od sebe odbacio neki predmet u kantu za otpatke, a imajući u vidu da se to ipak desilo kasnije, noću, poslije 22,00 časa, i da trotoar kod Restorana "M." nije dovoljno osvijetljen. Da je svjedok J. Ž. kao i njegove kolege, kao ovlašćena službena lica bio u obavezi da se oglasi da se radi o policiji,  i da upute tom licu naredbu da stane a i prilikom trčanja za odbjeglim licem imali su  obavezu da se isto tako oglase, da se radi o policiji a imajući u vidu da je okrivljeni kako je to naveo u svojoj odbrani imao  česte prijetnje od opasnih ljudi, i isti nije mogao znati da se radi o policiji, pa se postavlja pitanje da li je okrivljeni Š. M. mogao znati da se radilo o službenom vozilu.</span>
</p>
<p>
<span class="span2">Na prigovor branioca okrivljenog, svjedok J. Ž. naveo je, da se ne sjeća o kojem se vozilu tom prilikom radilo, da li o džipu, vozilu "vito"  ili njihovom patrolnom vozilu samo zna da se radilo o službenom vozilu koje je imalo  vidno ispisan natpis "policija", i koje je imalo rotaciono svijetlo.</span>
</p>
<p>
<span class="span2">Svjedok Č. J. u svom iskazu  na glavnom pretresu od 02.04.2014.godine naveo je, da su on i njegove kolege R. Ž. i J. Ž. bili u redovnoj smjeni i obilazili su teren, i tom prilikom je upravljao vozilom kojim su se kretali Bulevarom ...  u P., kada su u blizini Restorana "M." primijetili lice Š. M. i prošli su vozilom nekoliko metara naprijed pa su se vozilom vratili nazad.Kada je Š. M. primijetio da se vraćaju unazad vozilom nešto je odbacio u betonsku žardinjeru, korpu za smeće i dao se u bjekstvo.Njegove kolege su izašle iz vozila i krenule za Š. a on je ostao da vidi šta je odbačeno u toj žardinjeri, u kojoj se nalazia limena kanta za smeće, i vidio je u korpi za otpatke vatreno oružje, pištolj, manji, a ne sjeća se koje marke i boje je bio jer isti nijesu dirali. Njegove kolege R. i J. su se vratile na lice mjesta kada im se lice Š. M. izgubilo, o čemu su obavijestili dežurnog starješinu, i ekipu za uviđaje koja je došla na lice mjesta, i izuzela predmetni pištolj. Pojasnio je, da rade u smjeni po 12 sati na dan, ali se nije mogao sjetiti da li su predmetnom prilikom  radili u smjeni do 19,00 časova ili od 19,00 časova. Razlog da se vozilom vrate nazad kada su ugledali lice Š. M.,  bio je taj što je postojala naredba za privođenje tog lica, a kada je vidio da je lice Š. M. odbacilo od sebe nešto u žandinjeru vozilo je bilo udaljeno 5 do 6 metara od te žandinjere odnosno kolika je bila dužina vozila, a radilo se o službenom vozilu,  džip pajerio, sa natpisom na vratima "policija" i rotacijom i sa policijskim registarskim tablicama, sive boje a  to vozilo duži u službi i vozilo je imalo zatamnjena stakla. Kada je okrivljeni Š. M. od sebe odbacio taj predmet oni su vozilom bili u pokretu,  i vraćali su se vozilom unazad, i to je sve kratko trajalo 10 - tak sekundi otprilike.Negove kolege u prvom momentu nijesu viđele šta se nalazi u korpi za otpatke jer su žurile za okrivljenim, a kada su se vratile na lice mjesta vidjeli su šta se nalazi u žandinjeri.</span>
</p>
<p>
<span class="span2">Fotodokumentacija Uprave policije PJ Podgorica, br.12-28-244-191/402 od 01.03.2013.godine sastoji se od četri fotografije na kojima je prikazano mjesto pronalaženja predmetnog pištolja, pozicija pištolja u kanti za smeće, i izgled istog nakon vađenja iz kante.,</span>
</p>
<p>
<span class="span2">Iz Izvještaja o DNK analizi Forenzičkog centra Danilovgrad, br.728/13 proizilazi, da je na analizu dostavljen sivi pištolj sa crnim koricama, marke "P.B. gardone V.T. " kal. .., fabričkog broja ... i okvir sa mecima, i da su za potrebe DNK analize izuzeti sledeći uzorci: bris sa desne srane rukohvata, od kojeg je kompletnim utroškom sačinjen uzorak označen labaratorijskim brojem 728 13 1/1, bris sa lijeve strane rukohvata, od kojeg je kompletnim utroškom sačinjen uzorak označen labaratorijskim brojem 728 13 1/2, bris sa rebrastog dijela obje strane navlake od kojeg je kompletnim utroškom sačinjen uzorak označen labaratorijskim brojem 728 13 1/3 i bris sa obarača udarača i poluge kočnice od kojeg je kompletnim utroškom sačinjen uzorak označen labaratorijskim brojem 728 13 1/4. Nesporan uzorak Š. M. dostavljen je uzorak na FTA kartici, i za potrebe DNK analiza odsječen je manji dio,i od njega sačinjen uzorak označen labaratorijskim brojem 1330 12 12.DNK analizom uzorka labaratorijskog broja  728 13 1/1 dobijen je djelimičan DNK profil koji se na svim očitanim alelima podudara sa odgovarajućim u referentnom DNK profilu Š. M.. DNK analizom uzorka labaratorijskog broja 728 13 1/2 dobijen je djelimičan DNK profil koji se na svim očitanim alelima podudara sa odgovarajućim u referentnom DNK profilu Š. M.. DNK analizom uzorka labaratorijskog broja 728 13 1/3 dobijen je djelimičan miješani DNK profil koji potiče od minimum dvije osobe.Očitani aleli se podudaraju sa odgovarajućim u referentnom DNK profilu Š. M. uz očitavanje jednog alela na D16S539 genskom lokusu koji se podudara sa odgovarajućim u referentnom DNK profilu Š. M.. DNK analizom uzorka labaratorijskog broja 728 13 1/4 nije dobijen DNK profil. DNK analizom uzorka laboratorijskog broja 1330 12 12 dobijen je referentan DNK profil Š. M..</span>
</p>
<p>
<span class="span2">Sud je Izvještaj o DNK analizi Forenzičkog centra Danilovgrad, br.728/13 cijenio kao objektivan, jasan i baziran na pravilima nauke, i kao takvog ga u cjelosti prihvatio.</span>
</p>
<p>
<span class="span2">Iz Izvještaja o balističkoj analizi Forenzičkog centra Danilovgrad, br.729/13 proizilazi, da je na balističko vještačenje dostavljen, pištolj marke "B.", kal. ... , fab.br. ..., u kojem se nalazilo pet metaka.Vizuelnim pregledom i praktičnom provjerom utvrđeno je,  da je dostavljeni pištolj funkcionalan.Probno pucanje izvršeno je bez problema, mehaničke kočnice (prvi zub udarače i dugme na rukohvatu ) ispravne su.Na komparativnom mikroskopu marke "LEICA DMC" izvršeno je upoređenje čaura ispaljenih  sa dostavljenih pištolja sa čaurama iz zbirke po NN počiniocu  koje posjeduju u FC, i nijesu nađene podudarne karakteristike. </span>
</p>
<p>
<span class="span2">Fotodokumentacija Forenzičkog centra, Grupe za DNK analize, br.728/13 od 18.07.2013.godine sastoji se od pet fotografija  na kojima je prikazan omot u kojem je dostavljen predmetni pištolj na analizu,  i izgled predmetnog pištolja.</span>
</p>
<p>
<span class="span2">Sud je Izvještaj o balističkoj analizi Forenzičkog centra Danilovgrad, br.729/13  cijenio kao objektivan, jasan i baziran na pravilima nauke, i kao takvog ga u cjelosti prihvatio.</span>
</p>
<p>
<span class="span2">Sud je cijeneći prezentirane iskaze svjedoka,  prihvatio iskaz svjedoka Č. J. kao jasan, određen i istinit u kojem iskazu se ovaj svjedok izjašnjavao na sve odlučne činjenice u vezi ove krivičnopravne stvari, koje je neposrdno zapazio, a iz kojeg </span><span class="span2">proizilazi, da su odnosnom prilikom,  on i njegove kolege R. Ž. i J. Ž. bili u redovnoj smjeni i obilazili  teren, i tom prilikom je upravljao službenim vozilom kojim su se kretali ... P., i kada su u blizini Restorana "M." primijetili lice Š. M., prošli su vozilom nekoliko metara naprijed pa su se vozilom vratili nazad, a kada je Š. M. primijetio da se vraćaju unazad vozilom nešto je odbacio u korpu za smeće, i dao se u bjekstvo. Nakon toga su njegove kolege izašle iz vozila i krenule za Š. a on je ostao da vidi šta je odbačeno u kantu za smeće, i vidio je vatreno oružje, pištolj, manji, a ne sjeća se koje marke i boje bio  jer isti nijesu dirali. Njegove kolege R. i J. vratile su se na lice mjesta kada im se lice Š. M. izgubilo, o čemu su obavijestili dežurnog starješinu, i  ekipu za uviđaje koja ekipa je došla na lice mjesta, i izuzela predmetni pištolj.Takođe je sud prihvatio i iskaze svjedoka R. Ž. i J. Ž. a u kojim iskazima su se i ovi svjedoci na jasan i određen način izjašnjavali na okolnosti u vezi ove krivičnopravne stvari, koje su neposredno opazili a u kojima su u bitnom potvrdili, da su tom prilikom bili u smjeni sa njihovim kolegom Č. J. kada su dobili obaviještenje od dežurnog stariješeine da se potražuje lice Š. M.,  jer je za tim licem raspisana naredba suda za sprovođenje radi izdržavanja kazne zatvora.Kada su nakon tog obaviještenja prolazili Bulevarom ..., ispred ugostiteljskog objekta "M.", pored jednog drveta primijetili su Š. M. na udaljenosti od 5 do 10 metara,  a kojeg su znali od ranije i kada je Š. M. ugledao njihovo službeno vozilo, izvadio je neki predmet  koji mu se nalazio iza pojasa, i taj predmet je bacio u kantu za otpatke koja se nalazila pored njega, i dao se u bjekstvo, i tada su oni izašli iz vozila i uputili se za Š. M. a njihov kolega Č. J. je ostao pored te kante za otpatke da obezbjeđuje lice mjesta, a kako im je Š. M. pobjegao vratili su se do  njihovog kolege Č. J. i tada su vidijeli da se radi o oružju odnosno pištolju, i o tome su obavijestili starješinu i ekipu za uviđaje koja je ubrzo došla i izuzela predmet koji je dat na vještačenje.</span>
</p>
<p>
<span class="span2">Dakle, analizom i ocjenom svih provedenih dokaza, pojedinačno i u međusobnoj vezi, a sagledanih i u kontekstu sa odbranom okrivljenog koju je dao na glavnom pretresu, u ovom postupku je nesumnjivo utvrđeno da je okrivljeni Š. M.  izvršio krivično djelo  nedozvoljeno držanje oružja i eksplozivnih materija iz čl.403 st.1  Krivičnog zakonika Crne Gore, na način, vrijeme i mjesto, kako je to bliže opisano u izreci presude.</span>
</p>
<p>
<span class="span2">Naime, u postupku je na nedvosmislen način,  utvrđeno da je okrivljeni dana 28.02.2013.godine, oko 20,00 časova, u P., u ..., suprotno  čl.10a st.2 Zakona o oružju, neovlašćeno nabavio, držao i nosio pištolj marke "P.B. ", cal....,  fabričkog broja ...., sa pet metaka u okviru, koji je odbacio u korpu za otpatke prilikom nailaska službenika Uprave policije PJ Podgorica, a zatim se dao u bjekstvo. </span>
</p>
<p>
<span class="span2">Ovakvo činjenično stanje sud je utvrdio iz svih dokaza provedenih u postupku i to prije svega iz analiziranog i prihvaćenog iskaza svjedoka Č. J. u kojem je ovaj svjedok jasno označio lice koje je predmetnom prilikom odbacilo od sebe predmetni pištolj, u kantu za otpatke a koju kantu je nakon toga obezbjeđivao kao službeno lice policije do dolaska ekipe za uviđaje, te iz sadržine Izvještaja o DNK analizi Forenzičkog centra Danilovgrad, br.728/13 i Izvještaja o balističkoj analizi Forenzičkog centra Danilovgrad, br.729/13 iz kojih bez ikakve dileme proizilazi, da su sa pištolja marke "P.B. ", cal....,  fabričkog broja ....,  uzeti uzorci i da je DNK analizom uzorka dobijen  DNK profil koji se podudara sa odgovarajućim u referentnom DNK profilu Š. M., i da je predmetni pištolj funkcionalan, te analiziranim i prihvaćenim iskazima svjedoka R. Ž. i J. Ž. a u koje dokaze sud nije imao razloga da sumnja  budući da su međusobno saglasni, te  konačno potvrđeni i navodima odbrane okrivljenog Š. M. koje je dao na glavnom pretresu kada je naveo, da je </span><span class="span2">pištolj koji je nađen u smeću kod Restorana "M." u P., njegovo vlasništvo, te da za isti nije imao  oružni list, koje navode odbrane okrivljenog je sud prihvatio budući da su potvrđeni iskazima saslušanih svjedoka i sadržinom Izvještaja o DNK analizi Forenzičkog centra Danilovgrad br.728/13.</span>
</p>
<p>
<span class="span2">Naprijed navedeno činjenično stanje saglasno je i sa Fotodokumentacijom Uprave policije PJ Podgorica, br.12-28-244-191/402 od 01.03.2013.godine.</span>
</p>
<p>
<span class="span2">Članom 10 a st.2 Zakonom o oružju, propisano je, da je zabranjeno nabavljanje, držanje i nošenje oružja kategorije B bez odgovarajuće isprave o oružju.U konkretnom slučaju okrivljeni je nabavio, držao i nosio pištolj marke "P.B.", kal...., fabričkog broja ...., sa pet metaka u okviru, suprotno citiranoj zakonskoj odredbi.</span>
</p>
<p>
<span class="span2">Cijeneći naprijed utvrdjeno činjenično stanje, ovaj sud nalazi da su se u radnjama okrivljenog Š. M. ostvarili svi subjektivni i objektivni elementi bića krivičnog djela nedozvoljeno držanje oružja i eksplozivnih materija iz čl.403 st.1 Krivičnog zakonika. Naime okrivljeni je postupajući na naprijed opisani način, neovlašćeno nabavio, držao i nosio pištolj , marke "P.B." , cal...., fabričkog broja ...., sa pet metaka u okviru.</span>
</p>
<p>
<span class="span2">Cijeneći psihički odnos okrivljenog Š. M. prema izvršenom krivičnom djelu, sud je našao da je okrivljeni postupajući na prethodno opisani način bio svjestan da svojom djelatnošću čini krivično djelo, odnosno da je neovlašćeno nabavio, držao i nosio predmetni pištolj, i da time čini krivično djelo, što je u  konkretnom slučaju i htio, pa se njegov psihički odnos prema izvršenom krivičnom djelu manifestuje kao direktni umišljajem.</span>
</p>
<p>
<span class="span2">Sud nije prihvatio navode odbrane okrivljenog Š. M. date pred ovlašćenim tužiocem Osnovnog državnog tužilaštva u Podgorici od 17.09.2013.godine u kojima je tvrdio, da kada je odnosnom prilikom  vidio da su iz policijskog džipa istrčala dva policajca sa izvađenim pištoljima a koje je policajce prepoznao  kao J. i R. jer  su ga skoro svaki dan pretresali po gradu, da je iz straha pobjegao, i prošao  kroz prolaz gdje je "M.", trčećim korakom, a te večeri ni u ruci ni za pojasom nije imao nikakav pištolj, niti je tom prilikom bacio bilo šta u kantu za smeće, nalazeći da su ovakvi navodi odbrane okrivljenog neistiniti i isključivo dati u pravcu izbjegavanja svoje krivice budući da su opovrgnuti  svim dokazima provedenim u postupku, i to analiziranim i prihvaćenim iskazima svjedoka Č. J., R. Ž. i J. Ž., te sadržinom Izvještaja o DNK analizi Forenzičkog centra Danilovgrad br.728/13, te konačno obesmišljeni i navodima odbrane okrivljenog Š. M. koje je dao na glavnom pretresu kada je potvrdio da je bacio pištolj u smeću kod Restorana "M." u P., koji je njegovo vlasništvo a za koji nema Oružni list.</span>
</p>
<p>
<span class="span2">Takođe sud nije prihvatio navode odbrane okrivljenog Š. M. koje je dao na glavnom pretresu, da mu nije  bilo poznato  da ne može nositi pištolj bez oružnog lista, da se u blizini Restorana "M.", gdje je stajao pored trotoara, zaustavio džip i iz džipa su izašla četvorica muškaraca koji su bili obučeni u crne kombinezone, a nije znao da se radilo o policajcima, i ta četvorica muškaraca krenula su put njega, i da je predmetni pištolj bacio i da je to uradio iz straha te da je predmetni pištolj nabavio radi lične bezbjednosti, nalazeći da su ovakvi navodi odbrane okrivljenog neistiniti i dati u pravcu ublažavanja svoje krivice budući da je nelogično da nije znao da mu je za nabavljnje držanje i nošenje oružja potreban oružni list te da je od straha isti bacio kada je vidio policiju, već je po zaključivanju ovog suda upravo okrivljeni znajući da je </span><span class="span2">takva njegova djelatnost zabranjena pa je iz tog razloga predmetni pištolj i odbacio od sebe kada je ugledao policiju nakon čega se dao u bjekstvo. </span>
</p>
<p>
<span class="span2">Odlučujući o visini kazne za okrivljenog sud je najprije u smislu čl.42 Krivičnog zakonika cijenio sve okolnosti koje utiču da kazna bude manja ili veća (olakšavajuće i otežavajuće okolnosti), pa je od olakšavajućih okolnosti na strani okrivljenog cijenio njegovu mladost (u vrijeme izvršenja krivičnog djela  22. godine),  dok je od otežavajuće okolnosti cijenio činjenicu  da je okrivljenom presudom Osnovnog suda u Podgorici, Km.07/78 od 05.12.2007.godine zbog krivičnog djela iz čl.399 KZ, izrečena vaspitna mjera pojačan nadzor od strane organa starateljstva, presudom Osnovnog suda u Podgorici, Km.07/115 od 04.01.2008.godine, zbog krivičnog djela iz čl.250 KZ, izrečena vaspitna mjera pojačan nadzor od strane organa starateljstva, presudom Osnovnog suda u Podgorici Km.br.14/10 od 10.06.2010.godine zbog krivičnog djela iz čl.151 KZ, izrečena vaspitna mjera pojačan nadzor od strane organa starateljstva i presudom Osnovnog suda u Podgorici K.1387/08 od 17.06.2010.godine, zbog krivičnog djela iz čl.376 KZ, izrečena vaspitna mjera pojačan nadzor organa starateljstva,  što je utvrdjeno iz izvoda iz Kaznene evidencije Uprave policije – Ispostava C., br.67/02-245/2166 od 02.10.2013.godine, na ime okrivljenog Š. M., pa je sud  imajući u vidu naprijed navedene  okolnosti, okrivljenog osudio  na kaznu zatvora u trajanju od 3 (tri) mjeseca, nalazeći da će se ovako izrečenom kaznom u okviru opšte svrhe izricanja krivičnih sankcija iz čl.4 st.2 Krivičnog zakonika postići svrha kažnjavanja iz čl.32 Krivičnog zakonika da okrivljeni u buduće ne vrši krivična djela.</span>
</p>
<p>
<span class="span2">Kako je okrivljeni oglašen krivim, sud ga je shodno odredbi čl.229 Zakonika o krivičnom postupku obavezao da na ime troškova krivičnog postupa - sudskog paušala uplati ovom sudu  iznos od 30,00 eura, koji je odredjen shodno trajanju  i složenosti postupka, kao i imovnom stanju okrivljenog.</span>
</p>
<p>
<span class="span2">Sud je okrivljenom Š. M., na osnovu čl.75 Krivičnog zakonika izrekao mjeru bezbjednosti oduzimanje predmeta i to, pištolja marke "P.B. ", cal....,  fabričkog broja ...., sa pet metaka u okviru, kao predmeta upotrijebljenog za izvršenje krivičnog djela, kako bi se shodno čl.66 Krivičnog zakonika otklonila stanja ili  uslovi koji mogu biti od uticaja da učinilac u buduće vrši krivična djela u okviru opšte svrhe krivičnih sankcija iz čl.4 st.2 Krivičnog zakonika.</span>
</p>
<p>
<span class="span2">Na osnovu izloženog, a shodno odredbi čl.374 Zakonika o krivičnom postupku,  odlučeno je kao u izreci presude. </span>
</p>
<p>&nbsp;</p>
<p style="text-align:center;">
<span class="span2"></span><span class="span2"></span><span class="span2">                 OSNOVNI SUD U PODGORICI,</span><span class="span2"></span><span class="span2"></span><span class="span2"></span><span class="span2"></span><span class="span2"> Dana 02.04.2014. godine</span>
</p>
<p>&nbsp;</p>
<p>
<span class="span2">    ZAPISNIČARKA,                                                                             S U D I J A,                  Radojka Rakočević                                                                         Nada Rabrenović</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span2">DN-a: Po primjerak presude dostaviti:</span><span class="span2"></span><span class="span2"> - ODT Podgorica</span><span class="span2"></span><span class="span2"> - okrivljenom  </span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2">  </span><span class="span2">-  braniocu okrivljenog, adv. M. B.        </span><span class="span2"></span><span class="span2"> - a/a</span>
</p>
<p>
<span class="span2">      Postupljeno dana  17.04. 2014. godine</span><span class="span2">      Službenik Suda  _____________</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span2">    ZAPISNIČARKA,                                                                               S U D I J A,       Radojka Rakočević, s.r.                                                                Nada Rabrenović, s.r.                                                    </span>
</p>
<p>&nbsp;</p>
<p>
<span class="span2">PRAVNA POUKA: </span><span class="span2">Protiv ove presude dozvoljena je žalba, u roku od 8 dana</span><span class="span2">od dana prijema pismenog otpravka iste, Višem sudu</span><span class="span2">u Podgorici, a preko ovog Suda  </span>
</p>
<p>
<span class="span2">                 ZTO:</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
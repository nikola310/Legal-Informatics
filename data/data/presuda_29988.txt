<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-indent:0.5in;margin-left:5.0in;text-align:justify;hyphenate:auto;font-family:Arial;font-size:12pt;}
.p2{text-indent:0.5in;margin-left:5.0in;text-align:justify;hyphenate:auto;font-family:Times New Roman;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{margin-left:5.0in;text-align:justify;hyphenate:auto;font-family:Arial;font-size:12pt;}
.p5{text-align:center;hyphenate:auto;keep-with-next.within-page:always;font-family:Arial;font-size:12pt;}
.p6{text-indent:0.5in;text-align:justify;hyphenate:auto;font-family:Arial;font-size:12pt;}
.p7{text-indent:0.5in;text-align:start;hyphenate:auto;font-family:Arial;font-size:12pt;}
.p8{text-align:start;hyphenate:auto;font-family:Arial;font-size:12pt;}
.p9{text-align:center;hyphenate:auto;font-family:Arial;font-size:12pt;}
.p10{text-indent:0.5in;text-align:justify;hyphenate:auto;font-family:Arial;font-size:14pt;}
.p11{margin-left:0.5in;text-align:justify;hyphenate:auto;font-family:Arial;font-size:12pt;}
.p12{text-indent:-0.25in;margin-left:0.5in;text-align:start;hyphenate:auto;font-family:Arial;font-size:12pt;}
.p13{margin-left:4.0in;text-align:start;hyphenate:auto;font-family:Arial;font-size:12pt;}
.p14{text-align:start;hyphenate:auto;font-family:Times New Roman;font-size:12pt;}
.s1{font-size:14pt;}
.s2{display: inline-block; text-indent: 0; min-width: 0.2361111in;}
</style>
<meta content="milorad.rovcanin" name="author">
</head>
<body class="b1 b2">
<p class="p1"></p>
<p class="p1"></p>
<p class="p2"></p>
<p class="p1"></p>
<p class="p1"></p>
<p class="p3"></p>
<p class="p4">
<span>K. br. 21/12</span>
</p>
<p class="p3"></p>
<p class="p3"></p>
<p class="p5">
<span>U  IME CRNE GORE</span>
</p>
<p class="p3"></p>
<p class="p3"></p>
<p class="p3"></p>
<p class="p6">
<span>Viši sud u Bijelom Polju, kao prvostepeni krivični sud, po sudiji  Gorici Đalović,   uz učešće namještenika suda Sonje Marković, kao zapisničara, u krivičnom predmetu okrivljenog I. H. iz BP, zbog krivičnog djela neovlašćena proizvodnja, držanje i stavljanje u promet opojnih droga iz čl. 300 st. 1 Krivičnog zakonika (Kz), po optužnici Višeg državnog tužilaštva u Bijelom Polju, Kt. br. 21/12 od 25.05.2012. godine, nakon održanog usmenog, glavnog i javnog pretresa dana 13.06.2012. godine, u prisustvu zamjenika Višeg državog tužioca, M. R., okrivljenog I. H. i njegovog branioca,  advokata R. M., dana 14.06.2012. godine,  donio je i javno  objavio</span>
</p>
<p class="p6"></p>
<p class="p3"></p>
<p class="p5">
<span>P  R  E  S  U  D  U                                                                                                                                                                                                                          </span>
</p>
<p class="p3"></p>
<p class="p3"></p>
<p class="p3"></p>
<p class="p6">
<span>Okrivljeni  I. H., JMBG ..., od oca S. i majke N., rođene A., rođen .... godine u Bijelom Polju, sa prebivalištem u Bijelom Polju, ul. S. P. broj ..., državljanina Crne Gore, zaposlen, neoženjen, sa završenom srednjom trgovačkom školom, lošeg imovnog stanja, neosuđivan.</span>
</p>
<p class="p6"></p>
<p class="p6"></p>
<p class="p7">
<span>                                                K R I V  J E</span>
</p>
<p class="p7"></p>
<p class="p7"></p>
<p class="p8">
<span>	Što je:</span>
</p>
<p class="p8"></p>
<p class="p6">
<span>-Dana, 21.04.2012. godine, u Ul. Slobode u Bijelom Polju, u prodajnom objektu - trafici, u kojoj radi kao prodavac, neovlašćeno prodao A. A.  0,64 grama opojne droge marihuana, a na ime količine od 2 grama, za iznos od 5,00 €, supstancu koja je Rješenjem o utvrđivanju opojnih droga ( Sl. list SRJ br. 44/02) proglašena za opojnu drogu, zapakovanu u ručno pravljeni zamotuljak od papira, koji su istog dana ovlašćena službena lica Uprave policije - sektora kriminalističke policije - Odsjeka za borbu protiv droga - Grupe Bijelo Polje, Berane i Pljevlja, pregledom pronašli kod A. A., u džepu od jakne, i privremeno oduzeli</span>
</p>
<p class="p7"></p>
<p class="p8">
<span>	-čime je izvršio krivično djelo neovlašćena proizvodnja, držanje i stavljanje u promet opojnih droga iz čl. 300 st. 1 Krivičnog zakonika,</span>
</p>
<p class="p3"></p>
<p class="p3">
<span>	- pa ga ovaj sud, primjenom tog propisa i čl. 15, 32, 36, 42 st. 1, 45, 46  st. 1, 75 st. 2 u vezi st. 1 i čl. 300 st. 7 Kz, te čl. 226 i 374 Zakonika o krivičnom postupku  (Zkp), </span>
</p>
<p class="p7"></p>
<p class="p8">
<span> </span>
</p>
<p class="p9">
<span>O S U Đ U J E</span>
</p>
<p class="p8"></p>
<p class="p8"></p>
<p class="p8">
<span>	Na kaznu zatvora u trajanju od 6 (šest) mjeseci.</span>
</p>
<p class="p7"></p>
<p class="p7">
<span>Izriče se MJERA BEZBJEDNOSTI oduzimanja predmeta,</span>
</p>
<p class="p6">
<span> i to  opojne droge - marihuane, u ukupnom neto iznosu od 0,64 grama, koja je privremeno oduzeta od A. A. i koja se po pravnosnažnosti presude ima uništiti.</span>
</p>
<p class="p10"></p>
<p class="p6">
<span>Okrivljeni se obavezuje da ovom sudu na ime paušala plati iznos od 70,00 € (sedamdeset eura), na žiro račun br. 530-12927-32, sve u roku od 15 (petnaest) dana po pravnosnažnosti presude, pod prijetnjom prinudnog izvršenja.</span>
</p>
<p class="p3"></p>
<p class="p3"></p>
<p class="p9">
<span>O b r a z l o ž e n j e</span>
</p>
<p class="p3"></p>
<p class="p6"></p>
<p class="p6">
<span>Optužnicom Višeg državnog tužilaštva u Bijelom Polju, Kt. br. 11/12 od 25.05.2012. godine, okrivljenom I. H. stavljeno je na teret izvršenje krivičnog djela neovlašćena proizvodnja, držanje i stavljanje u promet opojnih droga iz čl. 300 st.  1 Krivičnog zakonika, s tim što je sud činjenični opis optužbe upodobio sa utvrđenim činjeničnim stanjem tokom pretresa.</span>
</p>
<p class="p6"></p>
<p class="p6">
<span>Glavni pretres je održan i zaključen u prisustvu zamjenika VDT-a u Bijelom Polju, M. R., okrivljenog I. H. i njegovog branioca, advokata R. M..</span>
</p>
<p class="p6"></p>
<p class="p6">
<span>Zamjenik VDT-a, u završnoj riječi na glavnom pretresu, ostala je pri navodima iz  optužnice, elaborirajući izvedene dokaze, i u konačnom predlažući da sud okrivljenog oglasi krivim i kazni na kaznu u granicama propisanim zakonom.   </span>
</p>
<p class="p6"></p>
<p class="p6">
<span>Okrivljeni I. H. u svojoj odbrani, koju je dao u VDT-u u Bijelom Polju, naveo je da radi u jednoj trafici koja se nalazi u Ul. Slobode u Bijelom Polju, a čiji je zakupac Č. H. iz Bijelog Polja. Lice A. A. poznaje jer su se družili ranije u osnovnoj školi, a i izvjesno vrijeme se zabavljao sa jednom njegovom rođakom koja se zove M. K. i živi u Holandiji. Sa tom M.  je raskinuo godinu dana ranije u odnosu na kritična dešavanja i smatra da je baš A. A. razlog za njihov razlaz, jer je M.  stupila u ljubavne odnose sa njim. Jednom ranije Adnan mu je zaprijetio da ne prilazi  M.  ''jer će ga polomiti''. </span>
</p>
<p class="p6"></p>
<p class="p6">
<span>Decidno je negirao da je bilo kakvu drogu - marihuanu prodavao A. A. i smatra da je on sve to izmislio kako bi mu naudio zbog prethodno navedenog. Te večeri, za koje ga optužba tereti da je navodno prodao drogu, primijetio je A. kako prolazi ulicom u blizini trafike. Naveo je da posjeduje mobilne telefone sa brojevima kartice … i …., a u svom telefonu ima memorisan A. broj telefona. </span>
</p>
<p class="p6"></p>
<p class="p6">
<span>Na glavnom pretresu ponovio je navode iz iskaza pred VDT-om i opet bio kategoričan u tvrđenju da mu A. A. "namjerno podmeće" da mu je prodao drogu. Pojasnio je da se sa A. nije telefonskim putem čuo sigurno godinu dana, niti je kontaktirao na bilo koji drugi način, izuzev što bi se u prolazu sreli i pozdravili. Kritične večeri radio je u drugoj smjeni u trafici i trebao je da nastavi rad u prvoj smjeni sledećeg dana, jer je takav bio uobičajeni raspored poslova između njega i koleginice, koja je, takođe, zaposlena u toj trafici. Naveo je da nije prisustvovao izvršenom pretresu objekta - trafike u kojoj je radio. </span>
</p>
<p class="p11"></p>
<p class="p6">
<span>U završnoj riječi je istakao da prihvata završnu riječ svog branioca, koji je u istoj naveo da izvedenim dokazima tokom postupka nijesu dokazani navodi javne optužbe. Smatra da se optužba temelji na pravno nevaljanim dokazima, jer je sačinjen zapisnik  o pretresanju stana i drugih prostorija - tafike zakupca Č. H. povodom pretresanja tog prostora koji je izvršen bez prisustva okrivljenog. Takođe, doveo je u sumnju iskaz svjedoka A. A. i dodao da se radi o pretpostavkama, a ne na čvrstim dokazima za izvršenje predmetnog krivičnog djela, te da zbog toga okrivljenog treba osloboditi od optužbe. </span>
</p>
<p class="p6"></p>
<p class="p6">
<span>Sud je u dokaznom postupku na glavnom pretresu izveo dokaze, i to saslušao svjedoka Č. H., te pročitao iskaz svjedoka A. A. , sa zapisnika KT. br. ... od .... godine, izvršio uvid u telefonski listing komunikacija za broj telefona ... za period od 01.04. do 22.04.2012. godine; pročitao: potvrdu o privremeno oduzetim predmetima UP Odsjeka za borbu protiv droga, Sektora kriminalističke policije - Grupe Bijelo Polje, Berane i Pljevlja ... broj ... od .... godine; zapisnik o pretresanju stana i drugih prostorija UP PJ B. Polje, broj ... od .... godine; potvrdu o privremeno oduzetim predmetima  UP Odsjeka za borbu protiv droga, Sektora kriminalističke policije - Grupe Bijelo Polje, Berane i Pljevlja ... broj .... od .... godine na ime Č. H.; izvršio uvid u fotodokumentaciju UP PJ B. Polje broj ... od .... godine; u fotodokumentaciju UP PJ B. Polje, broj ... od .... godine; pročitao izvještaj o vještačenju Forenzičkog centra Danilovgrad broj ... sačinjen od vještaka dipl. hem B. N.; izvještaj o trasološkom vještačenju Forenzičkog centra Danilovgrad broj ... sačinjen od strane vještaka dipl. ing. M. J.; izvještaj UP PJ B. Polje iz kaznene evidencije za okrivljenog I. H. ... broj ... od .... godine.</span>
</p>
<p class="p7"></p>
<p class="p6">
<span>Sud je odbio predlog branioca okrivljenog za izdvajanje zapisnika o pretresanju stana i drugih prostorija UP PJ B. Polje, broj ... od 22.04.2012. godine, jer je po ocjeni suda pretres izvršen u skladu sa zakonskim određenjima čl. 81 Zkp-a, koja se odnose na pravila pretresanja. </span>
</p>
<p class="p6"></p>
<p class="p6">
<span>Cijeneći odbranu okrivljenog i dokaze pojedinačno, te dovedene u vezu jedne  sa drugim, i sa odbranom okrivljenog, utvrđeno je činjenično stanje kako je sadržano u izreci presude, te po osnovu toga sud je zaključio da je okrivljeni izvršio krivično djelo stavljeno mu na teret javnom optužbom. </span>
</p>
<p class="p3"></p>
<p class="p6">
<span>Tokom postupka je utvrđeno da su ovlašćeni policijski službenici UP PJ Bijelo Polje, dana 21.04.2012. godine, u večernjim časovima, u jednom ugostiteljskom objektu u Bijelom Polju, kod lica A. A., u džepu od jakne istog, pronašli pregledom istog ručno pravljeni zamotuljak od papira u kom se nalazila supstanca nalik na opojnu drogu - marihuanu. Kasnijom provjerom utvrđeno je da se radilo o marihuani u neto masi od 0,64 grama.  </span>
</p>
<p class="p6"></p>
<p class="p6">
<span>Ove činjenice utvrđene su kroz izvedene dokaze tokom postupka. Tako, iz sadržine potvrde o privremeno oduzetim predmetima UP - Odsjek za borbu protiv droga, Sektor kriminalističke policije, Grupa Bijelo Polje, Berane, Pljevlja, br.... od .... godine, utvrđuje se da je od lica A. A. iz Bijelog Polja, oduzet jedan ručno pravljeni zamotuljak od papira, plavo bijele boje, u kojem se nalazila zelena biljna materija nalik na marihuanu, u količini (po proizvoljnoj procjeni) oko 2 grama. Izgled i sadržina tog zamotuljka zabilježeni su fotodokumentacijom UP PJ Bijelo Polje, broj ... od .... godine.  Činjenicu da je u pitanju marihuana i stvarnu količinu iste u neto masi od 0,64 grama, sud je utvrdio iz nalaza i mišljenja vještaka dipl. hem. B. N., sadržanog u izvještaju o vještačenju Forenzičkog centra Danilovgrad, broj ....  Iz datog nalaza je utvrđeno da je na vještačenje tom Centru dostavljen ručno pravljeni zamotuljak od papira, sa sasušenom biljnom materijom zelene boje, karakterističnog opojnog mirisa, neto mase m=064, koji uzorak sadrži psihoaktivnu komponentu tetrahidrokanabinol THC u koncentraciji iznad 0,3 %, koja kao i cannabis utiče na centralni nervni sistem i nalazi se na listi opojnih droga. </span>
</p>
<p class="p6"></p>
<p class="p6">
<span>Sadržinu navedenih pisanih dokaza potvrdio je kroz svoj iskaz svjedok A. A., kod koga je sporni zamotuljak pronađen pregledom istog i oduzet, stim što je potvrdu o oduzimanju ovjerio svojim potpisom i nije učinio spornom, a nalaz i mišljenje vještaka u Forenzičkom centru  sačinjen je od strane vještaka odgovarajuće struke i po pravilima struke i nauke, i   iz ovog dokaza se utvrdjuje da se radi o opojnoj drogi, koja kao takva ima štetno dejstvo po zdravlje ljudi, te je sud u potpunosti prihvatio navedene dokaze. </span>
</p>
<p class="p6"></p>
<p class="p6">
<span>Svjedok A. A. je u svom svjedočkom iskazu trvrdio da je predmetnu drogu kupio od okrivljenog, koji radi u trafici u Ul. Slobode u Bijelom Polju, a da je istu imao namjeru da sam konzumira, jer već izvjesno vrijeme koristi marihuanu. Sud je prihvatio navode iz iskaza ovog svjedoka, pošto ih je prethodno doveo u vezu sa sadržinom ostalih izvedenih dokaza tokom postupka, te odbranom samog okrivljenog, koji je negirao navode ovog svjedoka. Međutim, svjedok A. u svom iskazu je naveo da je od okrivljenog već jednom kupovao marihuanu i da je i taj put na ime količine marihuane od oko 2 grama platio mu iznos od 5,00 €. Drogu bi kupovao tako što bi došao do trafike u kojoj radi okrivljeni, i to je prvi put učinio samoinicijativno, jer je čuo da je i okrivljeni konzument marihuane, pa ga je pitao da li može da mu nabavi istu i ovaj mu je rekao da dođe kasnije, te mu prodao navedeno. To se desilo pet - šest dana u odnosu na kritična dešavanja, na dan .... godine. Dana .... godine, svjedok je pozvao mobilnim telefomon okrivljenog, ali pošto mu se ovaj nije javio došao je u predvečernjim časovima do trafike i pitao okrivljenog da li ima da mu proda marihuanu, pa mu je ovaj opet prodao  na ime količine od 2 grama marihuanu za iznos od 5,00 €. On sam nije ulazio u trafiku tom prilikom, već se odmah udaljio u pravcu kafane ''Lovac'', gdje su ga zatekli ovlašćeni policijski službenici, te pregledom istog pronašli sporni zamotuljak sa marihuanom. Tvrdio je da se sa okrivljenim telefonskim putem čuo možda 15-ak dana prije spornih dešavanja. </span>
</p>
<p class="p6"></p>
<p class="p6">
<span>Sud je ovakve navode svjedoka A. provjerio kroz listing poziva za broj telefona ..., koji koristi okrivljeni, a koju činjenicu je i okrivljeni sam potvrdio u pogledu korisničkog broja mobilnog telefona. Uvidom u dati listing utvrđeno je da je postojala telefonska komunikacija, u dane 15.04. i 16.04.2012. godine, između broja ..., koji koristi okrivljeni, i ..., koji koristi sgvjedok A., a koji vremenski interval u odnosu na kritična dešavanja, na dan 21.04.2012. godine, i okolnost koju je iznio svjedok A. da je od okrivljenog u tom periodu prvi put kupio marihuanu, ukazuje na vjerodostojnost kazivanja ovog svjedoka, te je sud njegov iskaz prihvatio kao jasan i objektivan, te neusmjeren na otežavanje krivičnog položaja okrivljenog. Ovo posebno kod dovođenja u vezu sa sadržinom drugih izvedenih pisanih dokaza. </span>
</p>
<p class="p6"></p>
<p class="p6">
<span>Tako, iz zapisnika o pretresanju stana i drugih prostorija UP PJ Bijelo Polje, broj .... od ... godine, utvrđuje se da je izvršen pretres trafike u kojoj je radio okrivljeni, te je u trafici pronađena kesa sa smećem ispod unutrašnjeg pulta, u kojoj se nalazio omot od cigareta marke ''Code'' plave boje. Prilikom pretresa pronađeno je i 60 paklica raznih vrsta cigareta. Sud je prihvatio sadržinu izvedenog pisanog dokaza, jer je isti sačinjen u skladu sa odredbama iz čl. 81 Zkp-a, s obzirom da je pretresu prisustvovao zakupac trafike, dakle držalac date prostorije, a istovremeno su bila prisutna dva punoljetna građanina, kao svjedoci, što je sve zapisnički konstatovano i ovjereno. </span>
</p>
<p class="p6"></p>
<p class="p6">
<span>Sadržina navedenog je u skladu sa iskazom svjedoka Č. H., koji je zakupac date trafike, i koji je u svom iskazu naveo da je prisustvovao datom pretresu, pošto je prethodne večeri od strane okrivljenog pozvan da dođe do datog objekta, gdje je zatekao ovlašćene policijske službenike i okrivljenog, pa nakon što je okrivljeni napustio objekat sa policijskim službenicima, njemu je naloženo da zaključa trafiku i ne ulazi u istu, niti bilo šta pomjera. Sjutradan ujutru došao je da otvori trafiku, ali iz ugostiteljskog objekta preko puta iste, gdje su se nalazili ovlašćeni policijski službenici, isti su mu rekli da sačeka njihove kolege kako bi se izvršio pretres trafike, te da obezbijedi svjedoke za isto. Bio je prisutan cijelim tokom pretresa i vidio je da u trafici nije pronađena droga, a kada je pronađena kesa sa otpacima tražio je da se otvori na licu mjesta, što je i učinjeno, i tom prilikom je primijetio da se u kesi nalaze omoti od cigareta, fiskalni računi i slično, a sve je to i fotografisano. Ovlašćeni policijski službenici iz te kese za otpatke izuzeli su neki papir od šteke od cigareta. Pri tom je pojasnio da to smeće koje se nalazilo u datoj kesi potiče iz njihove trafike iako se prethodne večeri jedno vrijeme nalazilo ispred trafike, pa je on opomenuo okrivljenog da isto unese u unutrašnjost trafike da ne bi imali problema sa komunalnom inspekcijom. Sud je u potpunosti prihvatio iskaz ovoga svjedoka, cijeneći ga kao jasan i ubjedljiv, a radi se o svjedoku koji je iznio svoja neposredna zapažanja o samom toku pretresa i okolnostima koje su mu prethodile. </span>
</p>
<p class="p6"></p>
<p class="p6">
<span>Pronađeno prilikom pretresa, kako je prethodno naznačeno, sadržano je i u fotodokumentaciji UP PJ Bijelo Polje, broj ... od .... godine, kao i kroz sadržinu potvrde o privremeno oduzetim predmetima UP - Odsjek za borbu protiv droga, Sektor kriminalističke policije, Grupa Bijelo Polje, Berane, Pljevlja, br. ... od .... godine. Naime, u datoj potvrdi pod rednim brojem 1 naznačeno je da je prilikom pretresa trafike zakupca Č. H. privremeno oduzet, između ostalog, omot od cigareta marke ''Code'', plavo bijele boje, koji se nalazio u najlon kesi za smeće. Sadržinu ove potvrde svojim potpisom ovjerio je Č. H. i sud je istu u potpunosti prihvatio. </span>
</p>
<p class="p6"></p>
<p class="p6">
<span>Prilikom pretresa izuzeti omot od cigareta marke ''Code'', zajedno sa uzorkom papira u koji je bila umotana marihuana pronađena kod A. A. , dostavljen je na trasološko vještačenje Forenzičkom centru u Danilovgradu i povodom istog sačinjen je nalaz i mišljenje. Iz izvještaja o vještačenju tog Centra, broj ... i nalaza i mišljenja utvrđeno je da dostavljeni komad masnog papira označen kao trag broj 1 ( a radi se o pocijepanom komadu u kome se nalazila biljna materija), čini jednu cjelinu sa dostavljenim komadom masnog papira, koji je pronađen prilikom pretresa u kiosku. Sadržinu datog nalaza i mišljenja sud je u potpunosti prihvatio, jer je isti dat po osnovu pravila struke i nauke i po osnovu analize materijalnih pokazatelja. </span>
</p>
<p class="p6"></p>
<p class="p6">
<span>Dakle, iz izvedenih pisanih dokaza kao nesporno se utvrđuje da su komad papira u kom je bila marihuana, koja je pronađena i oduzeta od A. A. i  dio omota od cigareta marke ''Code'', koji je pronađen prilikom pretresa trafike u kojoj radi okrivljeni, istovjetni tj. predstavljaju dio iste cjeline. </span>
</p>
<p class="p6"></p>
<p class="p6">
<span>S toga, imajući u vidu navedeno, kao i sadržinu iskaza svjedoka A. A. , te sadržinu listinga telefonskih poziva za broj telefona koji koristi okrivljeni, sud nije prihvatio odbranu okrivljenog, cijeneći je isključivo kao usmjerenu na izbjegavanje sopstvene krivice. Naime, okrivljeni je tokom postupka bio decidan da svjedoku A. A. nikada nije prodavao marihuanu, pa to nije učinio ni kritične večeri, jer sa istim, osim pozdrava u prolazu, nije kontaktirao na bilo koji način skoro godinu dana, zbog svađe oko neke djevojke. Ovakvi navodi okrivljenog obezvrijeđeni su sadržinom izvedenih dokaza. Tako iz listinga komunikacija između brojeva telefona okrivljenog i svjedoka A. A. utvrđuje se da su isti imali ostvarenu telefonsku komunikaciju u više navrata, u dane 15 i 16.04.2012. godine, što bez obzira na činjenicu da je ostala neutvrđena sadržina date komunikacije, ukazuje da je ista postojala i samim tim to obezvređuje navode okrivljenog, a u saglasnosti je sa navodima iz iskaza svjedoka A. A. . Takođe, činjenica o tom da se radilo o istom omotu za cigarete, koji je iskorišćen za pakovanje sporne marihuane i dijela omota koji je pronađen u trafici gdje radi okrivljeni, i to nakon završetka njegove smjene, a da u međuvremenu niko nije imao pristup unutrašnjosti trafike do vremena izvršenog pretresa, ukazuje na jedini logičan i nedvosmislen zaključak - da je okrivljeni svjedoku A. prodao spornu količinu marihuane, s tim što je istu upakovao u papir koji je odcijepio od omota šteke cigareta marke ''Code'', iz trafike u kojoj je te večeri radio. Imajući u vudi navedeno, sud nije prihvatio navode odbrane okrivljenog da mu je svjedok A. A. ''sve podmetnuo'' zbog prethodne svađe oko neke djevojke, jer je ovakva odbrana obezvrijeđena izvedenim dokazima tokom postupka.</span>
</p>
<p class="p6">
<span> </span>
</p>
<p class="p6">
<span>Pravno kvalifikujući činjenje okrivljenog, na osnovu utvrdjenog činjeničnog stanja, sud je utvrdio da je okrivljeni prodajom predmetne količine marihuane, u neto masi od 0,64 grama za iznos od 5,00 €, koja supstanca je proglašena za opojnu drogu Rešenjem o utvrdjivanju opojnih droga (Službeni list SRJ 44/02), pod rednim brojem 82, koju radnju je neovlašćeno preduzeo ostvario elemente krivičnog djela iz čl. 300 st. 1 Kz. Činjenica da se radi o zabranjenoj radnji utvrđuje se iz Zakona o proizvodnji i prometu opojnih droga (Službeni list SRJ broj 46/09) u kom je propisano da stavljanje u promet opojnih droga, te samo bavljenje prometom lijekova, koji sadrže opojne droge, mogu vršiti isključivo pravna lica, i izuzetno preduzetnici registrovani za obavljanje ove djelatnosti, uz dozvolu nadležnog organa, a iste radnje ne mogu preduzimati fizička lica. Propisi predhodno naznačeni u primjeni su na teritoriji Crne Gore, kao važeći, po osnovu čl. 11 Ustavnog zakona o sprovodjenju Ustava CG (Službeni list CG broj 1/07).</span>
</p>
<p class="p6"></p>
<p class="p6">
<span>U konkretnom slučaju utvrđeno je da je okrivljeni prodajom marihuane u količini od 0,64 grama, ispoljio namjeru neovlašćenog stavljanja u promet date opojne droge. U pogledu psihičkog odnosa okrivljenog prema izvršenom djelu sud je mišljenja da je isto izvršio s direktnim umišljajem uz prisutnu svjest o protivpravnosti djela i htjenje za izvršenje istog. Činjenica da je promet opojnih droga zabranjen predstavlja opšte poznatu činjenicu,koja je kao takva bila poznata i samom okrivljenom, te je zato kod njega bila  prisutna svijest o neovlašćenom postupanju, a  znao je i za štetna dejstva opojne droge i posledicu koja se ogleda kroz apstraktnu opasnost za zdravlje neodredjenog broja ljudi, te znao da ne posjeduje ovlašćenje za promet opojne droge, tako da sve ukazuje na postojanje umišljaja za izvršenje krivičnog djela neovlašćena proizvodnja, držanje i stavljanje u promet opojnih droga iz čl. 300 st. 1 Kz.</span>
</p>
<p class="p3"></p>
<p class="p6">
<span>Prilikom odmjeravanja kazne okrivljenom, cijenjene su okolnosti od uticaja na visinu iste, koje su predvidjene članom 42 Kz-a, kao i to da je u konkretnom slučaju učiniocu predmetnog krivičnog djela zaprijećena kazna zatvora od 2 do 10 godina. Na strani okrivljenog od olakšavajućih okolnosti sud je našao da se radi o licu mlađe životne dobi i lošeg imovnog stanja, koje ranije nije osuđivano, što ukazuje da nije sklon vršenju krivičnih djela, dok nije našao otežavajuće okolnosti. Cijeneći sve navedene okolnosti u njihovoj sveukupnosti, sud je stanovišta da iste predstavljaju osobito olakšavajuće okolnosti, te da će se i sa ublaženom kaznom u odnosu na zakonom propisanu postići svrha kažnjavanja i da će kazna zatvora, u trajanju od 6 ( šest) mjeseci, dovoljno uticati na okrivljenog da ubuduće ne vrši ova ili druga krivična djela. </span>
</p>
<p class="p6"></p>
<p class="p6">
<span>Na osnovu čl. 75 st. 2 u vezi st. 1 i čl. 300 st. 7 Kz-a, izrečena je mjera bezbijednosti oduzimanja predmeta - opojne droge, marihuane, u ukupnoj količini od 0,64 grama, koja je privremeno oduzeta od svjedoka A. A. , te  uništenje  opojne droge u privremeno oduzetoj neto masi. </span>
</p>
<p class="p6"></p>
<p class="p6">
<span>Shodno čl. 226 Zkp-a, okrivljeni je obavezan da na ime paušala plati iznos od 70,00 €, pod prijetnjom prinudnog izvršenja.</span>
</p>
<p class="p6"></p>
<p class="p6">
<span>Sa iznijetog, odlučeno je kao u izreci presude, shodno čl. 374</span><span class="s1"> </span><span>Zkp-a.</span>
</p>
<p class="p8"></p>
<p class="p8"></p>
<p class="p5">
<span>VIŠI  SUD  U  BIJELOM  POLJU</span>
</p>
<p class="p9">
<span>Dana, .... godine</span>
</p>
<p class="p3"></p>
<p class="p3">
<span>Zapisničar,					             	          	     S U D I J A</span>
</p>
<p class="p3">
<span>Sonja Marković                      	      		        	       	  Gorica Đalović 	</span>
</p>
<p class="p3">
<span>	</span>
</p>
<p class="p3"></p>
<p class="p8">
<span>DN-a: prepis presude sa pravnom poukom dostaviti:</span>
</p>
<p class="p12">
<span class="s2">-​&nbsp;</span><span>Višem državnom tužilaštvu u Bijelom Polju,</span>
</p>
<p class="p12">
<span class="s2">-​&nbsp;</span><span>Okrivljenom I. H., ul. S. P. br. . - B. Polje,</span>
</p>
<p class="p12">
<span class="s2">-​&nbsp;</span><span>Braniocu okrivljenog adv. R. M., B. Polje</span>
</p>
<p class="p13"></p>
<p class="p13">
<span>            S U D I J A</span>
</p>
<p class="p13">
<span>          Gorica Đalović</span>
</p>
<p class="p8"></p>
<p class="p8"></p>
<p class="p3"></p>
<p class="p3">
<span>PRAVNA  POUKA :</span>
</p>
<p class="p3">
<span>Protiv ove presude može se izjaviti žalba </span>
</p>
<p class="p3">
<span>Apelacionom sudu RCG Podgorica, u</span>
</p>
<p class="p3">
<span>rokuod 15 dana od dana prijema a</span>
</p>
<p class="p3">
<span>preko ovog suda.</span>
</p>
<p class="p3">
<span>				</span>
</p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3">
<span>	</span>
</p>
<p class="p14"></p>


</body>
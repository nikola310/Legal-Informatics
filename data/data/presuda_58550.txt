<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.9840278in 0.7875in 0.9840278in 1.18125in;}
.p1{margin-left:4.9166665in;text-align:end;hyphenate:auto;font-family:Times New Roman;font-size:13pt;}
.p2{text-align:justify;hyphenate:auto;font-family:Times New Roman;font-size:13pt;}
.p3{text-align:center;hyphenate:auto;font-family:Times New Roman;font-size:13pt;}
.p4{text-align:start;hyphenate:auto;font-family:Times New Roman;font-size:13pt;}
.p5{text-align:justify;hyphenate:auto;font-family:R;font-size:13pt;}
.p6{text-indent:0.5in;text-align:start;hyphenate:auto;font-family:Times New Roman;font-size:13pt;}
.p7{text-align:justify;hyphenate:auto;font-family:R;font-size:12pt;}
.p8{text-indent:-2.4583333in;margin-left:2.4583333in;text-align:justify;hyphenate:auto;font-family:Times New Roman;font-size:13pt;}
.p9{text-align:start;hyphenate:auto;font-family:R;font-size:12pt;}
.s1{font-family:R;}
.s2{color:black;}
.s3{font-family:Times New Roman;}
</style>
<meta content="ana.stanisic" name="author">
</head>
<body class="b1 b2">
<p class="p1">
<span>K.br.9/10</span>
</p>
<p class="p2"></p>
<p class="p2"></p>
<p class="p3">
<span>U IME NARODA</span>
</p>
<p class="p3"></p>
<p class="p2">
<span>OSNOVNI SUD U BARU, kao prvostepeni krivični, sudija Aleksandra Leković kao sudija pojedinac, sa zapisničarem Anom Stanišić, u krivičnom predmetu okrivljenog M.A. iz Bara, zbog krivičnog djela -  kradja iz čl. 239  st. 1 Krivičnog zakonika Crne Gore, po optužnom predlogu Osnovnog državnog tužioca u Baru Kt.br.616/06 od 22.01.2008.godine, nakon glavnog i javnog pretresa održanog dana 10.06.2010.godine u prisustvu zastupnika optužbe Sanje Vujović i branioca okrivljenog adv. V.M. iz Bara, u odsustvu okrivljenog, dana 11.06.2010.godine donio je i  javno objavio</span>
</p>
<p class="p2"></p>
<p class="p3">
<span>P R E S U D U</span>
</p>
<p class="p3"></p>
<p class="p2">
<span>Okrivljeni M. A. , od oca T. i majke N. rođene S. , rođen ..... godine u Baru , gdje je i stalno nastanjen, ul....... , oženjen , otac dvoje djece , pismen , završio osnovnu školu, neosuđivan</span>
</p>
<p class="p2"></p>
<p class="p3">
<span>KRIV  JE</span>
</p>
<p class="p4">
<span>Zato što je:</span>
</p>
<p class="p4"></p>
<p class="p5">
<span>U periodu od 29.05.2006.godine do 29.08.2006.godine, u kući vlasništvo njegovog oca M. T, u naselju M. u Baru, oduzeo pokretnu stvar- električnu energiju, vlasništvo oštećene Elektroprivrede Crne Gore AD Nikšić -Elektrodistribucija Bar, u ukupnoj vrijednosti od 526,49 eura, na način što je provlačenjem fotografske celuloidne filmske folije kroz zazor između poklopca i kućišta električnog brojila marke " Iskra" br...... i zaustavljanjem diska brojila, neovlašćeno preuzimao neregistrovanu električnu energiju, usled čega stvarna potrošnja struje u kući nije mjerena, u namjeri da prisvajanjem i trošenjem električne enrgije pribavi sebi protivpravnu imovinsku korist. </span>
</p>
<p class="p4"></p>
<p class="p6">
<span>- čime je izvršio krivično djelo – kradja iz čl. 239  st. 1 Krivičnog zakonika Crne Gore. </span>
</p>
<p class="p4"></p>
<p class="p4">
<span>	-Pa mu sud primjenom  čl. 4, 32, 36, 42, 52, 53, 54 Krivičnog Zakonika CG i čl. 359,360 i 364 ZKP-a  izriče </span>
</p>
<p class="p3"></p>
<p class="p3">
<span>USLOVNU OSUDU</span>
</p>
<p class="p4"></p>
<p class="p2">
<span>Kojom mu utvrdjuje kaznu zatvora u trajanju od  2 /dva/ mjeseca i istovremeno odredjuje da se kazna neće izvršiti ukoliko u roku od 1 /jedne/ godine ne izvrši novo krivično djelo. </span>
</p>
<p class="p4"></p>
<p class="p4">
<span>Okrivljeni je dužan da plati troškove krivičnog postupka u iznosu od  320  €  u roku od 15 dana od dana pravosnažnosti pod prijetnjom izvršenja.</span>
</p>
<p class="p4"></p>
<p class="p3">
<span>O b r a z l o ž e n j e</span>
</p>
<p class="p4"></p>
<p class="p2">
<span>Optužnim predlogom ODT-a iz Bara Kt.br.616/06 od 22.01.2008 godine, koji je preciziran na glavnom pretresu, okrivljenom M. A. je stavljeno na teret izvršenje krivičnog djela bliže opisanog u  izreci presude. </span>
</p>
<p class="p2"></p>
<p class="p2">
<span>Okrivljeni M. A. je u svojoj odbrani izjavio da niti on niti bilo ko iz njegove familije nije postavljao nikakav negativ filma u električno brojilo, niti je na bilo koji način protivnopravno pribavljao električnu energiju. Dalje je istakao da se u prizemlje kuće preselio nekih mjesec dana prije nego što su radnici Elektrodistrubucije izvršili kontrolu električnog brojila, te da su u periodu prije toga u prizemlju njegove kuće povremeno stanovali i neki radnici. Kada su radnici elektrodistrubucije došli u kontrolu on nije bio kući, već njegova žena  i njegov brat koji je dozvolio radnicima da izvrše kontrolu električnog brojila, i koji su prilikom kontrole, kada su otvorili električno brojilo, izvadili negativ filma iz brojila, kazujući im da na taj način kradu struju. Dalje je naglasio da je redovno plaćao računa za utrošenu el. energiju, ali nije mogao da tvrdi da li je bilo ko od ljudi koji su ranije boravili u njegovoj kući na bilo koji način pokušavali da onemoguće da se pravilno i ispravno registruje stvarno utrošena el. energija. Na glavnom pretresu je dodao da u periodu kontrole kuća nije bila useljiva, odnosno da je još uvijek bila u izgradnji, a da se o u kuću uselio možda mjesec dana prije kontrole koju su obavili radnici ED.</span>
</p>
<p class="p2"></p>
<p class="p2">
<span>Sud je u dokaznom postupku na glavnom preteresu saslušao svjedoke M. T., K. M. i I. M., pročitao iskaze svjedoka  Đ. M. iz prethodnog postupka, pročitao zapisnik Elektrodistribucije u Baru o kontroli mjernog mjesta br. 28 od 29.08.2006 godine, zapisnik Osnovnog suda u Baru o obezbeđenju dokaza RS br. 91/06 od 28.11.2006 godine, nalaz i mišljenje sudskog vještaka R. L. od 20.01.2007 godine, izvod i KE za okrivljenog M. A. pribavljen od  Uprave polcije PJ Bar br........ od 16.06.2008 godine, te dopunski nalaz i mišljenje vještaka elektrostruke R. L. od 16.05.2009 godine, izvod iz MK rođenih br.... za 2007. godine za M. S., dopis ED-a Bar od 26.03.2010.godine i nalaz i mišljenje vještaka elektro struke R. L. od 31.05.2010.godine.</span>
</p>
<p class="p7"></p>
<p class="p2">
<span>Svjedok M. T. je izjavio da je kuća u M. njegovo vlasništvo. Njegov sin A. se sa svojom porodicom konačno uselio u ovu kuću u junu 2007 godine, a prije toga je povremeno živio u njoj. Do 2007. godine A. je povremeno živio u kući a povremeno kod njega u stanu, dok su radnici i tada radili u kući. Na dan kada je bila kontola, u kući je bila je njegova snaha sa djetetom. Radnici elektrodistibucije su došli oko 8 sata i bili tamo sve do 11 sati. On je došao oko 11 sati  kada su radnici tražili od njega ključ od tep ormana. Ovim radnicima je rekao da pišu ono što su zatekli, a nije znao da li su oni dirali nešto oko sata, ali je sumnjao na njih jer su preskočili ogradu i otvorili tep ormara. Tada su mu pokazali jedan papir kao nailon-snimak i rekli mu da su to našli u satu. On nije znao ko je nailon stavio, mogao je da sumnja na njih ili na sina. Dalje je naveo da su u kući bili radnici koji su malterisali i oni su bili prije kontrole jedno mjesec dana, a radili su i poslije kontrole, te da je njegov sin povremeno boravio u kući prije juna 2007 godine i to obično vikendom a radnim danima je bio kod njega. </span>
</p>
<p class="p2"></p>
<p class="p2">
<span>Svjedok K. M. je izjavio da živi u Baru od 1977 godine u naselju T., da su negdje 1982 ili 1983 godine M. počeli da grade predmetnu kuću i da su povremeno još dok je kuća bila u izgradnji dolazili u nju. U ovoj kuću radili su neki radnici, a oni su takođe i živjeli u njoj prije nego što se A. uselio u kuću. Dalje je istakao da se A. u kuću konačno uselio kada mu je žena bila trudna a da je prije toga dolazio u kuću povremeno.</span>
</p>
<p class="p2"></p>
<p class="p2">
<span>Svjedok I. M. je izjavio da je kao radnik elektrodistribucije distrubicije Bar  vršeći kontrolu uočio film zatečen na brojilu i to po desnoj strani na mjestu gdje je brojilo bilo oštećeno. Ovaj film je kočio bubanj usled čega brojilo nije moglo da registruje potrošnju el. energije, jer se ne vrti ni bubanj ni brojevi na brojilu. Dok je film u brojilu, brojilo uopšte ne registruje utrošak el. enrgije, jer je brojilo skroz zakočeno, s tim što potrošač može micanjem ovog filma, pa ponovnim stavljanjem ,sam da kontroliše koliko kilovata  struje hoće da potroši. </span>
</p>
<p class="p2"></p>
<p class="p2">
<span>Svjedok Đ. M. je izjavio da je dana 29.08.2006 godine zajedno sa svojim kolegom I. M. kao radnik elektrodistribucije pošao u naselju M. kako bi izvršio kontrolu el. brojila koje je u vlasništvu M.T.a. Tom prilikom zatekli si snahu M.T.a koja živi u ovoj kući zajedno sa njegovom sinom. Kontrolom el. brojila br........ marke "Iskra" koje se nalazilo u stambenom objektu M.T.a utvrdili su da je na istom postavljeno parče negativ filma, te da zbog toga električno brojilo nije moglo da registruje stvarnu utrošenu el. energiju, odnosno da je pomenuto el. brojilo bilo oštećeno i zakočeno. </span>
</p>
<p class="p2"></p>
<p class="p2">
<span>U zapisniku Elektrodistribucije u Baru o kontroli mjernog mjesta br. 28 od 29.08.2006 godine, navedeno je da je dana 29.08.2006 od strane službe za mjerenje i kontrolu mjernih mjesta Elektrodistbucije Bar sačinjen zapisnik o kontroli mjernog mjesta i to u kući vlasništvo M.T.a u M. U istom zapisniku je konstatovano da je kod navednog potrošača na brojilu nađen film, da je brojilo mehanički oštećeno te da potrošač ne dozvoljavala isključenje. Zapisnik je potpisan je od strane ovlašćenih kontrolora  el. distribucije Bar dok je potrošač odbio da potpiše zapisnik. </span>
</p>
<p class="p2"></p>
<p class="p2">
<span>U zapisniku Osnovnog suda u Baru o obezbeđenju dokaza RS br. 91/06 od 28.11.2006 godine, navedeno je da je zapisnik sačinjen dana 28.11.2006 godine pred Osnovnim Sudom u Baru, da je kao predlagač Elektrodistrubucija Bar, a protivnik predlagača M.T.. Dalje je navedeno da se sporna nepokretnost nalazi u naselju Mirovica, da je objekat u vlasništvu M.T.a. Električno brojilo se nalazi sa desne strane ulaznih vrata u prizemnom dijelu objekta. Predmetno brojilo je marke "Iskra" tip T 27 CDV broj ....., 3x220/380V  i ono se u trenutku uviđaja okretalo. Takođe je konstatovano da je pokolopac brojila plombiran sa tri državne olovne plombe, da je na desnoj olovnoj plombi prekinuta žica za plombiranje, i da se osim tog oštećenja na državnim plombama ne primjećuju druga oštećenja. Svi provodnici na klembertu pravilno su povezani i naponski mostovi su na svom mjestu, dok je na poklopcu brojila sa njegove desne strane, iznad plombe koje je prekinuta, vidno mehaničko oštećenje u dužini od oko 15 do 20 mm. Takođe je konstatovano da je vještak naveo da je moguće dobiti zazor kroz koji može da prođe folija fotografskog filma. </span>
</p>
<p class="p2"></p>
<p class="p2">
<span>U nalazu i mišljenju sudskog vještaka R. L. od 20.01.2007 godine, navedeno je da je u kući M.T.a u naselju M. -Opština Bar mogla biti preuzimana neregistrovana el. energija zaustavljanjem diska brojila. Tu radnju je bilo moguće izvesti pomoću fotografske celuloidne filmske folije, nakon njegovog provlačenja kroz zazor između poklopca i kućišta brojila. Zazor je napravljen nakon prekidanja jedne državne plombe i mehaničkog djelovanja na poklopac brojila i tom prilikom njegovog oštećenja i uklanjanja dijela gumenog zaptivača. Takođe je navedeno da je način obračuna neovlašćene i neregistrovane potrošnje el. energije  regulisan čl. 26 Pravila o snabdjevanju električnom energijom objavljen u  sl. listu RCG broj 13/05, te da je tačan iznos za neregistrovanu potrošnju el. energije za period od 29.08.2005 do 29.08.2006 godine iznosi 2.693,90 eura. Prilikom izjašnjenja na primjedbe koje je istakao branilac okrivljenog na nalaz i mišljenje, vještak elektro struke je naveo da treba razlikovati poklopac mehanizma brojila i poklopac stezaljki tj. klemberta brojila. Dalje je naveo da je poklopac mehanizma brojila kod ove vrste brojila imao tri plombe  i sve tri su državne, a da je prilikom vršenja uviđaja od strane suda  kao vještak na licu mjesta utvrdio da je jedna od tri državne plombe oštećena, odnosno da je žica kojom je ta plomba vezana prekinuta i da postoje oštećenja na gumenom zaptivaču između poklopca brojila i kućišta. Kada se takva plomba ošteti, odnosno prekine žica i ukloni dio gumenog zaptivača, moguće je ubaciti tanku foliju kao što je film fotografskog snimka. Takođe je naveo da prilikom uviđaja nije našao predmetnu foliju, ali je utvrdio da je postojala mogućnosti da se folijom blokira disk koji pokreće brojčanik brojila, nakon čega se el. energija preuzima a ne registruje, tj. ne mjeri se utrošak električne energije. </span>
</p>
<p class="p2"></p>
<p class="p2">
<span>U dopunskom nalazu i mišljenju vještaka elektrostruke R. L. od 16.05.2009 godine, navedeno je da vrijednost nelegalno preuzete neregistrovane električne energije u kući M. A. preko brojila broj 7409351 za period od 29.08.2005 godine do 29.08.2006 godine predstavlja razliku između nelegalno preuzete el. energije obračunate u skladu sa čl. 26 Pravilnika o snabdjevanju el. energije i ovlašćeno preuzete el. enrgije iz  istog perioda i iznosi 2.536.46 eura. </span>
</p>
<p class="p2"></p>
<p class="p2">
<span>Iz izvoda iz Ke za okrivljenog M. A. pribavljen od  Uprave polcije PJ Bar br..... od 16.06.2008 godine, utvrđeno je da okrivljeni nije evidentiran u kaznenoj evidenciji ovog centra. </span>
</p>
<p class="p2"></p>
<p class="p2">
<span>Iz izvoda iz MK rođenih za M. S., ćerku okrivljenog, utvrđuje se da je imenovana rođena dana 29.08.2007. godine.</span>
</p>
<p class="p2"></p>
<p class="p2">
<span>U dopisu ED-a Bar od 26.03.2010.godine navedeno je da u periodu od 29.08.2005.godine do 29.08.2006.godine nije vršena kontrola od strane radnika ED-a Bar na el. brojilima br. ..... i br...... koja se nalaze na stambenom objektu - kući M.T.a koja se nalazi u naselju M. Očitavanje utroška električne energije na mjernom mjestu br. brojila br. .... i br. ....je vršeno redovno, svakoga mjeseca. Čitač-kontrolor ima obavezu da uzme stanje utrošene električne energije sa električnog brojila, ali ne može prilikom očitavanja mjernog mjesta utvrditi da li je naponski most skinut ili nije, niti to može uraditi bez naloga pretpostavljenog i bez odgovarajuće opreme. </span>
</p>
<p class="p2"></p>
<p class="p2">
<span>U  nalazu i mišljenju vještaka elektro struke R. L. od 31.05.2010.godine je navedeno da u kući M.T.a, u kojoj stanuje njegov sin A., a koja se nalazi u Baru, naselje M.b.b, preko brojila br...., neovlašećno je preuzimana električna energija na način što je brojilo prethodno oštećeno i u isto ubačeno parče negativ filma, koje je kočilo brojčanik. Ovakvo mišljenje je formirao  na osnovu podataka i činjenica navedenih u Zapisniku o kontroli mjernog mjesta br. .... od 29.08.2006.godine, kojeg su sačinili i u ime ED-Bar potpisivali radnici I. M. i Đ. B. Način obračuna neovlašćene neregistrovane potrošnje električne energije je regulisan članom 59 i čl. 62 Pravila o snabdijevanju električnom energijom, objavljenom u Sl. list RCG 54/09, važećim Tarifnim pravilnikom i cijenama električne energije. Prema mišljenju vještaka, vrijednost neregistrovane neovlašćene potrošnje, obračunate u skladu sa noramtivnim aktima iznosi 526,49 eura. </span><span class="s1">Uz svoj nalaz vještak je dostavio izvode iz Pravila o snabdijevanju električnom energijom (Sl. list CG 54/09), te detaljni obračun neovlašćeno preuzete električne energije za period od 29.05.2006. godine do 29.08.2006. godine. </span>
</p>
<p class="p2"></p>
<p class="p2">
<span>Ocjenom izvedenih dokaza utvrđeno je da je okrivljeni izvršio krivično djelo stavljeno mu na teret. Utvrđeno činjenično stanje proizilazi iz svih provednih dokaza, a prije svega iz izjava svjedoka </span><span class="s2">Dj. M. i  I. M. </span><span> koji su saglasno izjavili šta su zatekli na licu mjesta prilikom rutinske kontrole potrošača, te da su prilikom kontrole u kući, koja je vlasništvo M.T.a, oca ovdje okrivljenog, zatekli  njegovu snahu, odnosno suprugu okrivljenog, a što nesporno proizilazi i iz odbrane okrivljenog. Obzirom da su ove izjave svjedoka objektivne, uvjerljive i saglasne, sud ih je kao takve cijenio pouzdanim. Ovim izjavama svjedoka saglasni su i ostali izvedeni materijalni dokazi. Iz nalaza i mišljenja vještak elektro struke od 31.05.2010. godine je neporno utvrđeno preko brojila br. ...., neovlašćeno je preuzimana električna energija na način što je brojilo prethodno oštećeno i u isto ubačeno parče negativ filma, koje je kočilo brojčanik. Dovodeći u vezu nalaz vještaka sa izjavama svjedoka I. M. i Đ. M. nesporno proizilazi da je upravo putem filmske celuloidne trake, koju su navedeni svjedoci u svojstvu ovlašćenih kontolora Elektrodistribucije Bar pronašli na predmetnom brojilu, okrivljeni neovlašćeno preuzimao el. energiju. Odbrana okrivljenog da niti on niti bilo ko iz njegove porodice nije postavljao negativ filma u električno brojilo, te da se u prizemlje kuće preselio mjesec dana prije nego što su radnici elektrodistribucije izvršili kontrolu, a da su prije njega u kući živjeli neki radnici, je po ocjenu suda neosnovana i sračunata  na izbjegavanje krivice jer je u suprotnosti sa ostalim izvedenim dokazima. Naime, okrivljeni ne zna imena radnika, pa pri nespornoj činjenici da je okrivljeni živio u predmetnoj kući, za sud je nesporno da je samo on imao interesa da izvršio navedeno krivično djelo. </span>
</p>
<p class="p5">
<span>Iz dopisa ED Bar od 26.03.2010.godine utvrđuje se da u periodu od 29.08.2005.godine do 29.08.2006.godine nije vršena kontrola od strane radnika ED-a Bar na el. brojilu koje se nalazi na stambenom objektu - kući M.T.a.  Čl. 59 st.3 Pravila o snabdijevanju električnom energijom ( sl. list CG 54/09) je propisano da ako se ne može tačno utvrditi početak neovlašćene potrošnje u slučaju iz čl. 58 st.1 tč.3 (kad kupac troši električnu energiju bez mjernih uređaja ili mimio njih), uzeće se da ona traje od poslednjeg pregleda mjernih uređaja, a najduže od tri mjeseca. Kako se ne može nesporno utvrditi tačan datum početka neovlašćene potrošnje, to se, shodno gore citiranom članu, uzima period od najduže tri mjeseca odnosno u konkretnom slučaju od 29.05.2006. godine pa do 29.08.2006. godine kada je konstatovana neovlašćena potrošnja. Prema tome, okrivljeni je u navedenom periodu , u kući vlasništvo njegovog oca M.T.a, u naselju M.  u Baru oduzeo pokretnu stvar- električnu energiju, vlasništvo oštećene Elektroprivrede Crne Gore AD Nikšić -Elektrodistribucija Bar, u ukupnoj vrijednosti od 526,49 eura, na način što je provlačenjem fotografske celuloidne filmske folije kroz zazor između poklopca i kućišta električnog brojila marke " Iskra" br..... i zaustavljanjem diska brojila, neovlašćeno preuzimao neregistrovanu električnu energiju, usled čega stvarna potrošnja struje u kući nije mjerena, u namjeri da prisvajanjem i trošenjem električne enrgije pribavi sebi protivpravnu imovinsku korist. Sud smatra da je obračun neovlašćeno preuzete električne energije u navedenom iznosu izvršen je u skladu sa članom 59 i 62 Pravila o snabdijevanju električnom energijom, te da je u tom dijelu nalaz vještaka </span><span class="s3">elektro struke R. L. od 31.05.2010.godine</span><span> precizan, jasan i u cjelosti stručan.</span>
</p>
<p class="p2"></p>
<p class="p5">
<span>Okrivljeni je krivično djelo izvršio sa umišljajem, jer je bio svjestan da oduzima tuđu pokretnu stvar, a a to je uradio u namjeri da prisvajanjem tuđe pokretne stvari pribavi sebi protivpravnu imovinsku korist. </span><span class="s3">Svojim radnjama okrivljeni M.A.  je ispunio sva objektivna i subjektivna obilježja krivičnog djela -kradja iz čl. 239  st. 1 Krivičnog zakonika Crne Gore zbog čega  je sud oglasio krivom i krivičnopravno odgovornim.</span>
</p>
<p class="p2"></p>
<p class="p2">
<span>Odlučujući se za krivičnu sankciju prema okrivljenom sud je cijenio sve olakšavajuće i otežavajuće okolnosti iz čl. 42 Krivičnog zakonika CG. Od olakšavajućih okolnosti cijenjene su njegove lične i porodične prilike, činjenicu da je oženjen, otac dvoje djece, kao i njegovu raniju neosuđivanost. Otežavajućih okolnosti na strani okrivljenog nije bilo. Imajući u vidu kvalitet olakšavajućih, a u nedostatku otežavajućijh, sud je okrivljenom izrekao uslovnu osudu kojom je utvrdio kaznu zatvora u trajanju od dva mjeseca i istovremeno odredio da se kazna neće izvršiti ukoliko okrivljeni u roku od jedne godine ne izvrši novo krivično djelo. </span><span class="s1">Po mišljenju suda izrečena uslovna osuda odgovara težini krivičnog djela i krivičnoj odgovornosti okrivljenog i predstavlja mjeru kojom će se svrha izricanja uslovne osude u potpunosti postići.</span>
</p>
<p class="p5"></p>
<p class="p5">
<span>Kako oštećeno preduzeće nije postavilo imovinravni zahtjev to sud o istom nije ni odlučivao. </span>
</p>
<p class="p2"></p>
<p class="p2">
<span>Odluka o troškovima zasniva se na odredbi čl. 202 ZKP-a i odmjereni su u  iznosu od   320 eura a isti se odnose na troškove vještaka elektro struke u iznosu od 279 eura i troškove rada suda, koji su određeni prema trajanju, složenosti krivičnog postupka i imovinskih prilika okrivljenog.</span>
</p>
<p class="p2"></p>
<p class="p2">
<span>Na osnovu izloženog odlučeno je kao u izreci presude.</span>
</p>
<p class="p2"></p>
<p class="p3">
<span>OSNOVNI SUD U BARU</span>
</p>
<p class="p3">
<span>Dana 11.06.2010.godine</span>
</p>
<p class="p2"></p>
<p class="p8">
<span>     ZAPISNIČAR	                                                    S U D I J A 	</span>
</p>
<p class="p2">
<span>      Ana Stanišić				                                  Aleksandra Leković</span>
</p>
<p class="p2"></p>
<p class="p2"></p>
<p class="p2">
<span>PRAVNA POUKA:Protiv ove presude može se  izajviti žalba Višem sudu u Podgorici u roku od 8 dana od dana prijema pismenog otpravka. Žalba se predaje ovom sudu u dva primjerka.</span>
</p>
<p class="p2"></p>
<p class="p2"></p>
<p class="p2"></p>
<p class="p4"></p>
<p class="p2"></p>
<p class="p9"></p>
<p class="p9"></p>
<p class="p9"></p>


</body>
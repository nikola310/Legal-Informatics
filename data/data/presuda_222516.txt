<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.74930555in 0.75in 0.25in 1.125in;}
.p1{text-align:end;hyphenate:auto;font-family:Verdana;font-size:11pt;}
.p2{text-align:start;hyphenate:auto;font-family:Verdana;font-size:11pt;}
.p3{text-align:justify;hyphenate:auto;keep-with-next.within-page:always;font-family:Verdana;font-size:11pt;}
.p4{text-align:center;hyphenate:auto;keep-with-next.within-page:always;font-family:Verdana;font-size:11pt;}
.p5{text-align:justify;hyphenate:auto;font-family:Verdana;font-size:11pt;}
.p6{text-align:start;hyphenate:auto;font-family:Times New Roman;font-size:12pt;}
.p7{text-align:center;hyphenate:auto;font-family:Verdana;font-size:11pt;}
.p8{text-indent:0.5in;text-align:start;hyphenate:auto;font-family:Verdana;font-size:11pt;}
.p9{text-indent:0.5in;text-align:justify;hyphenate:auto;font-family:Verdana;font-size:11pt;}
.p10{margin-top:0.16666667in;text-align:justify;hyphenate:auto;font-family:Verdana;font-size:11pt;}
.p11{text-align:justify;hyphenate:auto;font-family:Times New Roman;font-size:12pt;}
.s1{font-family:Verdana;font-size:11pt;}
</style>
<meta content="dragan.mrdak" name="author">
</head>
<body class="b1 b2">
<p class="p1">
<span>	   K. br. 263/09</span>
</p>
<p class="p2"></p>
<p class="p3"></p>
<p class="p4">
<span>U IME NARODA</span>
</p>
<p class="p5"></p>
<p class="p5"></p>
<p class="p5"></p>
<p class="p5">
<span>	Osnovni sud u Bijelom  Polju, kao prvostepeni krivični sud, sudija Dragan Mrdak, kao sudija pojedinac uz učešće zapisničara Sonje Marković, u krivičnom predmetu protiv okrivljene J.V.iz Makedonije, zbog krivičnog djela laka tjelesna povreda iz čl. 152  st. 2 u vezi st. 1 Krivičnog zakonika, nakon održanog usmenog, glavnog i javnog pretresa  u prisustvu zamjenika u ODT B. Polje Jelić Ljubice i oštećene P.M., a u odsustvu uredno obaviještene okrivljene J.V.,  dana 01.09.2010. godine, donio je i javno objavio:</span>
</p>
<p class="p5"></p>
<p class="p4"></p>
<p class="p6"></p>
<p class="p4">
<span>P R E S U D U</span>
</p>
<p class="p5"></p>
<p class="p5"></p>
<p class="p5"></p>
<p class="p5">
<span>	Okrivljena J.V.A, JMBG ..., od oca M., majke V., rodjene S., rodjena ..... godine u Strumici, Republika Makedonije, sa prebivalištem u mjestu rodjenja ul. B.M.., neosudjivana.</span>
</p>
<p class="p5"></p>
<p class="p5">
<span> </span>
</p>
<p class="p7">
<span>K r i v a    j e</span>
</p>
<p class="p5"></p>
<p class="p5"></p>
<p class="p5">
<span>	Što je:</span>
</p>
<p class="p5"></p>
<p class="p5">
<span>	- dana 10.04.2008. godine oko 18,30 časova u ul. Mojkovačka u Bijelom Polju, lako tjelesno povrijedila oštećenu P.M., na način što je sobnom papučom sa tvrdim gumenim djonom, sredstvom podobnim da tijelo teško povrijedi ili zdravlje teško naruši, više puta udarila po glavi, kojom prilikom joj je nanijela povredu u vidu otoka poglavine u čeonom tjemenom dijelu prečnika 6 cm,  </span>
</p>
<p class="p5"></p>
<p class="p8">
<span>- čime je izvršila  krivično djelo laka tjelesna povreda iz čl. 152 st. 2 u vezi st. 1 Krivičnog zakonika, </span>
</p>
<p class="p8"></p>
<p class="p9">
<span>- pa joj  sud primjenom navedenog zakonskog propisa, i čl. 2, 4, 5, 13, 15, 32, 36, 42, 52, 53 i 54 Krivičnog zakonika  i čl. 199, 202 i 364 Zakonika o krivičnom postupku i z r i č e:</span>
</p>
<p class="p5"></p>
<p class="p5"></p>
<p class="p7">
<span>USLOVNU OSUDU</span>
</p>
<p class="p7"></p>
<p class="p7"></p>
<p class="p5">
<span>	Kojom joj utvrdjuje kaznu zatvora u trajanju od 3 ( tri ) mjeseca, i istovremeno odredjuje da se ista neće izvršiti, ukoliko okrivljeni u roku od 1 ( jedne ) godine ne izvrši novo krivično djelo.</span>
</p>
<p class="p5"></p>
<p class="p5">
<span>	Okrivljena se obavezuje da ovom sudu na ime paušala plati iznos od 40,00 €,  a da na ime troškova krivičnog postupka plati iznos od  101,50 €, koje iznose će uplatiti na žiro račun br. 530-4149-79 Depozita novčanih kazni, troškova postupka i paušala, u roku od 15 dana, po pravnosnažnosti presude, pod prijetnjom prinudnog izvršenja.</span>
</p>
<p class="p5"></p>
<p class="p5">
<span>	Imovinsko pravnog zahtjeva nije bilo. </span>
</p>
<p class="p5"></p>
<p class="p7"></p>
<p class="p7">
<span>O b r a z l o ž e nj e</span>
</p>
<p class="p5"></p>
<p class="p5"></p>
<p class="p5">
<span>	Optužnim predlogom ODT-a u B. Polju, KT. br. 734/08 od 16.12.2008. godine, optužena je J.V.a iz Makedonije, da je izvršila krivično djelo laka tjelesna povreda iz čl. 152 st. 2 u vezi st. 1 Krivičnog zakonika.</span>
</p>
<p class="p5"></p>
<p class="p5">
<span>	Glavni pretres je održan i zaključen u prisustvu zamjenika u ODT-u B. Polje Ljubice Jelić i oštećene P.M., a u odsustvu uredno obaviještene okrivljene J.V., shodno čl. 453 Zakonika o krivičnom postupku.</span>
</p>
<p class="p5"></p>
<p class="p5">
<span>	U završnoj riječi zamjenik u ODT-u Ljubica Jelić je izjavila da, kako iz izvedenih dokaza na glavnom pretresu i to iz izjave oštećene i nalaza i mišljenja vještaka medicinske struke, kao i pojašnjenja istog na današnjem glavnom pretresu proizilazi da je okrivljena izvršila krivično djelo na način kako je to optužbom stavljeno na teret, ostajući pri podnijetom optužnom predlogu i predlažući da se okrivljena oglasi krivom i osudi na kaznu po zakonu.</span>
</p>
<p class="p5"></p>
<p class="p5">
<span>	U završnoj riječi oštećena P.M.a je izjavila da se ne pridružuje krivičnom gonjenju protiv okrivljene niti prema istoj ističe imovinsko pravni zahtjev. </span>
</p>
<p class="p5"></p>
<p class="p5">
<span>	Okrivljena J.V.a - državljanka Republike Makedonije, iako uredno obaviještena, nije pristupila na glavni pretres, a svoju odbranu je iznijela po zamolnici Ministarstva pravde Republike Makedonije - Skoplje broj 13/1-3647/2009-2 na zapisnik od 14.12.2009. godine pred Osnovnim sudom u Strumici i u istoj je u bitnom istakla: da joj je oštećena P.M.a tetka - sestra njenog pokojnog oca. Dana 10.04.2008. godine - dva dana poslije sahrane svog oca, sjedjela je sa sestrom ispred ulaza kuće svog oca u Bijelom Polju, koja kuća je sada u njenom vlasništvu. U jednom momentu pored njih je prošla oštećena, koja je uvrijedila, prigovarajući joj na odjeći, riječima ''pogledaj kurve, kako žali oca'', a ona je oštećenoj na to odgovorila ''da je bolje da prodje i da je ne vrijedja'', jer je pod stresom zbog iznenadne smrti oca. Oštećena je potom počela da je gadja pijeskom i sitnim kamenjem, želeći time da je isprovocira, medjutim, ona nije htjela da raspravlja sa oštećenom, već je odmah ušla u kuću sa svojom sestrom. Istog dana, uveče, na vrata od kuće došao je policajac i kazao joj da je oštećena prijavila za fizički napad, da sjutri dan treba da dodje u policiju i da  izjavu. Drugog dana ona je pošla u policiju i dala istu izjavu kao ovu pred sudom. Istakla je da navodi iz optužnog predloga nijesu tačni i da je oštećena ovo prijavila, s namjerom da od nje dobije novac. Ona sa oštećenom vodi imovinsko pravne sporove i oštećena koristi ovu situaciju s ciljem da je isprovocira i da joj naškodi, a za uzvrat da od nje dobije oštetu. Ima saznanje da je oštećena i drugim licima podmetnula lažirane slučajeve, sa ciljem da dobije materijalnu korist. Oštećenoj pomažu njen brat i sin, koji su medicinski radnici i zahvaljujući njima oštećena je dobila ljekarsko uvjerenje o navodnim ljekarskim povredama i smatra da je oštećena na taj način pribavila dokaz o postojanju lakih tjelesnih povreda. Napomenula je da nije učinila krivično djelo za koje je optužena i da nije kriva po optužnom predlogu ODT-a.  </span>
</p>
<p class="p5"></p>
<p class="p5">
<span>	Okrivljena nije pristupila na zaključeni pretres, pa je njena završna riječ izostala.</span>
</p>
<p class="p5">
<span>	</span>
</p>
<p class="p5">
<span>	Radi utvrdjivanja odlučnih činjenica i donošenja pravilne i zakonite odluke sud je izveo sledeće dokaze: saslušao u svojstvu svjedoka  oštećenu P.M., saslušao vještaka medicinske struke dr. S.M.a, pročitao medicinsku dokumentaciju izdatu na ime oštećene P.M. i to: izvještaj Hitne pomoći Doma zdravlja u B. Polju od 10.04.2008. godine, izvještaj ljekara specijaliste Opšte bolnice u B. Polju broj protokola 603 od 10.04.2008. godine, uput za radiološku službu JZU Doma zdravlja B. Polje broj protokola 5339 od 10.04.2008. godine, izvršio uvid u rentgen snimke glave izdate na ime oštećene od 10.04.2008. godine, pročitao nalaz vještaka medicinske struke dr. S.M.a sa zapisnika Kri. br. 529/08 od 26.11.2008. godine, izvršio uvid u izvod iz kaznene evidencije na ime okrivljene. Drugih predloga za dopunu  dokaznog postupka nije bilo. </span>
</p>
<p class="p5"></p>
<p class="p5">
<span>	Sud je odustao od izvodjenja dokaza saslušanje svjedokinje J.S., jer je ova svjedokinja državljanka Republike Makedonije, a ista iako uredno obaviještena nije se odazvala na glavni pretres, te bi njeno saslušanje vodilo odugovlačenju postupka. </span>
</p>
<p class="p5"></p>
<p class="p5">
<span>	Cijeneći odbranu okrivljene i dokaze pojedinačno i u medjusobnoj vezi, a shodno čl. 360 st. 2 Zakonika o Krivičnom postupku, sud je utvrdio činjenično stanje, i na osnovu istog zaključio da je okrivljena izvršila krivično djelo, laka tjelesna povreda, iz čl. 152 st. 2 u vezi st. 1 Krivičnog zakonika za koje je kriva i odgovorna.</span>
</p>
<p class="p10">
<span>	Odbranu okrivljene J.V.da ona kritičnog dana i dogadjaja nije udarala oštećenu sud je cijenio kao isključivo usmjerenu na izbjegavanje sopstvene krivice, te istu nije prihvatio, a ovakva njena odbrana je obezvrijedjena izvedenim dokazima u toku postupka. Naime, iz iskaza oštećene P.M., datog u toku istražnog postupka proizilazi da je ona imala sudski spor zbog neriješenih imovinskih odnosa oko puta, sa pokojnim bratom J.M.. Poslije bratove smrti, plac i put se vode na njegovu kćerku J.V.u. Kritičnog dana, išla je u pravcu svoje kuće koja se nalazi u neposrednoj blizini placa njenog pokojnog brata. Kada je naišla putem iz kuće je izašla njena brataničina J.S.a i rekla joj ''ovuda više nema prolaza, lopovko jedna, pokrala si nas, mi imamo papire'', a potom je S. gadjala grumenom zemlje, ali je ova zemlja nije pogodila. Ona na ovo nije obraćala pažnju i nastavila je da ide putem, medjutim ispred nje je izašla druga brataničina V. koja je u ruci držala pola cigle, zamahnula u njenom pravcu, a onda kazala ''ubico jedna, ubila si nam oca''. U medjuvremenu, S. je V. otela ovu ciglu, a V. je nastavila da joj govori ''kurvo jedna, jebavaš se sa ciganima''. Poslije ovoga V. je skinula plastičnu papuču i udarila je više puta sa njom po glavi. Napomenula je da je nju kritičnog dogadjaja udarala samo V. i to papučom, a ona je potom pošla u Hitnu pomoć. Na glavnom pretresu od 06.07.2010. godine dodala je da se kritični dogadjaj dešavao prije podne negdje izmedju deset i jedanaest časova, a da je Vanja nju udarala sobnom papučom po glavi i to u predjelu tjemena, kojom prilikom su one bile blizu jedna drugoj, okrenute licem u lice. Ona je pokušala da se odbrani od V. napada na način što je gurala ispruženim rukama, ali u tome nije uspjela, te je potom prišla V. sestra i odvukla je od nje. Osim po glavi V. je nije udarala nigdje drugo po tijelu. U tom periodu bila je sama kući i nije htjela da ide u bolnicu, ali je sin na silu poveo i to negdje oko pet ili šest sati. Od ovih povreda boljela je glava, imala je vrtoglavicu i bilo joj je teško. V. je takodje još jedne godine udarala, ali ona to nije prijavila. Napomenula je, da nakon što je S. nju gadjala zemljom da je ona S. gadjala zemljom i kamenčićima, a da kritičnog dogadjaja nije udarala V. ničim, niti joj je govorila ''pogledaj kurve kako žali oca'', a V. je nju udarila papučom i to punom snagom. Nije bilo drugih svjedoka kritičnog dogadjaja, osim nekih učenika koji su od Gimnazije gledali dogadjaj i govorili ''nedaj se baba, udri se baba''. Na glavnom pretresu od 01.09.2010. godine pojasnila je da je V. kritičnog dogadjaja udarala sobnom papučom - sobaricom, koja ima odozgo platno i to zatvoreno, a dolje djon od gume. Iskaz ove svjedokinje sud je u potpunosti prihvatio, kao jasan, logičan i ubjedljiv ničim  doveden u sumnju, nesračunat na otežavanje ili pak olakšavanje krivično pravnog položaja okrivljene, a potvrdjen medicinskom dokumentacijom izdatom na  ime oštećene, te nalazom vještaka medicinske struke dr. S.M.a sa zapisnika Kri. br. 529/08 od 26.11.2008. godine te pojašnjenja nalaza istog vještaka sa glavnog pretresa od 01.09.2010. godine. </span>
</p>
<p class="p5"></p>
<p class="p5">
<span>	Iz nalaza i mišljenja vještaka medicinske struke dr. S.M.a proizilazi da je oštećena pregledana dana 10.04.2008. godine, zbog povreda u predjelu glave. Prilikom pregleda klinički nije bilo vidljivih tragova povreda i upućena je da joj se uradi RTG glave i da se nakon toga javi kod hirurga, što je oštećena učinila istog dana i tom prilikom se žalila na glavobolju i nesvesticu. Kliničkim pregledom je bio vidljiv otok poglavine u čeonom tjemenom dijelu glave prečnika 6 cm, a na RTG snimku glave nije bilo oštećenja koštanih struktura. Navedena povreda po vještaku spada u laku tjelesnu povredu koja je najvjerovatnije nastala od udara tupo tvrdim predmetom u predjelu glave i mogla je nastati na način kako je opisala oštećena od udarca plastičnom papučom sa tvrdim djonom. Pojašnjavajući svoj nalaz na glavnom pretresu od 01.09.2010. godine, vještak je istakao da mehanizam nastanka povrede kod oštećene, odgovara njenoj izjavi da je povrijedjena sobnom papučom  sa ravnim djonom koji je od gume i to tvrdje gume i ako je oštećena jače udarena papučom i to ravnim gumenim dijelom papuče, ne ivicom ista je najvjerovatnije zadobila povredu koja je prilikom pregleda kod hirurga opisana kao otok poglavine u čeono tjemenom dijelu glave prečnika oko 6 cm, a oštećena se na pregled javila nekih osam do devet sati nakon kritičnog dogadjaja, te je normalno da je tada registrovan otok i može se smatrati da je to bila definitivna veličina otoka i da se ovaj otok dalje nije uveličavao, s obzirom na sredstvo kojim je povrijedjena oštećena. Nalaz i mišljenje vještaka medicinske struke dr. S.M.a, kao i pojašnjenje nalaza i mišljenja istog vještaka sa glavnog pretresa sud je u potpunosti prihvatio kao realne i objektivne, date po osnovu činjenica konstatovanih u medicinskoj dokumentaciji izdatoj na ime oštećene, kao realnog pokazatelja povreda kod oštećene, po pravilima struke i nauke, ničim doveden u sumnju. 	 </span>
</p>
<p class="p5"></p>
<p class="p5">
<span>	Iz izvedenih dokaza u toku postupka sud je utvrdio činjenično stanje da je okrivljena J.V.a, dana 10.04.2008. godine oko 18,30 časova u ul. Mojkovačka u Bijelom Polju, lako tjelesno povrijedila oštećenu P.M., na način što je sobnom papučom sa tvrdim gumenim djonom, sredstvom podobnim da tijelo teško povrijedi ili zdravlje teško naruši, više puta udarila po glavi, kojom prilikom joj je nanijela povredu u vidu otoka poglavine u čeonom tjemenom dijelu prečnika 6 cm.   </span>
</p>
<p class="p5"></p>
<p class="p11">
<span>	</span><span class="s1">Postupajući na opisani način  prema oštećenoj P.M.i,  udarajući istu sobnom papučom sa tvrdim gumenim djonom po glavi, pri čemu sobna papuča sa tvrdim gumenim djonom, prestavlja sredstvo podobno da tijelo teško povrijedi i zdravlje teško naruši i nanijevši joj povrede u vidu otoka poglavine u čeonom tjemenom dijelu prečnika 6 cm. Okrivljena J.V.a je ovakvim svojim ponašanjem ostvarila obilježja krivičnog djela laka tjelesna povreda iz čl. 152 st. 2 u vezi st. 1 Krivičnog zakonika pri čemu je okrivljena bila svjestna da ovakvim svojim ponašanjem oštećenoj P.M.i može nanijeti lake tjelesne povrede ali je na mogućnost nastupanja takvih posledica pristala, te je krivično djelo izvršila s umišljajem i za isto je kriva i  odgovorna.</span>
</p>
<p class="p10">
<span>	Prihvatajući pojašnjenje svjedokinje - oštećene P.M. sa glavnog pretresa u pogledu vrste papuče kojom je kritičnog dogadjaja udarana, sud je utvrdio drugačije činjenično stanje od činjeničnog stanja prestavljenog u dispozitivu optužnog predloga, u pogledu sredstva kojim je oštećena nanijela povrede okrivljenoj i isto je sadržano u izreci presude. </span>
</p>
<p class="p5"></p>
<p class="p5">
<span>	Prilikom odlučivanja o vrsti i visini kazne  sud je cijenio sve okolnosti od uticanja na odmjeravanje od iste te je shodno čl. 42 Krivičnog zakonika na strani  okrivljenog našao o olakšavajućih okolnosti – da se radi o mladoj, neosudjivanoj osobi, kojoj se oštećena nije pridružila krivičnom gonjenju, pa u odsustvu otežavajućih okolnosti sud je mišljenja da su se stekli uslovi da se okrivljenoj izrekne krivična sankcija – uslovna osuda te je istoj utvrdio kaznu zatvora u trajanju od  tri  mjeseca  i istovremeno ocijenio da bi se pristupanjem izvršenju utvrđene kazne suviše represivno djelovalo na okrivljenu nego da će i samo upozorenje uz prijetnju kaznom u roku provjeravanja od jedne godine dovoljno  uticati na okrivljenu da ubuduće ne vrši krivična djela, te da će se na ovaj način ostvariti svrha kažnjavanja iz čl. 32 Krivičnog zakonika u pogledu specijalne prevencije dok bi utvrdjena zatvorska kazna uticala na ostale potencijalne  izvršioce da ne vrše ova i slična krivična djela i da će se na taj način ostvariti ciljevi generalne prevencije. Sud je uslovnu osudu izrekao shodno čl. 52, 53 i 54 Krivičnog zakonika, istovremeno ukazujući okrivljenoj  na značaj uslovne osude i mogućnost njenog opoziva.</span>
</p>
<p class="p5"></p>
<p class="p5">
<span>	Shodno čl. 199 Zakonika o krivičnom postupku okrivljen je obavezan da sudu plati  na ime  paušala iznos od  40,00 €  pri čemu je sud vodio računa o težini i složenosti krivičnog postupka kao i o imovinskim prilikama okrivljenog.</span>
</p>
<p class="p5"></p>
<p class="p5">
<span>	Shodno čl. 202 Zakonika o krivičnom postupku sud je okrivljenog obavezao da na ime troškova postupka plati iznos od 101,50 € i isti  se odnose na troškove vještačenja vještaka medicinske struke dr. S.M.a u iznosu od 71,50 € i troškove sudskog tumača za makedonski jezik S.Š.u iznosu od 30,00 €.</span>
</p>
<p class="p5">
<span>	</span>
</p>
<p class="p9">
<span>Imovinsko - pravnog zahtjeva nije bilo.</span>
</p>
<p class="p9"></p>
<p class="p5">
<span>	Sa iznijetih razloga shodno čl. 364 Zakonika o Krivičnom postupku, odlučeno je kao u izreci presude.</span>
</p>
<p class="p5"></p>
<p class="p5"></p>
<p class="p7">
<span>OSNOVNI SUD U BIJELOM POLJU</span>
</p>
<p class="p7">
<span>Dana  01.09.2010. godine</span>
</p>
<p class="p5"></p>
<p class="p5"></p>
<p class="p5">
<span>ZAPISNIČAR 								S U D I J A</span>
</p>
<p class="p5">
<span>Sonja Marković, s.r.					                 Dragan Mrdak, s.r.</span>
</p>
<p class="p5"></p>
<p class="p5"></p>
<p class="p5"></p>
<p class="p5">
<span>										</span>
</p>
<p class="p11"></p>


</body>
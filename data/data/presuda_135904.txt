<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-family:'Univers Condensed'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span class="span1"></span><span class="span1">                                                                        </span>
</p>
<p style="text-align:right">
<span class="span1">                                            K.br. 849/12</span>
</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">OSNOVNI SUD U PODGORICI, kao prvostepeni, krivični, po sudiji Larisi Mijušković- Stamatović, uz učešće Valentine Vukašinović, kao zapisničara, u krivičnom predmetu protiv okrivljenog R.M., iz Podgorice, zbog krivičnog djela teška tjelesna povreda iz čl.151 st. 1 Krivičnog zakonika, odlučujući po optužnom predlogu ODT-a Podgorica Kt.br 1079/11 od 24.07.2012 godine, kojeg je na glavnom pretresu zastupala Popović Nadja, savjetnik na radu kod ODT-a Podgorica, nakon glavnog i javnog pretresa, održanog u prisustvu zastupnika optužbe, okrivljenog i njegovog branioca advokata Piperović Zorana, donio je 12.12.2014 godine, a dana 15.12.2014 godine i javno objavio,</span>
</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1">Okrivljeni:</span>
</p>
<p>&nbsp;</p>
<p>
<span class="span1">R.M., od oca  B. i majke A., rođene M., rođen ...... godine u Podgorici, sa prebivalištem u mjestu rođenja, ul. ..., državljanjin Crne Gore, završio srednju tehničku školu, privatnik, oženjen, otac dvoje djece, pismen, srednjeg imovnog stanja, ranije osuđivan i to: presudom Osnovnog suda Kotor K.br.411/90 od 18.03.1991 godine zbog krivičnog djela iz čl.202/2/1 Krivičnog zakonika na kaznu zatvora u trajanju od tri mjeseca uslovno na jednu godinu, presudom Osnovnog suda Podgorica K.br.330/90 od 22.05.1991 godine zbog krivičnog djela iz čl.221/1 Krivičnog zakonika na kaznu zatvora u trajanju od tri mjeseca, presudom Opštinskog suda Niš K.br.1881/92 od 28.06.1993 godine zbog krivičnog djela iz čl.33/1 Zakona o oružju i municiji na trideset dana zatvora, presudom Višeg suda Podgorica K.br.97/94 od 22.03.1995 godine zbog krivičnog djela iz čl.207/3 u vezi st.1 KZ CG na tri mjeseca zatvora,  presudom Opštinskog suda Niš K.br.1/94 od 17.01.1994 godine zbog krivičnog djela iz čl.33/1 Zakona o oružju na  trideset dana zatvora,</span>
</p>
<p>&nbsp;</p>
<p style="text-align:center;">
<span class="span1">  KRIV  JE </span>
</p>
<p>&nbsp;</p>
<p>
<span class="span1">Zato što je :</span>
</p>
<p>&nbsp;</p>
<p>
<span class="span1">Dana 05.07.2011 godine oko 12,00 časova u Podgorici, na trgu Vojvode Bećira Bega Osmanagića, u lokalu „P......“, svjestan svog djela čije je izvršenje htio i znajući da je njegovo djelo zabranjeno, teško tjelesno povrijedio oštećenog Đ.B.,na način što je ustao sa stolice na kojoj je sjedio, prišao i nakon kraće prepirke sa oštećenim, istom zadao udarac glavom i udarac pesnicom u predjelu glave nanoseći mu tom prilikom tešku tjelesnu povredu u vidu krvnih podliva oko lijevog oka i u lijevom sljepoočnom predjelu, prelom luka lijeve jagodične kosti, dvostruki prelom očnog nastavka pri bazi, kao i prelom sljepoočnog nastavka na dva nivoa i diskretan prelom spoljašnjeg zida lijevog gornjoviličnog sinusa sa manjom gasnom kolekcijom uz donji kapak,</span>
</p>
<p>&nbsp;</p>
<p>
<span class="span1">-čime je izvršio krivično djelo teška tjelesna povreda iz ćl.151 st.1 Krivičnog zakonika,</span>
</p>
<p>&nbsp;</p>
<p>
<span class="span1">Pa mu  Sud ,primjenom citirane zakonske odredbe, te čl.3, 4, 5, 13, 15, 32, 36, 42, 52, 53 i 54 Krivičnog zakonika, kao i čl.226, 227, 229 i 374 Zakonika o krivičnom postupku i z r i č e   </span>
</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">Kojom mu utvrđuje kaznu zatvora u trajanju od 6 (šest) mjeseci i istovremeno određuje da se ista neće izvršiti ako okrivljeni u roku od 2 (dvije)godine po pravnosnažnosti presude ne izvrši novo krivično djelo.</span>
</p>
<p>&nbsp;</p>
<p>
<span class="span1">Obavezuje se okrivljeni da na ime troškova krivičnog postupka uplati na račun budžetskih sredstava Crne Gore iznos od 1.907,00 € (hiljadudevetstotinasedameura), te na ime paušala iznos od 50,00 € (pedeseteura), sve u roku od 15 (petnaest) dana po pravnosnažnosti presude pod prijetnjom prinudne naplate.</span>
</p>
<p>&nbsp;</p>
<p style="text-align:center;">
<span class="span1">O b r a z l o ž e n j e</span>
</p>
<p>&nbsp;</p>
<p>
<span class="span1">Optužnim predlogom ODT-a  Podgorica Kt.br 1079/11 od 24.07.2012 godine, kojeg je na glavnom pretresu zastupala Popović Nadja, savjetnik na radu kod ODT-a Podgorica   okrivljenom R.M., stavljeno je na teret izvršenje krivičnog djela teška tjelesna povreda iz čl. 151 st.1 Krivičnog Zakonika.</span>
</p>
<p>&nbsp;</p>
<p>
<span class="span1">Zastupnik optužbe je prije davanja završne riječi precizirala činjenični opis dispozitiva optužnog akta kako to stoji u izreci ove presude dok je pravna kvalifikacija ostala neizmijenjena, a u završnoj riječi navela  da ostaje u cjelosti pri tako preciziranom optužnom aktu,jer smatra da je dokazima provedenim na glavnom pretresu dokazano da je okrivljeni izvršio krivično djelo stavljeno mu na teret, sa kojih razloga je predložila Sudu da ga oglasi krivim i osudi po Zakonu. </span>
</p>
<p>&nbsp;</p>
<p>
<span class="span1">Okrivljeni R.M. je u prethodnom postupku, pred policijom gdje je saslušan u prisustvu branioca na zapisniku Ku.br. 634/2011 od 06.07.2011.godine, a potom u dva navrata pred istražnim sudijom Ovog suda na zapisnicima Kri.br.11/830 od 06.07.2011 godine i Ki.br.11/235 od 01.03.2012 godine, naveo da je dana 05.07.2011 godine oko 11,00 časova došao u kafanu  „P......“ na Trg Vojvode Bećir Bega Osmanagića, na poziv Đ.V. koji je vlasnik te kafane. Đ. ga je pozvao da razgovaraju u vezi nekog duga,, pa su sjeli on i Đ. za jedan od stolova u jednoj prostoriji i tu su bili sami. Razgovarali su nekih sat vremena od kad je on došao u kafanu, da bi mu Đ. u jednom trenutku rekao da mu duguje 14,000 eura uračunavajući mu tu neke kamate za duži period. Đ. mu je takođe rekao i da je kamata za mjesec dana 7 % i da je on navodno plaćao kamatu za pare koje mu je dao, što nije tačno. Okrivljeni je dalje naveo da je taj razgovor dugo trajao između njih dvojice, pa nakon što je  Đ. više puta insistirao i prijetio mu da će morati po cijenu života da mu vrati pare, uz niz uvreda, došlo je do žešće verbalne rasprave. Zatim u jednom trenutku dok su njih dvojica bili sami u toj prostoriji Đ. je ustao sa stolice, i dok je on ustajao udario ga je pesnicom ispod lijevog oka, a zatim nastavio da ga udara više puta pesnicom u predjelu glave.Okrivljeni je pojasnio da je on pokušao da se zaštiti tako što je podigao ruke u visini glave, da bi ga Đ. u tom trenutku udario pesnicom u njegovu lijevu šaku, a on je zatim tako podignutih ruku krenuo da se povlači unazad ka vratima dok je Đ. išao za njim, a kada je došao na sama vrata prišao mu je suvlasnik,izvjesni M. koji ga je uhvatio za ruku, a takođe ga je za ruku uhvatio jedan njemu nepoznati čovjek za kog misli da je bio gost, i dok su ga njih dvojica tako držali Đ. ga je opet više puta pesnicom udario u glavu. Utoliko se on otrgao , uhvatio Đ.a rukama za glavu i svojom glavom dva puta udario u njegovu glavu. Zatim je izašao iz kafane i otišao a Đ. je ostao unutra.</span>
</p>
<p>&nbsp;</p>
<p>
<span class="span1">U navodima odbrane sa glavnog pretresa okrivljeni je izjavio da Đ.B. poznaje dugi niz godina, da su zajedno bili u svijetu kocke, zajedno su uzimali pare koje su trošili na kocku, i to tako što je za njega novac uzimao Đ., a radilo se o novcu sa visokim kamatama koje je on u cjelosti izmirio. Nekih godinu i po prije predmetnog događaja on je stavio tačku na takav način života i riješio da spasi porodicu. Upravo zbog jednog takvog dugovanja njega je pozvao Đ. predmetnog dana u svoj lokal „P......“ koji se nalazi kod  Sahat kule, a on je pošao tamo sam ne razmišljajući ni jedne sekunde da između njih dvojice može doći do bilo čega lošeg. Sjeli su sami za sto u odvojenom dijelu lokala, kada je Đ. izvadio neku knjigu valjda dugovanja, i rekao mu da mu je dužan izvjesnu svotu novca, na šta je on rekao Đ.u da mu to neće vratiti negirajući da je to njegov dug i tvrdeći da je sva dugovanja izmirio, na šta mu je Đ. rekao da će to morati vratiti, prijetivši mu i psujući ga na račun njegove porodice. U jednom trenutku je Đ. ustao i zadao mu dva udarca pesnicom desne ruke u predjelu ispod njegovog lijevog oka i čela. Kako se radi o starijem čovjeku kojeg je poznavao od ranije on nije htio pružati otpor,već je postavio svoje ruke u položaj garda kako bi zaštitio glavu od daljih udaraca, kada je od Đ.a zadobio još jedan udarac u lijevu šaku i tada je nastavio da se povlači unazad prema izlazu iz lokala. Okrivljeni je dalje naveo da je tada došao ortak Đ.a -C. i još jedno njemu nepoznato lice i konobarica tog lokala, pa su ga C. i taj nepoznati muškarac držali za ruke i to jedan za jednu a drugi za drugu ruku, dok mu se ta konobarica objesila o vrat,i tada je od Đ.a zadobio koliko se sjeća tri  udarca pesnicama u glavu. U tom trenutku da bi zaštitio sebe od daljih udaraca, dok ga oni i dalje drže na način kako je to opisao, svojom glavom udara jedan put u predio glave Đ.. Tada ga ova dva lica koja su ga držala puštaju i staju između njega i Đ., a konobarica drži Đ., i ova dva lica su ga izgurala iz lokala. Pojasnio je da je od udaraca zadatih mu od strane Đ. zadobio povrede šake i glave pa je odmah zatražio ljekarsku pomoć i prijavio policiji da je napadnut, dodajući da je dešnjak koji lijevom rukom ni kašiku ne umije držati i istakao da mu nije jasno kako je od žrtve postao napadač.</span>
</p>
<p>
<span class="span1">Odgovarajući na pitanja izjavio je da mu je povredu u predjelu lijeve šake Đ. zadao udarcem pesnicom,te da kada je dobio prvi udarac bio je u stojećem položaju, a ustao je jer je htio da završi razgovor. Naveo je da su ga C. i taj drugi, njemu nepoznati, muškarac, uhvatili za ruke u predjelu laktova,a konobarica mu je sa leđa bila obješena o vratu,i čupala ga je da ga odvuče unazad, i ista se vjerovatno bila skinula njemu sa vrata kada je zadao udarac glavom Đ.</span>
</p>
<p>
<span class="span1">Nakon što je od strane suda upoznat sa razlikama u kazivanjima iz prethodnog postupka pred policijom u prisustvu branioca,te pred istražnim sudijom ovog suda,i kazivanja na glavnom pretresu, i upitan da pojasni te razlike,okrivljeni je izjavio da je poenta cijele njegove priče da se on branio, te da je precizniji i u svemu tačniji iskaz dat u prethodnom postupku, a ako je prvi put rekao da ga je u samoodbrani dva puta udario onda je to tačno, a konobaricu ranije nije pominjao jer mu to nije bilo bitno i ranije nije pročitao njen iskaz koji je lažan.</span>
</p>
<p>&nbsp;</p>
<p>
<span class="span1">Branilac okrivljenog advokat je u završnoj riječi u bitnom naveo da ni jednim dokazom na glavnom pretresu nije dokazano da je njegov branjenik kritičnog dana prvi napao i udario Đ.B., istakavši da je njegov branjenik napadnut i isti se branio, postupajući u nužnoj odbrani, sa kojih razloga je tražio da ga sud oslobodi od optužbe, a ako sud odluči drugačije da uzme u obzir zdravstveno stanje okrivljenog.</span>
</p>
<p>&nbsp;</p>
<p>
<span class="span1">Okrivljeni je u završnoj riječi  ostao u svemu pri navodima svoje odbrane, prihvatajući u svemu završnu riječ svog branioca.</span>
</p>
<p>&nbsp;</p>
<p>
<span class="span1">Sud je u dokaznom postupku saslušao svjedoka oštećenog Đ.B., svjedoka B.S., na saglastan predlog stranaka pročitao: svjedočki iskaz C.M. sa zapisnika o glavnom pretresu od 04.04.2013 godine,izjašnjenje stalnog sudskog vještaka medicinske struke </span><span class="span1">Čukić Dragane sa zapisnika o glavnom pretresu od 05.06.2013 godine,izjašnjenje stalnog sudskog vještaka medicinske struke Radojević Nemanje sa zapisnika o glavnom pretresu od 11.07.2013 godine, pročitao medicinsku dokumentaciju na ime Đ.B., nalaz i mišljenje stalnog sudskog vještaka medicinske struke dr.Čukić Dragane od 27.05.2012 godine, pročitao nalaz i mišljenje stalnog sudskog vještaka medicinske struke dr.Radojević Nemanje od 06.06.2013 godine,pročitao nalaz i mišljenje Medicinskog fakulteta Univerziteta u Beogradu od 14.02.2014 godine,proćitao nalaz i mišljenje stalnog sudskog vještaka medicinske struke dr.Čukić Dragane od 11.10.2014 godine, pročitao izvod iz KE za okrivljenog izdat od UP PJ Podgorica pod br.29-245/12-22849/2-3755 od 13.09.2012 godine, pročitao izvod iz KE za okrivljenog izdat od strane Ministarstva pravde Crne Gore pod br. 0203/8907 od 10.10.2014 godine.</span>
</p>
<p>&nbsp;</p>
<p>
<span class="span1">Sljedstveno izloženom, a na osnovu rezultata cjelokupne dokazne građe, Ovaj sud je mišljenja da navodi optužnog predloga imaju pouzdano uporište u dokazima provedenim na glavom pretresu, te da je okrivljeni izvršio krivično djelo u vrijeme, na način i u mjestu kako je to bliže opisano izrekom ove presude, sa kojih razloga je sud prvenstveno utvrdio krivičnu odgovornost okrivljenog,a zatim mu i izrekao krivičnu sankciju kao u dispozitivu presude.</span>
</p>
<p>&nbsp;</p>
<p>
<span class="span1">Svjedok-oštećeni Đ. B. je u kazivanju na glavnom pretresu izjavio da je poslednjih trideset godina bio prijatelj sa okrivljenim kojeg je smatrao među pet najboljih prijatelja do spornog događaja. Imali su jedan zajednički porok-kocku. Naveo je da je znao da je okrivljeni bio u jednom periodu u teškoj materijalnoj situaciji, da mu je supruga bila bolesna, a njegova pozajmljivanja novca okrivljenom, čak i od njegove uže i šire porodice, kasnije i od prijatelja su počela negdje 2008 godine, a što je okrivljeni uglavnom uredno vraćao. Dan prije predmetnog događaja sjedjeli su kod okrivljenog u lokalu i razgovarali o jednom takvom dugovanju koje je on od prijatelja pozajmio za okrivljenog, gdje su se dogovorili da okrivljeni jutradan dođe kod njega u lokal povodom toga. Dalje je izjavio da je predmetnog dana okrivljeni negdje malo prije podneva došao kod  njega u lokal, pa su sjeli za jedan sto koji je bio više sa strane, na stolicama koje su bile na razmaku od nekih pola  metra, i razgovarali su o dugovanju, pa kada je on izvadio neki notes u kom je bilježio ta dugovanja i kada je rekao okrivljenom koliko mu duguje, isti mu je rekao da ne priznaje taj dug već samo dio. Napomenuo je da mu je  okrivljeni tog dana djelovao nekako vanredno,kao da je bio popio, a što je zaključio po njegovim reakcijama, isti je više puta ponovio da ne priznaje taj dug i da je on mogao da piše šta hoće, da bi u jednom trenutku ustao i stajao iznad njega. Oštećeni je izjavio da je on više puta rekao okrivljenom da sjedne, što ovaj nije htio već mu je u jednom trenutku rekao da on naplati taj dug ukoliko može. Kako nije htio sjesti i pored toga što je to od njega tražio, te kako mu je rekao da ga ne sjekira jer zna da je šećeraš, to je on okrivljenom u jednom trenutku uputio ružnu riječ u smislu  „đubre“ ili tako nešto, i počeo je ustajati sa svoje stolice. Tada je pala stolica na kojoj je sjedio a okrivljeni ga je glavom udario u predjelu njegove lijeve jagodične kosti, od kog udarca se vratio unazad, udario glavom o zid, i tada ga je okrivljeni lijevom pesnicom udario i lijevi dio nosa između očiju. Oštećeni je dalje naveo da je on tada sagnuo glavu, uhvatio se rukama za ramena okrivljenog i tako su se malo gurali u pravcu vrata,a u međuvremenu su uskočili C.M., jedan gost koji je bio tu i konobarica koja je bila na vratima kada se to desilo. Okrivljeni mu je strgao majicu za koju se bio uhvatio i izašao je napolje. Dodao je da on događaj nije htio prijavljivati policiji već je kasnije pozvan od strane policije,kao i da je nakon toga bio u bolnici jer mu je taj dio glave već bio otekao gdje mu je pružena ljekarska pomoć i savjet da ostane u bolnici što je on odbio.</span>
</p>
<p>
<span class="span1">Odgovarajući  na pitanja zastupnika optužbe i branioca okrivljenog oštećeni je naveo da je razlog zbog kog nije htio prijaviti policiji okrivljenog to što su prijatelji,da nije vidio niti je na to obraćao pažnju da li je okrivljeni dok su sjedjeli i razgovarali na licu imao bilo kakvu povredu, te da je kada je dobio dok je bio u stojećem položaju od okrivljenog udarac </span><span class="span1">glavom u njegovu glavu od kog udarca je udario u zid iza, dobio je i vezani udarac lijevom pesnicom u predio između očiju što znači da nije bio okrenut leđima okrivljenom. Takođe je odgovorio da nije vidio kako je pala njegova stplica jer to nije gledao, kao i da ne zna koliko je santimetara udaljena bila ta stolica od zida, kao i to da se ne može sjetiti da li je okrivljeni šta radio rukama kada je on ustajao sa stolice.</span>
</p>
<p>&nbsp;</p>
<p>
<span class="span1">Oštećeni Đ. B. se nije pridružio krivičnom gonjenju okrivljenog i nije postavio odštetni zahtjev,navodeći da su oni to prevazišli, pa je u ime problema koje ima okrivljeni zamolio Sud da to riješi na najbolji mogući način po okrivljenog.</span>
</p>
<p>&nbsp;</p>
<p>
<span class="span1">Svjedok C.M. je kako u prethodnom postupku pred istražnim sudijom Ovog suda na zapisniku Ki.br.235/11 od 19.04.2012 godine, tako i na glavnom pretresu izjavio da je u periodu 2011 godine bio suvlasnik lokala „P......“ i isti je držao zajedno sa Đ. B. Naveo je da se sjeća da je kritičnog dana sjedio u svom lokalu kada su u jednom trenutku u lokal zajedno ušli Đ. B. i R.M. za koje zna da su se od ranije poznavali,kada ga je Đ. zamolio da pređe iz prostorije gdje je sjedio za šank kako bi on i R. na miru i sami obavili razgovor. Pojasnio je da se kafana sastojala od dva dijela odnosno dvije fizički odvojene prostorije, u jednoj se nalazio šank i tu je on prešao a za šankom se nalazila konobarica i još jedan njemu nepoznati gost za kog misli da je fizički radnik iz Rumunije, dok su u drugoj prostoriji razgovarali Đ. i R.. Naveo je da se sjeća da je konobarica B.S. u jednom momentu rekla „ udari M. Đ.“, ali on to sa mjesta gdje je sjedio nikako nije mogao vidjeti već je to mogla vidjeti isključivo konobarica kroz vrata koja se nalaze sa strane od šanka. Svjedok je izjavio da je tada on ustao i krenuo prema vratima te prostorije, da bi se u jednom trenutku vrata te prostorije otvorila i tada su se oni pojavili gurajući se i vukući jedan drugog za revere.Nije se mogao precizno izjasniti da li je u tom trenutku bilo udaraca između okrivljenog i oštećenog, ali je izjavio da misli da nije već je to više bilo neko guranje. Nakon toga je on kako bi ih razdvojio uhvatio M. za ruke i povukao ga prema izlazu a konobarica je uhvatila Đ. –Đ.B. sa druge strane kako bi spriječila dalji konflikt. Nakon što je razdvojio ta dva lica i M. povukao do vrata isti je napustio kafanu i tu je prestao konflikt. Svjedok je bio decidan istakavši da  nakon što je on uhvatio R. za ruke a konobarica Đ., u cilju razdvajanja, niko nikom nije zadao ni jedan udarac. Dodao je i da prilikom toga on nije vidio povrede na njima ali je kasnije sasznao da je Đ. imao neke povrede zbog kojih je morao na operaciju, i ponovo istakao da on nije vidio da li su se Đ. i R. međusobno udarali ali da odgovorno tvrdi da u momentu kada ih je on razdvajao nijesu udarali jedan drugog već se radilo o čupanju i guranju. </span>
</p>
<p>&nbsp;</p>
<p>
<span class="span1">Svjedok B.S. je u prethodnom postupku, pred istražnim sudijom Ovog suda na zapisniku Ki.br.11/235 od 01.03.2012 godine izjavila da je negdje od ljeta 2011 godine zaposlena kao konobar u restoranu „P......“ koji je u vlasništvu Đ.B. i C.M.. Predmetnog dana kada se dogodio konflikt bila je u šanku,a sa druge strane šanka je sjedio C.M., dok su se u restoranskom dijelu koji je vratima odvojen od šanka nalazili Đ. B. i njegov prijatelj R.M. koji je bio čest gost u lokalu. Bilo je negdje oko podne i ona je u jednom trenutku začula kako njih dvojica glasnije pričaju i čula je kako Đ. govori „nemoj da me nerviraš, nemoj da me nerviraš molim te „da bi ona tada otvorila ta vrata i vidjela njih dvojicu kako sjede za stolom koji je od šanka udaljen možda neka 3-4 metra. Svjedok je navela da ne zna da li je C.M. gledao kroz otvorena vrata u njihovom pravcu ali da ona jeste. Istakla je da je tada neko najprije prevrnuo stolicu, a onda je vidjela kako R. svojom glavom udara u glavu Đ.,koji potom udara potiljkom glave o zid jer je njegova stolica bila naslonjena o zid,da bi odmah potom R. stisnutom pesnicom ne zna koje ruke, udario Đ. u predjelu glave, i tada njih dvojica počinju da se guraju. Pojasnila je da im je tada ona prva pritrčala da ih razdvoji a potom i C. i njih dvoje su uspjeli da ih razdvoje nakon čega je R. izašao iz lokala, i koliko je shvatila otišao u policiju. Izjavila je da je prije nego je izašao ona obratila pažnju na izgled R. i nije primijetila nikakvu povredu na njemu, za razliku od Đ. koji je bio vidno povrijeđen i imao  krv u predjelu čela i lica i koji je takođe ubrzo izašao iz lokala. </span><span class="span1">Dodala je da je u lokalu još bio prisutan i jedan gost, njoj nepoznat, koji iz svoje pozicije gdje je sjedio nije mogao posmatrati navedeni događaj, i istakla da neposredno prije nego će udariti Đ. glavom R. je ustao pa mu zadao udarac glavom, i iz stojećeg stava mu takođe zadao i udarac pesnicom u glavu. Svjedok je navela da je sve to jako iznenadilo, jer su Đ. i R. barem do tog momenta bili jako dobri drugovi.</span>
</p>
<p>&nbsp;</p>
<p>
<span class="span1">Na glavnom pretresu svjedok B.S. je izjavila da je predmetnom prilikom bila zaposlena u navedenom lokalu, u kojem su u jednom odvojenom dijelu sjedjeli Đ. B. i R.M.,dok je ona bila u drugom dijelu lokala  za šankom sa C.M. a tu je bio i još jedan gost. U jednom trenutku iz prostorije u kojoj su sjedjeli Đ. i R. začula je glasniji razgovor i Đ. koji je nekoliko puta izgovorio riječi „nemoj da me nerviraš“. Ona je tada otvorila vrata koja dijele šank i tu prostoriju, izmakla se unazad dva metra i vidjela kako R. udara glavom Đ. u lice, a potom i stisnutom šakom ne zna koje ruke jedan put takođe u predio lica. Tada je ona pozvala C. da ih razdvoje, pa je C. došao sa jedne strane šanka a ona sa druge, i dok su se R. i Đ. držali rukama za ramena ona je vukla Đ., a C. R.. Tada su ih razdvojili pa je R. pošao, a Đ. je sjeo na stolicu i tada su mu čistili krv.</span>
</p>
<p>
<span class="span1">Odgovarajući na pitanja zastupnika optužbe i branioca okrivljenog, izjavila je da je u trenutku kada je vidjela da ga R. udara glavom u predjelu lica Đ. bio u polusjedećem položaju kao da je ustajao, i nakon tog udarca je Đ. udario glavom o zid. Navela je da nakon što je R. glavom udario Đ.,udario ga je i pesnicom nakon čega je već Đ. potekla krv,te da nije vidjela ko je prvi ustao od stola,kao i da je sto za kojim su sjedjeli bio okrugao, a oni su sjedjeli gotovo preko puta jedan drugom, odnosno R. je sjedio malo bliže desnoj strani Đ. Pojasnila je da je predmetnom prilikom nekom al ne zna kome pala stolica,te da ona u trenutku dok su ih razdvajali nije obraćala pažnju da li R. ima neku povredu već je nakon razdvajanja vidjela da nema,i dodala da joj je poslodavac Đ. B..</span>
</p>
<p>
<span class="span1">Osvrćući se na izvjesne razlike u kazivanjima iz prethodnog postupka i sa glavnog pretresa, sa kojima je upoznata od strane suda, svjedok B.S. je izjavila da je u suštini isto ispričala i ranije i na glavnom pretresu.</span>
</p>
<p>&nbsp;</p>
<p>
<span class="span1">Iz nalaza i mišljenja vještaka medicinske struke dr.Čukić Dragane od 27.05.2012 godine, kao i medicinske dokumentacije na ime Đ.B. , proizilazi da je Đ. B. u predmetnom događaju zadobio sledeće povrede : krvni podliv oko lijevog oka,krvni podliv u lijevom slepoočnom predjelu, prelom luka lijeve jagodične kosti, dvostruki-prelom očnog nastavka pri bazi kao i prelom slepoočnog nastavka na dva nivoa; diskretan prelom spoljašnjeg zida lijevog gornjoviličnog sinusa sa manjom gasnom kolekcijom uz donji kapak, a koje povrede se u vrijeme nanošenja kvalifikuju kao teška tjelesna povreda. Prelomi lijeve jagodične kosti  sami za sebe, kao i prelom gornjoviličnog sinusa sa izlaskom vazduha u meko tkivo sam za sebe - kvalifikuju se kao teška tjelesna povreda, dok se ostale povrede kvalifikuju kao laka tjelesna povreda. Navedene povrede nastale su najmanje dvokratnim djelovanjem tupine zamahnutog mehaničkog oruđa gdje spada i šaka stisnuta u pesnicu i  udarac glavom i drugim tupim sredstvom. Iz nalaza dalje proizilazi da je R.M. u predmetnom događaju zadobio sledeće povrede: prelom pete kosti doručja lijeve šake,nagnječenje lijeve očne jabučice,krvni podliv veznice lijevog oka; koje povrede se kvalifikuju kao teška tjelesna povreda jer je prelom pete kosti doručja šake teška tjelesna povreda dok su ostale povrede laka tjelesna povreda. Navedene povrede kod R. M. , su nastale najmanje dvokratnim djelovanjem tupine mehaničkog oruđa i to prelom pete kosti doručja lijeve šake ( ispod glavice kosti) tipično nastaje kao „bokserski prelom“ odnosno prelom „lošeg uličnog borca“ kada se stisnutom pesnicom udara druga osoba;dok je povreda u predjelu oka mogla nastati kako djelovanjem tupine na taj predio (pesnica npr.) tako i djelovanjem tim dijelom glave u drugi objekat.</span>
</p>
<p>&nbsp;</p>
<p>
<span class="span1">Pojašnjavajući svoj  pisani nalaz i mišljenje, pri kojem je u cjelosti ostala na glavnom pretresu, stalni sudski vještak medicinske struke dr. Čukić Dragana je odgovarajući na pitanja odbrane navela da iako se povrede kod Đ.B. nalaze na lijevoj strani </span><span class="span1">glave,odnosno lica,ne može se isključiti mogućnost da je neka od povreda nastala i udarcem lijevom šakom u položaju licem u lice ,sa lijeve bočne strane,pa čak i za onoga ko je dešnjak,pritom je lijeva strana lica bila okrenuta tupini mehaničkog oruđa odnosno mehaničkog sredstva. Izjašnjavajući se na pitanje da li je prelom pete kosti doručja kod okrivljenog mogao nastati dok je isti tom rukom pokrivao lice, udarcem pesnicom od strane oštećenog vještak je našla da se takav nastanak ovog preloma ne bi mogao isključiti da se udarac nanosi jako tvrdim predmetom kao što je metalna šipka i slično; ali je mišljenja da se udarcem pesnicom taj prelom nije mogao nanijeti tim prije što u položaju koji je naveden lijeva šaka nije mogla biti fiksirana na neku podlogu već je bila u vazduhu,što bi onemogućilo da se pesnicom slomi kost; ističući da je u pisanom nalazu i mišljenju pod tačkom 2c zaključka ustvrdila da se radi o „subkapitalnom prelomu 5 kosti doručja“, što upravo nije karakteristična lokalizacija preloma za udarac nekim tupim sredstvom u taj dio šake. Dodala je da ovaj prelom nastaje kad se šaka dobro ne stisne a udari u tvrdu podlogu tim ispupčenjem pesnice; a da je u pitanju udarac drugim oruđem u taj dio ne bi došlo do supkapitalnog preloma već do preloma same glavice kosti doručja ako je udarac u savijenu pesnicu, a ako je udarac u ispruženu šaku moglo bi doći do preloma u dužem dijelu kosti ali ne udarcem pesnicom već šipkom i slično. Istakla je kao što je i u nalazu i mišljenju našla da nijesu sve povrede na lijevoj strani glave kod Đ.B. morale nastati udarcima pesnicom lijeve ruke,već su neke mogle nastati udarcem glavom ili desnom pesnicom. Pojašnjavajući mehanizam nastanka povreda kod okrivljenog vještak je istakla da je to već uradila u pisanom nalazu i mišljenju i ponovila da je povreda u predjelu lijevog oka mogla nastati  kako udarcem pesnicom od strane druge osobe tako i djelovanjem glave u drugi objekat; pojašnjavajući da kada jedna osoba glavom udara drugu osobu u predio glave najčešće to radi čeonim dijelom glave ali se zbog dinamike događaja u nekim slučajevima takvi udarci ne mogu potpuno precizirati pa može doći i do udarca nekim drugim dijelom glave.  Dodala je da je veća vjerovatnoća da su nagnječenje lijeve očne jabučice i  krvni podliv veznice lijevog oka kod R. M. nastali udarcem pesnicom od strane druge osobe nego da je on tim dijelom glave udario drugu osobu, napominjući da kroz mnogobrojne slične slučajeve gdje je nedvosmisleno utvrđeno da je neko nekoga udario čeonim dijelom glave u glavu - na čelu onoga koji udara nijesu nađene nikakve povrede. </span>
</p>
<p>&nbsp;</p>
<p>
<span class="span1">Iz nalaza i mišljenja vještaka medicinske struke dr.Radojević Nemanje od 06.06.2013 godine, prizilazi da je u predmetnom događaju Đ. B. zadobio sledeće povrede : a)dvostruki prelom lijeve jagodične kosti, praćen prelomom spoljnog zida lijevog gornjoviličnog sinusa i krvnim podlivom oko lijevog oka,koja povreda je posledica dejstva tupine mehaničke sile odnosno nastala je usled jednokratnog direktnog dejstva aktivno zamahnutog mehaničkog oruđa-udarca,najvjerovatnije pesnicom ili za to nekim drugim pogodnim oruđem, i koja se u vrijeme nanošenja kvalifikuje kao teška tjelesna povreda;b) krvni podliv u lijevom slepoočnom predjelu, koja povreda je posledica dejstva tupine mehaničke sile odnosno nastala je usled jednokratnog direktnog dejstva aktivno zamahnutog mehaničkog oruđa-udarca,najvjerovatnije pesnicom ili za to nekim drugim pogodnim oruđem, i koja se u vrijeme nanošenja kvalifikuje kao laka tjelesna povreda Dalje proizilazi da zbirno posmatrano sve povrede kod Đ.B. se kvalifikuju kao teška tjelesna povreda koja je posledica dva nezavisna udarca. Takođe u nalazu je dalje naznačeno da je R.M. u predmetnom događaju zadobio sledeće povrede :a ) subkapitalni prelom pete kosti doručja lijeve šake,koja povreda tzv.“prelom lošeg uličnog borca“ je posledica dejstva tupine mehaničke sile, odnosno nastala je usled upotrebe sopstvene pesnice kao mehaničkog oruđa za nanošenje udarca, i kvalifikuje se kao teška tjelesna povreda; b) nagnječenje lijeve očne jabučice sa krvnim podlivom vežnjače tog oka, a koja povreda je posledica dejstva tupine mehaničke sile, odnosno nastala je usled jednokratnog direktnog dejstva aktivno zamahnutog mehaničkog oruđa-udarca najvjerovatnije pesnicom ili za to nekim drugim pogodnim oruđem i ista se u vrijeme nanošenja kvalifikuje kao laka tjelesna povreda. U konačnom iz nalaza proizilazi i </span><span class="span1">konstatacija ovog vještaka da je u svemu saglastan sa mišljenjem sudskomedicinskog vještaka dr.Čukić Dragane datim kako u pisanom nalazu tako i u pojašnjenju na glavnom pretresu.</span>
</p>
<p>&nbsp;</p>
<p>
<span class="span1">Pojašnjavajući svoj nalaz i mišljenje, pri kojem je u cjelosti ostao na glavnom pretresu, stalni sudski vještak medicinske struke dr.Radojvić Nemanja je odgovarajući na pitanja odbrane naveo da pri položaju licem u lice napadača i oštećenog lijevom pesnicom se tipično nanose povrede na desnoj strani, a desnom na lijevoj; međutim ukoliko se glava oštećenog rotira u stranu onda je moguće i da lijevom pesnicom bude nanesena povreda na lijevoj strani lica oštećenog; te takođe ukoliko je njihov međusoban položaj bio takav da je napadač bio pomjeren ulijevo i dalje licem u lice, moguć je nastanak povrede na lijevoj strani lica oštećenog koja je nanesena lijevom pesnicom napadača. Dalje je pojasnio da je moguće da što se tiče krvnog podliva oko lijevog oka da se radi o indirektno nastalom podlivu u predjelu čela i posledičnog slijevanja krvi u rastresito tkivo kapka lijevog oka. Dodao je da je prelom lijeve jagodične kosti sa prelomom spoljnjeg zida gornjoviličnog sinusa mogao nastati udarcem glavom napadača ali nikako u položaju licem u lice kako je to sada predstavljeno već samo u nekom od bočnih položaja. Ovaj vještak je ustvrdio da je mišljenja da je subkapitalni prelom pete kosti doručja lijeve šake okrivljenog nastao usled upotrebe sopstvene pesnice kao mehaničkog oruđa za nanošenje udarca,te da je isključena mogućnost da je navedeni prelom mogao nastati kao posledica direktnog dejstva sile u navedeni predio ruke jer bi u tom slučaju došlo ili do preloma glavice ili do preloma tijela pete kosti doručja.</span>
</p>
<p>&nbsp;</p>
<p>
<span class="span1">Iz nalaza i mišljenja Medicinskog fakulteta Univerziteta u Beogradu od 14.02.2014 godine,proizilazi da : 1.je kritičnom prilikom Đ. B.  zadobio povredu u vidu krvnog podliva lijevog oka, lijevog slepoočnog predjela i krvni podliv glabele a CT snimanjem je ustanovljen dvostruki prelom lijeve jagodične kosti (prelom očnog nastavka pri bazi i slepoočnog nastavka bili su praćeni i prelomom spoljašnjeg zida lijevog  gornjoviličnog sinusa sa sledstvenim prisustvom gasne  kolekcije u lijevom gornjoviličnom sinusu). Sve navedene povrede posledica su dejstva tupine zamahnutog mehaničkog oruđa i iste skupno u vrijeme nanošenja predstavljeju tešku tjelesnu povredu. 2.Konstatovana povreda Đ.B. (krvni podlivi kože i prelomi kostiju lica ) nastala je direktnim dejstvom tupine aktivno zamahnutog mehaničkog oruđa – najmanje jednokratnim dejstvom, udarcem najvjerovatnije šakom stisnutom u pesnicu.3. R.M. je zadobio povredu u vidu nagnječenja lijeve očne jabučice praćenu krvnim podlivom vežnjače lijevog oka, kao i subkapitalni prelom pete kosti doručja lijeve šake, a sve navedene povrede posledica su dejstva  tupine zamahnutog mehaničkog oruđa. 4. Povreda u vidu nagnječenja lijeve očne jabučice sa sa krvnim podlivom vežnjače  predstavljala  je laku tjelesnu povredu, a povreda u vidu subkapitalnog preloma pete kosti doručja lijeve šake u vrijeme nanošenja tešku tjelesnu povredu, pa prema tome sve povrede kod R. M. zbirno su predstavljale tešku tjelesnu povredu.5. Nagnječenje lijeve očne jabučice sa krvnim podlivom vežnjače lijevog oka kod R. M. je nastalo najvjerovatnije dejstvom tupine mehaničkog oruđa odnosno najmanje jednokratnim dejstvom direktno i aktivno zamahnutog mehaničkog oruđa udarca najvjerovatnije šakom stisnutom u pesnicu. U konkretnom slučaju R.M. je zadobio i subkapitalni prelom pete kosti doručja lijeve šake, koji je nastao dejstvom tupine mehaničkog oruđa, odnosno usled upotrebe sopstvene pesnice kao mehaničkog oruđa za nanošenje udarca, i ista se kvalifikuje kao teška tjelesna povreda. Iz nalaza dalje proizilazi da na osnovu karakteristika preloma prelom pete kosti doručja lijeve šake 8 subkapitalni prelom) kod R. M. je nastao kada je on šakom stisnutom u pesnicu udario u čvrstu prepreku, drugim riječima ta povreda je mogla nastati udarcem  njegove šake stisnute u pesnicu  u predio lijevog oka i lijeve jagodične kosti Đ.B., dakle pri nanošenju povreda- dvostrukog preloma lijeve jagodične kosti i spoljašnjeg zida lijevog gornjoviličnog sinusa, te povrede mekih tkiva. U konačnom , kako je predmetni događaj bio složena interakcija između njegovih aktera R. M. i Đ. B., te imajući u vidu da je glava </span><span class="span1">pokretni dio tijela, moguće je da su sve povrede kod oba aktera nastale kada su se oni nalazili okrenuti licem u lice.</span>
</p>
<p>&nbsp;</p>
<p>
<span class="span1">Iz nalaza i mišljenja stalnog sudskog vještaka medicinske struke dr.Čukić Dragane od 11.10.2014 godine,proizilazi da R.M. boluje od malignog oboljenja grkljana,koji je u cjelosti hirurški odstranjen, i kojem je neophodna svakodnevna medicinska pomoć i kućna njega.</span>
</p>
<p>&nbsp;</p>
<p>
<span class="span2">Iz izvoda iz KE za okrivljenog, izdatog od strane UP PJ Podgorica pod br.29-245/12-22849/2-3755 od 13.09.2012 godine,kao i iz izvoda iz KE za okrivljenog izdatog od strane Ministarstva pravde Crne Gore pod br. 0203/8907 od 10.10.2014 godine proizilazi da je R.M. ranije osuđivan i to: presudom Osnovnog suda Kotor  K.br.411/90 od 18.03.1991 godine zbog krivičnog djela iz čl.202 /2/1 Krivičnog zakonika na kaznu zatvora u trajanju od tri mjeseca uslovno na jednu godinu; presudom Osnovnog suda Podgorica K.br.330/90 od 22.05.1991 godine zbog krivičnog djela iz čl.221/1 krivičnog zakonika na kaznu zatvora u trajanju od tri mjeseca,presudom Opštinskog suda Niš  K.br.1881/92 od 28.06.1993 godine zbog krivičnog djela iz čl.33/1 Zakona o oružju i municiji na trideset dana zatvora, presudom Višeg suda Podgorica K.br.97/94 od 22.03.1995 godine zbog krivičnog djela iz čl.207/3 u vezi st.1 KZ CG na tri mjeseca zatvora, presudom Opštinskog suda Niš K.br.1/94 od 17.01.1994 godine zbog krivičnog djela iz čl.33 /1 Zakona o oružju na  trideset dana zatvora.</span>
</p>
<p>&nbsp;</p>
<p>
<span class="span2">Okrivljeni je u navodima odbrane, kao i preko branioca tokom pretresa i u konačnom u završnoj riječi, apostrofirao i istrajavao na tome da je on prvi napadnut spornom prilikom od strane oštećenog Đ. koji mu je prvi dok su  razgovarali u predmetnom lokalu zadao udarce pesnicom u predjelu glave koju je on pokušao zaštititi podizanjem ruku u visini glave, kojom prilikom mu je oštećeni Đ. zadao udarac pesnicom u predjelu njegove lijeve šake od čega je i zadobio prelom pete kosti doručja lijeve šake. Isticao je da on nije htio uzvratiti udarac Đ., već se tako podignutih ruku povlačio unazad kada su ga za ruke uhvatili ortak Đ.- C. i još jedan njemu nepoznat muškarac i kada mu je Đ. dok su ga oni držali zadao još nekoliko udaraca pesnicama u predjelu glave, da bi on tada kako bi se zaštitio od daljih udaraca svojom glavom udario Đ. u glavu, nakon čega se završava predmetni događaj. Okrivljeni u različitim fazama postupka u određenim djelovima odbrane različito kazuje, pa tako npr.u prethodnom postupku tvrdi da je dva puta glavom udario Đ., a na glavnom pretresu jedanput, u prethodnom postupku ne pominje konobaricu da bi je pomenuo na glavnom pretresu što objašnjava da je to smatrao nebitnim dok nije pročitao njen „lažan„ iskaz, i tome slično, ali na kraju ostaje pri odbrani  datoj u prethodnom postupku kao preciznijoj i u svemu tačnijoj.</span>
</p>
<p>
<span class="span2">Sud ni u jednom dokaznom sredstvu provedenom u sklopu dokaznog postupka , nije našao oslonca ovakvom kazivanju okrivljenog ni iz prethodnog postupka niti sa glavnog pretresa. Naime, gotovo svakim dokazom je opovrgnuta odbrana okrivljenog, pa najprije iz preciznog i uvjerljivog svjedočenja oštećenog Đ.B., koje je Sud cijenio istinitim i kao takvom mu poklonio svoju vjeru , proizilazi da nakon kraće prepirke oko izvjesnog dugovanja i ružne riječi upućene okrivljenom koji nije htio sjesti okrivljeni je oštećenog Đ. koji je bio u polusjedećem položaju jer je krenuo ustati, jedanput glavom udario u predio njegove lijeve jagodične kosti, od kog udarca se oštećeni vratio unazad, udario glavom o zid, i tada ga je okrivljeni lijevom pesnicom udario u lijevi dio nosa između očiju. Oštećeni je dalje naveo da je on tada sagnuo glavu, uhvatio se rukama za ramena okrivljenog i tako su se malo gurali u pravcu vrata,a u međuvremenu su „uskočili“ C.M., jedan gost koji je bio tu i konobarica koja je bila na vratima kada se to dogodilo i koji su ih razdvojili. Da prilikom tog „razdvajanja“ nije bilo ni jednog udarca razmijenjenog između okrivljenog R. i oštećenog Đ. i da nije tada okrivljeni oštećenom Đ. zadao udarac (udarce) glavom kako bi se zaštitio  od daljih udaraca koje mu je oštećeni zadavao dok su ga držali C. i to drugo lice,potvrdio je i svojim kontinuiranim svjedočenjem C.M. koji je precizno opisao događaj </span><span class="span2">od momenta kada je bio njemu vidan i kada je i sam jednim dijelom – razdvajanjem, postao njegov akter. C. je bio decidan kada je i u prethodnom postupku i na glavnom pretresu odgovorno ustvrdio da nikakve razmjene udaraca nije bilo prilikom razdvajanja ni sa čije strane, a koji iskaz je kao jasan i istinit, te saglasan kazivanju oštećenog i svjedoka B.S., ovaj Sud u potpunosti prihvatio.U prilog navedenom ide i iskaz svjedoka – konobara u tom lokalu B.S. koja je nakon što je čula glasniji razgovor između R. i Đ. u tom odvojenom dijelu gdje su sjedjeli, i kada je čula da oštećeni nekoliko puta glasnije ponavlja riječi „ nemoj da me nerviraš“, otvorila vrata koja dijele šank od tog dijela gdje su sjedjeli okrivljeni i oštećeni, i vidjela kako R. udara glavom Đ. u lice, a potom i stisnutom šakom (ne zna koje ruke) jedan put takođe u predio lica, kada je ona pozvala C. da ih razdvoje, pa je C. došao sa jedne strane šanka a ona sa druge, i dok su se R. i Đ. držali rukama za ramena ona je vukla Đ., a C.R. a nakon čega je okrivljeni otišao iz lokala. Iskaz ovog svjedoka, dovodeći ga u logičnu vezu sa ostalim dokazima Sud je prihvatio kao istinit, nalazeći da je ovaj svjedok opisivala predmetni događaj prateći ličnu percepciju istog i to u stanju za nju iznenađenja jer, kako je i sama rekla tako nešto i nije bilo za očekivati među ljudima koje je znala kao prijatelje. I svjedok C. je naveo da je događaj mogla vidjeti isključivo konobarica, te da mu je ona u jednom trenutku rekla „ udari M. Đ.“. Odbranu okrivljenog je dalje opovrgnula i medicinska struka i nauka,odnosno u nalazima i mišljenjima svih vještaka medicinske struke, od pojedinaca do institucije povreda okrivljenog u vidu preloma (subkapitalnog) pete kosti doručja lijeve šake jeste po njima „prelom lošeg uličnog borca“i ista je nastala ne na način kako je to naveo okrivljeni-udarcem pesnicom od strane oštećenog u njegovu šaku kojom se štitio od udaraca, već kada je on zadao udarac oštećenom jer takva povreda po svim eminentnim vještacima medicinske struke nastaje kad se šaka dobro ne stisne a udari u tvrdu podlogu tim ispupčenjem pesnice,uz objašnjenje da je u pitanju udarac drugim oruđem u taj dio ne bi došlo do subkapitalnog preloma već do preloma same glavice kosti doručja ako je udarac u savijenu pesnicu, a ako je udarac u ispruženu šaku moglo bi doći do preloma u dužem dijelu kosti ali ne udarcem pesnicom već šipkom i slično. Dalje vještaci medicinske struke su takođe ustvrdili i da pri položaju licem u lice napadača i oštećenog lijevom pesnicom se tipično nanose povrede na desnoj strani, a desnom na lijevoj; međutim ukoliko se glava oštećenog rotira u stranu onda je moguće i da lijevom pesnicom bude nanesena povreda na lijevoj strani lica oštećenog; te takođe ukoliko je njihov međusoban položaj bio takav da je napadač bio pomjeren ulijevo i dalje licem u lice, moguć je nastanak povrede na lijevoj strani lica oštećenog koja je nanesena lijevom pesnicom napadača. U konačnom odbor Medicinskog fakulteta u Beogradu je našao da kako je predmetni događaj bio složena interakcija između njegovih aktera R. M. i Đ. B., te imajući u vidu da je glava pokretni dio tijela, moguće je da su sve povrede kod oba aktera nastale kada su se oni nalazili okrenuti licem u lice. Dakle odbranu okrivljenog, koja nije potkrijepljena ni jednim provedenom dokazom u ovom postupku, Sud nije prihvatio, već je cijenio usmjerenom na ublažavanje položaja u ovom postupku i izbjegavanje krivične odgovornosti.</span>
</p>
<p>
<span class="span2">Da je oštećeni Đ. B. predmetnom prilokom zadobio povrede u vidu krvnih podliva oko lijevog oka i u lijevom sljepoočnom predjelu, prelom luka lijeve jagodične kosti, dvostruki prelom očnog nastavka pri bazi, kao i prelom sljepoočnog nastavka na dva nivoa i diskretan prelom spoljašnjeg zida lijevog gornjoviličnog sinusa sa manjom gasnom kolekcijom uz donji kapak,koje se u vrijeme nanošenja kvalifikuju kao teška tjelesna povreda ovaj Sud je utvrdio iz nalaza i mišljenja vještaka pojedinaca doktora sudske medicine Čukić Dragane i Radojević Nemanje, te njihovih neposrednih izjašnjenja tokom pretresa, i u konačnom iz nalaza i mišljenja Medicinskog fakulteta Univerziteta u Beogradu, koji nalazi korespondiraju jedan drugom i u svemu su saglasni kako po pitanju vrste i težine povreda tako i po pitanju mehanizma nastanka istih, a koje je Sud u svemu prihvatio cijeneći ih ne samo kao međusobno saglasne, već kao stručne, jasne, koncizne i u svemu bazirane na pravilima i doktrini medicinske struke i nauke. </span>
</p>
<p>&nbsp;</p>
<p>
<span class="span2">Dakle, iz svega naprijed navedenog neosporno je utvrđeno da je okrivljeni R.M. tog 05.07.2011 godine oko 12,00 časova u Podgorici,u lokalu „P......“, teško tjelesno povrijedio oštećenog Đ.B.,na način što je ustao sa stolice na kojoj je sjedio, prišao i nakon kraće prepirke sa oštećenim,istom zadao udarac glavom i udarac pesnicom u predjelu glave nanoseći mu tom prilikom tešku tjelesnu povredu u vidu krvnih podliva oko lijevog oka i u lijevom sljepoočnom predjelu, prelom luka lijeve jagodične kosti, dvostruki prelom očnog nastavka pri bazi, kao i prelom sljepoočnog nastavka na dva nivoa i diskretan prelom spoljašnjeg zida lijevog gornjoviličnog sinusa sa manjom gasnom kolekcijom uz donji kapak.</span>
</p>
<p>&nbsp;</p>
<p>
<span class="span2">U ovakvim, naprijed utvrđenim radnjama okrivljenog su se, po nalaženju ovog suda, stekli svi bitni subjektivni i objektivni elementi bića krivičnog djela teška tjelesna povreda iz čl.151 st.1 Krivičnog Zakonika u odnosu na koje djelo je okrivljeni postupao umišljajno obzirom da je bio svjestan svog djela i htio njegovo izvršenje.</span>
</p>
<p>&nbsp;</p>
<p>
<span class="span1">Vrjednujući sve okolnosti  u smislu čl. 42 Krivičnog zakonika od kojih zavisi izbor i visina krivične sankcije, Sud  je kao otežavajuću okolnost na strani okrivljenog cijenio njegovu višestruku osuđivanost ( doista za različita krivična djela i prije više od dvadeset godina) a što je utvrđeno iz izvoda iz KE na ime okrivljenog, dok je kao olakšavajuće okolnosti na strani okrivljenog cijenio njegove lične i porodične prilike, to da je isti porodičan čovjek, otac dvoje djece, lošeg zdravstvenog stanja (koje je utvrđeno iz nalaza i mišljenja stalnog sudskog vještaka medicinske struke dr. Čukić Dragane, a što je i Sud uvidio neposredno na glavnom pretresu), stav oštećenog koji se nije pridružio krivičnom gonjenju, i nije postavio imovinsko-pravni zahtjev čak moleći sud da što povoljnije odluči za okrivljenog, iz kojih razloga je sud, imajući u vidu navedene okolnosti i njihov međusobni odnos, okrivljenom  izrekao uslovnu osudu,  kojom je istom  utvrdio kaznu zatvora u trajanju od šest mjeseci i istovremeno odredio da se utvrđena kazna neće izvršiti ukoliko okrivljeni u roku od dvije godine po pravnosnažnosti presude ne izvrši novo krivično djelo.Dakle, sud je uvjerenja da radi krivično-pravne zaštite nije nužno da okrivljeni utvrđenu kaznu zatvora i efektivno izdržava, već da će se i samim upozorenjem uz prijetnju kaznom kao u izreci ostvariti svrha izricanja uslovne osude iz čl.52 Krivičnog zakonika, a u okviru opšte svrhe propisivanja i izricanja krivičnih sankcija iz čl. 4 st. 2 Krivičnog zakonika.</span>
</p>
<p>&nbsp;</p>
<p>
<span class="span1">Odluku o troškovima krivičnog postupka  sud je donio primjenom odredbi čl. 226, 227 i 229  Zakonika o krivičnom postupku, u ukupnom iznosu od 1.907,00 €, a isti se odnose na izradu nalaza i mišljenja vještaka medicinske struke dr. Čukić Dragane u prethodnom postupku u iznosu od 110,00 €, izradu nalaza i mišljenja istog vještaka na glavnom pretresu u iznosu od 71,50 €, zatim pristup na odloženom glavnom p retresu u iznosu od 27,50 €, te neposredna pojašnjenja na glavnom pretresu vještaka dr. Čukić Dragane u iznosu od 44,00 €, izradu nalaza i mišljenja stalnog sudskog vještaka medicinske struke dr. Radojević Nemanje, u iznosu od 110,00 €, te neposredno izjašnjenje istog vještaka na glavnom pretresu u iznosu od 44,00 €, kao i nalaz i mišljenje Sudsko medicinskog odbora Medicinskog fakulteta u Beogradu u iznosu od 1.500,00 €, što sve ukupno predstavlja iznos od 1.907,00 €, dok je sudski paušal u iznosu od 50,00 eura  odmjeren shodno dužini trajanja postupka, složenosti predmeta i imovinskim prilikama okrivljenog.</span>
</p>
<p>&nbsp;</p>
<p>
<span class="span1">Na osnovu izloženog, a shodno čl. 374 ZKP-a, odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U PODGORICI</span>
</p>
<p style="text-align:center;">
<span class="span1">Dana, 15.12.2014. godine</span>
</p>
<p>&nbsp;</p>
<p>&nbsp;</p>
<p>
<span class="span1">    ZAPISNIČAR                                                                                      SUDIJA</span>
</p>
<p>
<span class="span1">Valentina Vukašinović</span><span class="span1">                                            Larisa Mijušković-Stamatović</span>
</p>
<p>&nbsp;</p>
<p>&nbsp;</p>
<li>
<span class="span1">DN-a</span>
</li>
<li>
<span class="span1">Primjerak presude dostaviti:</span>
</li>
<li>
<span class="span1">- ODT-u Podgorica</span>
</li>
<li>
<span class="span1">- Okrivljenom</span>
</li>
<li>
<span class="span1">- Braniocu okrivljenog</span>
</li>
<li>
<span class="span1">     S u d i j a, </span>
</li>
<li>
<span class="span1">___________________</span>
</li>
<li>
<span class="span1">Postupljeno dana______________</span>
</li>
<li>
<span class="span1">Namještenik__________________</span>
</li>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
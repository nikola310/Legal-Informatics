<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-size:11pt;}
.s2{text-decoration:underline;}
.p1{margin-top:0.16666667in;margin-bottom:0.041666668in;text-align:end;hyphenate:auto;keep-with-next.within-page:always;font-family:Arial;font-size:12pt;}
.p2{margin-top:0.16666667in;margin-bottom:0.041666668in;text-align:center;hyphenate:auto;keep-with-next.within-page:always;font-family:Calibri;font-size:11pt;}
.p3{text-align:start;hyphenate:auto;font-family:Arial;font-size:12pt;}
.p4{text-align:justify;hyphenate:auto;font-family:Arial;font-size:12pt;}
.p5{text-align:center;hyphenate:auto;font-family:Arial;font-size:12pt;}
.p6{text-align:start;hyphenate:auto;font-family:Times New Roman;font-size:12pt;}
</style>
<meta content="vladimir.novovic" name="author">
</head>
<body class="b1 b2">
<p class="p1">
<span>K.br.</span><span class="s1">5/13</span>
</p>
<p class="p2">
<!--Image link to '0.png' can be here-->
</p>
<p class="p3">
<span>                                                      U IME CRNE GORE</span>
</p>
<p class="p3"></p>
<p class="p4">
<span>OSNOVNI SUD U DANILOVGRADU, kao krivični, po sudiji Vladimiru Novoviću, kao pojedincu, uz učešće Branke Nikolić kao zapisničara, u krivičnom predmetu protiv okrivljenog P. M. iz D., zbog krivičnog djela laka tjelesna povreda iz čl.152 st.2 u vezi st.1 KZ, odlučujući po optužnom predlogu Osnovnog državnog tužilaštva iz Podgorice Kt.br.1587/12 od 23.01.2013.godine, koji je na glavnom pretresu zastupao Grujo Radonjić, zamjenik ODT-a Podgorica, nakon održanog glavnog i javnog pretresa dana 04.04.2013.godine, u prisustvu zastupnika optužbe, okrivljenog i oštećene U. D., donio je dana 04.04.2013. godine i istog dana javno objavio </span>
</p>
<p class="p4"></p>
<p class="p5">
<span>PRESUDU</span>
</p>
<p class="p3"></p>
<p class="p4">
<span>Okrivljeni P. M., JMBG ..., zvani "K.", od oca M. i majke R., rođene V., rođen ... .godine u P. sa mjestom prebivališta u D.-D. R.., državljanin Crne Gore, pismen, završio osnovnu školu, po zanimanju fizički radnik, neoženjen, bez djece, lošeg imovnog stanja, neosuđivan. </span>
</p>
<p class="p3"></p>
<p class="p5">
<span>Kriv je</span>
</p>
<p class="p3"></p>
<p class="p3">
<span>Što je: </span>
</p>
<p class="p3"></p>
<p class="p4">
<span>Dana 16.10.2012.godine, oko 21,00 časova, u prostorijama Ugostiteljskog objekta "Angolo", Trg 9 decembar u D., svjestan svog djela čije je izvršenje htio, lako tjelesno povrijedio oštećenu U. D. na način što je staklenom pepeljarom kao sredstvom podobnim da tijelo teško povrijedi ili zdravlje teško naruši pogodio oštećenu U. D. u predjelu lica, nanoseći joj laku tjelesnu povredu u vidu razderine u predjelu lijeve polovine brade,    </span>
</p>
<p class="p3"></p>
<p class="p4">
<span>- čime je počinio krivično djelo laka tjelesna povreda iz čl. 152 st.2 u vezi st.1 KZ.</span>
</p>
<p class="p4"></p>
<p class="p4">
<span>Pa sud okrivljenom primjenom citiranih zakonskih propisa, te čl. 4, 5, 15, 36, 42, 52, 53 i 54 KZ i čl.226, 229 i 374 ZKP-a, i z r i č e </span>
</p>
<p class="p4"></p>
<p class="p5">
<span>USLOVNU OSUDU</span>
</p>
<p class="p5"></p>
<p class="p4">
<span>Kojom mu utvrdjuje kaznu zatvora u trajanju od 3 (tri) mjeseca i istovremeno odredjuje da se ista neće izvršiti ako okrivljeni za vrijeme od 1 (jedne) godine po pravosnažnosti presude ne učini novo krivično djelo. </span>
</p>
<p class="p4"></p>
<p class="p4">
<span>Dužan je okrivljeni da na ime troškova krivičnog postupka uplati u korist budžeta Crne Gore iznos od 60,50 eura i po osnovu paušala iznos od 30,00 eura, a sve u roku od 15 dana po pravosnažnosti presude.</span>
</p>
<p class="p4"></p>
<p class="p4">
<span>Na osnovu čl. 239 st.2 ZKP-a oštećena U. D. se radi ostvarivanja imovinsko-pravnog zahtjeva upućuje na parnični postupak.</span>
</p>
<p class="p3"></p>
<p class="p5">
<span>O b r a z l o ž e nj e</span>
</p>
<p class="p5"></p>
<p class="p4">
<span>Optužnim predlogom Osnovnog državnog tužilaštva iz Podgorice Kt.br.1587/12 od 23.01.2013.godine, okrivljenom P. M. stavljeno je na teret izvršenje krivičnog djela laka tjelesna povreda iz čl.152 st.2 u vezi st.1 KZ. Zastupnik optužbe je u završnoj riječi precizirao činjenični opis krivičnog djela na način određen kao u izreci presude, dok je pravna kvalifikacija ostala ista. Predložio je da sud okrivljenog oglasi krivim i osudi u okviru zakonom propisane kazne.</span>
</p>
<p class="p4"></p>
<p class="p4">
<span>Okrivljeni P. M. u odbrani datoj u istražnom postupku i na glavnom pretresu u bitnom je naveo da je dana 16.10.2012.godine, oko 21,00 čas, sa svojim rođakom P. P., koji živi u jednom selu blizu C., došao u ugostiteljski objekat „Angolo” u D., a u koji je ranije mnogo puta dolazio. Kada je ušao u objekat za šankom je primijetio konobaricu D., koju je poznavao od ranije. Tvrdi da su on i P. poručili po flašu velikog piva od 0,5 l. Istakao je da im je D. donijela dva piva, te da je ista bez ikakvog povoda počela da ga provocira. Rekao je D. da ga ostavi na miru. Odmah zatim D. mu je kazala da mu je sestra kurva, što ga je pogodilo i dovelo u stanje jake razdraženosti. Objasnio je da je u tom momentu sjedio za stolom, da je njegov rođak P. bio pored njega sa desne strane, a da je D. stajala na dvije stepenice udaljena oko 2 metra ispred njega. Uzeo je u lijevu ruku staklenu pepeljaru sa stola, odgurnuo je u pravcu D. i pepeljara je pogodila D. negdje u lijevu stranu lica. Potom je kazao D. da prekine sa uvredama, a D. je i pored njegovog upozorenja nastavila da ga vrijeđa govoreći mu da su mu sestra i majka kurve. Dalje je naveo da je ustao od stola za kojim je do tada sjedio, te da je sa susjednog stola uzeo staklenu pepeljaru i desnom rukom je odbacio prema D., ali bez namjere da je povrijedi. Pojasnio je da je druga pepeljara prošla pored D. i da je udarila negdje iza šanka, te da je bio potpuno trijezan. Nakon toga je kazao P. da izađu iz objekta, jer nije želio da trpi uvrede koje mu je D. upućivala. Na glavnom pretresu je dodao da je D. bila pijana. U završnoj riječi je izrazio žaljenje zbog svega što se desilo. </span>
</p>
<p class="p4"></p>
<p class="p4">
<span>Sud je na glavnom pretresu u dokaznom postupku saslušao svjedoka-oštećenu U. D., izvršio uvid u izvještaj ljekara specijaliste za HMP u D., izdat na ime oštećene U. D., izvršio uvid u uput za bolničko liječenje HMP-a u D. br.protokola 7411 od 16.10.2012.godine, izdat na ime oštećene U. D., pročitao nalaz i mišljenje vještaka sudske medicine dr N. R. Kt.br.1587/13 od 17.01.2013.godine i pročitao izvod iz kaznene evidencije Uprave policije PJ Podgorica br. 29-245/13-1856/2-331 od 04.02.2013.godine.</span>
</p>
<p class="p4">
<span> </span>
</p>
<p class="p4">
<span>Svjedok–oštećena U. D. u iskazu datom na glavnom pretresu u bitnom je navela da je dana 16.10.2012.godine, oko 21,00 časova, bila u ugostiteljskom objektu "Angolo", koji se nalazi na Trgu 9. decembar u D., gdje je radila kao ugostiteljski radnik. U jednom momentu u kafanu su došli okrivljeni P. M. i još jedan čovjek. Sjeća se da su njih dvojica zajedno sjeli za jednim stolom, da su naručili po pivo i da ih je ona uslužila. Pojasnila je da je P. M. znala od ranije i da između njih nije bilo nikada problema sve do kritičnog dana. Nakon što je P. M. i čovjeka koji je bio sa P. M. uslužila pićem, P. M. je bez ikakvog povoda za to njoj kazao "kurvo, droljo, tebe jebe čitav D. ". Kazala je P. M. "kako bi bilo da neko sve ovo govori tvojoj sestri". Zatim je P. M. uzeo jednu keramičku pepeljaru i istom je gađao u njenom pravcu. Nije je tada pogodio, već je pepeljara udarila ispod šanka. Nakon toga P. M. je uzeo staklenu pepeljaru i gađao je u njenom pravcu. Tvrdi da je tada staklenom pepeljarom pogođena u predjelu lijeve polovine brade. Zadobila je povredu iz koje je počela da joj toči krv. Objasnila je da je udaljenost između nje i P. M. bila oko 2 metra u momentu kada je P. M. gađao staklenom pepeljarom. Iste noći podnijela je prijavu policiji i pregledana je u Hitnoj pomoći u D., od strane ljekara dr M. R.. Dodala je da je ličnim dijelom glave bila okrenuta prema P. M. u momentu kada je P. M. pogodio staklenom pepeljarom, da je tada bila u stojećem položaju i na mjestu u kafani koje je izdignuto za oko 20 cm u odnosu na mjesto gdje se nalazio P. M., te da je visoka 165 cm. Pridružila se krivičnom gonjenju protiv okrivljenog i postavila je imovinsko-pravni zahtjev.</span>
</p>
<p class="p4"></p>
<p class="p4">
<span>Iz nalaza i mišljenja vještaka sudske medicine dr N. R.a Kt.br.1587/13 od 17.01.2013.godine, izvještaja ljekara specijaliste za HMP u Danilovgradu, izdatog na ime oštećene U. D. i uputa za bolničko liječenje HMP-a u D. br.protokola 7411 od 16.10.2012.godine, izdatog na ime oštećene U. D., utvrđuje se da je oštećena U. D. u kritičnom događaju zadobila laku tjelesnu povredu u vidu razderine u predjelu lijeve polovine brade. Navedena povreda posljedica je dejstva tupog i teškog zamahnutog oruđa-staklene pepeljare. Predmetno oruđe zamahnuto je srednjim intenzitetom sile. Zamahivanje slabim intenzitetom sile (odgurivanje, odbacivanje) ne bi dovelo do spolja vidljive povrede ili bi eventualno dovelo do zadobijanja neke manje ozlede (oguljotine ili manjeg krvnog podliva), a zamahivanje jakim intenzitetom bi dovelo do preloma kosti tog predjela. Ukoliko se oštećena nalazila na udaljenosti od oko dva metra od okrivljenog, onda je za nastanak predmetne povrede bilo potrebno da okrivljeni uzme pepeljaru u ruku i njome zamahne u pravcu oštećene srednjim intenzitetom.</span>
</p>
<p class="p4"></p>
<p class="p4">
<span>Sud je cijenio nalaz i mišljenje ovog vještaka pa je isti prihvatio kao jasan, stručan i objektivan i dat prema pravilima struke i nauke. </span>
</p>
<p class="p4"></p>
<p class="p4"></p>
<p class="p4"></p>
<p class="p4">
<span>Iz izvoda iz kaznene evidencije Uprave policije PJ Podgorica br. 29-245/13-1856/2-331 od 04.02.2013.godine, izdatog na ime okrivljenog P. M., utvrđuje se da okrivljeni P. M. nije osuđivan.</span>
</p>
<p class="p4">
<span> </span>
</p>
<p class="p4">
<span>Sud je cijenio iskaz svjedoka-oštećene U. D., pa je našao da se ista jasno, pouzdano, određeno i istinito izjasnila o svim činjenicama važnim za ovu krivičnu stvar. Njen iskaz je u potpunosti potvrđen nalazom i mišljenjem vještaka sudske medicine dr N. R. Kt.br.1587/13 od 17.01.2013.godine, izvještajem ljekara specijaliste za HMP u D., izdatim na njeno ime i uputom za bolničko liječenje HMP-a u D. br.protokola 7411 od 16.10.2012.godine, izdatim na njeno ime. Naime, svjedok-oštećena U. D. je u iskazu između ostalog navela da nije vrijeđala okrivljenog P. M., već da je okrivljeni vrijeđao nju, da je okrivljeni P. M. uzeo staklenu pepeljaru, tom pepeljarom je gađao sa udaljenosti od oko 2 metra i pogodio u predjelu lijeve polovine brade, a u poziciji kada je ličnim dijelom glave bila okrenuta prema okrivljenom P. M. i kada je stojala na mjestu koje je za oko 20 cm izdignuto u odnosu na mjesto gdje je bio okrivljeni P. M., što sve stoji u skladnoj vezi sa nalazom i mišljenjem vještaka sudske medicine dr N. R. Kt.br.1587/13 od 17.01.2013.godine, izvještajem ljekara specijaliste za HMP u D., izdatim na ime oštećene i uputom za bolničko liječenje HMP-a u Danilovgradu br.protokola 7411 od 16.10.2012.godine, izdatim na ime oštećene, obzirom da je iz ovih dokaza utvrđeno da je laka tjelesna povreda kod oštećene U. D. u vidu razderine u predjelu lijeve polovine brade nastala djelovanjem tupog, teškog i srednjim intenzitetom zamahnutog oruđa-staklene pepeljare, a da je za nastanak predmetne povrede bilo potrebno da okrivljeni uzme pepeljaru u ruku i njome zamahne u pravcu oštećene srednjim intenzitetom, ukoliko se oštećena nalazila na udaljenosti od oko dva metra od okrivljenog. </span>
</p>
<p class="p4"></p>
<p class="p4">
<span>Na osnovu naprijed izložene činjenične gradje, koja proizilazi iz sadržine dokaza provedenih na glavnom pretresu, ovaj sud je nesumnjivo zaključio da su se u radnjama okrivljenog P. M. stekla sva bitna obilježja bića krivičnog djela laka tjelesna povreda iz čl.152 st.2 u vezi st.1 KZ. Naime, okrivljeni je dana 16.10.2012.godine, oko 21,00 časova, u prostorijama Ugostiteljskog objekta "Angolo", Trg 9 decembar u D., svjestan svog djela čije je izvršenje htio, lako tjelesno povrijedio oštećenu U. D. na način što je staklenom pepeljarom kao sredstvom podobnim da tijelo teško povrijedi ili zdravlje teško naruši pogodio oštećenu U. D. u predjelu lica, nanoseći joj laku tjelesnu povredu u vidu razderine u predjelu lijeve polovine brade.    </span>
</p>
<p class="p4"></p>
<p class="p4">
<span>Sve naprijed navedene činjenice utvrdjene su iz iskaza svjedoka-oštećene U. D., nalaza i mišljenja vještaka sudske medicine dr N. R. Kt.br.1587/13 od 17.01.2013.godine, izvještaja ljekara specijaliste za HMP u D., izdatog na ime oštećene U. D. i uputa za bolničko liječenje HMP-a u D. br.protokola 7411 od 16.10.2012.godine, izdatog na ime oštećene U. D..</span>
</p>
<p class="p4"></p>
<p class="p4">
<span>Naime, iz iskaza svjedoka-oštećene U. D. utvrđuje se da je dana 16.10.2012.godine bila u ugostiteljskom objektu „Angolo”, koji se nalazi na Trgu 9.decembar u D., gdje je radila kao ugostiteljski radnik, da je oko 21,00 časova u ugostiteljski objekat došao okrivljeni P. M. sa još jednim čovjekom, da je okrivljenog P. M. poznavala i da sa njim nije bila u svađi, da je okrivljenog P. M. i ovog čovjeka uslužila, nakon čega je okrivljeni P. M. počeo da je vrijeđa govoreći joj "kurvo, droljo, tebe jebe čitav D.", te da je ona okrivljenom P. M.u kazala "kako bi bilo da neko sve ovo govori tvojoj sestri". Dalje se iz iskaza svjedoka-oštećene U. D. utvrđuje da je okrivljeni P. M. potom gađao jednom keramičkom pepeljarom, da je tada promašio, da je zatim okrivljeni P. M. uzeo staklenu pepeljaru, tom pepeljarom je gađao sa udaljenosti od oko 2 metra i pogodio u predjelu lica tj. lijeve polovine brade, a u poziciji kada je ličnim dijelom glave bila okrenuta prema okrivljenom P. M. i kada je stojala na mjestu koje je za oko 20 cm izdignuto u odnosu na mjesto gdje je bio okrivljeni P. M., a što je sve potvrđeno nalazom i mišljenjem vještaka sudske medicine dr N. R. Kt.br.1587/13 od 17.01.2013.godine, izvještajem ljekara specijaliste za HMP u D.u, izdatim na ime oštećene i uputom za bolničko liječenje HMP-a u D.u br.protokola 7411 od 16.10.2012.godine, izdatim na ime oštećene, obzirom da je iz ovih dokaza utvrđeno da je laka tjelesna povreda kod oštećene U. D. u vidu razderine u predjelu lijeve polovine brade nastala djelovanjem tupog, teškog i srednjim intenzitetom zamahnutog oruđa-staklene pepeljare, a da je za nastanak predmetne povrede bilo potrebno da okrivljeni uzme pepeljaru u ruku i njome zamahne u pravcu oštećene srednjim intenzitetom, ukoliko se oštećena nalazila na udaljenosti od oko dva metra od okrivljenog. </span>
</p>
<p class="p4"></p>
<p class="p4">
<span>Okrivljeni se branio da je oštećena U. D. bez ikakvog razloga njega vrijeđala, da je usljed tih uvreda zapao u stanje jake razdraženosti, da je zatim staklenu pepeljaru sa stola odgurnuo u pravcu oštećene kada je pepeljara pogodila oštećenu u lijevu stranu lica, a u momentu kada je oštećena bila udaljena oko 2 metra od njega. Ovakva odbrana okrivljenog tj. da je odgurnuo pepeljaru u pravcu oštećene obesnažena je nalazom i mišljenjem vještaka sudske medicine dr N. R. obzirom da je iz istog utvrđeno da je za nastanak lake tjelesne povrede vidu razderine u predjelu lijeve polovine brade bilo potrebno da okrivljeni uzme pepeljaru u ruku i njome zamahne u pravcu oštećene srednjim intenzitetom, ukoliko se oštećena nalazila na udaljenosti od oko dva metra od okrivljenog, te da opisana laka tjelesna povreda kod oštećene nije mogla nastati zamahivanjem slabim intenzitetom sile u šta bi spadalo odgurivanje i odbacivanje pepeljare jer djelovanje pepeljare slabim intenzitetom ne bi dovelo do spolja vidljive povrede ili bi eventualno dovelo do zadobijanja neke manje ozlede (oguljotine ili manjeg krvnog podliva). Odbrana okrivljenog da je bio izložen uvredama od strane oštećene osporena je iskazom svjedoka-oštećene U. D.le koja je kazala da nije vrijeđala okrivljenog i da je okrivljeni vrijeđao nju. Iz naprijed navedenih razloga sud je našao da je odbrana okrivljenog neistinita i sračunato data u cilju umanjenja krivično-pravne odgovornosti. </span>
</p>
<p class="p4"></p>
<p class="p4">
<span>Po nalaženju suda, staklena pepeljara izbačena iz ruke predstavlja sredstvo koje je podobno da tijelo teško povrijedi ili zdravlje teško naruši i kako je ovim sredstvom nanijeta opisana laka tjelesna povreda oštećenoj U. D., to se u radnjama okrivljenog stiču sva bitna obilježja bića krivičnog djela laka tjelesna povreda iz čl.152 st.2 u vezi st.1 KZ.</span>
</p>
<p class="p4">
<span>  </span>
</p>
<p class="p4">
<span>Cijeneći psihički odnos okrivljenog prema počinjenom krivičnom djelu, sud je našao da je okrivljeni postupajući na naprijed opisani način krivično djelo počinio sa direktnim umišljajem tj. bio je svjestan svog djela i htio je njegovo izvršenje, što ga sve čini krivim. </span>
</p>
<p class="p4"></p>
<p class="p4">
<span>Prilikom odlučivanja o vrsti i visini krivične sankcije za okrivljenog, sud je imao u vidu sve okolnosti na strani okrivljenog koje su od značaja za njen izbor i visinu u smislu čl. 42 KZ, pa je od olakšavajućih okolnosti na strani okrivljenog našao da je neosudjivan, što je utvrdjeno iz citiranog izvoda iz kaznene evidencije, dok otežavajućih okolnosti nije bilo, pa je sud okrivljenom izrekao uslovnu osudu, kojom mu je utvrdio kaznu zatvora u trajanju od 3 ( tri) mjeseca i istovremeno odredio da se ista neće izvršiti ako okrivljeni za vrijeme od 1 ( jedne) godine po pravosnažnosti presude ne učini novo krivično djelo. Sud je našao da se u konkretnom slučaju, a imajući u vidu naprijed navedenu olakšavajuću okolnost, može očekivati da će se upozorenjem, uz prijetnju kaznom uticati na okrivljenog da ubuduće ne vrši krivična djela, te da nije nužno da se kazna primijeni radi krivično – pravne zaštite, pa sud nalazi da će se uslovnom osudom iz izreke ove presude u potpunosti ostvariti svrha izricanja ove krivične sankcije iz čl. 52 KZ u okviru opšte svrhe propisivanja i izricanja krivičnih sankcija iz čl. 4 st. 2 KZ.</span>
</p>
<p class="p4"></p>
<p class="p4">
<span>Na osnovu čl. 226 i 229 ZKP-a, okrivljeni je obavezan da na ime troškova krivičnog postupka plati budžetu Crne Gore iznos od 60,50 eura, a koji troškovi predstavljaju nagradu odmjerenu vještaku sudske medicine dr Radojević Nemanji, kao i iznos od 30,00 eura na ime sudskog paušala, koji iznos je odmjeren srazmjerno trajanju, složenosti ovog postupka i imovnom stanju okrivljenog. Navedene iznose okrivljeni je dužan platiti u roku od 15 dana po pravosnažnosti presude.</span>
</p>
<p class="p4"></p>
<p class="p4">
<span>Oštećena U. D. je osnovom čl.239 st.2 ZKP-a, radi ostvarivanja imovinsko-pravnog zahtjeva, upućena na parnični postupak, obzirom da činjenice utvrđene u krivičnom postupku nijesu pružale pouzdan osnov ni za potpuno ni za djelimično presuđenje, a njihovo utvrđivanje je vodilo nepotrebnom odugovlačenju postupka.</span>
</p>
<p class="p4"></p>
<p class="p4">
<span>Sa iznijetog, a primjenom čl. 374 ZKP-a, odlučeno je kao u izreci ove presude.</span>
</p>
<p class="p4"></p>
<p class="p3">
<span>ZAPISNIČAR,                                                            	              S U D I J A</span>
</p>
<p class="p3">
<span>Branka Nikolić							Vladimir Novović </span>
</p>
<p class="p4"></p>
<p class="p3">
<span>DN-a:</span>
</p>
<p class="p3">
<span>- ODT Podgorica</span>
</p>
<p class="p3">
<span>- Okrivljenom </span>
</p>
<p class="p3">
<span>- Po pravosnažnosti oštećenoj Useinović Danijeli</span>
</p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p4"></p>
<p class="p4">
<span class="s2">PRAVNA POUKA:</span><span> Protiv ove presude može se izjaviti žalba Višem sudu u Podgorici u roku od 8 dana od dana prijema pismenog otpravka, a preko ovog suda.</span>
</p>
<p class="p6"></p>
<p class="p3"></p>
<p class="p6"></p>
<p class="p6"></p>
<p class="p6"></p>


</body>
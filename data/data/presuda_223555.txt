<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:14pt}
.span2{;font-size:14pt;font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p>&nbsp;</p>
<p>&nbsp;</p>
<li>
<span class="span1"></span>
</li>
<li>
<span class="span1">OSNOVNI SUD U PLAVU </span>
</li>
<li>
<span class="span1">K. br.3/2017 </span>
</li>
<p>&nbsp;</p>
<p>&nbsp;</p>
<li style="text-align:center;">
<span class="span1">U IME CRNE GORE</span>
</li>
<p>&nbsp;</p>
<li>
<span class="span1"></span>
</li>
<li>
<span class="span1">OSNOVNI SUD U PLAVU, sudija Hilmija Sujković, sa zapisničarem Feridom Gutić, u krivičnom predmetu okrivljenih: </span><span class="span1">U. M., iz V. S., opština P., V. R., iz sela H., opština P. i Dž. M., iz sela H., opština P., zbog krivičnog djela nezakoniti lov iz člana 325. stav 4. u vezi sa članom 23. Krivičnog zakonika Crne Gore, počinjenog u saizvršilaštvu,</span><span class="span1"> po optužnom predlogu Osnovnog državnog tužilaštva u Plavu, </span><span class="span1">ODT-a u Plavu, </span><span class="span1">KT.br.71/2016 od 13.01.2017. godine</span><span class="span1">, </span><span class="span1">po održanom usmenom, glavnom, javnom pretresu u prisustvu:  okrivljenih, državne tužiteljke u Plavu, Drite Rugovac i predstavnika </span><span class="span1">oštećene Lovačke organizacije „Hridsko jezero„ P., V.Š.</span><span class="span1">, donio je i javno objavio, dana 01.02.2017. godine,</span>
</li>
<p>&nbsp;</p>
<p>&nbsp;</p>
<li style="text-align:center;">
<span class="span1">P R E S U D U</span>
</li>
<p>&nbsp;</p>
<li>
<span class="span1">Okrivljeni: </span>
</li>
<p>&nbsp;</p>
<li>
<span class="span1"></span>
</li>
<li>
<span class="span1">1. </span><span class="span2">DŽ.M.</span><span class="span1">,  JMBG  ... od oca M. i majke H., rodjene V., rodjen ... godine, u selu H., opština P., sa boravkom u SAD, državljanin  Crne Gore, zaposlen, oženjen, otac šestoro djece, pismen, završio osnovnu školu, srednjeg  imovnog stanja, neosudjivan</span><span class="span1">.</span>
</li>
<p>&nbsp;</p>
<li>
<span class="span1">2.</span><span class="span2">U. M.</span><span class="span1">,  JMBG  ..., od oca I. i majke S., rodjene H., rodjen ... godine, u P., sa prebivalištem u V. S., opština P., državljanin  Crne Gore, nezaposlen, oženjen, bez djece, završio srednju poljoprivrednu školu, lošeg imovnog stanja, neosudjivan</span><span class="span1">.</span>
</li>
<p>&nbsp;</p>
<li>
<span class="span1">3.</span><span class="span2">V.  R.</span><span class="span1">, JMBG ...  od oca A.  i majke Z., rodjene D., rodjen ... godine, u P., sa prebivalištem u selu H., opština P., državljanin Crne Gore, nezaposlen, neoženjen,</span><span class="span1"> </span><span class="span1">pismen, završio osnovnu školu, lošeg imovnog stanja, neosudjivan.</span>
</li>
<p>&nbsp;</p>
<p>&nbsp;</p>
<li style="text-align:center;">
<span class="span1">K r i v i    s u</span>
</li>
<p>&nbsp;</p>
<li>
<span class="span1">Što su: </span>
</li>
<p>&nbsp;</p>
<li>
<span class="span1">Dana 01. novembra 2016. godine, u prijepodnevnim časovima, na području Nacionalnog parka „Prokletije“, u mjestu Ribljak, opština Plav, u lovištu Lovačke organizacije „Hridsko jezero“ Plav, svjesni svog djela čije su izvršenje htjeli i znajući da je njihovo djelo zabranjeno, lovili divljač čiji je lov zabranjen, na način što su  zajedno pošli u navedeno lovište i protivno odbranama člana 34. stav 1. tačka 1. člana 43. člana 59. stav 1. člana 61. stav 1. i člana 66. stav 1. tačka 9 i 12.  Zakona o divljači i lovstvu („Sl.list. CG“ broj 52/2018, 40/2011 i 48/2015), lovili divljač-lane srne, koje je zaštićeno trajnom zabranom lova, a okrivljeni U. i V. i bez dozvole za lov i lovne karte, sa lovačkim psima-kerovima, pa nakon što su kerovi pojurili lane u pravcu okrivljenog  Dž. M., on je sa puškom sačmaricom isto ustrijelio, nakon čega ga je okrivljeni U. nožem zaklao i izvadio mu unutrašnje organe, da bi poslije toga svi zajedno šumskom putačom pošli prema selu H.  pri čemu su lane na ramenima naizmjenično nosili okrivljeni U. i V., kada su ih primijetili službenici Ekspoziture granične policije P. i pozvali ih da stanu povikom „stoj policija“, ali oni na ovaj njihov poziv nijesu stali već su lane odbacili i pobjegli kroz šumu, te su time oštećenoj L.organizaciji „Hridsko jezero“ P. nanijeli štetu u iznosu od </span><span class="span1">...</span><span class="span1"> eura.  </span>
</li>
<p>&nbsp;</p>
<li>
<span class="span1">-čime su kao saizvršioci izvršili krivično djelo </span><span class="span1">nezakonit lov iz člana 325. stav 4. u vezi sa članom 23. Krivičnog zakonika Crne Gore</span><span class="span1">. </span>
</li>
<p>&nbsp;</p>
<p>
<span class="span1">Pa </span><span class="span1">ih sud za izvršeno krivično djelo na osnovu navedenog zakonskog propisa te primjenom čl: 4, 32, 39, 41, 42, 45. i 46.  Krivičnog zakonika Crne Gore i čl.374. Zakonika o krivičnom postupku, </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O S U Đ U J E</span>
</p>
<li>
<span class="span1"></span>
</li>
<p>&nbsp;</p>
<p>
<span class="span1">1. Okrivljenog </span><span class="span2">DŽ. M.</span><span class="span1"> n</span><span class="span1">a novčanu kaznu u iznosu od  1.200,00 (jednahiljadaidvijestotine) eura, koju je dužan platiti u roku od 3(tri) mjeseca od dana pravosnažnosti presude. </span>
</p>
<p>&nbsp;</p>
<p>
<span class="span1">Ukoliko se novčana kazna ne plati u određenom roku, ista će se zamijeniti kaznom zatvora, računajući svakih započetih 25,00 € (dvadesetpet) eura, novčane kazne za 1 (jedan) dan zatvora. </span>
</p>
<p>&nbsp;</p>
<li>
<span class="span1">2. </span><span class="span1">Okrivljene </span><span class="span2">U. M.</span><span class="span1"> i </span><span class="span2">V.  R.</span><span class="span1">, n</span><span class="span1">a kaznu rad u javnom interesu u trajanju od 120 (stotinudvadeset) časova, koji rad će se obaviti u vremenskom periodu od 3 (tri) mjeseca po pravosnažnosti presude, s tim što rad ne može biti duži od 60 (šezdeset) časova u toku jednog mjeseca. </span>
</li>
<p>&nbsp;</p>
<li>
<span class="span1">Ukoliko okrivljeni ne budu vršili rad u javnom interesu, ova kazna će se zamijeniti kaznom zatvora tako što će se za svakih započetih 60 (šezdeset) časova rada u javnom interesu zamijeniti kaznom zatvora od 1 (jednog) mjeseca. </span>
</li>
<p>&nbsp;</p>
<li>
<span class="span1">Okrivljeni se obavezuju da solidarno naknade troškove krivičnog postupka iznos od ... (tristotinesedamdesedtrieuraipedesetcenti) kao i da na ime paušala plate iznose od po ... (trideset) eura, u roku od 15 dana po pravosnažnosti presude pod prijetnjom prinudnog izvršenja. </span>
</li>
<p>&nbsp;</p>
<li>
<span class="span1"></span><span class="span1">Na osnovu člana 239. stav 2. ZKP, okrivljeni se obavezuju da oštećenoj Lovačkoj organizaciji „H. j.“ P., na ime pričinjene štete solidarno plate iznos od ... (jednahiljada) eura, u roku od 15 dana po pravosnažnosti presude.</span>
</li>
<p>&nbsp;</p>
<p>&nbsp;</p>
<li style="text-align:center;">
<span class="span1">O  b r a z l o ž  e n j e</span>
</li>
<p>&nbsp;</p>
<p>&nbsp;</p>
<li>
<span class="span1">Osnovno državno tužilaštvo u Plavu, optužnim predlogom  </span><span class="span1">KT.br.71/2016 od 13.01.2017.  godine</span><span class="span1">, optužilo je </span><span class="span1">okrivljene :  U.M., V.R. i </span><span class="span1">Dž.M., za  krivično djelo nezakoniti lov iz člana 325. stav 4. u vezi sa članom 23 Krivičnog zakonika Crne Gore.</span>
</li>
<li>
<span class="span1"></span>
</li>
<li>
<span class="span1">U završnoj riječi državna tužiteljka u Plavu, Drita Rugovac, je precizirala podneseni optužni predlog u njegovom činjeničnom opisu, pa je pri tako preciziranom optužnom predlogu ostala u svemu i predložila sudu da okrivljene U.M., V.R. i Dž.M. oglasi krivim za navedeno krivično djelo i osudi ih : </span><span class="span1">okrivljenog  Dž. M. na novčanu kaznu u iznosu od ... eura, a okrivljene U. M. i V. R. na kaznu rad u javnom interesu.</span>
</li>
<p>&nbsp;</p>
<li>
<span class="span1">Predstavnik oštećene </span><span class="span1">lovačke organizacije "Hridsko jezero", V. Š.</span><span class="span1">, se u  završnoj riječi pridružio krivičnom gonjenju prema okrivljenim i postavio odštetni </span><span class="span1">zahtjev u iznosu od ... eura</span><span class="span1">. </span>
</li>
<p>&nbsp;</p>
<li>
<span class="span1"></span><span class="span1">Izjašnjavajući se o </span><span class="span1">optužbi </span><span class="span1">ODT</span><span class="span1">-a </span><span class="span1">u Plavu,</span><span class="span1"> </span><span class="span1">okrivljen</span><span class="span1">i U. M., V. R. i Dž. M. su u svojim odbranama iz predhodnog postupka negirali da bi u odbranama sa glavnog pretresa u potpunosti priznali izvršenje krivičnog djela koje im je ovom optužbom stavljeno na teret, a samim tim i krivicu za ovo djelo. Naime, za razliku od svojih odbrana iz predhodnog postupka u kojima su negirali izvršenje krivičnog djela koje im je javnom optužbom stavljeno na teret, svi okrivljeni su u svojim odbranama sa glavnog pretresa u potpunosti priznali ovo djelo saglasno istakavši da je tačno,</span><span class="span1"> da su dana 01.11.2016. godine, na području Nacionalnog parka „Prokletije“ u lovištu kojim gazduje lovačka organizacija „Hridsko jezero“ iz P., učestvovali u ulovu laneta, kako je to nevedeno u optužnom predlogu. Što se tiče okolnosti koje se odnose na izvršenje ovog djela i ulov laneta, naveli su da su se o tome dogovorili predhodnog dana kod kuće okrivljenog Dž.M., gdje su mu okrivljeni U. M. i okrivljeni V. R. pomagali u cijepanju drva. Narednog dana, 01.11.2016. godine, po dogovoru su u ranim jutarnjim satima pošli u lovište "R.", pri čemu je samo okrivljeni Dž. M. imao lovačku pušku „sačmaricu“. Sa sobom su poveli i četiri lovačka kera od kojih su dva kera bili vlasništvo okrivljenog U.M., jedan ker vlasništvo  okrivljenog V.R. i jedan ker vlasništvo okrivljenog Dž. M. Kada su došli na lice mjesta, okrivljeni Dž. je ostao na jednom mjestu koje se u lovačkom žargonu zove "čeka" kako bi sačekao eventualni nailazak divljači, dok su okrivljeni U. M. i V. R. sa kerovima otišli malo dalje i na udaljenosti od oko 1km ove kerove pustili u lov.  Nakon što su poslije izvjesnog vremena iz pravca gdje se nalazio okrivljeni Dž. začuli dva pucnja, okrivljeni U. i V. su zajedno pošli u tom pravcu i kada su stigli do okrivljenog Dž. pored njega su vidjeli ubijeno lane koje je bilo zaklano preko vrata. Shvatili su da je lane ustrijelio okrivljeni Dž. i pošto su se dogovorili da iz laneta izbace utrobu, kako bi ga lakše nosili, to je učinio okrivljeni U.tako što je nožem zasjekao stomak laneta. Poslije toga su zajedno krenuli prema selu i to šumskom putačom kako ih neko ne bi primjetio. Lane su pri tom naizmjenično nosili okrivljeni U. i V. U jednom trenutku su naišli na više graničnih policajaca, a prilikom ovog susreta lane je nosio okrivljeni U. M. Međutim, i pored toga što su čuli glas jednog od ovih policajaca kako glasno kaže „stoj policija“ okrivljeni U. je odbacio lane  koje je nosio nakon čega su svi zajedno pobjegli u šumu. Dalje su naveli da su se prilikom davanja odbrana kod ODT-a u Plavu uplašili eventualne krivične odgovornosti za izvršeno krivično djelo, pa su iz tog istog razloga i negirali njegovo izvršenje. </span><span class="span1">U završnoj riječi su još jednom priznali izvršenje krivičnog djela koje im je stavljeno na teret, izrazili žaljenje i kajanje zbog njegovog izvršenja i predložili sudu da ih za isto što blaže kazni.</span>
</li>
<p>&nbsp;</p>
<p>&nbsp;</p>
<li>
<span class="span1">Sud je cijenio priznanja okrivljenih U. M., V. R. i Dž. M., pa je našao da su ista jasna, logična, potpuna i  što je najbitnije saglasna, kako medjusobno tako i sa izvedenim dokazima, te ih je kao takva u potpunosti prihvatio. Naime, sud je radi provjere priznanja okrivljenih odnosno radi što pravilnijeg i zakonitijeg </span><span class="span1">rješavanja ove krivične stvari u dokaznom postupku izveo sledeće dokaze:</span><span class="span1"> saslušao svjedoke </span><span class="span1">S. G., M. M., H. K., Dž. A. i D. F.,</span><span class="span1"> pročitao </span><span class="span1">zapisnike o uviđaju Odjeljenja bezbjednosti P. br. ... oba od 01.11.2016. godine, potvrdu o privremeno oduzetim predmetima Odjeljenja bezbjednosti P., br.sl-... od 01.11.2016. godine  na ime okrivljenog Dž. M., zapisnik DOO Veterinarske ambulante br. ... od 01.11.2016. godine o izvršenom pregledu leša laneta, Izvještaj Forenzičkog centra Uprave policije CG-Grupe za balistiku o balsitičkom vještačenju ... br.... od 30.11.2016. godine,  Izvještaj Forenzičkog centra Uprave policije CG-Grupe za hemijska ispitivanja daljine pucanja, o vještačenju prisustva GSR čestica, nalaz i mišljenje  vještaka  za telekomunikacije dipl. ing. elek. i telek. P. B. od 28.12.2016. godine i uvjerenja-izvode iz kaznene evidencije Ministarstva pravde-Crne Gore, KE 136/2016 od 25.11.2016. godine, za okrivljenog  U. M., KE 134/2016 od 25.11.2016. godine, za okrivljenog V.R. i KE 135/2016 od 25.11.2016. godine, za okrivljenog Dž. M. i izvršio uvid u fotodokumentaciju Odjeljenja bezbjednosti Plav, br.... od 01.11.2016. godine, u fotodokumentaciju Ekspoziture granične policije  P., br. ... od 01.11.2016. godine, člansku kartu Lovačke organizacije „Hridsko jezero“ Plav, br...., na ime okrivljenog Dž. M. i listing komunikacija mobilnih Operatera telefonije „Telenor“ br... od 30.11.2016. godine, za SIM brojeve ..., ... i ..., </span><span class="span1">pa je </span><span class="span1">ocjenom izvedenih dokaza i njihovim upoređivanjem sa odbranama okrivljenih utvrdio da isti u potpunosti potvrđuju njihova priznanja.</span>
</li>
<p>&nbsp;</p>
<p>
<span class="span1">Tako su svjedoci: </span><span class="span1">S. G., M. M., H. K., Dž. A. i D. F.</span><span class="span1">,  u svemu potvrdili  priznanja okrivljenih kako  u pogledu vremena i mjesta tako i u pogledu načina izvršenja predmetnog krivičnog djela, saglasno istakavši da su kao službenici Ekspoziture granične policije-Odjeljenja bezbjednosti P., dana 01.11.2016. godine, po nalogu komandira S. B., pošli u lovište „R.“, koje se nalazi na području Nacionalnog parka „Prokletije“, obzirom da je prije toga svjedok S.G., kao vođa bezbjedonosnog sektora, na snimku sa kamera koje su pokrivale taj reon primijetio tri lica u krivolovu. Nakon što su kolege koje su pošle sa njima: Š. H., E. H. i G. O., po naredbi svjedoka S. G., ostali na raskrsnici puteva Ribljak- Kamen karaula, do koje su inače došli terenskim vozilima, oni su nastavili pješke u pravcu mjesta na kojem su krivolovci viđeni. Dok su se kretali šumskom putačom, u jednom trenutku su primijetili da istom ovom putačom iz suprotnog pravca prema njima idu tri lica u maskirnim uniformama. Svjedoci S. G. i </span><span class="span1">M. M. su dalje naveli da su u ovim licima prepoznali okrivljene U. M., V. R. i Dž. M. i da je jedan od njih na ramenima nosio ustrijeljenu divljač. Odmah nakon što su ih primijetili, sva tri lica su se dala u bijeg, stim što je prije toga je lice koje je nosilo ulovljenu divljač,  istu divljač odbacilo. I pored toga što su im govorili da su ih prepoznali i da se vrate, okrivljeni su nastavili sa bježanjem kroz šumu i nijesu poslušali ove njihove pozive. Kada su prišli do odbačene divljači, prepoznali su da se radi o lanetu na kojem su bile primjetne rane od sačme. Primijetili su i to da je lane bilo zaklano oko vrata i da je iz istog </span><span class="span1">izvađena utroba. I pored toga što su izvršili pretragu užeg reona šume u koju su okrivljeni pobjegli, iste nijesu mogli pronaći. Svedoci S. G. i M.M. su na kraju ponovo istakli da lično poznaju svu trojicu okrivljenih i da su ih iz tog razloga svu trojicu i prepoznali na licu mjesta nakon što su ih susreli na šumskoj putači. </span>
</p>
<p>&nbsp;</p>
<p>
<span class="span1">Priznanje okrivljenih u pogledu vremena, mjesta i načina izvršenja predmetnog krivičnog djela su u svemu potvrdili i izvedeni pismeni dokazi: </span><span class="span1">zapisnici o uviđaju Odjeljenja bezbjednosti  P. br. ... oba od 01.11.2016. godine, potvrda o privremeno oduzetim predmetima Odjeljenja bezbjednosti P., br... od 01.11.2016. godine  na ime okrivljenog Dž.M., zapisnik DOO Veterinarske ambulante br. ... od 01.11.2016. godine o izvršenom pregledu leša laneta, Izvještaj Forenzičkog centra Uprave policije CG-Grupe za balistiku o balsitičkom vještačenju ... br.... od 30.11.2016. godine i Izvještaj Forenzičkog centra Uprave policije CG-Grupe za hemijska ispitivanja daljine pucanja o vještačenju prisustva GSR čestica ,kao i fotodokumentacije Odjeljenja bezbjednosti Plav, br... od 01.11.2016. godine i Ekspoziture granične policije  Plav, br. ... od 01.11.2016. godine, </span><span class="span1">jer je i na osnovu ovih dokaza takođe utvrđeno da su okrivljeni U. M., V. R. i Dž. M. dana 01.11.2016. godine, u prijepodnevnim časovima, na području Nacionalnog parka „Prekletije“, u lovištu zv. “Ribljak“, kojim gazduje lovačka organizacija „Hridsko jezero P.“, ustrijelili lane-srne, na način opisan u izreci presude. </span>
</p>
<p>&nbsp;</p>
<p>
<span class="span1">Konačno, priznanje okrivljenih u pogledu vremena izvršenja krivičnog djela koje im je javnom optužbom stavljeno na teret je u svom nalazu i mišljenju od 28.12.2016. godine, na osnovu listinga komunikacija telefonskih brojeva 069/... vlasništvo okrivljenog U. M., ... vlasništvo okrivljenog V.R. i ... vlasništvo okrivljenog Dž. M., potvrdio i vještak za telekomunikacije, dipl. ing. elek. P.B., izjasnivši se da su se sva trojica okrivljenih dana 01.11.2016.  godine, u vremenskom intervalu od 04,00  do 15,00  časova, što znači u vremenu kada je izvršen nezakonit ulov laneta-srne za koji su okrivljeni, nalazili na području Nacionalnog parka „Prokletije“, odnosno na području mjesta „Ribljak“ na kojem je ovo lane ustrijeljeno. </span>
</p>
<p>&nbsp;</p>
<p>
<span class="span1">Kako iz svega izloženog proizilazi da u pogledu utvrđivanja krivičnog  djela koje je optužnim predlogom ODT-a u Plavu, stavljeno na teret okrivljenim U.M., V.R. i Dž.M., nije bila sporna nijedna činjenica, sud je stao na stanovište da su činjenice iz činjeničnog opisa izreke presude u svemu dokazane i da su okrivljeni, kao saizvršioci, počinili  navedeno krivično djelo. </span>
</p>
<p>&nbsp;</p>
<li>
<span class="span1">Naime, ocjenjujući pravno utvrdjeno činjenično stanje sud nalazi da su u radnjama okrivljenih  činjenično opisanim u izreci presude sadržana sva bitna obilježja, subjektivna i objektivna, krivičnog djela </span><span class="span1">nezakonit lov iz člana 325. stav 4. u vezi sa članom 23. Krivičnog zakonika Crne Gore</span><span class="span1">, učinjenog u </span><span class="span1">saizvršilaštvu, pa im je za isto i izrekao kazne bliže opisane u izreci presude. Kako krivično djelo nezakonit lov, predstavlja djelo sa blanketnom dispozicijom, odnosno djelo koje svojim sadržajem upućuje na poseban propis kojim se uređuju lovstvo i način gazdovanja sa divljači, to se okrivljeni u konkretnom slučaju nijesu pridržavali  odredbama člana 34. stav 1. tačka 1. člana 43.  člana 59. stav 1, člana 61.  stav 1. i člana 66. stav 1. tačka 9. i 12. Zakona o divljači i lovstvu, jer su ne samo kao saizvršioci ustrijelili lane srne koje je zaštićeno trajnom zabranom lova već pri tom okrviljeni U.M. i V. R. nijesu   posjedovali ni dozvole za lov i lovne karte. </span>
</li>
<p>&nbsp;</p>
<li>
<span class="span1">Inače, kao što je već navedeno, okrivljeni U.M., V.R. i Dž.M., su krivično djelo nezakonit lov iz člana 325. stav 4 Krivičnog zakonika Crne Gore, koje im je stavljeno na teret, počinili kao saizvršioci, jer je kod istih i prije izvršenja predmetnog krivičnog djela postojala svijest o zajedničkoj saradnji u vezi sa njegovim ostvarivanjem, obzirom da su po prethodnom dogovoru, dana 01.11.2016. godine, iz sela H., opština P., gdje su se sastali, sa puškom sačmaricom i lovačkim kerovima zajedno pošli u lov na području Nacionalnog parka „P.“, radi njegovog izvršenja. Dakle, svaki okrivljeni je zajedno sa drugim nosilac odluke i volje da zajednički izvrše predmetno krivično djelo, što znači da je svaki od njih ostvarenje djela htio kao svoje i kao zajedničko te da je samim tim medju njima postojala medusobna povezanost zajedničkom odlukom o djelu, što predstavlja subjektivni elemenat saizvršilaštva. Što se tiče objektivnog elementa saizvršilaštva on se ogleda u tome što su u procesu zajedničkog izvršenja predmetnog krivičnog djela sva trojica okrivljenih preduzimali radnje koje su bitan dio tog procesa, jer su po predhodnom dogovoru ne samo navedenog dana radi lova zajedno otišli u Nacionalni park „Prokletije“ gdje je okrivljeni Dž.M., u lovištu zvanom „R.“ kojim gazduje lovačka organizacija „Hridsko jezero“ iz P., nakon što su mu okrivljeni U. M. i V.R. uz pomoć lovačkih kerova natjerali lane-srne, ovo lane ustrijelio svojom lovačkom puškom, već su kasnije, takođe po dogovoru, ustrijeljeno lane zaklali i nakon toga ga okrivljeni U.M. i V. R. naizmjenično nosili prema selu H. sve do trenutka dok nijesu naišli na policajce granične policije kada su isto odbacili i zajedno pobjegli u šumu, tako da se može smatrati da su predmetno krivično djelo izvršili zajedno.</span>
</li>
<p>&nbsp;</p>
<p>
<span class="span1">Sud je cijenio i vinost odnosno psihički odnos okrivljenih u odnosu na radnju izvršenja predmetnog djela, pa je našao da su sva trojica okrivljenih prilikom izvršenja ovog krivičnog djela postupali sa umišljajem. Naime, okrivljeni su bili svjesni ne samo činjenice da je lov laneta srne trajno zabranjen već i da se bez dozvole za lov i lovne karte ne može loviti divljač, pa su i  pored takve svijesti  dana 01.11.2016. godine, u lovištu zv. „R.“,  kojim gazduje lovačka organizacija „Hridsko jezero“ iz P., ustrijelili lane srne, čime su i </span><span class="span1">manifestvovali svoje htjenje za preduzimanje ove zabranjene radnje a samim tim i za izvršenje krivičnog djela koje im se stavlja na teret.</span>
</p>
<p>&nbsp;</p>
<p>
<span class="span1">Prilikom izbora vrste i visine krivične sankcije koju treba primijeniti prema okrivljenima za izvršeno krivično djelo, sud je pored težine, načina izvršenja i društvene opasnosti krivičnog  djela uzeo u obzir i stepen krivične odgovornosti okrivljenih kao i sve ostale okolnosti koje se relevantne u tom pogledu. Tako je od olakšavajućih okolnosti sud svoj trojici okrivljenih cijenio i uzeo u obzir:  da su u potpunosti priznali sve odlučne činjenice za utvrđivanje svoje krivične odgovornosti, da su izrazili kajanje i žaljenje zbog izvršenog krivičnog djela, da su obećali sudu da nešto slično više nikada neće ponoviti i   da ranije nijesu osudjivani. Istovremeno, sud je okrivljenom Dž.M., kao olakšavajuću okolnost cijenio i to da je porodičan čovjek i da je otac šestoro djece, a okrivljenim U. M. i V. R. još i da su mladi ljudi, da su nezaposleni i da su lošeg imovnog stanja, pa je uzimajući u obzir sve cijenjene olakšavajuće okolnosti na njihovoj strani našao da u konkretnom slučaju ima uslova da se prema krivično odgovornim učiniocima primijene blaže vrste kazne, pa je okrivljenom Dž. M., shodno čl.45. i 46 Krivičnog zakonika Crne Gore, umjesto kazne zatvora koja je inače predviđena za ovu vrstu krivičnog djela izrekao novčanu kaznu u naznačenom iznosu, dok je okrivljenim U. M. i V. R.,  zbog toga što su nezaposleni i lošeg imovnog stanja a imajući pri tom u vidu i njihovu saglasnost za izricanje ove kazne, izrekao kazne rada u javnom interesu u trajanju od po 120 časova, koji rad će se obaviti u vremenskom periodu od 3 mjeseca po pravosnažnosti presude, s tim što isti ne može biti duži od 60 časova u toku jednog mjeseca.   </span>
</p>
<p>&nbsp;</p>
<p>
<span class="span1"> </span><span class="span1">Sud je uvjerenja da su izrečene kazne srazmjerne težini izvršenog krivičnog djela i stepenu krivično pravne odgovornosti okrivljenih, te da će se u konkretnom slučaju i ovim kaznama, u okviru opšte svrhe izricanja krivičnih sankcija predviđene čl. 4. st.2. KZ CG, postići svrha kažnjavanja propisana čl. 32. istog Zakona. Osnovano se može očekivati da će izrečene kazne pozitivno djelovati na prevaspitanje okrivljenih i da će iste uticati na njih da ubuduće ne vrše krivična djela.</span>
</p>
<p>&nbsp;</p>
<p>
<span class="span1">Odluka o troškovima krivičnog postupka je zasnovana na odredbi člana 229 stav 1 ZKP, visina troškova u ukupnom iznosu od  ... eura, na čiju naknadu je sud solidarno obavezao okrivljene, predstavlja izdatke iz budžetskih sredstava, od čega iznos ... eura, predstavlja naknadu troškova DOO „Veterinarska ambulanta “ P., na ime obdukcije i utvrđivanja uzroka uginuća laneta srne, a iznos od ... eura, nagradu vještaku dipl. ing. za elek. i telek. P. B., za izvršeno vještačenje i dati nalaz, dok iznosi od po ... eura predstavljaju paušale koji su odmjereni s obzirom na složenost i trajanje krivičnog postupka, te obzirom na imovna stanja okrivljenih, shodno članu 226. stav 3. ZKP.</span>
</p>
<p>&nbsp;</p>
<p>
<span class="span1">  </span><span class="span1">Obzirom da je u toku postupka, na osnovu Pravilnika o cjenovniku za naknadu štete koju fizička i pravna lica pričine u lovištu bespravnim lovom ili na bilo koji drugi bespravan način, nesporno utvrđeno da su okrivljeni izvršenjem predmetnog krivičnog djela oštećenooj Lovačkoj organizaciji „Hridsko jezero“ iz P., pričinili štetu u iznosu od ... eura, to je kod takvog činjeničnog stanja, na osnovu člana 239 stav 2 ZKP, iste valjalo obavezati da joj po osnovu ove štete plate navedeni iznos, na koji iznos je inače i predstavnik oštećene V. Š.postavio odštetni zahtjev. </span>
</p>
<p>&nbsp;</p>
<p>
<span class="span1">Na osnovu iznijetih razloga odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U PLAVU</span>
</p>
<p style="text-align:center;">
<span class="span1">Dana, 01.02.2017 godine.</span>
</p>
<p>&nbsp;</p>
<p>
<span class="span1">Zapisničar                                                                             S  U D I J A</span>
</p>
<p>
<span class="span1">Ferida Gutić </span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"> Hilmija Sujković</span>
</p>
<p>&nbsp;</p>
<p>
<span class="span1">PRAVNA POUKA:</span>
</p>
<p>
<span class="span1">Protiv ove presude može se izjaviti žalba</span>
</p>
<p>
<span class="span1">Višem sudu u Bijelom Polju, preko ovog suda, </span>
</p>
<p>
<span class="span1">u roku od 8 (osam) dana od dana njenog prijema. </span>
</p>
<p>&nbsp;</p>
<p>
<span class="span1">DNA: -  ODT-u u Plavu </span>
</p>
<p>
<span class="span1"> </span><span class="span1">- </span><span class="span1"> okrivljen</span><span class="span1">om U. M. </span>
</p>
<p>
<span class="span1"> -  okrivljenom </span><span class="span1">V. R.</span>
</p>
<p>
<span> </span><span class="span1">-  okrivljenom </span><span class="span1">Dž. M.</span>
</p>
<p>
<span class="span1"> -  oštećenoj  </span><span class="span1">L. organizaciji „H. j.“</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:center;hyphenate:auto;font-family:Times New Roman;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:end;hyphenate:auto;font-family:Arial;font-size:12pt;}
.p4{text-align:justify;hyphenate:auto;font-family:Arial;font-size:12pt;}
.p5{text-indent:0.5in;text-align:justify;hyphenate:auto;font-family:Arial;font-size:12pt;}
.p6{text-align:start;hyphenate:auto;font-family:Arial;font-size:12pt;}
.p7{text-align:start;hyphenate:auto;font-family:Times New Roman;font-size:12pt;}
</style>
<meta content="sanja.cakanovic" name="author">
</head>
<body class="b1 b2">
<p class="p1">
<span>       </span>
</p>
<p class="p2">
<!--Image link to '0.jpg' can be here-->
<span>                          </span>
</p>
<p class="p3">
<span>Posl.br.K.126/13/13</span>
</p>
<p class="p2">
<span>U IME CRNE GORE</span>
</p>
<p class="p2"></p>
<p class="p4">
<span>Osnovni sud u Kotoru, kao nadležni prvostepeni krivični, po sudiji Sanji Čakanović, uz učešće zapisničara Jadranke Golub, u predmetu okrivljene P S zbog krivičnog djela zloupotreba položaja u privrednom poslovanju iz čl.272 st.1 Krivičnog zakonika, koji se vodi po optužnom predlogu ODT-a Kotor Kt.br. 71/12 od 16.04.2013 godine, nakon glavnog i javnog pretresa održanog dana 13.05.2013 godine u prisustvu zamjenika ODT-a Kotor Tanje Čolan Deretić i okrivljene, donio je i javno objavio dana 14.05.2013 godine sljedeću</span>
</p>
<p class="p2">
<span>PRESUDU</span>
</p>
<p class="p4"></p>
<p class="p4">
<span>Okrivljena P S JMBG   od oca S i majke R, rodjene J, rodjene godine u B P, stalno nastanjene u K, Š bb, državljanke Crne Gore, ekonomskog tehničara, udata, majka, jednog mal. djeteta, sa završenom SSS, lošeg imovnog stanja, neosudjivana, protiv koje se ne vodi postupak za drugo krivično djelo</span>
</p>
<p class="p4">
<span> </span>
</p>
<p class="p2">
<span>Kriva je</span>
</p>
<p class="p4"></p>
<p class="p4">
<span>Što je </span>
</p>
<p class="p4"></p>
<p class="p4">
<span>Dana 04. i 05.02.2012. godine u K, kao odgovorno lice i to referent za rad u poslovnici br. 908 u R, K, koja posluje u okviru AD "L C G", prekoračila granice svojih ovlašćenja, i time prouzrokovala štetu oštećenom AD "L" P, pri čemu je bila svjesna svoga djela i njegove zabranjenosti, a čije izvršenje je htjela, na način što je ne uplaćujući novac odigrala više tiketa igre na sreću "T T" u ukupnom iznosu od 5.695,13 €, na koji način je za oštećenog pričinila štetu u ukupnom iznosu od 1.082,06 €, koje je oštećeno pravno lice bilo dužno uplatiti Upravi za igre na sreću i Poreskoj upravi, obzirom da je iznos sa tiketa tretiran kao mjesečni prihod, odnosno dobit AD "L" i to 569,51 € Upravi za igre na sreću (shodno Zakonu o igrama na sreću Sl. List RCG 52/04 i Sl. List CG 13/07) i 512,56 € Poreskoj upravi (shodno čl. 28 Zakona o porezu na dobit pravnih lica).</span>
</p>
<p class="p5"></p>
<p class="p4">
<span>- čime je učinila krivično djelo zloupotreba položaja u privrednom poslovanju iz čl. 272. st.1. Krivičnog zakonika</span>
</p>
<p class="p4"></p>
<p class="p4">
<span>Pa joj sud na osnovu napred navedene krivično pravne odredbe te odredbi čl. 2, 3, 5, 13, 14, 15, 32, 33, 36, 42, 45, 46, 52, 53 i 54 KZ-a i čl. 226,229, 368 i 374 ZKP-a izruče:</span>
</p>
<p class="p2">
<span>U S L O V N U      O S U D U</span>
</p>
<p class="p4"></p>
<p class="p4">
<span>Kojom joj utvrdjuje kaznu zatvora u trajanju od 2 ( dva) mjeseca i istovremeno odredjuje da se ista neće izvršiti ukoliko ista za vrijeme od 1 ( jedne) godine od dana pravosnažnosti presude ne učini novo krivično djelo.</span>
</p>
<p class="p4"></p>
<p class="p4">
<span>Prema okrivljenoj shodno čl. 66, 67, 68 i 70 KZ-a izriče se </span>
</p>
<p class="p4"></p>
<p class="p2">
<span>MJERA BEZBJEDNOSTI OBAVEZNOG PSIHIJATRIJSKOG LIJEČENJA NA SLOBODI</span>
</p>
<p class="p2"></p>
<p class="p4">
<span>Koja može trajati dok postoji potreba liječenja, ali ne duže od tri godine, a koja se ima izvršavati  u Centru za mentalno zdravlje Doma zdravlja Kotor.</span>
</p>
<p class="p4"></p>
<p class="p4">
<span>Dužna je okrivljena na ime troškova krivičnog postupak uplatiti iznos od 380,00 eura, kao i na ime sudskog paušala iznos od 30,00 eura, sve u korist Budžeta Crne Gore, na žiro račun br. 832-16-52, u roku od 15 dana od dana pravosnažnosti ove presude i dokaz o uplati dostavi ovom sudu s pozivom na broj K 126/13.</span>
</p>
<p class="p2"></p>
<p class="p4">
<span>Dužna je okrivljena da oštećenom preduzeću "L CG" AD P na ime imovinskopravngo zahtjeva uplati iznos od 1.082,06 eura u roku od mjesec dana od dana pravosnažnosti ove presude, dok se oštećeno preduzeće u dijelu ostalog traženog imovinskopravnog zahtjeva upućuju na parnicu.</span>
</p>
<p class="p4"></p>
<p class="p2">
<span>O b r a z l o ž e nj e</span>
</p>
<p class="p4"></p>
<p class="p4">
<span>ODT iz Kotora podnio je ovom sudu optužni predlog Kt.br.71/12 od 16.04.2013 godine protiv okr. P S zbog  krivičnog djela zloupotreba položaja u privrednom poslovanju iz čl.272 st.1 Krivčnog zakonika. </span>
</p>
<p class="p4"></p>
<p class="p4">
<span>Postupajući po navedenom otužnom aktu sud je zakazao i održao glavni pretres a na istom je  okrivljena u svojoj odbrani navela da je u predmetnoj poslovnici radila skoro godinu dana prije kritičnog dogadjaja, da je svoj posao radila savjesno što mogu potvrditi njene kolege i T N, da je prije kritičnog dogadjaja, u noći izmedju 07 i 08 decembra njihova poslovnica bila obijena i da je oduzet pazar u iznos od 388 eura, da je praksa ali ne i njihova obaveza bila da onaj ko radi u drugoj smjeni nosi pazar kući, pa kako ona to nije uradila kritične večeri, to je ocjenjeno kao njen propust zbog čega je njihov direktor sugerisao da joj se da otkaz ali je ostala na radi na regaovanje koordinatora i koleginica uz prihvatanje obaveze da taj iznos nadonaknadi od budućih plata, što je i učinila a da je na to  pristala samo iz razloga što joj je posao bio potreban obzirom da ima 5 čalnova domaćinstva a ona jedino radi, muž joj je penzioner a penzija mu je opterećena kreditom tako da je upravo zbog loših životnih uslova i teške materijalne situacije počela osjećati psihičke probleme zbog čega se obratila za pomoć dokotru neuropsihijatru A M i od 04.01.2012 godine kod kojeg redovno ide na kontrole i prima odredjenu terapiju. Objasnila je da ne može dati racionalno objašnjenje i razlog zbog čega je 04. i 05. 02 odigrala, ni sama ne zna koliko tiketa, ni na koje iznose, već samo zna da je počela igrati popodne u subotu 04.02.2012 godine a nastavila sledećeg dana, te da je u jednom trenutku odigrala 2 tiketa od po 5.000 eura koje je odmah stornirala i to tako što je direktor zvao koordinatora L, jer su odmah evidentirali dvije velike uplate a onda je L došao u poslovnicu i naložio joj da stornira tikete. Navela je da ti iznosi govore koliko je zapravo bila "pogubljena" a i u prilog tome ide i činjencia da je primjerak tiketa koji pripadaju igraču ostavila u samoj poslovnici pored izvještaja dobitnika, pa čak i one koje nijesu dobitni a nije se mogla sjetiti koliko je od odigranih tiketa bilo dobitnih, a sjeća se da je jedan bio na iznos od 1025 eura dobitka. Dalje je navela da nije uzela ništa od novca na ime dobitka, da se i ne sjeća da li je u kasi uopšte i bilo toliko novca te se ne sjeća da li je planirala da od eventualnog dobitka refundira uplate koje su bile bez pokrića a da joj je poznato da je Komisija konstatovala manjak u iznosu od 5.165,13 eura. Objasnila je da ona jeste ispunila predmetne tikete bez uplate i da je činjenica da ona kao zaposlena u poslovnici to nije smjela da uradi ali je to sve bilo uslovljeno teškom situaciji u kojo se našla a ljekar joj je reako da je to moguće i posledica terapije koju pije. Navela je da ona nije stekla nikakvu imovinsku korist od svega tog jer po osnovu dobitka nije uzela ni jedan euro pa nije ni nanijela štetu L u smislu uzimanja novca. </span>
</p>
<p class="p4"></p>
<p class="p4">
<span>U dokaznom postupku koji je proveden radi rasvjetljenja ove krivično pravne stvari i krivice okrivljene sud je na saglasan predlog stranaka pročitao iskaz svjedoka - ovlašćenog predstavnika oštećenog preduzeća K M sa zapisnika pred ODT Kotor od 30.03.2012 godine, svjedoka D M sa zapisnika pred ODT Kotor od 09.03.2012 godine, svjedoka L D sa zapisnika pred ODT Kotor od 09.03.2012 godine, svjedoka M Nsa zapisnika pred ODT Kotor od 30.03.2012 godine, pročitao zapisnik popisne komisije sačinjen u poslovnici 908 R K br. 906 od 07.02.2012 godine, popisnu listu oper.br. 98 od 06.02.2012 godine, izvršio uvid u izvještaj za januar od 29.01.2012 godine, pročitao karticu isplaćenog materijala za period od ol.ol. do 3l.ol.2ol2. - prodajno mjesto R, zapisnik - popis isplatnih tiketa ll. kola za igru T T za poslovnicu 9o8 R, karticu zastupnika 908 od 06.02.2012 godine, ugovor o radu br. 10493/l od 28.12.2011 godine, izjavu koordinatora zavedena pod br. 909 od 07.02.2012. godine, izvršio uvid u kopiju dobitnih tiketa 6 komada obuhvaćenih popisom dobitničkih tiketa od 06.02.2012 godine, u stornirane tikete kao i tikete koji nisu imali dobitak, popis svih kucanih tiketa za ll kolo na lokaciji 908 R - K, pročitao izvještaj o uplati kladionica KO 65 KO R za period od 7 do 23 časa za dan 03.02.2012 godine, i isti izvještaj za period od  7 do 23 časa za dan 24.02.2012 godine i isti izvještaj za period od 7 do 23 za 05.02.2012 godine, izvrši se uvid u dobitne  tikete igrača i stornirane tikete za ll kolo a od strane M N, pročitao karticu za predmetno prodajno mjesto za period 01.01.2o12 do 29.02.2012 godine,  nalaz i mišljenje sudskog vještaka ekonomsko finansijske struke B B od 02. mjeseca 2013 i dopuna istog od marta 2013 godine, izvršio uvid u medicinsku dokumentaciju Centra za mentalno zdravlje D.Z. Kotor na ime P S, nalaz i mišljenje sudskog vještaka psihijatra dr M A od 20.02.2013 godine i  izvod iz KE za okrivljenu UP Bijelo Polje od 11.04.2013 godine.</span>
</p>
<p class="p4"></p>
<p class="p4">
<span>Ovlašćeni predstavnik oštećenog preduzeća AD L P, K M, je izjavila da je u oštećenom preduzeću zaposlena kao finansijski kontrolor te da je bila član komisije koja je izvršila popis 06.02.2012 godine i da  iznos od 5.695,13 eura predstavlja razliku izmedju evidentiranih uplata za taj dan, odnosno za 11 kolo igre, a koje su bile u ukupnom iznosu 10.625,20 eura i isplate od 4.821,28 eura koja je takodje evidentirana u popisnoj listi, što znači da je taj iznos prilikom kontrole morao biti u kasi i da se nakon izvršenih uplata novac  ne predaje kao pazar dok se ne završi kolo jer se čekaju evenutalne isplate. Navela je da je prilikom kontrole koju su obavili, a kojoj je prisustvovala okrivljena, ista  priznala navedeni iznos duga, a iznos ukupnih uplata utvrdili su uvidom u kompjuter, a da se prilikom kontrole ne može utvrditi kome je isplata išla ali može po kom tiketu. Pridružila se krivičnom gonjenju i postavila je imovinskopravni zahtjev u iznosu od 5.695,13 eura.</span>
</p>
<p class="p4"></p>
<p class="p4">
<span>Svjedok D M je u svojoj izjavi navela da je zaposlena kao finansijski kontrolor za teritoriju cijele Crne Gore, da vrši kontrolu svih poslovnica te da je u konrektnom slučaju postupala i kao član komisije koja je izvršila popis dana 06.02.2012 godine u poslovnici R, a kojem popisu su prisustvovale i radnice P Si M Nkao i koordinator L i da im je prilikom otpočinjanja konstrole okrivljena  priznala da je igrala bez pokrića i tačno navela tikete koje je ona igrala. Objasnila je da se prilikom uplate štampa tiket koji se daje igraču i duplikat istog  ostaje u poslovnici a prilikom kontrole našli su duplikate svih tiketa ali tikete koje je okrivljena odigrala, a koji nijesu dobili, ista je uništila i da je sačuvala  samo 6 tiketa koji su dobili i na kojima je ukupan dobitak 4.807,23 eura a ukupna "uplata" na tih 6 tiketa je 2.250,00eura. Dalje je navela da je ukupan iznos uplata po osnovu svih tiketa koje je igrala  10.400 eura, što znači da je za tikete koji nijesu "prošli" uplata bila nekih 5.592,77 eura te da je prilikom kontrole uočila  da nedostaje nekih 102,00 eura i novca iz kase pa su je samim popisom zadužili za ukupan iznos 5.695,13 eura i da  dobici po tih 6 lisitića nijesu isplaćeni, a razlika izmedju ukupno isplaćenog iznosa i dobitka kod njih u preduzeću se tretira kao dobit i tako se knjiži tako da je u konkretnom proknjiženo da je iznos od 10.400 eura ušao u L kao i da je izašlo 4.807,23 eura iako taj iznos nije isplaćen. Objasnila je da zna da je iznos od 5.695,13 eura evidentiran kao prihod ali da ne zna da li je na taj iznos obračunat i plaćen porez i da li je obračunata i plaćena koncesija, jer njen posao nije knjigovodstveno evidenitranje uplata već to radi knjigovodstvena služba, da su kopije tiketa koje su u spisima sa iskucanom trakom na iznos od 10.400 eura kopije onih tiketa koje im je okrivljena izdvojila i predala prilikom kontreole, odnosno pospisa, tako da oni zapravo ne znaju da li su to svi tiketi koje su evenutalno odigrani od njene strene te da postoji mogućnost da je neko drugi to igrao, a što mu je okrivljena omogućila, ali da za to oni nemaju dokaza kao i da postoji mogućnost da je novac i ušao u kasu, odnosno da su tiketi i odigrani, ali da je ona novac prisvojila. U svakom slučaju manjak postoji i evidentirane su uplate u iznosu od 10.400 eura po osnovu tiketa čije su kopije dostavljene i ukupan iznos manjka je 5.695,13 a ne onaj naveden kao saldo u popisnoj listi, te da taj iznos predstavlja relanu štetu za L.</span>
</p>
<p class="p4"></p>
<p class="p4">
<span>Svjedok L D je izjavio da je zaposlen u L kao koordinator za K, T i R, da je njegova obaveza da sedmično vrši popise te da i samoinicijativno kad smatra za potrebno vrši popise i provjere a da je u nedelju 05.02.2012 godine vršio  redovan nedeljni popis poslovnica tako da je oko 11,00 časova to učinio i u predmetnoj poslovnici u R, kojom prilikom je radila P S kad je utvrdio da je sve u redu a da su ga  istog dana oko 19,40 časova iz centrale u P obavjestili da je bila veća uplata u poslovnici u R pa je on, kao i obično u takvoj situaciji, otišao u poslovnicu jer je praksa da se te uplate odmah preuzimaju zbog bezbjednosti same poslovnice i zaposlenih, da je odmah po dolasku u poslovnicu zatekao  okrivljenu kako ukucava tikete, da je ispred nje  bilo 6 dobitnih tiketa koje je ranije već odigrala, i dva tiketa koje je u tom trenutku unijela i za koja je odmah javio centrali i stornirao ih, a radilo se o uplatama od po 5.000 eura, uvidom u kasu vidio je da su preostali tiketi bez pokrića a i okrivljena mu je to priznala. Objasnio je da su tih 6 dobitnih tiketa bili na "singl" sa većim iznosima, a okrivljena mu je rekla da je igrala još singlova koji nijesu prošli ali da je te tikete uništila te da je prilikom vršenja popisa od strane komisije koja je kasnije došla i kome je i on prisustvovao, kao i okrivljena i druga radnica, okrivljena  i pobrojala tikete koje je ona odigrala bez pokrića i obavjestila ga je da je počela da igra prethodnog dana uveče i to oko20,00 časova a da je nastavila sledećeg dana. Objasnio je da je prilikom popisa ujutru oko 11,00 časova,i kada je sve bilo uredu, u stvari okrivljena njemu rekla da nije bilo nekih uplata za TOTO, a da je  pazar  bio mali pa je propustio da napravi bolju kontrolu u tom djelu i nije se mogao sjetiti koji su iznosi bili po tiketima pojedinačno, ali sve je to evidentirano u knjigovodstvu i od strane popsine komisije. Objasnio je da je procedura takva da se svaki dobitni tiket isplaćuje sutradan tako da je i okrivljena da nije utvrdjeno sve što je uradila, isplatu mogla očekivati sutradan te da se prilikom primopredaje smjene izmedju zaposlenih uredno vodi dnevnik blagajne iz kojeg se može utvrditi stanje prije preuzimanja smjene. Dalje je naveo da su smjene u toj poslovnici takve da se radi svaki drugi dan te da su radnice dužne da ga obavjeste ako dodje do zamjene smjene.</span>
</p>
<p class="p4"></p>
<p class="p4">
<span>Svjedok M N je izjavila da je u oštećenom preduzeću zaposlena kao referent u poslovnici R br. 908 gdje je radila i okrivljena, da su se mjenjale po smjenama i to dnevno, što znači da je jedan dan radila ona a drugi okrivljena. Navela je da je u subotu 04.02.2012 godine radila  prije podne do 14,00 časova kada je zbog zdrastvenih problema smjenu preuzela okrivljena i tom prilikom su konstatovale da u kasi ima izmedju 60-70 eura, a što nijesu pismeno evidentirale jer se psimeno stanje konstatuje na kraju dana i za taj dan (subota 04.02.2012 godine) stanje u kasi je iznosilo 2.231,00 eura, kako to stoji u svesci koja je u poslovnici odnosno taj iznos je trebalo da bude u kasi, a da li je bio, ne zna jer je to evidentirala sama okrivljena prilikom završetka smjene u subotu jer je sama radila čitavu nedelju te da je u knjizi prilikom otpočinjanja rada u nedelju takodje evidentiran pomenuti iznos a kraj dana je završila sa stanjem kase 8.383,40 eura i da ju je u ponedeljak ujutru 06.02.2012 godine pozvao  koordinator L, prije otpočinjanja smjene, i obavjestio je da je  pričinjen manjak, da je on to utvrdio prethodno veče i da je kad je stigla u poslovnicu tamo bio L, okrivljena a ubrzo su stigle i njihove kolege iz P u cilju vršenja kontrole. Dalje je navela da im e okrivljena prilikom kontrole rekla da je ona igrala "T T" na navedeni način otkad ne prima platu, a to je možda poslednjih dva mjeseca i da je njoj bilo poznato da okrivljena ne prima platu, jer je AD L imala odredjena potraživanja prema njoj, jer je poslovnica bila obijena i oduzeto je nekih 300 eura koje su u kasi ostale greškom okrivljene te da je prilikom vršenja kontrole okrivljena potvrdila da je igrala i predmetnog vikenda tj. ta dva kritična dana . Objasnila je da prilikom preuzimanja smjene tj. prilikom otpočinjanja rada ujutru, ona i koleginica konstatuju stanje u kasi a da su to ponekad činile i telefonski jer ona živi daleko oda same poslovnice, tako da zapravo ne potpisuje obje strane, ne pravi se neki zapisnik o primopredaji već samo ona koja radi toga dana konstatuje početno i završno stanje. Navela je da je okrivljena po tom pitanju bila savjesna i precizna u vodjenju tih izvještaja. Dalje je navela da misli d njima kao radnicima nije dozvoljeno igranje u poslovnici u kojoj rade, da ih o tome niko nije obavjestio ali da ona misli da to nije dozvoljeno i da je nakon kontrole okrivljena  prestala da radi u poslovnici. </span>
</p>
<p class="p4"></p>
<p class="p4">
<span>Iz popisne liste od 06.02.2012 godine za objekat u R, K, broj 98, u kojem su zaposleni P S i M N, proizilazi da je prilikom popisa utvrdjen manjak u iznosu od 5.864,35 eura. </span>
</p>
<p class="p4"></p>
<p class="p4">
<span>Iz zapisnika o popisu proizilazi da je u istom konstatovano da je prilikom popisa dana 06.02.2012 godine utvrjden manjak u ukupnom iznosu od 5.864,35 eura te da se dio tog manjka odnosi na manjak utvrdjen popisom izvršenim dana 09.12.2011 godine u iznos ud 169,22 (ostatak duga). U zapisniku je navedeno da ukupan manjak na klasnične igre i igru TOTO na dan 06.02.2012 godine iznosi 5.695,13 eura te da je manjak napravila radnica P S igrajući igru TOTO bez pokrića a koja je priznala ukupan iznos duga. Zapisnik je ovjeren pečatom L C G i potpisan od strane radnika, koordinatora i finansijskih kontrolora.</span>
</p>
<p class="p4"></p>
<p class="p4">
<span>Iz ugovora o radu na odredjeno vrijeme od 28.12.2011 godine proizilazi da je isti zaključen izmedju L C G AD P, kao poslodavca i P S kao zaposlene, da zaposlena zasniva radni odnos na odredjeno vrijeme od 3 mjeseca za obavljanje poslova radnog mjesta refernet za rad u poslovnici, da je dužna da stupi na rad 07.01.2012 godine od kad počinju da teku ugovoreni odnosi te da je mjesti rada zaposlenog u K.Ugovor je potpisan od strane poslodavca i zaposlene i vojeren je pečatom L C G AD P.</span>
</p>
<p class="p4"></p>
<p class="p4">
<span>Iz zbirnog izvještaja o uplati tiketa izmedju 03.02. u 7,00 i 05.02.2012 godine do 23,00 časova proizilazi da su u objektu KO6-5 KO R u tom periodu uplaćena 102 tiketa, ukupna valuta 10.625,20 eura, ukupna uplata 4.829,82 eura te da se pojavila razlika u iznosu od 5.795,38 eura, kao razlika izmedju uplate i izvršenih isplata.</span>
</p>
<p class="p4"></p>
<p class="p4">
<span>Iz kartice prodajnog mjesta R (KO 6-5) mjesto 908 za period od 01.01. do 07.02.2012 godine proizilazi da je dana 06.02.2012 godine proknjiženo zaduženje 5.795,38, da je razduženje 0,00 tako da je saldo 5.964,61 eura.</span>
</p>
<p class="p4"></p>
<p class="p4">
<span>Iz zapisnika o popisu isplatnih tiketa 11 kola za igru TOTO za poslovnicu 908-R K proizilazi daje u period ud 04.02. do 05.02.2012 godine, kao i popisa dobitnih tiketa za taj period, proizilazi da je ukupan dobitak po uplaćenim tiketima iznosi 4.829,82 eura.</span>
</p>
<p class="p4">
<span>  	</span>
</p>
<p class="p4">
<span>Iz kopije 6 dobitnih tiketa TT proizilazi da se isti odnose na dan 04.02. i 05.02.2012 godine, da je dobitak po istima 250,00 eura, 1.025,00 eura, 107,23 eura, 250,00 eura, 1.325,00 eura i 1.850,00 eura, što ukupno iznosi 4.807,23 eura.</span>
</p>
<p class="p4"></p>
<p class="p4">
<span>Iz priloženih storniranih tiketa proizilazi da su stornirani otkucani tiketi u ukupnom iznosu od 17.050,00 eura, da je od tog iznosa od strane centrale L C G stornirano ukupno 7.050,00 eura a dje je P S izvršila storniranje tiketa u iznos od 10.000 eura</span>
</p>
<p class="p4"></p>
<p class="p4">
<span>Iz izvještaja o uplati kladionice KO 6-5 KO R za 04.02.2012 godine za period od od 7,00 do 23,00 proizilazi da je iznos tiketa koji su kucani bez pokrića 2.100 eura, te daj e iznos sotirnirane uplate 154,30 eura. </span>
</p>
<p class="p4"></p>
<p class="p4">
<span>Iz izvještaja o finansijskom vještačenju po vještaku ekomonsko-finansijske struke B B od 02.2013 godine i njegove dopune, proizilazi da je isti dat nakon uvida u komeltnu dokumentaciju u spisima, da je ukupan iznos na koji su glasili sačinjeni tiketi koja nije pratila uplata 5.695,13 eura. Vještak je objasnio da je nakon uvida u popisni list od 07.02.2012 godine, izvještaj popisne komisije, zbirni izvještaj o tiketima uplaćenim u spornom periodu utvrdio da je na lutrijskom mjestu KO 6-5 KO R u navedenom periodu uplaćeno 102 tiketa, da je ukupna valuta iznosila 10.625,20 eura, da su ukupne uplate iznosile 4.829,82 eura te da je na navedenom lutrijskom mjestu trebalo biti 5.795,38 eura, kao razlika izmedju uplate i izvršenih isplata te da prilikom popisa ovaj novac nije pronadjen i tako je utvrdjen manjak, a nakon odbijanja ranijeg duga, u iznosu od od 5.695,12 eura, koji manjak je proknjižen kroz poslovne knjige AD L P, odnosno bio je predmet knjigovodstvenih radnji. Dalje je naveo da je nakon uvida u finansijsku karticu zaduženja i razduženja prodajnog mjesta Op.br. 908 R K, utvrdio da je proknjižena transakcija koja se odvijala u okviru tog prodajnog mjesta kao i da su podaci utvrjdeni prilikom popisa bili predmet knjigovodstvene evidencije odnosno predmet knjiženja tj da je taj iznos bio tretiran kao mjesečni prihod AD L P te da je na taj iznos obračunato i proknjiženo 10 % zakosnke obaveze prema Upravi igara na sreću, a što iznosu 569,51 eura. Obajsnio je da će taj iznos uticati i na eventualno iskazanu dobit na koju će uz predaju bilansnih obrazaca na eventualno utvrdjenu dobit biti obračunato i uplaćeno 9 % poreza na dobit koji se plaća Poreskoj upravi na odgovarajući račun. Dalje je naveo da ako AD L P bud eostvarila gubitak u poslovanju neće biti u obavezi da uplati porez na dobit.</span>
</p>
<p class="p4"></p>
<p class="p4">
<span>Prilikom saslušanja na glavnom pretresu održanom dana 13.05.2013 godine vještak je objasnio da u momentu kada je vršio uvid u dokeumtnaciju L nije mogao da se izjasni da li je za 2012 godinu L psolovala sa gubitkom ili dobitkom jer nijesu bili uradjeni bilansi koje su u obavezi da predaju 30.04. tekuće godine ali da je u saznanju iz medija da je oštećeno preduzeće posolovala sa dobitkom što znači da je iznos koji je oštećeno preduzeće treba da plati Poreskoj upravi 512,56 eura ime poreza na dobit (9% od 5.695,14 eura), što u konačnom znači da je oštećeno preduzeće pretrpjelo štetu u iznosu od 569,51 i 512,56 eura.</span>
</p>
<p class="p4"></p>
<p class="p4">
<span>Iz medicinske dokumentacije u spisima proizilazi da se okrivljena u toku 2012 i 21013 godine liječila u Centru za menatlno zdravlje u K kod psihijatra Dr A Ma. Iz nalaza i mišljenaj vještaka psihijatra Dr A M je utvrdjeno da se okrivljena liječi u Centru za menralno zdravlje u K od 27.12.2011 godine, da je u tom periodu dvadesetak puta bila na konstrolnim pregledima u pomentuom centru, da je više puta bila kod raznih psihijatara u poslednjih desetak godina te da je do 29.10.2012 godine pormećaj zbog kojeg se liječi dijagnostifikovao kao Depresiju umjerenog intenziteta i poermećaj ličnosti a od 29.10. dijagnoza je promjenjena u Afektivna psihoza, bipolarni tip. U svom zaključku je naveo da okrivljena boluje od bipolarnog poremećaja, uz vjerovatni poremećaj ličnosti, da se radi o hroničnoj bolesti, koja je počela mnogo prije nego što je započela liječenje u Centru za mentalno zdravlje te da do tada nije liječena sistematski i odgovarajućom terpaijom a da je prije nekoliko mjeseci započela sa liječenjem psihostabilizatorima i malim dozama antipsihotika, što je nedovoljno. Objasnio je da je za sada okrivljena zdrastveno nesposobna da radi poslove vezane za novac ili neke druge vrijednosti bez svakodnevnog nadzora. Dalje je objasnio da nije u potpunosti neuračunljiva, da je svjesna da je to što čini krivično djela ali je njena mogućnost shvatanja posldica činjenja krivičnog djela bitno smanjena.  Naveo je da, pošto su ideje izazvane bipolarnim poremećajem imale značajan uticaj na ponašanje okrivljene u trenutku činjenja krivičnog djela, smatra da je okrivljena u trenutku činjenja krivičnog djela bila bitno smanjeno uračunljiva. Predložio je da se okrivljenoj odredi mjera obaveznog psihijatrijskog liječenja na slobodi koja bi se sprovodila u Centru za mentalno zdravlja u K.</span>
</p>
<p class="p4"></p>
<p class="p4">
<span>Na osnovu rezultata cjelokupnog postupka a cijeneći sve izvedene dokaze pojedinačno i u njihovoj međusobnoj povezanosti, kao i u odnosu na odbranu okrivljene sud je utvrdio činjenično stanje navedeno u izreci odluke.</span>
</p>
<p class="p4"></p>
<p class="p4">
<span>Činjenično stanje navedeno u izreci sud je utvrdio iz iskaza saslušanih svjedoka, ovlašćenog predstavnika oštećenog preduzeća, pismenih dokaza, sprovedenih vještačenja, kao i iz odbrane okrivljene u kojoj ista nije sporila da je 04 i 05. februara igrala predmetne tikete bez uplate, da to kao zaposlena nije smjela, da je odigrala i dva tiketa od po 5.000 eura koje je stornirala nakon što je centrala javila koordinatoru L za te dvije velike uplate. </span>
</p>
<p class="p4"></p>
<p class="p4">
<span>Svjedok L D je objasnio da je on kooridnator za T, K i R, da je izmedju ostalog zadužen i za predmetni objekat, da je od strane centrale dana 05.02.2012 godine obavješten da je bila veća uplata u poslovnici R zbog čega je otišao u poslovnicu gdje je zatekao okrivljenu kako ukucava tikete  te da je ispred nje bilo 6 dobitnih tiketa koje je već ranije odigrala i dva tiketa koje je u tom trenutku unijela, a koje je stornirao nakon što je pozvao Centralu. Naveo je i da mu je okrivljena rekla da je sem tih 6 tiketa odigrala još singlova koji nijesu prošli ali da je tikete uništila. Nakon toga je 06.02.2012 godine izvršen popis u objektu.</span>
</p>
<p class="p4"></p>
<p class="p4">
<span>Naime, iz iskaza ovlašćenog prestavnika oštećenog preduzeća K M, svjedoka D M i L D, a koji su bili prisutni prilikom popisa dana 06.02.2012 godine u objektu L AD P, u R, K, poslovnica br. 908, a kojem je prisustvovala i okrivljena i svjedok M N, kao i iz same popisne liste, proizilazi da je prilikom kontrole utvrdjeno da je za taj period odnosno za 11 kolo igre, ukupno zaduženje po osnovu primljenih uplata iznosilo 10.625,20 eura, da je isplaćeno 4.821,48 eura što znači da je prilikom kontrole taj novac, 5.695,13 eura, a koji predstavlja razliku evidentiranih uplata i isplata, morao biti u kasi, a što nije bio slučaj. Iz finansijske kartice za predmetno prodajno mjesto za period od 01.01. do 07.02.2012 godine proizilazi da postoji navedena razlika izmedju zaduženja i razduženja. Iskaze navedenih svjedoka sud je u cjelosti prihvatio jer su isti saglasni u cjelosti medjusobno i sa ostalim provedenim pismenim dokazima i ničim nijesu dovedeni u smnju u toku postupka. </span>
</p>
<p class="p4"></p>
<p class="p4">
<span>Iz navedenog je nesumnjivo utvrdjeno da je prilikom popisa u poslovnici oštećenog preduzeća br. 908 u R u K prilkom popisa utvrdjen manjak u iznosu od 5.695,13 eura, a koji iznos predstavlja razliku izmedju uplata (10.625,20 eura) i isplata (4.821,46). Okrivljena, koja je prisustvovala popisu kojim je utvrdjen manjak, nije sporila da je upravo na način naveden u izreci i nastao manjak tj da je ona odigrala više tiketa igre na sreću TT ne uplaćujući novac. </span>
</p>
<p class="p4"></p>
<p class="p4">
<span>Okrivljena je objasnila da nije podigla novac na ime dobitaka, tako da on navedenog nije imala nikakvu imovinsku korist pa nije ni nanijela štetu oštećenom preduzeću.</span>
</p>
<p class="p4"></p>
<p class="p4">
<span>Za sud nije bilo sporno da okrivljena nije podigla novac na ime dobitka a sa razloga, a što porizilazi i iz izjave svjedoka L D, koji je objasnio da u depozitu poslovnice nije bilo sredstava da se okrivljena naplati jer je procedura takva da svaki dodatni tiket isplaćuje sutradan, a u konretnom iz razloga što je utvrdjeno što se desilo, dobitici po tim tiketima nijesu isplaćeni. Medjutim činjenica da okrivljena nije podgila novac na ime dobitka su bez uticaja na njenu krivicu, a sa sledećih razloga.</span>
</p>
<p class="p4"></p>
<p class="p4">
<span>Naime, iz nalaza i mišljenja vještaka ekonomsko-finansijske struke B B, a koji je radjen nakon uvida u dokumentaciju oštećenog preduzeća, je utvrdjeno da je utvrdjeni manjak u iznosu od 5.695,13 eura bio predmet knjigovodstvenih radnji, da je taj iznos bio tretiran kao mjesečni prihod AD L P te da je na taj iznos obračunato i proknjiženo 10 % zakosnke obaveze prema Upravi igara na sreću, a što iznosu 569,51 eura, kao i da je oštećeno preduzeće, a sa razloga što je poslovalo sa dobitkom, bilo obavezno platiti i 9% na ime poreza na dobit Poreskoj upravi, a što iznosi 512,56 eura. </span>
</p>
<p class="p4"></p>
<p class="p4">
<span>Kako iz navedenog nesumnjivo proizilazi da je oštećeno preduzeće proknjižilo utvrdjen manjak i da je na taj iznos oštećeno preuzeće bilo dužno uplatiti navedene  iznose, shodno Zakonu o igrama na sreću i Zakonu o porezu na dobit pravnih lica, ti iznosi ( 569,51 eura + 512,56 eura, ukupno 1.082,06 eura) predstavljaju štetu koje je oštećeno preduzeće pretrpjelo, što znači da su navodi okrivljene da oštećeno preduzeće nije pretrpjelo štetu jer novac na ime dobitka nije podigla  bez uticaja te iste navode odbrane okrivljene sud nije prihvatio.</span>
</p>
<p class="p4">
<span> </span>
</p>
<p class="p4">
<span>Okrivljena je u svojoj odbrani navela da je zbog loših životnih uslova i teške materijalne situacije, loših porodičnih odnosa počela osjećati psihičke probleme zbog čega se obratila za pomoć doktoru neuropsihijatru te da je njeno ponašanje posledica svega toga, medjutim ti navodi odbrane okrivljene ne predstavljaju opravdanje za njene radnje. </span>
</p>
<p class="p4"></p>
<p class="p4">
<span>Naime, iz medicinske dokuemtnacije proizilazi da se okrivljena liječi u Centru za mentalno zdravlja DZ K a i iz nalaza i mišljenja vještaka psihijatra M A proizilazi da okrivljena boluje od bipolarnog poremećaja, uz vjerovatni poremećaj ličnosti, da se radi o hroničnoj bolesti te da je okrivljena svjesna da čini krivično djelo ali da je mogućnost shvatanja posledica činjenja krivičnog djela bila bitna smanjan. Vještak je naveo da su ideje izazvane bipolarnim poremećajem imale značajan uticaj na ponašanje okrivljene u trenutku činjenja krivičnog djela te da smatra da je ista bila bitno smanjene uračunljivosti. </span>
</p>
<p class="p4"></p>
<p class="p4">
<span>Imajući u vidu ovakav nalaz i mišljenje vještaka, kao i ponašanje okrivljene u vijeme izvršenja djela tj. činjenicu da je uništila tikete koje nijesu bili dobitni a sačuvala dobitne tikete, proizilazi da uračunljivost okrivljene u vrijeme izvršenje djela nije bila isključena, već da je okrivljena djelo izvršila u uračunljivom stanju, ali da je njena uračunljivost, usled duševne bolesti, bila bitno smanjena. </span>
</p>
<p class="p4"></p>
<p class="p4">
<span>Okrivljena je bila svjesna da je igranjem tiketa za sreću bez pokrića prekoračila granice svojih ovlašćenja kao referenta u predmetnoj posledici, a i sama je navela u svojoj odbrani da je činejnica da nije smjela kao zaposlena u poslovnici raditi navedeno, i da time čini krivično djelo čije izvršenje je htjela. </span>
</p>
<p class="p4"></p>
<p class="p4">
<span>Na osnovu navedenog utvrdjeno je da su se u radnjama okrivljene P S ostvarila sva bitna obilježja bića krivičnog djela zloupotreba položaja u privrednom poslovanju iz čl. 272 st.1. Krivičnog zakonika, s obzirom da je kao odgovorno lice i to referent za rad (a kako to proizilazi iz priloženog ugovora o radu zaključenog izmedju iste i oštećenog preduzeća) u poslovnici br. 908 u R, K, koja posluje u okviru AD L C C, prekoračila granice svojih ovlašćenja na način opisan u izreci, i na taj način za oštećeno preduzeće pričinila štetu u ukupnom iznosu od 1.082,06 eura, koje je oštećeno pravno lice bilo dužno uplatiti Upravi za igre na sreću i Poreskoj upravi, obzirom da je iznos sa tiketa tretiran kao mjesečni prihod, odnosno dobit AD "L" i to 569,51 € Upravi za igre na sreću (shodno Zakonu o igrama na sreću Sl. List RCG 52/04 i Sl. List CG 13/07) i 512,56 € Poreskoj upravi (shodno čl. 28 Zakona o porezu na dobit pravnih lica).</span>
</p>
<p class="p4"></p>
<p class="p4">
<span>S obzirom na navedeno sud je okrivljenu oglasio krivom.</span>
</p>
<p class="p4"></p>
<p class="p4">
<span>Prilikom odluke o vrsti i visini krivične sankcije sud je imao u vidu da je za predmetno krivično djelo predviđena kazna zatvora od tri mjeseca do pet godina pa je  u smislu čl.42 KZ cijenio sve okolnosti koje utiču da kazna bude veća ili manja pa je kao olakšavajuće okolnosti na strani okrivljene cijenio da je ista majka jednog maloljetnog djeteta, da je lošeg imovnog stanja te da ranije nije osudjivana, da se korektno držala na glavnom pretresu dok otežavajućih okolnosti nije bilo. Imajući u vidu navedeno, a pri činejnici da je iz nalaza i mišljenja vještaka psihijatra utvrdjeno da je sposobnost da okrivljena shvati značaj svog djela usljed duševne bolesti bila bitno smanjena sud je shodno čl. 14 st.2. i čl. 45 i 46 KZ-a okrivljenoj izrekao kaznu ispod granice propisane zakonom i utvrdio kaznu zatvora u trajanju od 2 mjeseca i istovremeno odredio da se ista neće izvršiti ukoliko okrivljena za vrijeme od jedne godine od dana pravosnažnosti ne učini novo krivično djelo. Dakle sud se opredijelio za uslovnu osudu a smatrajući da će i uz prijetnju kaznom zatvora dovoljno vaspitno uticati na optuženu da više ne vrši ovakva, kao ni slična krivična djela kao i da će se na navedeni način ostvariti i ciljvi generalne prevencije.</span>
</p>
<p class="p4"></p>
<p class="p4">
<span>Na osnovu svega navedenog, te primjenom odredbi čl. 2, 3, 5, 13, 14, 15, 32, 33, 36, 42, 45, 46, 52, 53 i 54 KZ-a i čl. 226,229, 368 i 374 ZKP-a, riješeno je kao u dispozitivu presude.</span>
</p>
<p class="p4"></p>
<p class="p4">
<span>Sud je shodno čl. 66, 67, 68 i 70 KZ-a prema okrivljenoj izrekao mjeru bezbjednosti obaveznog psihijatrijskog liječenja na slobodi, koja može trajati dok postoji potreba liječenja, ali ne duže od tri godine, a koja se ima izvršavati  u Centru za mentalno zdravlje Doma zdravlja K, imajući u vidu činjenicu da je iz nalaza i mišljenja vještaka psihijatra Dr A M utvrdjeno da je okrivljena u vrijeme izvršenja krivičnog djela bila bitno smanjenene uračunljivosti i da su ideje izazvane bipolarnim poremećajem imale značajan uticaj na njeno ponašanje okrivljene u trenutku činjenja krivičnog djela te da je vještak, imajući u vidu zdrastveno stanje okrivljene, predložio da se istoj odredi izrečena mjera. </span>
</p>
<p class="p4"></p>
<p class="p4">
<span>Okrivljena je obavezna da na ime troškova krivičnog postupak uplatii iznos od 380,00 eura, koji troškovi se odnose na troškove vještaka ekonsomko finansijske struke i vještaka psihijatra, kao i na plaćanje sudskog paušala u iznosu od 30,00 eura, sve u korist Budžeta Crne Gore, u roku od 15 dana od dana pravosnažnosti ove presude na žiro račun br. 832-16-52, i dokaz o uplati dostavi ovom sudu s pozivom na broj K 126/13 a ista je takođe obavezana da oštećenom preduzeću "L C G" AD P na ime imovinskopravnog zahtjeva uplati iznos od 1.082,06 eura u roku od mjesec dana od dana pravosnažnosti ove presude, a s obzirom da je sud shodno nalazu sudskog vještaka ekonomsko finansijskestruke  B B utvrdio da je za navedni iznos oštećeno predmetno preduzeće dok je oštećeno preduzeće u  preostalom dijelu od dosudjenih 1.082,06 eura do traženih 5.695,13 eura na ime imovinskopravnog zahtjeva uputio na parnicu.</span>
</p>
<p class="p4"></p>
<p class="p4">
<span>Naime, oštećeno preduzeće je postavljalo imovinskopravni zahtjev u iznosu od 5.695,13 eura, a što predstavlja ukupan iznos na koji su glasili sačinjeni tiketi koje nije pratila uplata, medjutim sud je u pogledu imovinskopravnog zahtjeva odlučio kako je to napred navedeno za razloga što  iz nalaza i mišljenja vještaka finansijske struke nesumnjivo proizilazi da je šteta koju je oštećeno preduzeće pretrpjelo, iznos od 1.082,06 eura, a koji iznos je oštećeno preduzeće na  iznos od 5.695,13 eura, koji je proknjižen kao mjesečni prihod oštećenog preduzeća, bilo dužno uplatiti na osnovu Zakona o igrama na sreću (Sl.list RCG 52/04 i Sl.list CG 13/07) Upravi za igre na sreću 10 % (569,51 eura) i 9% Poreskoj upravi, 512,56 eura, shodno Zakonu o prezu na dobit pravnih lica, što ukupno čini iznos dosudjenog imovinskopravnog zahtjeva.</span>
</p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4">
<span>Na iznijetom sud je zasnovao svoju odluku.</span>
</p>
<p class="p4"></p>
<p class="p2">
<span>OSNOVNI SUD U KOTORU</span>
</p>
<p class="p2">
<span>Dana, 14.05.2013 godine</span>
</p>
<p class="p6"></p>
<p class="p6"></p>
<p class="p6">
<span>	Zapisničar,                                                                           SUDIJA,</span>
</p>
<p class="p6">
<span>Golub Jadranka, s.r.                                                          Čakanović Sanja, s.r.</span>
</p>
<p class="p4"></p>
<p class="p4">
<span>PRAVNA POUKA: Protiv ove presude ima se pravo žalbe Višem sudu u Podgorici, u roku od 8 dana od dana prijema iste, a preko ovog suda.</span>
</p>
<p class="p4"></p>
<p class="p6"></p>
<p class="p7"></p>


</body>
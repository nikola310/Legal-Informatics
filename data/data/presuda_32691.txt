<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.s1{font-weight:bold;}
.p1{text-align:justify;hyphenate:auto;font-family:Times New Roman;font-size:12pt;}
.p2{text-align:start;hyphenate:auto;font-family:Times New Roman;font-size:12pt;}
</style>
<meta content="ljiljana.popovic" name="author">
</head>
<body class="b1 b2">
<p class="p1">
<span>	 								</span><span class="s1">K.br.20/11</span>
</p>
<p class="p2"></p>
<p class="p2"></p>
<p class="p1">
<span>				</span><span class="s1">U IME NARODA</span>
</p>
<p class="p1"></p>
<p class="p1"></p>
<p class="p1">
<span>		 Osnovni sud u Pljevljima,kao prvostepeni  krivični sud, u vijeću sastavljenom od  sudije Ljiljane Popović, kao  predsjednika vijeća  i sudija porotnika T.S.i B.B.  kao članosva  vijeća,  uz sudjelovanje zapisničara Zore Leković  , u krivičnom predmetu protiv optužene T.R.iz P., zbog krivičnog djela  posebni slučajevi falsifikovanja isprava iz čl.413 st.2  u vezi  krivičnog djela  falsifikovanje siprave  iz čl.412 st.1 Krivičnog zakonika, a po optužnici ODT Pljevlja, Kt.br.352/10 od 21.01.2011.godine,  nakon održanog glavnog i javnog pretresa, u prisustvu  zamjenika ODT  Pljevlja Gačević Božidarke, oštećenog L.V. i  optužene T.R.,  dana 16.05.2011.godine,  donio je i javno objavio </span>
</p>
<p class="p1"></p>
<p class="p1">
<span>				</span>
</p>
<p class="p1">
<span>				</span><span class="s1">P R E S U D U</span>
</p>
<p class="p1"></p>
<p class="p1"></p>
<p class="p1">
<span class="s1">		 Optužena  T.R., </span><span>od oca U.i majke M.  rodjene L.,  rodjena u  selo P., Opština P. dana .....godine, sa prebivalištem u P.   ul.S.K.,  državljanka CG, udata, majka  3 djece, domaćica, pismena,  završila  osnovnu školu,  lošeg imovnog stanja,  neosudjivana. </span><span class="s1"> </span>
</p>
<p class="p1"></p>
<p class="p1"></p>
<p class="p1"></p>
<p class="p1">
<span>			             </span><span class="s1">K R I V A    J E  </span>
</p>
<p class="p1"></p>
<p class="p1">
<span class="s1">		Što  je  :</span>
</p>
<p class="p1">
<span>		</span>
</p>
<p class="p1">
<span>		Februara mjeseca 2008.godine  u P.  obmanula  oštećenog L. V.  o sadržini izjave za žiranta   do kog  iznosa  on žirira i tako ga navela da stavi svoj potpis  na tu izjavu  smatrajući   da izjavu potpisuje  sa sasvim drugim sadržajem  i manjim iznosom kredita od 500,00  eura na  koji iznos  je oštećeni i pristao da joj bude žirant a ne na iznos  kredita od 8.000,00 eura  koji je okrivljena i podigla  u A.b. VFI  u  P.  oštetivši na taj način oštećenu  A. b.VFI  i Lj.V. za iznos od 7.500,00 eura, </span>
</p>
<p class="p1">
<span>		 </span>
</p>
<p class="p1">
<span>		</span><span class="s1">čime je izvršila  krivično djelo  posebni slučajevi  falsifikovanja isprava   iz čl.413 st.2  u vezi  krivičnog djela  falsifikovanje isprave iz čl. 412  st. 1 Krivičnog  zakonika, </span>
</p>
<p class="p1"></p>
<p class="p1">
<span>		pa joj sud na osnovu već citiranog zakonskog propisa te primjenom   članova 4, 13, 15, 32, 36, 42, 52, 53 i 54 Krivičnog zakonika,  te čl.199 , 202,  212 i 364     ZKP-a         </span><span class="s1">i z r i č</span><span> </span><span class="s1">e</span>
</p>
<p class="p1"></p>
<p class="p1">
<span>                                                                                                                                      </span>
</p>
<p class="p1">
<span>				</span><span class="s1">  USLOVNU OSUDU </span>
</p>
<p class="p1"></p>
<p class="p1"></p>
<p class="p1">
<span>		Sa kojom se optuženoj  T. R., utvrdjuje kazna zatvora  u trajanju od   2 ( dva ) mjeseca   i istovremeno odredjuje da se ista neće izvršiti  ako optužena   u  roku od jedne godine dana  na izvrši novo krivično djelo.</span>
</p>
<p class="p1">
<span>									 				</span>
</p>
<p class="p1">
<span>                      Optužena je   dužna platiti ovom sudu na  ime troškova  krivičnog postupka  iznos od  154,00  eura kao i na ime paušala   iznos od 27,50 eura ,  </span>
</p>
<p class="p1"></p>
<p class="p1">
<span>		a ovo u roku od 15.dana  po pravnosnažnosti presude, pod prijetnjom prinudnog izvršenja.</span>
</p>
<p class="p1"></p>
<p class="p1">
<span>		Obavezuje se optužena da  oštećenoj A.VFI DOO P. na ime  imovinsko pravnog zahtjeva  plati iznos od   6.540,00 eura. </span>
</p>
<p class="p1"></p>
<p class="p1">
<span>		Obavezuje se optužena da  oštećenom Lj.V. na ime imovinsko pravnog zahtjeva  plati iznos od 250,00 eura.</span>
</p>
<p class="p1"></p>
<p class="p1">
<span>		 Oštećeni Lj.V. radi ostvarivanja  viška  imovinsko pravnog zahtjeva  u iznosu od 500,00 eura  upućuje  se na parnicu. </span>
</p>
<p class="p1"></p>
<p class="p1">
<span>		 </span>
</p>
<p class="p1"></p>
<p class="p1">
<span>					</span><span class="s1">O b r a z l o ž e nj e</span><span> </span>
</p>
<p class="p1"></p>
<p class="p1"></p>
<p class="p1">
<span>		Osnovno državno tužilaštvo u Pljevljima, optužnicom Kt.br.352/10 od 21.01.2011.godine,  optužilo  je  T.R. iz P.   da je izvršila    krivično  djelo  prevare iz čl.244  st.3 u vezi st.1 Krivičnog zakonika. Na glavnom pretresu  dana 16.05.2011.godine zamjenik ODT Pljevlja  je precizirao  optužnicu i  optužio Tošić Radu  za izvršeno krivično djelo  posebni slučajevi falsifikovanja  isprava  iz čl.413 st.2  u vezi krivičnog djela  falsifikovanje  isprave iz čl.412  st.1 Krivičnog zakonika  izvršeno  na  način, mjesto  i vrijeme  kako je to bliže opisano  izrekom ove presude  i  predložio  da sud optuženu oglasi krivim i osudi po zakonu.</span>
</p>
<p class="p1"></p>
<p class="p1">
<span>		Oštećeni Lj.V. se  pridružio krivičnom gonjenju protiv optužene  i postavio imovinsko pravni zahtjev za sve rate koje su mu odbijene   ističući  da  će za buduće rate    imovinsko pravni zahtjev  ostvarivati u parnici.</span>
</p>
<p class="p1"></p>
<p class="p1">
<span>		 Oštećena A. VFI DOO P. i ako uredno  pozvana   nije pristupila na glavni pretres a punomoćnik oštećene na glavnom pretresu se pridružio krivičnom gonjenju protiv optužene   i  postavio imovinsko pravni zahtjev u iznosu od 6.540,00 eura. </span>
</p>
<p class="p1"></p>
<p class="p1">
<span>		Optužena  T. R.u odbrani  datoj  u istrazi  navodi  da se ne može sjetiti datuma i godine  kada su ona i njen suprug  na ime njenog supruga podigli kredit  od 4.000,00  eura kod A.  b. u P. i  kad su otplatili pola tog kredita  namjeravali su  podići novi kredit  kod A.  sa namjerom  da  prebiju ovaj kreditkoji su prethodno podigli   a nijesu znali  koji iznos kredita će im  A. odobriti.  Dalje je kazala da se ne može sjetiti koji je to datum bio u toku 2008.godine kada je otišla kod komšije  Lj. V.  i pitala ga  da li hoće  da im bude žirant za kredit  koji namjeravaju  uzeti od banke  a  koji im je potreban  jer im se dijete nalazi na fakutetu u U.i V. je pristao da im bude žirant.  Nije pominjala   V. iznos kredita jer nije znala  koji iznos će  banka odobriti  niti je  V. pitao  za iznos kredita  koji namjerava uzeti od banke  i  ona je V.u predala obrazac - ovjeru podataka za žiranta u kome je V.popunio svoje podatke  i potpisao  svoje ime i prezime  i rekao joj  da mora  da ide   na selo a da ona ponese  dokumetaciju na R. u. gdje je V. zaposlen  i da će im službenik B. R. ovjeriti  tu dokumetnaciju a ako ne bude htio da ga pozovu telefonom da on dodje  u R. u..  V.joj je predao i svoju ličnu kartu  i kada se vrtila kući  obrazac za žiranta  koji je  V. popunio i potpisao  i njegovu   ličnu kartu   predala je svom   suprugu V.koji je obezbijedio ostale žirante  i   njen suprug  je nosio  dokumentaciju na R. u. gdje je dokumentacija ovjerena  za žiranta Lj.V. a zatim je svu dokumentaciju odnio  u A.  gdje je  podigao kredit u   iznosu od 8.000,00 eura na  svoje ime.  Dalje je kazala da je poslije od prilike 2 mjeseca  službenik   banke rekao njenom sinu  da prilikom podizanja novca nije potpisana mjenica  od strane  njenog supruga  te da njen suprug dodje i potpiše mjenicu, u to vrijeme   ona i suprug su   bili na selu a jedne prilike kad je došla u grad  srela  je službenica banke koja   joj je rekla da dodje u banku  i potpiše mjenicu  pa je otišla u banku  ina mjenici upisala ime i prezime i podatke  za svog supruga  a kojim  redom će upisivati podatke   diktirala joj je službenica banke.  Nemože se izjasniti  da li su na mjenici bili  upisani podatci za žirante  jer na to nije obraćala pažnju  ali ona nije upisivala imena i prezimena i druge podatke za žirante.  Tvrdila jeda Lj.V. nije rekla da će podići kredit u iznosu od 500,00 eura niti mu je  uopšte pominjala iznos kredita  niti je Vojislav pitao  koji iznos kredita  namjeravaju uzeti kod banke  već je lično popunio svoje podatke  i potpisao ovjeru podataka za žiranta  a ona nezna ko je  popunio  podatke  za Lj.V.  na administrativnoj zabrani za žiranta .  vojislavu nijerekla  ko će biti nosilac kredita  ali mu je rekla  "  da mi namjeravamo podići kredit" misleći na sebe i supruga. Tvrdila je i da nije ispisala ime i prezime i druge podatke za Lj.V.na mjenici.  Obzirom da   su u teškoj finansijskoj situaciji  prestalisuda otplaćuju kredit  negdje krajem 2009.godine i poznato joj je da se  Lj. V. odbija rata  u iznosu od 50,00 eura. Na glavnom pretresu  ne priznajući izvršenje krivičnog djela   ni svoju krivicu i ostajući pri odbrani iz  istrage dodala je  da su dvije godine otplaćivali kredit  i prestali zbog  loših finansija  jer niko nije zaposlen, jedno dijete joj je student  a  jedno išlo u školu  i dali su kuću na oglas  da prodaju  i čim  prodaju kuću  ili njen muž dobije otpremninu od grdjevinara gdje je radio 20.godina  i ostao  bez posla  1998.godine  ona će  komšiji - oštećenom Lj. nadoknaditi  sve rate koje je platio.  Nije namjerno prevarila oštećenog niti ikoga  jer da je  imala  namjeru da prevari oštećene    nebi otplaćivali kredit  i čim dodju do sredstava nadoknadiće oštećenom sve rate koje je otpaltio  ili otplati  i nadoknadiće i banci  sav dug.  Tvrdila je da   oštećenom nije rekla ni jedan iznos kredita  pa ni da će kredit biti od 500,00 eura jer nijesu znali u kom iznosu će im banka  odobriti kredit  niti mu je rekla da će tim kreditom  da prebije prethodni kredit  već mu rekla  da joj kredit treba da pošalje  novac  sinu  koji joj  je tada studirao u U..  Možda je ali se ne sjeća   na mjenici potpisala Ljiljanića i upisala njegove podatke , sjeća se da je išla  u banku i  na mjenici potpisala  svog supruga i to dva mjeseca poslije isplate kredita.  Nakon podizanja kredita  nije obavijestila oštećenog  da je  kredit  za koji ga je pitala   da joj bude žirant podignut   i to u iznosu od 8.000,00 eura  a  to nije uradila zato što su  kredit  otplaćivali dok su mogli a poslije prestali.  U završnoj riječi  predložila je da sud donese odluku  po svojoj ocjeni  o njenoj krivici i kazni. </span>
</p>
<p class="p1"></p>
<p class="p1"></p>
<p class="p1">
<span>		U dokaznom postupku   sud  je  saslušao  svjedoka - oštećenog  Lj. V.,  saslušao   svjedoka T.V.,  pročitao  iskaz svjedoka T. V.,  saslušao  vještaka  G.V., pročitao  nalaz i mišljenje  kao i dopunski nalaz i mišljenje  vještaka G.Ve.,   izvršio uvid   u Ugovor o zajmu broj LD 0804500121 od 15.02.2008.godine i planom otplate,  izvršio uvid u fotokopliju lične karte  oštećenog - Lj.V.a,  izvršio uvid u ovjeru podataka  za žiranta  i administrativnu zabranu  za žiranta  na ime  Lj.V. , izvršio uvid u mjenicu  serijskog broja  AA0287813, pročitao izvještaj o vještačenju  Forenzičkog centra broj 2906/10   i pročitao izvod iz KE za optuženu. </span>
</p>
<p class="p1"></p>
<p class="p1">
<span>		Nakon provedenog dokaznog postupka  i ocjene izvedenih dokaza kako svakog pojedinačno tako i u medjusobnoj povezanosti  a pri tom cijeneći i  odbranu  optužene, sud je utvrdio činjenično stanje bliže opisano izrekom ove presude.</span>
</p>
<p class="p1"></p>
<p class="p1"></p>
<p class="p1">
<span>		Naime, javna optužba  stavlja na teret  optuženoj  T. R.da je izvršila krivično djelo posebni slučajevi  falsifikovanja isprave  iz čl.413 st.2  u vezi krivičnog djela  falsifikovanje isprave iz čl.412  st.1 Krivičnog zakonika  na način što je  februara mjeseca 2008.godine  obmanula oštećenog  Lj. o sadržini izjave za žiranta odnosno do kog iznosa  on žirira  i tako ga navela da stavi svoj potpis na tu izjavu  smatrajući da izjavu potpisuje  sa svim drugim sadržajem i  iznosom kredita  od 500,00  eura na koji iznos je oštećeni pristao da  joj bude žirant a ne na iznos kredita  od 8.000,00 eura  koliko je optužena podigla  kredit u A.b. pri čemu je oštetila  oštećenog Lj. i  A. b. za iznos  od 7.500,00 eura. Optužena  ne priznaje   izvršenje krivičnog djela ni krivicu  navodeći  da je tačno  da je  komšiju - oštećenog Lj. pitala  da  joj bude žirant  za kredit   koji  ima namjeru  da podigne  ali oštećenom nije pominjala  iznos kredita  jer nije znala  koji iznos  će banka kredita odobriti  a ni oštećeni  je nije pitao  koji iznos kredita  podići  i oštećeni je  popunio svoje podatke  u  izjavi za žiranta  i potpisao svoje ime i prezime  a njoj rekao  da  dokumetnaciju  ovjeri  na R.u. P.  gdje je on zaposlen  pa ako  službenik  B.nebude  htio da   to ovjeri  da ga pozovu telefonom  pa će on doći. Oštećeni  joj je predao i svoju ličnu kartu.  Tvrdila je da oštećenom nije rekla da će podići kredit u iznosu od 500,00 eura  niti mu je uopšte pominjala iznos kredita niti je oštećeni   pitao koji iznos kredita   namjerava podići.</span>
</p>
<p class="p1"></p>
<p class="p1">
<span>		 Radi  provjere  osnovanosti javne optužbe  te radi provjere  odbrane optužene  sud je izveo naprijed navedene dokaze. </span>
</p>
<p class="p1"></p>
<p class="p1">
<span>		 Iz Ugovora  o  zajmu  broj LD0804500121 od 15.02.2008.godine  utvrdjuje se  da je  ovaj ugovor  sa A. b.  zaključio  T.V. koji je dakle  korisnik kredita  u iznosu od  8.000,00 eura  a kao žiranti  po ovom kreditu  navode se  K.Lj., T.N., S. B. i  Lj.V.. Iz ovjere  podataka za žiranta  utvrdjuje se,  a tu činjenicu  ne spore ni  optužena ni oštećeni Lj.,  da je  u ovaj  obrazac  podatke  unio  lično  i potpisao  oštećeni  Lj..  </span>
</p>
<p class="p1"></p>
<p class="p1">
<span>		Oštećeni Lj. V.  je kazao  da je optužena  njegova komšinica  koju je znao izvidjenja  i pozdravljao se sa njom  te da se ne može sjetiti datuma  ni godine kada je kod njega kući došla optužena i rekla  mu da joj sin studira u U. i da  mu treba 500,00 eura za fakultet i pitala ga  da joj bude žirant za kredit u iznosu od 500,00 eura   naglašavajući  da će taj novac da da sinu.  Kazao joj je da nezna  da li će mu dozvoliti da bude žirant pošto je više puta bio žirant  a ona mu rekla  da je  B.R.  koji ovjerava dokumentaciju za kredit  na R.u. njena svojta  i da će ona to srediti  samo da joj da svoju ličnu kartu.  Njegove kćerke  koje su  takodje  studirale u U.u to vrijeme  rekle su mu da poznaju sina optužene  i da je  to dobar momak  i predložile mu  da bude žirant   optuženoj za kredit.  Pošto je pristao da bude žiran za kredit u iznosu od 500,00 eura  optužena mu je  predala obrazac  iz banke  i on je  na obrascu - ovjeri podataka za žiranta  svojeručno ispisao  svoje podatke  i svojeručno se potpisao  a na tom obrascu nije bilo upisano  ime nosioca kredita  niti  iznos kredita.  Nakon toga  predao je optuženoj  svoju ličnu kartu  a ona mu rekla  da će sve ostalo  ona završiti  i naredni dan  mu vratila ličnu kartu  i rekla mu " V.u pravu si  nebi mogla završiti  da nisam poznavala R.".    U decembru mjesecu 2009.godine  od njegove zarade je odbijeno 50,00 eura  pa kada je  otišao kod B.R. da vidi o čemu se radi  on mu rekao  da  on - oštećeni  i  još  trojica žiranata  imaju  duga  8.200,00 eura  po osnovu kredita  koji su podigli  T..  Nakon toga je išao u banku  pa u policiju  a zatim kod T. kući  gdje je razgovarao sa optuženom  i njenim suprugom  i pitao ih kako su podigli kredit   u iznosu od 8.000,00 eura  obzirom da je on pristao na iznos od 500,00 eura  a  optužena mu rekla  da su to u banci  prebacili taj iznos  obzirom  da je  imala još  nekih kredita pa su spojili  sve u jedan.  Tvrdio je da ga je optužena pitala  da joj bude žirant za kredit u iznosu od 500,00 eura i da je on pristao na taj iznos i potpisao obrasce za kredit  na kojim  nije bio unijet iznos  kredita niti ime nosioca kredita  niti mu je optužena  pominjala   ime nosioca kredita  a  ni  on je nije pitao   ko je nosilac kredita.  Do sada  mu je  odbijeno po ovom kreditu  750,00  eura  odnosno  15 rata po 50,00  eura. </span>
</p>
<p class="p1">
<span>									 </span>
</p>
<p class="p1">
<span>		Sud je cijenio iskaz svjedoka oštećenog  Lj.V.  i prihvatio ga  kao istinit i ubjedljiv .    </span>
</p>
<p class="p1"></p>
<p class="p1">
<span>		Svjedok  T.V., suprug  optužene je kazao  da su on i supruga  kod A. b. podigli kredit od 4.000,00 eura  pa kad su otplatili pola tog kredita  namjeravali su  podići novi kredit  sa kojim bi prebili prethodni kredit  te su tražili žirante za taj novi kredit  i  negdje  2008.godine  njegova supruga R.  je otišla  kod komšije Lj.V. da ga pita   hoće li da im bude žirant  i sjeća se  da se optužena  od  Lj.vratila  sa potpisanom dokumentacijom i njegovom ličnom kartom  pa su on ili supruga  ovjerili dokumentaciju  za Lj. u R.u. gdje je Lj. zaposlen. Obezbijedili su još tri žiranta  pa je dokumentaciju odnio u A.  gdje im je odobren  kredit od 8.000,00 eura. On i supruga nijesu znali  koji iznos kredita  će im banka odobriti  obzirom da su sa istim namjeravali  prebiti prethodni dug  a  supruga mu je rekla  da  je oštećeni  nije ni pitao  koji iznos kredita  namjeravaju podići.  do decembra mjeseca 2009.godine  uredno su otplaćivali kredit   ali  pošto su u veoma lošj  finansijskoj situaciji od tada ne uplaćuju rate za kredit.  Svjedok T.V., sin optuženog  je kazao  da se ne može sjetiti   koje godine je to bilo  kada je njegova majka  išla kod komšije  Lj. V.  i pitala ga  da bude žirant  za kredit.  Dalje je kazao da se  sjeća   da je njegova porodica  ranije imala jedan kredit  i da su njegovi roditelji  namjeravali da prebiju taj kredit  sa novim  a poznato mu je i da je Ljiljanić  pristao da bude žirant.  Druge okolnosti u vezi podizanja kredita mu nijesu pozanate, nije išao u banku  niti  potpisivao   dokumentaciju   za ovaj kredit. </span>
</p>
<p class="p1"></p>
<p class="p1">
<span>  		Sud je  cijenio iskaze  svjedoka T.V. i T.V.  i  iskaz  svjedoka  T.V.u cjelosti prihvatio  kao  istinit  i nepristrasan   smatrajući da je svjedok  bez obzira na činjenicu  da mu je optužena majka  posvjedočio  istinito ono što mu je bilo poznato uvezi podizanja ovog kredita. Njegovi navodi da  je njegova majka - optužena  pitala oštećenog  da joj bude žirant  i da je oštećeni pristao da bude žirant  potvrdjeni  su i  odbranom optužene i  iskazom oštećenog Lj.. Cijeneći  iskaz svjedoka T.V. sud je mišljenja  da je ovaj svjedok  bio  i  iskren i nepristrasan u svom kazivanju osim   u dijelu  da mu je supruga  rekla  da je oštećeni  nije ni pitao  koji iznos kredita  namjeravaju podići. Ovi navodi svjedoka V.  su  po mišljenju suda  smišljeni  kako bi optužena  olakšala  svoj položaj  pred sudom, ovo  sa razloga  što je  nelogično  i protivno zdravom razumu  da neko pristane  da bude žirant za kredit   pa makar i komšiji  a da pri tom  ne pita  o kom iznosu  kredita  se radi.</span>
</p>
<p class="p1"></p>
<p class="p1">
<span>		Iz izvještaja  o vještačenju  forenzičkog centra  broj  2906/10  od  08.10.2010. godine   utvrdjeno je  da  na  mjenici  serijskog broja AA0287813 koja je korištena  za sporni kredit  podatke  o oštećenom Lj.V.   nije ispisao  svojeručno  oštećeni V. kao ni  T.V.  i T.V.. </span>
</p>
<p class="p1"></p>
<p class="p1">
<span>		Vještak finansijske struke G. V.  u svom nalazu i mišljenju datom u istrazi  kao i u dopunskom nalazu i mišljenju  te  riječi na glavnom  pretresu  a na osnovu uvida  u dokumentaciju  A. b.  - P.j. P.  navodi  da  je po Ugovoru broj LD 0804500121 od 15.02.2008.godine  T.V.odobren  nenamjenski  gotovinski kredit   u iznosu od 8.000,00 eura na rok  od 5.godina uz nominalnu kamatnu stoku  od 21,37 %  na godišnjem  nivou   a kredit je odobren  po osnovu  prijave  T.V.za  mikrokredit kao i  administrativnih zabrana na lična primanja K. Lj., T.N., S.B. i Lj.V.. Preostali   dug po ovom  kreditu  na dan 30.03.2011.godine  iznosi  6.540,00 eura . Na dan 04.04.2011.godine kredit  je otplaćen od strane nosioca kredita u iznosu od 4.120,00 eura, žirant K.Lj. je otplatio iznos  od 80,00 eura  a žiranti T.N. i Lj.V. po 750,00 eura   dok je  žirant S.B.  kao žirant  platio po osnovu ovog kredita iznos od 80,00 eura.  Oštećeni Lj. Vo. je  preko  iznosa od 500,00 eura  otplatio iznos od  250,00 eura. </span>
</p>
<p class="p1"></p>
<p class="p1">
<span>		Vještak  finansijske struke G. je svoj nalaz i mišljenje  dao na osnovu  dokumentacije  za ovaj sporni kredit  i po mišljenju suda  krajnje  objektivno i po pravilima struke  pa  sud  nalaz i mišljenje ovog vještaka  u cjelosti  prihvata. </span>
</p>
<p class="p1"></p>
<p class="p1">
<span>		Dakle,  odbranom  optužene T.R. utvrdjeno je da je optužena  pitala  oštećenog  Lj.V.  da joj bude žirant  za kredit.  Iskazom oštećenog  Lj.V.  koji iskaz  je sud u cjelosti prihvatio  je utvrdjeno da je oštećeni  pristao  da optuženoj  bude žirant  za kredit  od 500,00 eura, da je  svojeručno  popunio i  potpisao  izjavu  za žiranta i predao svoju ličnu kartu  optuženoj  kako bi ona  ovjerila  tu dokumentaciju  u R.u.P. gdje je  oštećeni zaposlen.  Iz  odbrane optužene  je utvrdjeno  da je  nosilac ovog kredita  njen  suprug V. te da je kredit  podignut  u iznosu od  8.000,00 eura  što  potvrdjuje  i svjedok T.V. a  i utvrdjeno je  iz Ugovora o  kreditu  broj LD 0804500121 od 15.02.2008.godine. Iskazom  oštećenog  Lj.  utvrdjeno je da je optužena  oštećenog pitala da joj bude žirant  za kredit od 500,00 eura  a  u postupku  je nesporno utvrdjeno da je optužena  odnosno  njen suprug  podigao kredit  u iznosu od 8.000,00 eura  za koji je  izmedju ostalog  priložio  ovjeru  za žiranta  i administrativnu zabranu  za oštećenog.  Dakle, optužena T.R.je  dovela u zabludu  oštećenog Lj.  i to u pogledu iznosa kredita  koji  želi da podigne,  rekla mu je da će kredit biti u iznosu od 500,00 eura  a kredit je podignut u iznosu od 8.000,00 eura  a oštećeni  vjerujući  da će kredit  biti  u iznosu od 500,00 eura  pristao je da optuženoj  bude žirant na taj  iznos,  potpisao  izjavu za žiranta  i optuženoj predao svoju ličnu kartu. Znači, optužena je   oštećenog svjesno obmanula u pogledu sadržine izjave  do kog iznosa  žirira i u ovim radnjama optužene  stoje svi bitni elementi  bića krivičnog djela  posebni   slučajevi falsifikovanja isprava iz čl.413 st.2  u vezi  krivičnog djela falsifikovanje  isprave iz čl.412  st.1 Krivičnog zakonika pa  je sud optuženu  kao umišljajnog učinioca oglasio krivom i osudio po zakonu.  </span>
</p>
<p class="p1"></p>
<p class="p1">
<span>		U okviru opšte svrhe krivičnih sankcija  sud je cijenio i svrhu uslovne  osude . Optužena  T. R. je porodična žena, majka 3 djece.  Nezaposlena je, školuje djecu a pri tom  joj ni suprug nije zaposlen. Nikada do sada nije dolazila u sukob sa zakonom  što upućuje na zaključak suda  da nije sklona vršenju krivičnih djela .Dok je bila u mogućnosti otplaćivala je kredit i otplatila  od ovog kredita ukupno 4.120,00 eura što je utvrdjeno putem vještaka  finansijske struke.  Sve ove okolnosti  su  po mišljenju ovog suda  olakšavajuće  okolnosti na strani optužene  koje    ukazuju  na to  da   u konkretnom slučaju  a radi krivično pravne zaštite  prema ovoj optuženoj nije  nužno izricati drugu vrstu krivične sankcije već se opravdano može očekivati da  će i samo  upozorenje uz prijetnju kaznom dovoljno uticati na optuženu da više ne vrše  krivična djela . Obzirom na ovo sud je optuženoj   utvrdio   kaznu zatvora  u trajanju od   2 (dva ) mjeseca istovremeno odredjujući  da se ista neće izvršiti  ako optužena  u roku od jedne godine dana ne izvrši  novo krivično djelo , te da će se i uslovnom osudom u potpunosti  postići svrha kažanjvanjanja zakonom predvidjena. </span>
</p>
<p class="p1"></p>
<p class="p1">
<span>		Shodno čl.199 i 202 ZKP-a  sud je obavezao  optuženu da na ime  troškova krivičnog postupka  plati iznos od 154,00  eura  koji  prestavlja naknadu i nagradu vještaku finansijske struke  kao i da na ime  paušala  plati  ovom sudu  iznos od    27,50 eura  koji iznos  je odmjeren obzirom na dužinu trajanja i složenost krivičnog postupka te imovno stanje optužene. 	</span>
</p>
<p class="p1"></p>
<p class="p1">
<span>		Shodno  čl.212 ZKP-a  sud je  obavezao optuženu da oštećenoj A. VFI DOO P. na ime imovinsko pravnog zahtjeva plati iznos od  6.540,00 eura koji  iznos je utvrdjen  putem vještaka   finansijske  struke  i koliko je ostalo neisplaćeno  po ovom kreditu. </span>
</p>
<p class="p1"></p>
<p class="p1">
<span>		 Shodno istom članu  sud je obavezao  optuženu  da oštećenom Lj. V.  na ime imovinsko pravnog zahtjeva  plati iznos od 250,00 eura.  Ovo sa razloga što je putem vještaka finansijske struke  utvrdjeno  da je po ovom kreditu  oštećenom kao žirantu  do sada odbijen iznos  od 750,00 eura  koliko je oštećeni  i tražio na ime   imovinsko pravnog zahtjeva, medjutim,  oštećeni je  pristao  da bude žirant  na iznos kredita od 500,00 eura  i samim  tim preuzeo obavezu  da  taj iznos kredita  vrati  odnosno isplati banci  u koliko  to ne učini  nosilac kredita  odnosno korisnik kredita  pa  kako je oštećeni  preko  iznosa od 500,00 eura  platio iznos  od 250,00 eura  to je sud  optuženu  obavezao  da oštećenom  na ime imovinsko pravnog zahtjeva  i plati  iznos od 250,00 eura.  Iz ovog razloga  sud je  za višak imovinsko pravnog zahtjeva  oštećenog  u iznosu  od 500,00 eura  uputio  na parnicu. 	</span>
</p>
<p class="p1">
<span>	 		</span>
</p>
<p class="p1">
<span>		</span><span class="s1">OSNOVNI SUD U PLJEVLJIMA , dana  16.05.2011.godine.</span>
</p>
<p class="p1"></p>
<p class="p1">
<span>Zapisničar, 						                 Pred.vijeća-sudija,</span>
</p>
<p class="p1">
<span>Leković Zora      						      Ljiljana Popović </span>
</p>
<p class="p1"></p>
<p class="p1">
<span class="s1">PRAVNA POUKA:</span>
</p>
<p class="p1">
<span>			Protiv ove presude dozvoljena je  žalba u roku od 15.dana po</span>
</p>
<p class="p1">
<span>			prijemu iste Višem sudu B.Polje, a preko ovog suda.</span>
</p>
<p class="p1">
<span class="s1">		</span>
</p>
<p class="p2"></p>
<p class="p2">
<span class="s1">DOSTAVITI:</span>
</p>
<p class="p2">
<span class="s1">1 x ODT Pljevlja</span>
</p>
<p class="p2">
<span class="s1">1 x Optuženoj</span>
</p>
<p class="p2"></p>
<p class="p2"></p>
<p class="p2"></p>
<p class="p2"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:end;hyphenate:auto;font-family:Arial;font-size:12pt;}
.p2{text-align:justify;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-indent:0.5in;text-align:justify;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Arial;font-size:12pt;}
.p6{text-align:start;hyphenate:auto;font-family:Times New Roman;font-size:12pt;}
</style>
<meta content="dragan.mrdak" name="author">
</head>
<body class="b1 b2">
<p class="p1">
<span>	 K. br. 117/11</span>
</p>
<p class="p2"></p>
<p class="p3">
<span>U IME NARODA</span>
</p>
<p class="p2"></p>
<p class="p2"></p>
<p class="p2"></p>
<p class="p2">
<span>	OSNOVNI SUD U BIJELOM POLJU, prvostepeni krivični sud, sudija Dragan Mrdak,  sudija pojedinac, uz učešće nameštenika suda Koviljke Lješnjak,  zapisničara, u  predmetu protiv okrivljene M.N.iz Bijelog, zbog krivičnog djela kradja iz čl. 239 st. 1 Krivičnog zakonika, po optužnom predlogu Osnovnog državnog tužioca iz B. Polja KT.br.104/11 od 25.02.2011. godine, nakon održanog usmenog glavnog i javnog pretresa, u prisustvu savjetnika u ODT-u u B. Polju Smolović Slavenka, okrivljene M.N., dana 28.06.2010. godine, donio je i javno objavio:</span>
</p>
<p class="p2"></p>
<p class="p3">
<span>P R E S U D U</span>
</p>
<p class="p2"></p>
<p class="p2"></p>
<p class="p2">
<span>	Okrivljena M.N.A, JMBG ., od oca Đ., majke Z., rodjene D., rodjena .... godine u mjestu Kukulje opština  Bijelo Polje   sa prebivalištem u mjestu rođenja, udovica, majka četvoro djece, srednjeg imovnog stanja, neosuđivana, </span>
</p>
<p class="p2"></p>
<p class="p2"></p>
<p class="p3">
<span>K r i v a   j e</span>
</p>
<p class="p2"></p>
<p class="p2">
<span>	Što je:</span>
</p>
<p class="p2"></p>
<p class="p2">
<span>	- u periodu od 20.01.2010 godine do 20.04.2010 godine, u svom pomoćnom objektu - štali, u mjestu Kukulje, opština Bijelo Polje, neovlašćeno vršila potrošnju električne energije, na način što je sa konzole, mimo električnog brojila, priključila kabal presjeka PGP 2x4 mm2, tako da se ukupna potrošnja električne energije nije registrovala preko brojila, te je tako u namjeri da sebi pribavi protivpravnu imovinsku korist na štetu  ''E.'' Bijelo Polje, oduzela električnu energiju u vrijednosti od 331,64 €.</span>
</p>
<p class="p2"></p>
<p class="p2">
<span> 	- čime je izvršila krivično djelo kradja iz čl. 239 st. 1 Krivičnog zakonika,</span>
</p>
<p class="p2"></p>
<p class="p2">
<span> 	-pa je sud primjenom navedenog zakonskog propisa i čl. 2, 4, 5, 13, 15, 32, 39, 42 Krivičnog zakonika, i čl. 199, 202, 212  i 364 Zakonika o krivičnom postupku</span>
</p>
<p class="p2"></p>
<p class="p2"></p>
<p class="p3">
<span>O S U D J U J E</span>
</p>
<p class="p2"></p>
<p class="p2">
<span>	Na novčanu kaznu u iznosu od 1.200,00 €, (hiljadu i dvesta Eura)  koju kaznu je okrivljena dužna platiti u roku od tri mjeseca od dana pravnosnažnosti presude, na žiro račun br. 832-151-35 Depozit novčanih kazni troškova postupka i paušala CG.</span>
</p>
<p class="p2"></p>
<p class="p2">
<span>	Ako okrivljena ne plati novčanu kaznu sud će novčanu kaznu zamijeniti kaznom zatvora, tako što će za svaki započeti 25,00 €, novčane kazne, odrediti jedan dan zatvora, a ako okrivljena plati samo dio novčane kazne, sud će ostatak kazne srazmjerno zamijeniti kaznom zatvora, a ako okrivljena plati ostatak novčane kazne, izvršenje kazne zatvora će obustaviti.</span>
</p>
<p class="p2"></p>
<p class="p2">
<span>	Okrivljena se obavezuje da ovom sudu na ime paušala plati iznos od 30,00 €,   koji iznos će uplatiti na žiro račun br. 832-151-35, depozita novčanih kazni, troškova postupka i paušala u roku od 15 dana, po pravnosnažnosti presude, pod prijetnjom prinudnog izvršenja.</span>
</p>
<p class="p2"></p>
<p class="p2">
<span>	Okrivljena M.N.a se obavezuje da oštećenoj E. iz B. Polja na ime neovlašćeno potrošene električne energije plati njenu novčanu protivvrijednost u iznosu od 331,64 € u roku od tri mjeseca od dana pravosnažnosti presude pod prijetnjom prinudnog izvršenja, a za preostali iznos istaknutog imovinsko pravnog zahtjeva od 1453,58 € oštećena E.a iz Bijelog Polja se upućuje na parnični postupak.</span>
</p>
<p class="p2"></p>
<p class="p3">
<span>O b r a z l o ž e nj e</span>
</p>
<p class="p2"></p>
<p class="p2"></p>
<p class="p2">
<span>	Optužnim predlogom ODT-a, iz B. Polja, KT. br. 104/11 od 25.02.2011.   godine, optužena je M.N.a iz Bijelog Polja, da je izvršila krivično djelo kradja iz čl. 239 st. 1 Krivičnog zakonika. </span>
</p>
<p class="p2"></p>
<p class="p2">
<span>	Glavni pretres je održan i zaključen dana 28.06.2011. godine u prisustvu savjetnika u ODT-u  Smolović Slavenka i okrivljene M.N..</span>
</p>
<p class="p2"></p>
<p class="p2">
<span>	U završnoj riječi savjetnik u ODT-u je ostao u cjelosti pri podnijetom optužnom predlogu i predložio je da sud okrivljenu oglasi krivom i osudi po zakonu.</span>
</p>
<p class="p2"></p>
<p class="p2">
<span>	Optužena M.N.a  je u svojoj odbrani istakla: da je ona razvukla jedno kablo od štale do konzole i na kraju kabla stavila fasung i sijalicu, kablo je koristila dok pomuze kravu, na kraju kabla je postavila fasung i na njega montirala sijalicu. Oko konzole je bilo zamotano neko kablo, ona se popela na stube, naišao je jedan čovjek iz  šume koji je sjekao drva, pitao je šta radi a ona mu je objasnila da hoće da priključi struju na štali te joj je on potom razvukao kablo. Ovog čovjeka prije ovog događaja nije vidjela niti ga je poznavala, to je bio neki stari čovjek i ona ga sad ne bi poznala, njemu je bilo da ne padne sa stuba pa je razvukao kablo. Ne zna koliko je vremena ovo kablo bilo razvučeno u štali, a struja joj je trebala da bi nadgledala kravu dok se oteli i koristila je samo jednu sijalicu.</span>
</p>
<p class="p2"></p>
<p class="p2">
<span>	U završnoj riječi okrivljena je istakla da je morala da razvuče kablo zbog oteljenja krave jer se ponoći ne vidi i dodala je da joj je žao i da se kaje zbog ovoga i da od suda ništa ne traži.</span>
</p>
<p class="p2"></p>
<p class="p2">
<span>	Radi utvrdjivanja odlučnih činjenica i donošenja pravilne i zakonite odluke, sud je izveo sledeće dokaze: izvršio uvid u spise predmeta Osnovnog suda K.br.700/10, pročitao zapisnik o kontroli mjernog mjesta E. B. Polje br.20/17 od 20.04.2010 godine, pročitao nalaz i mišljenje vještaka elektro struke R.G.od 07.11.2010 godine, pročitao obračun neovlašćeno preuzete električne energije E. B. Polje br.02546 od 20.04.2010 godine, te izvršio uvid u izvod iz KE za okrivljenu. Drugih predloga za dopunu dokaznog postupka nije bilo. </span>
</p>
<p class="p2"></p>
<p class="p2">
<span>	Sud je cijeneći odbranu okrivljene i dokaze pojedinačno i u medjusobnoj vezi, a shodno čl. 360 st. 2 Zakonika o krivičnom postupku, utvrdio činjenično stanje i na osnovu istog zaključio da je okrivljena izvršila krivično djelo stavljeno joj na teret optužnim predlogom,i da je za isto kriva i odgovorna.</span>
</p>
<p class="p2"></p>
<p class="p2">
<span>	Odbranu okrivljene sud je cijenio kao jasnu potpunu i neprotivurječno priznanje izvršenje krivičnog djela stavljeno joj na teret u potpunosti potvrđeno izvedenim dokazima.</span>
</p>
<p class="p2"></p>
<p class="p2">
<span>	Naime iz spisa predmeta Osnovnog suda u Bijelom Polju K.br.700/10 proizilazi da je presudom K.br.700/10 od 08.02.2011 godine, protiv okrivljenog M.A.a na osnovu čl.362. st.1.tač.1. ZKP-a, odbijena optužba da je: u periodu od 20.04.2009 godine do 20.04.2010 godine, u svom pomoćnom objektu - štali, u mjestu Kukulje, opština Bijelo Polje, neovlašćeno vršila potrošnju električne energije, na način što je sa konzole, mimo električnog brojila, priključila kabal presjeka PGP 2x4 mm2, tako da se ukupna potrošnja električne energije nije registrovala preko brojila, te je tako u namjeri da sebi pribavi protivpravnu imovinsku korist na štetu  ''E.'' Bijelo Polje, oduzeo električnu energiju u vrijednosti od 1.785,22 €, čime bi izvršio krivično djelo krađa iz čl. 239. st.1. KZ. Optužba je odbijena zbog odustanka ODT-a od optužbe na glavnom pretresu. </span>
</p>
<p class="p2"></p>
<p class="p2">
<span>	Iz zapisnika o kontroli mjernog mjesta E. Bijelo Polje broj 20/17 od 20.04.2010.  godine utvrdjuje se da je potrošač onemogućio tačno registrovanje utrošene električne energije na način što je svoj pomoćni objekat - štalu priključio kabal presjeka PPR 2 x 4 mm mimo brojila direkno sa konzole. U trenutku kontrole sa navedenog kabla se napajala rasvjeta i utičnica. Potrošač nije dozvolio isključenje sa stuba. Kontrola je izvršena u kući potrošača M.A.a u mjestu Kukulje, kontroli je prisustvovala njegova supruga S.a koja je odbila da potpiše zapisnik. Sud je sadržinu ovog dokaza u potpunosti prihvatio jer je ista u saglasnosti sa ostalim izvedenim dokazima i ničim nije dovedena u pitanje. </span>
</p>
<p class="p2"></p>
<p class="p2">
<span>	Iz odbrane okrivljene proizilazi da ona  ne zna koliko je dana kablo bilo razvučeno u štali pa pošto se iz ostalih izvedenih dokaza nije mogao tačno utvrditi početak neovlašćene potrošnje, a  električna energija je trošena bez mjernih uredjaja ili mimo njih, to je sud prema čl. 59 st. 3 Pravila o snadbijevanju električnom energijom (Službeni list CG broj 54/09 od 10.08.2009. godine) uzeo da je neovlašćena potrošnja električne energije započela tri mjeseca prije kontrole od 20.04.2010. godine, odnosno dana 20.01.2010. godine i trajala do kontrole od 20.04.2010. godine, a sve prednje iz razloga što se čl. 26 Pravila o snadbijevanju električnom energijom ( Službeni list RCG broj 13/05) primjenjuje nakon stupanja na snagu Pravila o snadbijevanju električnom energijom ( Službeni list CG broj 54/09 od 10.08.2009. godine ), ali samo u pogledu metodologije obračuna neovlašćeno utrošene električne energije, a ne i u pogledu vremenskog perioda obračuna što proizilazi iz prelaznih i završnih odredbi odnosno čl. 62 važećih Pravila o snadbijevanju električnom energijom ( Službeni list CG broj 54/09 ), pa je sud u pogledu vremena izvršenja krivičnog djela primijenio čl. 59 st. 3 Pravila o snadbijevanju ( Službeni list CG broj 54/09 ) koji propisuje najduži vremenski period od tri mjeseca. </span>
</p>
<p class="p2"></p>
<p class="p2">
<span>	Prihvatajući u pogledu vremena izvršenja krivičnog djela čl. 59 st. 3 Pravila o snadbijevanju  ( Službeni list CG broj 54/09 ) koji propisuje najduži vremenski period od tri mjeseca,  sud je utvrdio drugačije činjenično stanje od činjeničnog stanja prestavljenog dispozitivom optužnog predloga u pogledu vremena izvršenja krivičnog djela i isto je sadržano u izreci presude.  </span>
</p>
<p class="p2"></p>
<p class="p2">
<span>	Iz obračuna o neovlašćeno preuzetoj električnoj energiji E. Bijelo Polje broj 02546 od 20.04.2010. godine utvrdjuje se da je neovlašćeno potrošeno električne energije u novčanoj protivvrijednosti od 1.785,22 €. Sud i ako je cijenio ovaj pisani dokaz isti nije prihvatio, jer u odnosu na novčanu protivvrijednost neovlašćeno potrošene električne energije sud je prihvatio nalaz i mišljenje vještaka elektro struke R.G.od 07.11.2010. godine  gdje je ovaj vještak izvršio obračun novčane protivvrijednosti neovlašćeno potrošene električne energije, za period od tri mjeseca i to od 20.01.2010. do 20.04.2010. godine - najduži period propisan čl. 59 st. 3 važećih Pravila o snadbijevanju električnom energijom ( Službeni list CG br. 54/09 ), a po vještaku na ovaj način u periodu od tri mjeseca od 20.01.2010. godine do 20.04.2010. godine,neovlašćeno je potrošeno električne energije u novčanoj protivvrijednosti od 331,64 €. Nalaz i mišljenje vještaka sud je prihvatio kao stručnan i objektivan, dat po osnovu činjenica konstatovanih na zapisniku E. B. Polje o kontroli mjernog mjesta broj 02546 od 20.04.2010 godine i po osnovu pravila o snadbijevanja električnom energijom ( Službeni list CG broj 13/05 i Službeni list CG broj 54/09 ). Po vještaku neovlašćena potrošnja električne energije na način prestavljen optužnim predlogom tehnički je moguća. </span>
</p>
<p class="p2">
<span>	</span>
</p>
<p class="p2">
<span>	Prihvatajući nalaz i mišljenje vještaka elektro struke R.G.od 07.11.2010. godine u pogledu novčane protivvrijednosti neovlašćeno potrošene  električne energije sud  je u odnosu na pribavljenu protivpravnu imovinsku korist utvrdio drugačije  činjenično stanje od činjeničnog stanja predstavljenog dispozitivom optužnog predloga i isto je sadržano u izreci presude.</span>
</p>
<p class="p2">
<span>		 </span>
</p>
<p class="p2">
<span>	Na osnovu priznanja okrivljene  potvrđenog izvedenim dokazima sud je utvrdio činjenično stanje da je okrivljena M.N.a u periodu od 20.01.2010 godine do 20.04.2010 godine, u svom pomoćnom objektu - štali, u mjestu Kukulje, opština Bijelo Polje, neovlašćeno vršila potrošnju električne energije, na način što je sa konzole, mimo električnog brojila, priključila kabal presjeka PGP 2x4 mm2, tako da se ukupna potrošnja električne energije nije registrovala preko brojila, te je tako u namjeri da sebi pribavi protivpravnu imovinsku korist na štetu  ''E.'' Bijelo Polje, oduzela električnu energiju u vrijednosti od 331,64 €.</span>
</p>
<p class="p4"></p>
<p class="p4">
<span>Okrivljena je na opisani način izvršila krivično djelo stavljeno joj na teret optužnim predlogom i za isto je kriva i odgovorna. Tako, prema odredbi čl. 239 st. 1 Krivičnog zakonika, krivično djelo kradje se sastoji u oduzimanju tudje pokretne stvari u namjeri da se njenim prisvajanjem pribavi, sebi ili drugom, protivpravna imovinska korist. U konkretnom slučaju, električna energija predstavlja pokretnu stvar, čijim je prisvajanjem, a u namjeri da sebi pribavi protivpravnu imovinsku korist, okrivljena ostvarila elemente bića krivičnog djela u pitanju. Naime, umišljaj okrivljene bio je usmjeren na oduzimanje električne energije na neograničeno vrijeme, odnosno dok bude u mogućnosti da isto čini, konkretno sve do momenta kada je prilikom kontrole zatečena u vršenju neovlašćene potrošnje električne energije. Shodno odredbama koje se odnose na opšte uslove o isporuci električne energije i čl. 59 st. 3 važećih  Pravila o snadbijevanju  ( Službeni list CG broj 54/09 ) sud je utvrdio da je okrivljena u periodu od 20.01.2010.  godine do  20.04.2010. godine  vršila neovlašćenu potrošnju električne energije i na taj način izvršila kradju iste, u novčanoj protivvrijednosti od 331,64 €, koliko je utvrdjeno po  nalazu mišljenju vještaka elektro struke R.G..   </span>
</p>
<p class="p2"></p>
<p class="p2">
<span>	Odlučujući u pogledu vrste i visine krivične sankcije, a cijeneći sve okolnosti iz čl. 42 Krivičnog zakonika sud je kod okrivljenog kao olakšavajuće okolnosti našao da se radi o starijoj, neosuđivanoj osobi, koja se u toku pretresa korektno držala, pa u odsustvu otežavajućih okolnosti sud je okrivljenoj izrekao novčanu kaznu u iznosu od 1.200,00 €, smatrajući da će se novčanom kaznom u navedenom iznosu dovoljno uticati na istu i ostale potencijalne izvršioce da u buduće ne vrše ova i slična krivična djela i ostvariti se svrha kažnjavanja, predvidjena u čl. 32 Krivičnog zakonika. Sud je pri tom imao u vidu težinu krivičnog djela, i jačinu ugrožavanja zaštićenog dobra. </span>
</p>
<p class="p2"></p>
<p class="p2">
<span>	Shodno čl. 199 Zakonika o krivičnom postupka, odlučeno je u pogledu paušala, pri čemu je sud vodio računa o imovinskim prilikama okrivljene i dužini trajanja postupka.</span>
</p>
<p class="p2"></p>
<p class="p2">
<span>	Shodno čl. 212 ZKP-a sud je okrivljenu obavezao da oštećenoj E. iz B. Polja na ime neovlašćeno potrošene električne energije plati njenu novčanu protivvrijednost u iznosu od 331,64 € u roku od tri mjeseca od dana pravosnažnosti presude pod prijetnjom prinudnog izvršenja, dok je za preostali iznos istaknutog imovinsko pravnog zahtjeva od 1453,58 € oštećenu E.u iz Bijelog Polja  uputio na parnični postupak</span>
</p>
<p class="p2"></p>
<p class="p2">
<span>	Sa iznijetih razloga shodno čl. 364 Zakonika o krivičnom postupku, odlučeno je kao u izreci presude.</span>
</p>
<p class="p2"></p>
<p class="p3">
<span>OSNOVNI SUD U BIJELOM POLJU</span>
</p>
<p class="p3">
<span>Dana 28.06.2010. godine</span>
</p>
<p class="p2"></p>
<p class="p2">
<span>ZAPISNIČAR,							  S U D I J A,</span>
</p>
<p class="p2">
<span>Koviljka Lješnjak							 Dragan Mrdak</span>
</p>
<p class="p2"></p>
<p class="p2"></p>
<p class="p5"></p>
<p class="p6"></p>


</body>
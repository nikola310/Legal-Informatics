<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
.span2{;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span class="span1">K br. 505/12</span>
</p>
<p>&nbsp;</p>
<p>
<span></span>
</p>
<p>
<span class="span1">                                                         </span>
</p>
<p>&nbsp;</p>
<p>
<span class="span1">         </span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">OSNOVNI SUD U BARU, kao prvostepeni krivični, sudija Ljiljana Joković, kao sudija pojedinac, sa zapisničarom Amirom Nikičić, u krivičnom predmetu okrivljenog B.P., zbog krivičnog djela – kradja iz čl. 239 st.1. Krivičnog zakonika, po optužnom predlogu Osnovnog državnog tužilaštva u Baru Kt. br…. od 27.12.2012.godine, koji je na glavnom pretresu, nakon odustanka ODT-a iz Bara od istog, zastupao punomoćnik supsidijarnog tužioca »Elektroprivrede Crne Gore« AD Nikšić - Elektrodistribucije u Baru, nakon održanog glavnog javnog pretresa u prisustvu zastupnika optužbe zamjenika Osnovnog državnog tužioca u Baru Radmile Gačević, punomoćnika supsidijarnog tužioca Dajane Popović i branioca okrivljenog R.F., advokata iz B., a u odsustvu okrivljenog B.P., dana 27.09.2013.godine donio je, a dana 30.09.2013.godine javno objavio </span>
</p>
<p>&nbsp;</p>
<p style="text-align:center;">
<span class="span1">PRESUDU</span>
</p>
<p>&nbsp;</p>
<p>
<span class="span1">Okrivljeni</span>
</p>
<p>&nbsp;</p>
<p>
<span class="span1">B.P., JMBG …. od oca B. i majke M. rodjena G., rodjen 01.04.1952.godine u S., nastanjen u T., ul…..,  nezaposlen, završio višu tehničku mašinsku školu, oženjen, otac jednog djeteta,  lošeg imovnog stanja, neosudjivan,</span>
</p>
<p>&nbsp;</p>
<p>
<span class="span1">Na osnovu čl. 373. tač.2. ZKP-a</span>
</p>
<p>&nbsp;</p>
<p style="text-align:center;">
<span class="span1">OSLOBAĐA SE OD OPTUŽBE</span>
</p>
<p>&nbsp;</p>
<p>
<span class="span1">Da je</span>
</p>
<p>&nbsp;</p>
<p>
<span class="span1">U periodu od 13.05.2012.godine do 13.08.2012.godine, u stambenom objektu, u naselju R. u S., Opština B., svjestan svog djela i htio njegovo izvršenje, oduzimao tudju pokretnu stvar električnu energiju vlasništvo oštećene »Elektroprivrede Crne Gore« AD Nikšić - Elektrodistribucije u Baru ukupne vrijednosti od 2.874,25 eura, na način što je stavio Ijepilo na prvi naponski most, tako da brojilo marke »Iskra« br….., nije registrovalo utrošenu električnu energiju preko prvog naponskog mosta i na taj način neovlašćeno preuzimao neregistrovanu električnu energiju, u namjeri da njenim prisvajanjem i trošenjem sebi pribavi protivpravnu imovinsku korist,</span>
</p>
<p>&nbsp;</p>
<p>
<span class="span1">-čime bi izvršio krivično djelo - kradja iz čl.239 st.1 Krivičnog zakonika.</span>
</p>
<p>&nbsp;</p>
<p>
<span class="span1">Jer nije dokazano da je izvršio krivično djelo koje mu je stavljeno na teret.</span>
</p>
<p>&nbsp;</p>
<p>
<span class="span1">Oštećena »Elektroprivrede Crne Gore« AD Nikšić - Elektrodistribucije u Baru se radi ostvarivanja imovinskopravnog zahtjeva upućuje na parnični postupak.</span>
</p>
<p>
<span class="span1">Troškovi postupka padaju na teret buždetskih sredstava suda.</span>
</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>
<span class="span1">Optužnim predlogom Osnovnog državnog tužilaštva u Baru Kt. br. …od…. godine, stavljeno je na teret okrivljenom izvršenje krivičnog djela bliže opisanog u izreci presude, pri čemu je zastupnik optužbe u završnoj riječi odustao od optužbe s obzirom da u toku dokaznog postupka nije dokazano da je okrivljeni izvršio krivično djelo - kradja iz čl.239 st.1 Krivičnog zakonika. Na glavnom pretresu održanom dana 27.09.2013.godine punomoćnik oštećenog kao tužioca»Elektroprivrede Crne Gore« AD Nikšić - Elektrodistribucije u Baru,Dajana Popović je nakon odustanka ODT iz Bara od optužnog predloga,shodno čl.60 ZKP-a izjavila da nastavlja gonjenje protiv okrivljenog  po istom optužnom predlogu.</span>
</p>
<p>&nbsp;</p>
<li>
<span class="span2">Glavni pretres </span><span class="span2">je održan u odsustvu okrivljenog na osnovu čl. 457 ZKP-a jer se pozivu nije odazvao, a kako je saslušan ocjenjeno je da  njegovo prisustvo nije nužno.</span>
</li>
<p>&nbsp;</p>
<p>
<span class="span1">Okrivljeni B.P. je u svojoj odbrani izjavio da se u naselju R. u S.  nalazi stambeni objekat koji je vlasništvo njegovog oca, a koji objekat koristi sa   porodicom tokom jula i avgusta mjeseca kada dodje obično na letovanje.  U samom objektu postoje postanari koji koriste taj objekat tokom čitave godine i u ljetnjim mjesecima, to su izbjeglice iz Hrvatske  C.M. i njegova nevenčana supruga K.G.. Naime, predmetni objekat ima prizemlje i sprat ali postoji samo jedno električno brojilo preko koga se utvrdjuje potrošnja utrošene električne energije.  Stanari koje je već naveo koriste prvi sprat kuće, a u prizemlju kuće obično bude on sa porodicom u ljetnjim mjesecima tokom jula i avgusta mjeseca. Takodje, u ljetnjem periodu i jedan dio prizemnog objekta, a i gornji sprat izdaje turistima. Nije počinio krivično djelo koje mu se stavlja na teret, niti je predmetni sat, odnosno brojilo ikada dirao, ili bilo koga angažovao da tu nešto radi oko sata. Smatra da nikakvih nepravilnosti nema na predmetnom brojilu i tvrdi da je predmetno brojilo ispravno. Predmetno brojilo je skinuto od strane radnika Elektrodistribucije dana 14.08.2012. godine kada je postojeće brojilo zamjenjeno novim brojilom. Naime, prethodno je P. njemu bio isjekao struju. Kada su mu dana 13.08.2012.godine radnici Elektrodistribucije prilikom kontrole  staro brojilo isključili pošao je u Elektrodistribuciju gdje su mu tamo izvršili odredjeni obračun kao navodno kaznu da  plati to kako bi mu ponovo uključili brojilo, pošto su mu gosti bili u kući, od utvrdjenog obračuna platio je prvu ratu u iznosu odprilike 290 eura,  nakon čega su mu  sjutradan postavili novo digitalno brojilo koje je krenulo od nule. Dakle, nije ništa mjenjao niti skidao sa brojila marke „Iskra“ br….., niti mu je poznato da je bilo ko drugi skidao naponske mostove sa brojila, a još jednom ističe i odgovorno tvrdi da to brojilo nije bilo neispravno. Uglavnom su redovno plaćeni računu za struju od strane lica koji su bili stanari u njegovom objektu. Morao je da zaključi  sporazum o priznanju i dinamici izmirenja duga za neovlašćeno utrošenu električnu energiju i obračun, jer je to jedini uslov bio da dobije struju zbog čega je i platio odredjeni iznos za struju.Električno brojilo se nalazi na spratu kuće u unutrašnjosti objekta. U trenutku kada su mu radnici isključili predmetno staro brojilo sa elektro mreže u njegovoj kući su živjeli stanari koji inače žive kao i gosti koji su boravili kod njega u objektu. U trenutku kontrole radnika Elektrodistribucije na postojećem satu postojala je državna plomba.</span>
</p>
<p>&nbsp;</p>
<p>
<span class="span1">U dokaznom postupku provedeni su sledeći dokazi: saslušan je ovlašćeni predstavnik Elektrodistribucije u Baru Dajana Popović, svjedok K.G., vještak R.L., pročitani su iskazi </span><span class="span1">svjedoka M.E., P.I., C.M., pročitani su zapisnik E. u Baru br. … o kontroli mjernog mjesta od 13.08.2012.godine, obračun Elektrodistribucije u Baru br. …od 13.08.2012.godine, sporazum o priznanju i dinamici izmirenja  duga za neovlašćeno utrošenu električnu energiju br. ….od 14.08.2012.godine, izvršen je uvid u LN br….., u finansijsku i energetsku karticu za okrivljenog B.P., pročitan je nalaz i mišljenje vještaka elektrostruke  Rista Lekića od 23.04.2013. godine,  izvod iz KE MUP Policijska uprava u Kruševcu br….. od 11.02.2013.godine za okrivljenog B.P., izvršen je uvid u  račun za utrošenu električnu energiju za osmi mjesec 2012. godinu i račun za utrošenu električnu energiju za sedmi mjesec 2013. godinu.</span>
</p>
<p>&nbsp;</p>
<p>
<span class="span1">Ovlašćeni predstavnik Elektrodistribucije u Baru Dajana Popović je izjavila da nije vršena ranije kontrola predmenog brojila, već je samo vršeno mjesečno očitavanje utrošene električne energije od strane inkasanta Elektrodistribucije. Nema podatak da li postoji bilo kakva razlika u potrošnji električne energije u odnosu na raniji period od 13.08.2012. godine i nakon toga. Pridružila se krivičnom gonjenu  i postavila  imovinsko pravni zahtjev u iznosu od 2.586,82 eura, obzirom da je od ukupnog obračuna uplatio 287,43 eura. </span>
</p>
<p>&nbsp;</p>
<p>
<span class="span1">Svjedok</span><span class="span1"> </span><span class="span1">M.E.</span><span class="span1"> je izjavio da su po nalogu nadležnih iz firme on i kolega P.I. pošli u kontrolu reona naselja R. u Sutomoru, zbog čega su i dana 13.08.2012.godine izvršili kontrolu i potrošača B.B.. Prilikom kontrole mjernog mjesta  u pitanju je bilo brojilo marke „Iskra“ sa bližim podacima kao u zapisniku utvrdili su  da brojilo nije ispravno, jer jedan naponski most nije prenosio utrošenu električnu energiju. Nakon što su utvrdili navedenu nepravilnost oni su isključili predmetno brojilo sa elektro mreže i plombirali isto distributivnom plombom kako to inače rade.  Prilikom kontrole bio je prisutan   B.P. i niko drugi osim njega nije bio prisutan. Da bi se skinuo naponski most odšarafi se jedan dio tako da taj naponski most prenosi struju ali ne mjeri preko  brojila utrošenu električnu energiju. Potvrdio je u cjelosti sadržinu zapisnika. Nije nikada ranije bio u kontrolu predmetnog brojila. Nije znao da odgovori na pitanje da li se može skinuti prvi naponski most kako što se u konkretnom slučaju okrivljenom stavlja na teret a da se pritom ne ošteti i skine distributivna plomba. Nijesu imali nikakav pismeni nalog kod sebe, ali su toga dana imali nalog od firme da na tom reonu toga dana izvrše kontrolu. </span>
</p>
<p>&nbsp;</p>
<p>
<span class="span1">Svjedok P.I. je izjavio da se zbog proteka vremena ne sjeća detalja, samo se sjeća da je bio u kontroli kao radnik Elektrodistribucije kod potrošača B.P.. Dana 13.08.2012. godine on i kolega M.E. su bili u kontrolu potrošača B.P.. Tom prilikom su konstatovali da je na brojilu bila postavljena plomba Elektrodistribucije Bar ali sa desne strane tako da je bio zahvaćen samo jedan šaraf. Dakle, plomba nije bila pravilno postavljena, jer je mogao lijevi šaraf da se odvrne, tako da se na taj način moglo djelovati na poklopac tako što se isti iskrivi i skine napojni most. Oni su kontrolom skinuli plombu sa poklopca i tada su ispod poklopca utvrdili da je skinut prvi naponski most, tako da nije prenosio utrošak elektročne energije po toj fazi. Zatečeno stanje su slikali, isključili su električno brojilo i plombirali elektrodistributivnom plombom u isključenom stanju. Kontrola B. je bila redovna i toga dana su samo na tom području više potrošača pregledali u cilju redovne kontrole i nisu obavljali kontrolu samo toga nego i prethodnih dana. Ne sjeća se da li je istog dana ili sledeći dan pošao sa pripadnicima MUP-a da zamjeni brojilo, postavili su kod potrošača B. ispravno brojilo, a prethodno brojilo je policijski službenik za uvidjaj nakon što su skinuli brojilo, uzeo. Prilikom kontrole osim njega i njegovog kolege M. prisustvovao je i B.P.,  tu su bili prisutni i još neki stanari, misli da je bilo dvoje – troje lica, a nakon što su obavili kontrolu naknadno su došli sin i supruga okrivljenog. Predmetno električno brojilo se nalazi na spratu kuće u unutrašnjosti objekta. Ne može da se sjeti kada je utvrdjena nepravilnost na brojilu da li su radnici Elektrodistribucije utvrdili s kojih to potrošača se ne registruje električna energija,  ali to je nebitno.  Ne uzima stanje na terenu </span><span class="span1">gdje se nalazi objekat B..  Nije bio u kontrolu, sigurno da je ranije vršena kontrola, ali u te kontrole nije išao.  Ranije nije bio u kontrolu, niti se sjeća, niti je bitno da li je bio. Nije razumio pitanje da li je prilikom kontrole svjedok oslobadjao žicu ili je samo konstatovao da je žica neispravna, ne sjeća se ničega .</span>
</p>
<p>&nbsp;</p>
<p>
<span class="span1">Svjedok C.M. je izjavio da  živi kao podstanar u kući B. unazad 12- 13 godina. Živi u objektu koji se nalazi u naselju R., na prvom spratu,  živi kao postanar sa ženom. Inače, na prvom spratu se nalazi ukupno četri sobe, medjutim, od tih četri sobe jednu koristi kao postanar. Na spratu kuće  postoji samo jedno električno brojilo preko kojeg se registruje utrošena električna energija. U kući boravi tokom čitave godine, a  okrivljeni dodje samo tokom ljeti dva mjeseca i to sedmog i osmog mjeseca tokom godine. U ljetnjem periodu  koristi samo jednu sobu kao podstanar, a ostale sobe okrivljeni izdaje turistima. Tokom godine račune za utrošenu električnu energiju plaća on, a okrivljeni plaća račune za utrošenu energiju samo za dva mjeseca dok tu boravi. Dakle, račune za utrošenu električnu energiju isljučivo plaća on. Poznato mu je da su radnici Elektrodistribucije pronašli odredjene nepravilnosti na brojilu, medjutim, kada su dolazili u kontrolu  nije bio prisutan. Gazda mu je rekao da su pronadjene nepravilnosti.  Ne zna da li su ranije radnici Elektrodistribucije dolazili u kontrolu, moguće je da su dolazili prije pet šest godine, ali je inkasant dolazio da napiše stanje sa brojila. Ništa nije radio oko ovog brojila, niti mu je poznato ko je obavio bilo kakve radnje na navedenom električnom brojilu , ali svakako nije on. Električno brojilo se nalazi na spratu kuće u prostoriji gdje boravi, odnosno gdje živi kao podstanar sa ženom. </span>
</p>
<p>&nbsp;</p>
<p>
<span class="span1">Svjedok K.G. je izjavila da zaključno sa 01.09.2013.godine, pa unazad 10-11 godina je živjela kao postanar u kući okrivljenog koja kuća se nalazi u naselju R. u Sutomoru. Ona i njen suprug kao postanari su živjeli  na spratu kuće, a to je objekat koji ima prizemlje i prvi sprat, a ona i njen suprug su živjeli na spratu, u središnjem djelu kuće, ulazi se kroz hodnik, postoje u tom djelu dva kupatila jedno sa lijeve, drugo sa desne strane. U ljetnjem periodu, dakle, u periodu turističke sezone i to krajem šestog mjeseca pa do kraja osmog mjeseca, B.P. je sa porodicom dolazio i on je boravio u prizemlju kuće. U tim ljetnjim mjesecima B. je i u toku turističke sezone izdavao kuću turistima, dolazili su i rodbina, i njegovi prijatelji, a za svo to vrijeme ona i suprug su boravili na spratu kuće u jednoj sobi. Inače, u samoj kući postoji samo jedno električno brojilo i za prizemlje i za prvi sprat, a ona i njen suprug obzirom da su živjeli kao postanari su plaćali račune za utrošenu električnu energiju. Račune je plaćao uglavnom njen suprug. Od 01.09.2013.godine više ne žive u toj kući, obzirom da okrivljeni ima neke druge planove sa kućom. Za jul i avgust mjesec račune za utrošenju električnu energiju je plaćao B.P., a za ostale mjesece su plaćali ona i suprug.  Električno brojilo je bilo zatvoreno, tako što postoje vratanca, inkasant bi dolazilo iz Elektrodistribucije svakomjesečno da očitava utrošenu električnu energiju i nikada nikakvih problema nije bilo oko brojila. Nije ništa dirala na električnom brojilu, niti je skidala naponski most, ne zna ni gdje se nalazi, niti je što dirala na električnom brojilu. Inače, samo brojilo se nalazi na nepristupačnom djelu na spratu i to iza komode za cipale, iza vješalica. Prilikom kontrole od strane radnika Elektrodistribucije dana 13.08.2012.godine ni ona ni njen suprug nisu bili prisutni, bili su tada u Budvi, odnosno ona je bila u Budvi, a njen suprug u Beogradu. Niko osim nje  u kući okrivljenog nije živio.Strujomjer se nalazi na spratu kuću, u prostoriji, tačnije u holu u djelu kuće koju su ona i njen suprug koristili kao postanari. Visina iznosa duga za utrošenu električnu energiju, odnosno mjesečni računi su oko 50,00 eura, nije obraćala pažnju, ali misli da je tako.</span>
</p>
<p>&nbsp;</p>
<p>
<span class="span1">Iz zapisnika Elektrodistribucije u Baru br. …o kontroli mjernog mjesta od 13.08.2012.godine proizilazi da je sačinjen dana 13.08.2013.godine od strane radnika </span><span class="span1">Elektrodistribucije u Baru kod potrošača B.B., u naselju Sutomore, R., u kom je konstatovano da prilikom kontrole mjernog mjesta  plastični poklopac brojila je zatečen plombiran na desni šraf, dok je lijevi šraf slobodan i može se uticati na poklopac brojila. Ispod poklopca na brojilu  prvi naponski most ne prenosi utrošak el. energije. Brojilo je isključeno u zatečenom stanju i plombirano kroz oba šarafa plombom…..(nečitko).</span>
</p>
<p>&nbsp;</p>
<p>
<span class="span1">Iz obračuna Elektrodistribucije u Baru br. ….od 13.08.2012.godine proizilazi da neovlašćeno preuzeta električna energija na osnovu zapisnika o kontroli mjernog mjesta br….. od 13.08.2012.godine kod potrošača B.B.  iznosi  2.874,25 eura.</span>
</p>
<p>&nbsp;</p>
<p>
<span class="span1">Iz sporazuma o priznanju i dinamici izmirenja duga za neovlašćeno utrošenu električnu energiju br. …od 14.08.2012.godine proizilazi da je sačinjen dana 14.08.2012.godine izmedju Elektroprivrede Crne Gore AD Nikšić FC Distribucija - Elektrodistribucija Bar i B.P., kojim sporazumom  dužnik priznaje da povjeriocu na dan zaključivanja sporazuma duguje za neovlašćeno utrošenu električnu energiju po obračunu ….od 13.08.2012.godine iznos od 2.874,25 eura.</span>
</p>
<p>&nbsp;</p>
<p>
<span class="span1">Uvidom u LN br. …proizilazi da je vlasnik kat parcele br….  koju čini porodična stambena zgrada svojina B.R.B.. </span>
</p>
<p>&nbsp;</p>
<p>
<span class="span1">Uvidom u finansijsku i energetsku karticu za  potrošača B.B. utvrdjeni su  iznosi dugovanja i datum plaćanja utrošene električne energije za period od 01.08.2011. godine  do 30.04.2013. godine.</span>
</p>
<p>&nbsp;</p>
<p>
<span class="span1">Iz nalaza i mišljenja vještaka elektrostruke R.L. od 23.04.2013. godine utvrdjeno je da brojilo broj…., marke Iskra ne registruje potrošnju električne energije preko prve faze zbog sledeće neispravnosti: ne ostvaruje se galvanska veza između lijevog izavrtnja i spojne pločice i dalje na drugi zavrtanj, jer je između lijevog zavrtnja i spojne pločice postavljen providni izolacioni lak.U stambenom objektu B.B., koji se nalazi u S., naselje R., Opština B.,   koji   koristi   njegov   sin   B.P.   JMBG….,   neovlašćeno  je preuzimana neregistrovana električna energija preko brojila, marke Iskra, broj…., na način opisan u tački 1.Način obračuna neovlašćene neregistrovane električne energije ragulisan je Zakonom o energetici (Si. list CG 28/10), (Član 179), Metodologijom za obračunavanje i naplatu neovlašćeno preuzete električne energije (Sl. listCG 20/2012). Važećim cijenama električne energije (,,na dan naplate", shodno Članu 179, stav (3), Zakona o energetici). Prema mišljenju ovog vještaka, vrijednost neregistrovane neovlašćene potrošnje, obračunate u skladu sa normativnim aktima iz tačke 2. iznosi  2.699,66 €</span>
</p>
<p>&nbsp;</p>
<p>
<span class="span1">Iz izvoda iz KE MUP Policijska uprava u Kruševcu br….. od 11.02.2013.godine za okrivljenog B.P. utvrdjeno je da imenovani nije osudjivan.</span>
</p>
<p>&nbsp;</p>
<p>
<span class="span1">Uvidom u račun za utrošenu el. energiju za osmi mjesec 2012. godinu utvrdjeno je  da vrijednost  utrošene električne energije potrošača B.B. iznosi 32,97 eura.</span>
</p>
<p>&nbsp;</p>
<p>&nbsp;</p>
<p>
<span class="span1">Uvidom u račun za utrošenu el. energiju za sedmi mjesec 2013. godinu utvrdjeno je  da vrijednost  utrošene električne energije potrošača B.B. iznosi 45,97 eura.</span>
</p>
<p>&nbsp;</p>
<p>
<span class="span1">Vještak elektro struke R.L. je na glavnom pretresu dana 19.09.2013.godine izjavio da u </span><span class="span1">cjelosti ostaje pri ranije datom nalazu i mišljenju. Istaknute primjedbe na njegov nalaz su paušalne, prilikom obračuna električne energije je primenjivao odredbe Metadologije za obračunavanje utrošene el. energije koja je na snazi, kao i cjeni električne energije koji su važile na dan kontrole, odnosno obračuna za utrošenu električnu energiju, tako da ne bi imao ništa da doda. Vrijeme za obračun utrošene električne energije utvrdio je na osnovu naredbe suda. Elektrodistribucija nema podatak kada je izvršeno poslednje mjerenje električne energije i u toj situaciji je uzet period uzanad tri mjeseca, kako je utvrdjeno metadologijom, a zakonski postoji okvirno  da se vrši kontrola 12 godine. Svi podaci na osnovu kojih bi se pokušalo utvrditi početak neovlašćene potrošnje bili bi veoma nepouzdani, jer potrošnja električne energije godišnje u jednom stambenom objektu može da varira i zavisi od mnogo faktora, i to: koliko ljudi stanuje u stanu, da li su u medjuvremenu novi električni uredjaji korišćeni, da li je djelovodno mjerni sistem  ili ne i slično. Na osnovu energetske kartice i podatka  iz energetske kartice  ne može da sudi o vremenu početka neovlašćene potrošnje i sve ove činjenice je zakonodavac uzeo u obzir, jer je zakonodavac imao u vidu kada je propisivao Metadologiju za utrošenu potrošnju. Preko ovog  brojila je u navedenom periodu registovana odredjena količina utrošene električne energije, i to je električna energija koja je preuzimana preko faza L2 i L3, to ne znači da je registorovano 2/3 utrošene električne energije. Prilikom obračuna neovlašćene potrošnje u skladu sa Metadologijom, od obračunate količine el. energije u periodu za tri mjeseca oduzeo je registrovanu el. energiju, i obračun vrijednost el. energije napravio za tu razliku od obračunate po Metadologiji i registrovane el.energije. Već je odgovorio, ali će ponoviti, u procentima se ne može iskazati koliko sporno brojilo nije registovalo potrošnju el. energije u navedenom periodu. Obračun neovlašćene el. energije napravio je za tri mjeseca, gdje se obračun pravi za sve tri faze, kao da je el. energija preuzimana preko četri faze, a onda i iz energetske kartice potrošača uzeo podatak o količini registrovane električne energije za taj period i oduzeo je od prethodno obračunate el. energije,a to sve stoji u nalazu. Ne može da se izjasni koje potrošače sat nije registrovao, ali to metadologija ne predvidja. Radnje koje se okrivljenom stavljaju na teret može da radi isključivo stručno lice, ili dobro obučeni laik. Naime, da bi se postavio izolacioni lak najprije je neophodno da se odvrne lijevi  zavrtanj poklopca priključnih stezaljki brojila, na kome nije postojala plomba Elektrodistribucije, zatim da se djelimično odvrne desni zavrtanj poklopca, a da se pritom ne prekine žica plombe, a zatim podigne i elastično deformiše poklopac brojila, nakon toga se može prići lijevom naponskom mostu i djelovati na naponski most na način što se odvrtanjem zavrtnjaja mogu olabaviti  naponski most i ubaciti izolacioni lak, koji je u početku u tečnom stanju, a kasnije na vazduhu očvrsti i postoje izolator koji ne omogućava prenošenje el. energije po jednoj fazi. Za koliko bi se te radnje završile zavise od spretnosti,  ali najviše za pola sata. Nije uporedno vršio uporedjenje utrošene električne energije za 2011. i 2012. godinu, jer je to potpuno irelevantno za utrošenu el. energiju. Ako koristi na isti način iste potrošače, onda bi trebalo da sa novim brojilom ima veću potrošnju. </span>
</p>
<p>&nbsp;</p>
<p>
<span class="span1">Ocjenom izvedenih dokaza nije dokazano da je okrivljeni učinio krivično djelo koje mu je stavljeno na teret. Okrivljeni u svojoj odbrani ne priznaje da je učinio krivično djelo u bitnom navodeći da predmetni sat, odnosno brojilo nije nikada dirao ili bilo koga angažovao da radi nešto oko sata, da brojilo nije bilo neispravno,i da ništa nije mijenjao ili skidao sa brojila marke "Iskra" br….., niti mu je poznato da je bilo ko drugi skidao naponske mostove sa predmetnog brojila. Naveo je da je objekat u kome se nalazi brojilo vlasništvo njegovog oca, da se sastoji od prizemlja i sprata ali da postoji samo jedno električno brojilo koje se nalazi na spratu kuće u unutrašnjosti objekta,i da u njemu žive podstanari tokom cijele godine, a da on dolazi sa porodicom tokom jula i avgusta kada dio prizemlja i sprat izdaje turistima. Dana 13.08.2012.godine radnici Elektrodistibucije su isključili staro brojilo, a 14.08.2012.godine isto </span><span class="span1">je zamijenjeno novim. Odbranu okrivljenog sud je u cjelosti prihvatio.</span>
</p>
<p>&nbsp;</p>
<p>
<span class="span1">Odbrana okrivljenog djelimično je potvrđena iskazima svjedoka C.M. i K.G. i to u pogledu načina i vremena njegovog boravka u kući, te mjestu nalaženja predmetnog brojila i krugu lica koja u kući borave. Naime, svjedoci C.M. i K.G. su u bitnom na saglasan način izjavili da su živjeli kao podstanari u kući B. na prvom spratu i da su u kući boravili tokom cijele godine, a da ljeti i to samo dva mjeseca u kući boravi B.P. sa porodicom, kao i da u periodu turističke sezone isti izdaje kuću turistima. Naveli su da u kući postoji samo jedno električno brojilo preko kojeg se registruje utrošena električna enegija. Svjedok C.M. je pojasnio i da se električno brojilo nalazi na spratu kuće u prostoriji gdje on živi kao podstanar sa svojom ženom K.G., koja je u svom iskazu navela da je predmetno brojilo zatvoreno i da postoje vratanca, a da se isto nalazi na nepristupačnom dijelu na spratu i to iza komode za cipele, iza vješalica, u holu i u dijelu kuće koji su ona i njen suprug koristili kao podstanari. Svjedoci C.M. i K.G. su takođe saglasno izjavili da su plaćali račune za utrošenu električnu energiju i to uglavnom svjedok C.M., a da je račune za dva mjeseca kada boravi u kući plaćao B.P.. Sud je iskaze svjedoka C.M. i K.G.  koji iskazi su u bitnom međusobno saglasni, cijenio kao istinite i objektivne, pa im je poklonio punu vjeru.</span>
</p>
<p>&nbsp;</p>
<p>
<span class="span1">U postupku je utvrđeno da je objekat u kojem se nalazi predmetno brojilo marke "Iskra" br…. vlasništvo B.B., koji je otac okrivljenog, a što je utvrđeno uvidom u prepis lista nepokretnosti br…. KO…, te da su radnici Elektrodistribucije u </span><span class="span1">Baru</span><span class="span1"> </span><span class="span1">M.E.</span><span class="span1"> i P.I. prilikom kontrole dana 13.08.2012.godine utvrdili da predmetno brojilo nije ispravno, odnosno da jedan naponski most ne prenosi utrošenu električnu energiju. Svjedok M.E. je pojasnio da bi se skinuo naponski most odšrafi se jedan dio tako da taj most prenosi struju ali preko brojila ne mjeri utrošenu električnu energiju,dok je  svjedok P.I. dodao da su tom prilikom konstatovali da je na brojilu bila postavljena plomba Elektrodistribucije Bar ali da je sa desne strane bio zahvaćen samo jedan šaraf, što znači da plomba nije bila pravilno postavljena jer je lijevi šaraf mogao da se odvrne tako da se na taj način moglo djelovati na poklopac tako što se isti iskrivi i skine naponski most. Svjedoci su saglasno izjavili i da oni ranije nijesu išli u kotrolu predmetnog brojila. Iskaze svjedoka M.E. i P.I. sud je cijenio kao jasne i istinite, pa ih je u cjelosti prihvatio, a koji iskazi su potvrđeni sadržinom zapisnika Elektrodistribucije u Baru br. ….o kontroli mjernog mjesta od 13.08.2012.godine. </span>
</p>
<p>&nbsp;</p>
<p>
<span class="span1">Način i postupak djelovanja na mjerni sistem i brojilo, sud je utvrdio na osnovu nalaza i mišljenja vještaka elektro struke dipl. ing. Rista Lekića od 23.04.2013.godine i pojašnjenja nalaza istog vještaka datog na glavnom pretresu dana 19.09.2013.godine, koje je sud ocijenio jasnim, objektivnim i stručnim, pa je stoga iste prihvatio i poklonio im punu vjeru. Iz nalaza i mišljenja je utvrđeno da brojilo br. ….marke "Iskra" ne registruje potrošnju električne energije preko prve faze jer se ne ostvaruje galvanska veza između lijevog zavrtnja i spojne pločice i dalje na drugi zavrtanj, jer je između lijevog zavrtnja i spojne pločice postavljen providni izolacioni lak. Vrijednost neregistrovane neovlašćene potrošnje iznosi 2699,66 eura. Vještak je pojasnio da kako Elektrodistribucija nema podatak kada je izvršeno poslednje mjerenje električne energije, uzet je period unazad tri mjeseca, obzirom da na osnovu energetske kartice i podataka iste ne može da sudi o vremenu početka neovlašćene potrošnje, a prilikom obračuna neovlašćene potrošnje u skladu sa Metadologijom, od obračunate količine el. energije u periodu za tri mjeseca oduzeo je registrovanu električnu energiju, i obračun vrijednosti električne energije napravio za tu razliku od obračunate po Metadologiji i registrovane električne energije. Nadalje, vještak je pojasnio da radnje koje se okrivljenom stavljaju na teret može da radi isključivo stručno lice ili dobro obučeni laik. Naime, da bi se </span><span class="span1">stavio izolacioni lak naprije je neophodno da se odvrne lijevi zavrtanj poklopca priključnih stezaljki brojila, na kome nije postojala plomba Elektrodistribucije, zatim da se djelimično odvrne desni zavrtanj poklopca, a da se pritom ne prekine žica plombe, a zatim podigne i elastično deformiše poklopac brojila, nakon čega se može prići lijevom naponskom mostu i djelovati na naponski most na način što se odvrtanjem zavrtanja može olabaviti naponski most i ubaciti izolacioni lak, koji je u početku u tečnom stanju, a kasnije na vazduhu očvrsne i postaje izolator koji ne omogućava prenošenje električne energije po jednoj fazi. Za koliko bi se te radnje završile zavisi od spretnosti, ali najviše za pola sata. </span>
</p>
<p>&nbsp;</p>
<p>
<span class="span1">Dakle, na osnovu prethodnog jasno proizilazi zaključak da okrivljeni koji je završio višu tehničku mašinsku školu ne posjeduje potrebno stručno znanje za izvršenje predmetnog krivičnog djela. Dalje, u toku postupka nije proveden nijedan dokaz koji bi nedvosmisleno potvrdio da je upravo okrivljeni u periodu od 13.05.2012.godine do 13.08.2012.godine, bez obzira što je povremeno boravio  u predmetni objekat, počinio nezakonite radnje. Naime, niko nije vidio okrivljenog kako u navedenom periodu preduzima radnje, bliže opisane u izreci presude, niti je bilo kojim drugim načinom ili bilo kojim drugim dokaznim sredstvom (eventualnim vještačanjem tragova na licu mjesta, papilarne linije i slično), utvrđeno da je upravo okrivljeni izvršio krivično djelo koje mu je stavljeno na teret. Takođe, u toku postupka nije utvrđeno ni tačno vrijeme kada su nezakonite radnje učinjene, jer se radi o brojilu koje se nalazi u kući vlasništvo oca okrivljenog B.B., a u postupku nije utvrđeno kada je zadnji put u kući izvršena kontrola predmetnog brojila, niti je moglo biti utvrđeno da li je kontrola uopšte vršena, obzirom da su svjedoci M.E. i P.I. potvrdili da nijesu ranije išli u kontrolu predmetnog brojila, dok je ovlašćeni predstavnik oštećene Elektrodistribucije Bar Dajana Popović navela da ranije nije vršena kontrola predmetnog brojila. Iz navedenog se može izvesti logičan zaključak da su nezakonite radnje mogle biti učinjene i mnogo ranije od 13.05.2012.godine, odnosno u toku postupka nijednim dokazom nije nedvosmisleno utvrđeno da su nezakonite radnje koje se okrivljenom stavljaju na teret učinjene upravo u periodu od 13.05.2012.godine do 13.08.2012.godine. Nadalje, činjenica da je objekat u kojem se nalazi predmetno brojilo vlasništvo oca okrivljenog, te da se i brojilo vodi na ime oca okrivljenog B.B., a što se utvrđuje iz lista nepokretnosti br. ….i dva računa za utrošenu električnu energiju osmi mjesec 2012.godine i za sedmi mjesec 2013.godine, te zapisnika Elektrodistribucije u Baru br. ….o kontroli mjernog mjesta i fanansijske i energetske kartice, upućuje na zaključak da okrivljeni nije mogao neovlašćeno preuzeti električnu energiju niti biti u bilo kakvom građanskopravnom odnosu sa oštećenom Elektrodistribucijom Crne Gore AD Nikšić-Eleketrodistribucija u Baru, niti je isti mogao biti odgovoran za neovlašćeno preuzimanje jer nije ni bio dužan da plaća utrošenu električnu energiju. Takođe je nesporno da je u samom objektu u ranijem periodu kao i u periodu od 13.05.2012.godine do 13.08.2012.godine boravilo više lica, i to osim okrivljenog i gostiju koji su boravili tokom ljeta i turističke sezone, boravili su i svjedoci C.M. i K.G. koji su živjeli duže vremena kao podstanari, a uz činjenicu da se predmetno brojilo nalazi u prostoriji u kojoj borave upravo navedeni svjedoci, što ostavlja mogućnost pristupa brojilu većeg broja lica koji bi, osim okrivljenog, imali koristi od preduzimanja radnji ovog krivičnog djela i koji bi mogli imati pristup predmetnom brojilu i djelovati na njega na način predstavljen u izreci presude, a ovo posebno imajući u vidu činjenicu da je okrivljeni u kući boravio samo dva mjeseca u toku godine a da su ostatak godine boravili svjedoci C.M. i K.G. koji su i plaćali račune za utrošenu električnu energiju za taj period. Kako okrivljeni ne priznaje izvršenje krivičnog djela, a izvedeni dokazi upućuju samo na određeni stepen sumnje da je okrivljeni učinio krivično djelo koje mu je stavljeno na teret, sud je u skladu sa čl. 3. st. 3. ZKP-a sumnju o postojanju činjenice koja čini obilježje krivičnog djela riješio na način koji je povoljniji za okrivljenog, pa ga je primjenom čl. 373. tač. 2. ZKP-a oslobodio od optužbe. </span>
</p>
<p>&nbsp;</p>
<p>
<span class="span1">Sud je cijenio i ostale provedene dokaze ali je našao da isti nijesu od uticaja za drugačije presudjenje u ovoj krivično pravnoj stvari.</span>
</p>
<p>&nbsp;</p>
<p>
<span class="span1">Na osnovu čl. 239 st. 3 ZKP-a oštećena Elektroprivreda Crne Gore AD Nikšić, Elektrodistribucija u Baru je radi ostvarivanja imovinsko pravnog zahtjeva upućena na parnični postupak, jer je sud donio presudu kojom je okrivljeni oslobođa od optužbe.</span>
</p>
<p>&nbsp;</p>
<p>
<span class="span1">Odluka o troškovima krivičnog postupka zasniva se na odredbi čl. 230 st. 1 ZKP-a, zbog čega troškovi krivičnog postupka padaju na teret budžetskih sredstava suda.</span>
</p>
<p>&nbsp;</p>
<p>
<span class="span1">Sa izloženog sud je odlučio kao u izreci presude.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U BARU</span>
</p>
<p style="text-align:center;">
<span class="span1">Dana 30.09.2013. godine</span>
</p>
<p>&nbsp;</p>
<p>&nbsp;</p>
<p>
<span class="span1"> ZAPISNIČAR,                                                                                       S U D I J A,</span>
</p>
<p>
<span class="span1"> Amira Nikičić                                                                                    Ljiljana Joković </span>
</p>
<p>&nbsp;</p>
<p>
<span class="span1"> </span>
</p>
<p>
<span class="span1">PRAVNA POUKA:Protiv ove presude može se </span>
</p>
<p>
<span class="span1">izjaviti žalba Višem sudu u Podgorici u roku od</span>
</p>
<p>
<span class="span1">8 (osam) dana od dana prijema pismenog otpravka.</span>
</p>
<p>
<span class="span1">Žalba se predaje ovom sudu u dva primjerka.</span>
</p>
<p>&nbsp;</p>
<p>
<span class="span1">DNA:</span>
</p>
<p>
<span class="span1">- 1 x supsidijarnom tužiocu  Elektroprivreda CG AD Nikšić ED u Baru </span>
</p>
<p>
<span class="span1">- 1 x okrivljenom</span>
</p>
<p>
<span class="span1">- 1 x braniocu okrivljenog</span>
</p>
<p>
<span class="span1">- 1 x u spise</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1"> </span>
</p>
<p>&nbsp;</p>
</div>
</div>


</body>
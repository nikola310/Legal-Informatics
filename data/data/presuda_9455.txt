K.br. 233/10<br>
&nbsp;<br>
&nbsp;<br>
U IME NARODA<br>
&nbsp;<br>
OSNOVNI SUD U BARU kao prvostepeni krivični, u vijeću sastavljenom od sudije Ljiljane Joković, kao predsjednika vijeća, i sudija porotnika Stevana Davidovića i Josipa Filipovića, kao članova vijeća, sa zapisničarom Amirom Nikičić, u krivičnom predmetu optuženog J.P., zbog krivičnog djela – građenje objekta bez građevinske dozvole iz čl. 326 a Krivičnog zakonika, po optužnici Osnovnog državnog tužilaštva u Baru Kt br. 141/10 od 03.06.2010. godine, nakon održanog glavnog javnog pretresa u prisustvu zastupnika optužbe zamjenika Višeg državnog tužioca Višnje Medojević, optuženog i njegovog branioca D.D., advokata iz B.,&nbsp; dana 24.02.2011.godine donio je, a dana 25.02.2011. godine javno objavio<br>
&nbsp;<br>
&nbsp;<br>
PRESUDU<br>
&nbsp;<br>
&nbsp;<br>
Optuženi J.P., od oca A. i majke N., rodjene S., rodjen u M. Dana.... godine, stalno nastanjen u..., Rus, državljanin Ruske federacije, po zanimanju inženjer tehnolog, oženjen, otac troje mal. djece, pismen, završio Moskovski poligrafski institut, srednjeg imovnog stanja,<br>
&nbsp;<br>
K r i v&nbsp; j e:<br>
&nbsp;<br>
Što je:<br>
&nbsp;<br>
Tokom februara mjeseca 2010. godine u Čanju u mjestu Mišići, Opština Bar, protivno odredbi čl. 69 Zakona o uredjenju prostora i izgradnji objekata ("Sl. list RCG" br. 51/08) na katastarskoj parceli broj 1104 KO Mišići, kao investitor započeo gradnju objekta bez prethodno pribavljene gradjevinske dozvole, na način što je vršio rekonstrukciju - nadogradnju&nbsp; sprata na postojećem prizemnom objektu dimenzija u osnovi cca 10x10 m,<br>
&nbsp;<br>
-čime je učinio krivično djelo - gradjenje objekta bez gradjevinske dozvole iz &nbsp;čl. 326 a Krivičnog zakonika.<br>
&nbsp;<br>
Pa mu sud primjenom čl. 4, 32, 36, 42, 52, 53, 54 Krivičnog zakonika i čl. 359,360 i 364 ZKP-a, i z r i č e<br>
&nbsp;<br>
USLOVNU OSUDU<br>
&nbsp;<br>
&nbsp;<br>
Kojom mu utvrđuje kaznu zatvora u trajanju od 6 (šest) mjeseci i istovremeno određuje da se kazna neće izvršiti ukoliko optuženi u roku od 1 (jedne) godine, po pravosnažnosti presude &nbsp;ne učini novo krivično djelo.<br>
&nbsp;<br>
Optuženi je dužan da plati troškove krivičnog postupka u iznosu od 70,00 € u roku od 15 dana od dana pravosnažnosti presude, pod prijetnjom izvršenja.<br>
&nbsp;<br>
&nbsp;<br>
O b r a z l o ž e nj e<br>
&nbsp;<br>
&nbsp;<br>
Optužnicom Osnovnog državnog tužilaštva u Baru Kt.br. 141/10 od 03.06.2010. godine, optuženom je stavljeno na teret da je izvršio krivično djelo bliže opisano u izreci presude.&nbsp;<br>
&nbsp;<br>
Optuženi J.P. je u svojoj odbrani &nbsp;u prethodnom postupku u bitnom naveo da je predmetni objekat kupio 2007 godine, bio je prilično star i sam po sebi počeo je da se osipa odnosno ruši a posebno krov. Obzirom da ima veliku porodicu, rješio je da započne popravku tog krova, jer je &nbsp;bio prinudjen jer je krov propuštao vodu i &nbsp;objekat nije bio uslovan. Prije nego što je započeo bilo kakve radove obratio se Opštini Bar, sa zahtjevom da mu se odobri i obrazloženjem uz tehničku osnovu zašto mu je to neophodno. Godinu dana nije bilo odgovora, i &nbsp;za svo to vrijeme nije preduzeo nikakve radove. Njemu &nbsp;su gradjevinari koje ne poznaje lično ali Ijudi iz struke objasnili &nbsp;da budući da je predao zahtjev, a da administracija ćuti može preduzeti nužne radove pa je po savjetu gradjevinara, Ijudi iz struke djelimično sazidao na drugom spratu predmetnog objekta i napravio odredjene potrebne zidove. Taj objekat nema krova niti ga je on postavljao, jer je došla inspekcija koja je saopštila da se ne smiju izvoditi dalji radovi. Shodno navodima inspekcije&nbsp; više nije peduzeo ni jednu radnju, ove radnje koje je izveo je izveo jer je &nbsp;mislio da može, &nbsp;da smije da ih izvodi, ako je nešto pogriješio bio je u zabludi. Na glavnom pretresu je izjavio da je na objektu na kom je izvodio radove ,postojao jedan gradjevinski objekat, medjutim, tokom februara mjeseca 2010 godine započeo je rekonstrukciju istog objekta, na način što je izvodio radove prvog sprata na već postojećem prizemnom objektu. Dakle, gradjevinske radove koje se sastoje u izgradnju prvog sprata na postojećem objektu&nbsp; započeo je tokom februara mjeseca 2010 godine. Obzirom da je stranac,pojasnio je da je u Rusiji takodje potrebno da se podnese zahtjev za izgradnju ili bilo kakvu rekonstrukciju objekta, zbog čega je i nadležnim organima u Opštini Bar podnio zahtjev za dobijanje gradjevinske dozvole. Medjutim, kada je započeo sa radovima nije imao gradjevinsku dozvolu jer se nadležni organi Opštine Bar nisu opšte oglašavali, niti mu je bilo ko rekao šta treba da radi. Dalje je naveo da je u Rusiji neophodno &nbsp;da se podnese projekat nadležnim organima, &nbsp;da skicira projekat, i nakon toga se dobijaju svi potrebni papiri i dokumentacija kao list nepokretnosti. Svjestan je da je uradio krivično djelo,&nbsp; i kaje se zbog toga.<br>
U dokaznom postupku sud je proveo sledeće dokaze: pročitan je iskaz svjedoka B.N., pročitani su zapisnik o inspekcijskoj kontroli Ministarstva za&nbsp;&nbsp; uredjenje prostora i zaštite&nbsp; životne sredine broj 1003-14/10-1 od 01. 03. 2010. godine, rješenje Ministarstva za uredjenje prostora i zaštite životne sredine – Inspekcija&nbsp; zaštite prostora broj 1003-30/10 od 02. 03. 2010. godine i dopis-obavještenje Ministarstva uredjenja prostora i zaštite životne sredine broj&nbsp; 05-1982/2 od 24. 05. 2010. godine.<br>
&nbsp;<br>
Svjedok B.N. je izjavila da je postupajući po prijavi Uprave policije shodno radu lokalnih timova za sprečavanja i gonjenje počinilaca krivičnog djela izgradnje objekta bez gradjevinske dozvole, izlaskom na licu mjesta u naselju Čanj, kao Inspektor zaštite prostora konstatovala sledeće stanje: u naselju Čanj II, nepoznati investitor je započeo izgradnju rekonstrukcije objekta bez prethodno pribavljene građevinske dozvole tako što je započeo radove na izgradnji sprata na već postojećem prizemnom objektu dimenzija u osnovi 10x10. Prilikom prvog obilaska terena 22.02.2010 godine, zatekla je &nbsp;D.N., radnika koji je zadužen na izvodjenju radova priključenja struje, od kojeg je dobila informaciju da investitor trenutno nije u Baru da će ga obavjestiti da treba da se javi u službene prostorije Ministarstva i koji joj je takodje kazao da se investitor zove P.. Dana 01.03.2010 godine, pozivu ostavljenom na objektu odazvao se P.J. iz M., koji je nastanjen u Mišićima u Čanju. Istom je saopšteno da izvodi radove bez prethodno pribavljene gradjevinske dozvole te da je neophodno da obustavi izvodjenje daljih radova. Od istog je uzela izjavu da je na kat. parceli broj 1104 KO Mišići u Čanju, postojao objekat koji nije bio podoban za stanovanje. U 2008 godini ivestitor se obratio Sekretarijatu za uredjenju prostora u Baru za dobijanje gradjevinske dozvole. S obzirom da za Čanj nije razradjen detaljni urbanistički plan P.J. nije mogao da pribavi istu. Dana 02.03.2010 godine, donijela je rješenje u kom se naredjuje P.J., da poruši prvi sprat na postojećem prizemnom objektu na kat .parceli 1104 KO Mišići u Čanju.<br>
&nbsp;<br>
Iz zapisnika o inspekcijskoj kontroli Ministarstva za&nbsp;&nbsp; uredjenje prostora i zaštite&nbsp; životne sredine broj 1003-14/10-1 od 01. 03. 2010. godine proizilazi &nbsp;da se pozivu&nbsp; ostavljenom na objektu u izgradnji&nbsp; u službene prostorije inspekcije odazvao P.J. iz M., koji je naveo da na kat.parceli br. 1104 KO Mišići u Čanju započeo rekonstrukciju objekta,&nbsp; s obzirom da je na predmetnoj parceli postojao objekat što se vidi iz&nbsp; lista nepokretnosti br. 1914. Kako stari objekat nije bio za stanovanje, sam se rušio, on je započeo &nbsp;izgradnju &nbsp;novog. U 2008 godini Sekretarijatu za uredjenje prostora predao je zahtjev za planiranje objekta, pri izradi DUP-om. Još uvijek prostor nije pokriven DUP-om. Nema gradjevinsku dozvolu za rekonstrukciju. Inspektor zaštite prostor&nbsp; upoznala je investitora&nbsp; sa posledicama&nbsp; &nbsp;izgradnje i rekonstrukcije objekta bez gradjevnske dozvole. Shodno navedenom inspektor &nbsp;je donio Rješenje za rušenje objekta, dimenzija 10 x 10 m, spratnosti P + 1, izgradjenog bez gradjevinske dozvole na kat. parceli br. 1104 KO Mišići. Zapisnik je pročitan, investitor je imao primjedbu i to da je prizemni dio izgradio tokom januara mjeseca 2008 godine, a shodno ugovoru o kupoprodaji koji je zaveden pod br. 03113-4/44341 od 26.11.2007. godine a izgradnju sprata, započeo je početkom februara mjeseca 2010 godine.<br>
&nbsp;<br>
Iz rješenja Ministarstva za uredjenje prostora i zaštite životne sredine – Inspekcija zaštite prostora broj 1003-30/10 od 02. 03. 2010. godine proizilazi da je &nbsp;investitoru P.J. &nbsp;naloženo da poruši objekat tj. prvi sprat na postojećem prizemnom objektu, na kat. parceli br. 1104 KO Mišići u Čanju, u roku od 3 dana.<br>
&nbsp;<br>
Iz dopisa - obavještenja Ministarstva uredjenja prostora i zaštite životne sredine broj 05-1982/2 od 24. 05. 2010. godine &nbsp;proizilazi da prema evidenciji sa kojom raspolaže taj Sekretarijat nema dokaza da je investitoru J.P. izdata građevinska dozvola za izgradnju objekta koji se nalazi u naselju Mišići u Čanju,te da isti nije Minstarstvu ni podnosio zahtjev za dobijanje građevinske dozvole,te shodno tome Ministarstvo nije izadalo ni Rješenje za dobijanje građevinske dozvole.<br>
&nbsp;<br>
Ocjenom izvedenih dokaza utvrđeno je da je optuženi učinio krivično djelo za koje je optužen. Tokom postupka nesporno je utvrđeno da je J.P. , tokom februara mjeseca 2010. godine u Čanju u mjestu Mišići, Opština Bar, na katastarskoj parceli broj 1104 KO Mišići, kao investitor započeo gradnju objekta ,na način što je vršio rekonstrukciju - nadogradnju&nbsp; sprata na postojećem prizemnom objektu dimenzija u osnovi cca 10x10 m.Utvrđeno činjenično stanje proizlazi iz odbrane optuženog koji je detaljno opisao zašto i zbog čega je gradio sporni objekat pojašnjavajući da je izveo opisane građevinske radove tokom februara mjeseca 2010 godine ,a &nbsp;da se prije nego što je započeo bilo kakve radove obratio Opštini Bar sa zahtjevom da mu se odobri gradnja ,ali kako godinu dana nije bilo odgovora, po nagovoru gradjevinara on je započeo rekonstrukciju objekta. Takođe, utvrđeno činjenično stanje iz izreke presude je nesporno utvrđeno i iz iskaza svjedoka B.N., čiji iskaz je sud prihvatio kao jasan i objektivan i isti je potvrdjen sadržinom&nbsp; zapisnika o inspekcijskoj kontroli Ministarstva za ekonomski razvoj CG u Podgorici broj 1003-14/10-1 od 01. 03. 2010. godine, rješenja Ministarstva za uredjenje prostora i zaštite životne sredine – Inspekcija&nbsp; zaštite prostora broj 1003-30/10 od 02. 03. 2010. godine i dopisa Ministarstva uredjenja prostora i zaštite životne sredine broj&nbsp; 05-1982/2 od 24. 05. 2010. godine, koje dokaze je sud cijenio&nbsp; kao jasne i objektivne, pa im je poklonio punu vjeru. U postupku je na nesumnjiv način&nbsp; utvrdjeno da je optuženi kao investitor tokom februara mjeseca 2010. godine u Čanju u mjestu Mišići, Opština Bar, na katastarskoj parceli broj 1104 KO Mišići započeo dogradnju&nbsp; sprata na postojećem prizemnom objektu dimenzija u osnovi cca 10x10 m,bez prethodno pribavljene građevinske dozvole.<br>
&nbsp;<br>
Optuženi je kao investitor započeo rekonstrukciju - nadogradnju objekta bez prethodno pribavljene građevinske dozvole, pa je na taj način postupao protivno čl. 69 Zakona o uređenju prostora i izgradnji objekata („Sl- List CG“ 51/08) kojim je propisano da se objekat može graditi na osnovu građevinske dozvole i tehničke dokumentacije. Dovođenjem u vezu iskaz optuženog sa iskazom saslušane svjedokinje i pismenim dokazima, sud je izveo nesumnjiv zaključak da je optuženi postupajući na navedeni način ostvario sva objektivna obilježja bića krivičnog djela građenje objekta bez građevinske dozvole iz čl. 326 a Krivičnog zakonika.<br>
&nbsp;<br>
Optuženi je krivično djelo učinio sa direktnim umišljajem, jer je bio svjestan da je započeo građenje objekta bez prethodno pribavljene građevinske dozvole. Optuženi je izjavio da je prije započete gradnje podnio zahtjev Opštini Bar &nbsp;za dobijanje potrebne dozvole,što upućuje na zaključak da je znao da je za izgradnju objekata potrebno pribaviti građevinsku dozvolu.Odbrana optuženog ,da je pošto nije dobio odgovor od Opštine Bar &nbsp;ni poslije godinu dana , po nagovoru građevinara započeo gradnju objekta misleći da to može ,te da je bio u zabludi,za sud je neprihvatljiva i nelogična. Uslov za izgradnju objekata u Crnoj Gori u kojoj optuženi ima boravište, kao i u&nbsp; Rusiji u kojoj ima prebivalište je pribavljanje građevinske dozvole, a uvođenje predmetnog krivičnog djela u Krivični zakonik bilo je praćeno višemjesečnom medijskom kampanjom tako da je optuženi bio upoznat da postupanjem na predstavljeni način čini krivično djelo.<br>
&nbsp;<br>
Sud je u izreci presude naveo&nbsp; da je optuženi vršio rekonstrukciju – nadogradnju sprata, jer zidanje sprata na postojećem objektu predstavlja nadogradnju, a nadogradnja je rekonstrukcija prema čl. 9 st.1 al. 17 Zakona o uređenju prostora i izgradnji objekata. Sud je radnje optuženog pravno kvalifikovao kao krivično djelo gradjenje objekta bez gradjevinske dozvole iz čl. 326 a Krivičnog zakonika. Ocijenjeno je da se navedenim preciziranjem ne narušava identitet optužnice i presude.<br>
&nbsp;<br>
Odlučujući se za krivičnu sankciju prema optuženom sud je cijenio sve olakšavajuće i otežavajuće okolnosti iz čl. 42 Krivičnog zakonika. Od olakšavajućih okolnosti na strani optuženog cijenjene su njegove porodične prilike, jer je otac troje malodobne djece. Otežavajućih okolnosti na strani optuženog nije bilo. Imajući u vidu kvalitet olakšavajućih okolnosti, a u nedostatku otežavajućih okolnosti, sud je optuženom izrekao uslovnu osudu kojom mu je utvrdio kaznu zatvora u trajanju od šest mjeseci i istovremeno odredio da se kazna neće izvršiti ukoliko optuženi u roku od jedne godine po pravosnažnosti presude ne učini novo krivično djelo. Ocijenjeno je da će se izricanjem uslovne osude u potpunosti postići svrha izricanja uslovne osude i dovoljno uticati na optuženog da ubuduće ne čini krivična djela.<br>
&nbsp;<br>
Odluku o troškovima krivičnog postupka sud je zasnovao na odredbi čl. 202 st. 1 ZKP-a. Dosudjeni iznos se odnosi na troškove rada suda koji su odredjeni prema trajanju i služenosti krivičnog postupka i imovinskim prilikama optuženog.<br>
&nbsp;<br>
Sa izloženog odlučeno je kao u izreci presude.<br>
&nbsp;<br>
OSNOVNI SUD U BARU<br>
Dana 25.02.2011 godine<br>
&nbsp;<br>
&nbsp;<br>
ZAPISNIČAR&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; PREDSJEDNIK VIJEĆA-SUDIJA,<br>
Amira Nikičić &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Ljiljana Joković &nbsp;<br>
&nbsp;<br>
&nbsp;<br>
PRAVNA POUKA: Protiv ove presude može se izjaviti žalba Višem sudu u Podgorici u roku od 15 dana od dana prijema pismenog otpravka. Žalba se predaje ovom sudu u dva primjerka.<br>
&nbsp;<br>
DNA<br>
1 x spisi<br>
1 x ODT<br>
1 x opuženom &nbsp;<br>
1 x braniocu<br>
&nbsp;<br>

<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
.span2{;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span class="span1">K.br.106/17</span>
</p>
<p>
<span></span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>&nbsp;</p>
<p>
<span class="span1">OSNOVNI SUD U CETINJU, kao prvostepeni krivični, sudija Jelena Perović, uz učešće Marije Popivode kao zapisničara, u krivičnom predmetu protiv okrivljenih</span><span class="span1">      </span><span class="span1"> D. K. i D. D., oboje iz P.</span><span class="span1">, zbog krivčnog djela krađa iz člana 239 st.1 u vezi čl. 23 Krivičnog zakonika Crne Gore, odlučujući o optužnom predlogu Osnovnog državnog tužilaštva u Cetinju Kt br.115</span><span class="span1">/17</span><span class="span1"> od 21.11.2017. godine, koji je na glavnom pretresu zastupala </span><span class="span1">Sanje Radunović</span><span class="span1">, državni tužilac u Osnovnom državnom tužilaštvu Cetinje, nakon glavnog i javnog pretresa održanog dana 25.12.2017. godine u prisustvu zastupnika optužbe i okrivljenih, donio je i istog dana javno objavio</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1">1. Okrivljena: D. K., JMBG .., od oca V. i majke B., rođene R., rođena ... godine u Lj., sa prebivalištem u P., državljanka S., pismena, sa završenom srednjom Ekonmskom školom, ekonomski tehničar, neudata, majka dvoje djece srednjeg imovnog stanja, ranije neosuđivana </span>
</p>
<p>&nbsp;</p>
<p>
<span class="span1">2. Okrivljeni: D. D., JMBG .., od oca V. i majke B., rođene R., rođen ... godine, u Lj., sa prebivalištem u P., državljan S., pismen, sa završenom srednjom školom za kuvara, neoženjen, bez djece, lošeg imovnog stanja, osuđivan</span><span class="span1"> presudom Osnovnog suda u Podgorici K.br. 199/09 od 13.11.2009. godine zbog krivičnog djela teška krađa iz člana 240 stav 1 tačka 1 Kriičnog zakonika Crne Gore na kaznu zatvora u trajanju od 3 mjeseca, te presudom Osnovnogsuda u Podgorici K.br.178/08 od 03.02.2009. godine zbog krivičnog djela teška krađa iz člana 240 stav 1 tačka 1 i 2 KZCG na kaznu zatvora u trajanju od 4 mjeseca,</span>
</p>
<p>
<span class="span1"> </span>
</p>
<p style="text-align:center;">
<span class="span1"> K r i v i     s u</span>
</p>
<p>&nbsp;</p>
<p>
<span class="span1">Zato što su:</span>
</p>
<p>&nbsp;</p>
<p>
<span class="span1">Dana 14.09.2017. godine, oko 15,00 časova, u dvorišnom dijelu porodične kuće vlasništvo oštećenog R. M. iz P., u mjestu zv. L., opština C., svjesni svog djela, čije su izvršenje htjeli i svjesni da je njihovo djelo zabranjeno, u namjeri da sebi pribave protivpravnu imovinsku korist u iznosu većem od 150,00 eura, po predthodnom dogovoru i zajedno, oduzeli i prisvojili tuđe pokretne stvari vlasništvo oštećenog R. M., na način što  su se dovezli svojim putničkim motornim vozilom marke "Ford Mondeo" reg.oznake PG ..., krećući se lokalnim putem iz pravca Virpazara prema Rijeci Crnojevića, te vozilo zaustavili pored lokalnog puta, u blizini kuće oštećenog, a potom se pješice uspeli betonskom uzbrdicom, dužine oko 30m, koja od lokalnog puta vodi do kuće oštećenog gdje su se zadržali kratko vrijeme, a zatim se vratili do </span><span class="span1">vozila i istim se odvezli prema Rijeci Crnojevića, da bi se nakon pet minuta vozilom ponovo vratili, te zaustavili vozilo na proširenju pored puta, u blizini kuće oštećenog i ponovo pješice otišli do kuće oštećenog, da bi iz ljetnje kuhinje, u dvorišnom dijelu kuće, oduzeli i prisvojili plinsku bocu vrijednosti  25,00 eura, plinski roštilj vrijednosti 200,00 eura i aluminijski tiganj za roštilj vrijednosti 25,00€, na način što su podesnim sredstvom otkinuli kablove, kojima su naveden stvari bile povezane u spoljašnjem kaminu i iste odnijeli sa sobom i to okrivljeni D. D. noseći plinsku bocu, a okrivljena D. K. noseći plinski roštilj i tiganj za roštilj, te ih smjestili u gepek svog vozila, a potom se udaljili sa lica mjesta u pravcu Rijeke Crnojevića, čime su za ukupnu vrijednost oduzetih stvari u iznosu od 250,00 eura, sebi pribavili protivpravnu imovinsku korist, a oštećenom  R. M., za isti iznos pričinili imovinsku štetu,</span>
</p>
<p>&nbsp;</p>
<p>
<span class="span1">        - čime su kao saizvršioci učinili krivično djelo krađa iz člana 239 stav 1 u vezi člana 23 Krivičnog zakonika Crne Gore</span>
</p>
<p>
<span class="span1">Pa sud okrivljenog D. K. primjenom citiranog zakonskog propisa te čl. 3,4,5,15,36,42,52,53,54  Krivičnog zakonika, čl. 226, 229 i 374 Zakonika o krivičnom postupku, izriče</span>
</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">Kojom joj prethodno utvrdjuje kaznu zatvora u trajanju od </span><span class="span1">30 (trideset) dana,</span><span class="span1"> </span><span class="span1">i istovremeno određuje da se ista neće izvršiti ako okrivljena u roku od 1 (jedne) godine po pravosnažnosti presude ne izvrši novo krivično djelo</span><span class="span1">.</span>
</p>
<p>&nbsp;</p>
<p>
<span class="span1">Sud </span><span class="span1">okrivljenog D. D. </span><span class="span1">primjenom citiranog zakonskog propisa te čl. 3,4,5,13,15,32,36,42 Krivičnog zakonika Crne Gore, te čl.226, 229 i 374 Zakonika o krivičnom postupku </span>
</p>
<p>&nbsp;</p>
<p style="text-align:center;">
<span class="span1">OSUĐUJE</span>
</p>
<p>&nbsp;</p>
<p>
<span class="span1">Na kaznu zatvora u trajanju od 30 dana.</span>
</p>
<p>&nbsp;</p>
<p>
<span class="span1">Obavezuju se okrivljeni da na ime troškova krivičnog postupka uplate na račun budžetskih sredstava Crne Gore iznos 38,50 eura, te po 50,00 eura na ime sudskog paušala, u roku od 15 dana po pravosnažnosti presude pod prijetnjom prinude naplate.</span>
</p>
<p>&nbsp;</p>
<p style="text-align:center;">
<span class="span1">Obrazloženje</span>
</p>
<p>&nbsp;</p>
<p>
<span class="span1">Optužnim predlogom ODT-a Cetinje Kt.br. 115</span><span class="span1">/17</span><span class="span1"> od 21.11.2017.godine stavljeno je na teret okrivljenima D. K. i D. D. da su kao saizvršioci izvršili krivično djelo </span><span class="span1">239 stav 1 u vezi člana 23 Krivičnog zakonika Crne Gore</span><span class="span1">. Zastupnik opužbe je u završnoj riječi ostao u potpunosti pri podnijetom optužnom predlogu i predložio sudu da okrivljene oglasi krivim i osudi po zakonu. </span>
</p>
<p>&nbsp;</p>
<p>
<span class="span1">Okrivljena D. K. je u svojoj odbrani navela da se bavi prodajom polovnih stvari te da ima štand na stočnoj pijaci u P. Dana 14.09.2017. godine je u popodnevnim časovima između 14-15 časova sa svojim bratom D. došla sa njenim vozilom Ford Mondeo reg.oznaka PG ... u Rijeku Crnojevića kako bi popili kafu. Prije nego što su </span><span class="span1">ušli u Rijeku Crnojevića pored kamenog zida koji je bio pored puta primijetila je jednu plinsku flašu i još neke stvari za koje je pretpostavila da su bačene kao smeće jer je tu bila i stara metla, neka kesa sa smećem, neke krpe i td. Prokomentarisala je bratu kako bi joj te stvari valjale za pijacu, da bi ih možda mogla očistiti i prodati, a on joj je rekao da je to smeće i što će joj to. Zaustavila je vozilo pored ograde i uzela plinsku flašu, masnu ploću za roštilj i jedan tiganj koji je takođe bio mastan i sagoreo. Sve je to bilo na gomilu tako da ništa nije morala da kida ili razdvaja. Njen brat nije izlazio iz vozila jer nije htio da se prlja već je samo otvorio vrata suvozača. Sve te stvari je sama ubacila u gepek. Obzirom da je bila prljava nije mogla svraćati u kafanu da pije kafu pa su pošli nazad prema Podgorici gdje ih je na magistralu zaustavila patrola policije. U pitanju je glavni put tako nigdje nijesu skretali kolima niti išli pješice. Nikada joj se više neće desiti da tako uzme neke stvari za koje ne zna čije su, a da je neko bio tu pitala bi čije su i da li ih može uzeti. Objasnila je da su iznad puta bile dvije kuće koje se vide sa ulice ali su bile zatvorene i nije bilo ljudi, pa nije imala koga pitati za te stvari. U završnoj riječi je navela </span><span class="span1">da nije izvršila krivično djelo, ali joj je izuzetno žao što je došlo do te situacije i što je uzela te stvari.</span>
</p>
<p>&nbsp;</p>
<p>
<span class="span1">Okrivljeni D. D. je u svojoj odbrani naveo da je dana 14.09.2017. godine sa svojom sestrom K., sa njenim vozilom marke Ford Mondeo reg.oznaka PG .., došao u rijeku Crnojevića iz pravdca Virpazara sa namjerom da negdje popiju kafu. Prije nego što su ušli u Rijeku Crnojevića prolazeći glavnim putem naišli su pored jednog kamenog zida kada je njegova sestra primijetila plinsku flašu i još neke stvari za koje su pomislili da su bačene jer im je to izgledalo kao smeće. Zaustavila je vozilo pored ograde koja je pored samog puta i uzela plinsku flašu, masnu ploču za roštilj i neki tiganj koji je takođe bio mastan. Govorio joj je da to ne dira jer je imao loše iskustvo zbog toga što je jednom kao maloljetnik kažnjen za krađu, čuvao je stražu a nije bio kriv. K. je sama unijela stvari u gepek samo joj je on rukom pomogao da namjesti plinsku flašu da se ne bi ljuljala i tako eksplodirala. Uz put je bila neka kuća i tu nije bilo nikoga. K. je izašla da vidi ima li koga kako bi pitala čije su to stvari. Nije ga poslušala da to ne uzima već mu je govorila da će to sve oprati i srediti. Kako je K. bila prljava nijesu svraćali u kafić da piju kafu već su se vozilom vratili za Podgoricu. Na magistrali ih je zaustavila policija gdje je došao i čovjek za koga je pretpostavio da je vlasnik tih stvari i isti ih je pitao povišenim tonom ko ih je poslao, psovajući ih. K. se bavi prodajom polovnih stvari na stočnoj pijaci u P. iz kojeg razloga je i uzela te stvari, za koje su mislili da su odbačene. U završnoj riječi je naveo </span><span class="span1">da nije izvršio krivično djelo mu je izuzetno žao što je došlo do ove situacije i što je uzeo te stvari.</span>
</p>
<p>&nbsp;</p>
<p>
<span class="span1">Radi rasvjetljenja ove krivično pravne stvari sud na saglasn predlog stranaka pročitao iskaze svjedoka-oštećenog R. M., svjedoka J. S., pročitao službnu zabilješku UP OB Cetinje sačinjena dana 14.09.2017. godine, pročitao potvrdu UP OB Cetinje Ku.br.62/02 od 14.09.2017. godine o privremeno oduzetim predmetima od okrivljene D. K., pročitao potvrdu UP OB Cetinje Ku.br. 62/02 od 14.09.2017. godine o vraćanju privremeno oduzetih predmeta oštećenom R. M., izvršio uvid u fotodokumentaciju UP OB Cetinje broj 118/17 od 14.09.2017. godine na saglasan predlog stranaka pročitao nalaz i mišljenje sudskog vještaka ekonomsko finansijske struke S. V. od 14.11.2017. godine, pročitao izvod iz registra kaznenih evidencija Ministarstva pravde KE 225/2017 za D. D. te izvod iz registra kaznenih evidencija Ministarstva pravde KE 226/2017 za D. K.</span>
</p>
<p>&nbsp;</p>
<p>
<span class="span1">Iz iskaza svjedoka - oštećenog R. M. sud je utvrdio da je stalno nastanjen u Podgorici, te da ima porodičnu kuću  rijeci Crnojevića u mjestu zvanom L., koja se nalazi pored puta i sa puta se može vidjeti te da se do nje dolazi jednom betoniranom uzbrdicom dužine oko 30 m. Dvorište je ograđeno ali nema kapiju jer je to zajednički put za tri kuće tako da su okrivljeni slobodno mogli ući u dvorište gdje se nalazi ljetnja kuhinja ispred koje su bile otuđene stvari. Kritičnog dana ga je oko 15,19 časova pozvao na mobilni njego komšija J. M. i saopštio mu da su dva nepoznata lica ispred kuće oštećenog otuđila plinsku bocu i roštilj te da su se nakon toga udaljili vozilom marke Ford karavan reg.oznaka PG .. u pravcu Rijeke Crnojevića. Oštećeni je odmah obavijestio policiju a kada je došao ispred svoje kuće vidio je da su odnijeli roštilj, plinsku bocu i tiganja za roštilj, dok drugih vrijednih stvari ispred kuće nije bilo. Navedene stvari nijesu bile odbčene pored puta nego su bile profesionalno povezane što znači da su morali otkinuti crijevo nekim podesnim sredstvom a nakon toga skinuti roštilj, plinsku bocu i tiganj. Roštilje je kupio prije 5 godina za 300,00eura, tiganje prije tri godine za 50,00 eura a plinsku bocu prije 4-5 godina za 45,00 eura. Nije se pridružio krivično gonjenju i nije psotavio imovinsko pravni zahtjev.</span>
</p>
<p>&nbsp;</p>
<p>
<span class="span1">Iz iskaza svjedoka J. S. sud je utvrdio da ima porodičnu kuću u mjestu zvanom L. gdje povremeno boravi sa majkom. Kritičnog dana je oko 15,00 časova radio nešto oko kuće kada je primijetio vozilo koje se zaustavilo pored puta u blizini kuće M. R., a ta kuća se nalazi preko puta njegove kuće na udaljenosti od 250-300m vazdušne linije tako da ima dobru preglednost. bilo mu je sumnjivo pa je uzeo dvogled i vidio nepoznatog muškarca mršavije građe i žensku osobu punije građe koji su izašli iz vozila i uputili se uz jednu betoniranu uzbrdicu prema kući oštećenog. Nakon 5-6 minuta ponovo su se pojavili sa vozilom, parkirali su ga pored puta u blizini kuće R. M. i pješice se uputili prema kući. Ubrzo su se vratili i tada je vidio da taj muškarac nosi plinsku bocu, a ženska osoba roštilj i tiganj. Navedene stvari su stavili u gepek vozila i krenuli prema Rijeci. Presvukao se i trčećim korakom pokušao da ih zaustavi u čemu nije uspio ali jeste uspio da zapiše broj tabilica i marku vozila. Odmah je pozvao vlasnika kuće M. i kazao mu za taj događaj kako bi on obavijestio policiju. Navedene stvari su bile ispred kuće R. M. do koje od puta vodi betonirana uzbrdica.</span>
</p>
<p>&nbsp;</p>
<p>
<span class="span1">Iz službene zabilješke UP OB Cetinje od 14.09.2017. godine sud je utvrdio da je VDS Šćekić Miroslav dana 14.09.2017. godine u 15,30 časova obaviješten od strane R. M. da su NN lica koja upravljaju sa Ford karavanom tamno zelene boje reg.oznaka PG .. otuđila roštilj, plinske boce i druge stvari iz njegove porodične kuće u selu L.-R. C.</span>
</p>
<p>&nbsp;</p>
<p>
<span class="span1">Iz potvrde UP OB Cetinje Ku.br.62/02 od 14.09.2017. godine o privremeno oduzetim predmetima od okrivljene D. K. sud je utvrdio da je od D. K. privremeno odzet plinski roštilj, plinska boca i aluminijski tiganj.</span>
</p>
<p>&nbsp;</p>
<p>
<span class="span1">Iz potvrde UP OB Cetinje Ku.br. 62/02 od 14.09.2017. godine o vraćanju privremeno oduzetih predmeta oštećenom R. M. sud je utvrdi da su R. M. vraćeni plinski roštilj, plinska boca i aluminijski tiganj.</span>
</p>
<p>&nbsp;</p>
<p>
<span class="span1">Iz fotodokumentacije UP OB Cetinje broj 118/17 od 14.09.2017. godine sud je utvrdio bliži izgled vozila marke Ford reg.oznaka PG .. u kojem su pronađeni plinska flaša, plinski roštilj i aluminijski tiganj te bliži izgled plinske boce, plinskog roštilja i aluminijskog tiganja.</span>
</p>
<p>&nbsp;</p>
<p>
<span class="span1">Iz  nalaza i mišljenja sudskog vještaka ekonomsko finansijske struke S. V. od 14.11.2017. godine sud je utvrdio da se u vrijeme izvršenja krivičnog djela pojedinačna vrijednost otuđenih stvari kretala u rasponu i to: roštilja od 200-250 eura, plinske boce od 25,00-35,00 eura i tiganja za roštilj od 25-40,00 eura te da se ukupna vrijednost otuđenih stvari kretala u rasponu od 250-325,00 eura.</span>
</p>
<p>&nbsp;</p>
<p>
<span class="span1">Iz izvoda iz registra kaznenih evidencija Ministarstva pravde KE 225/2017 za D. D. sud je utvrdio da je isti osuđivan presudom Osnovnog suda u Podgorici K.br. 199/09 od 13.11.2009. godine zbog krivičnog djela teška krađa iz člana 240 stav 1 tačka 1 Kriičnog zakonika Crne Gore na kaznu zatvora u trajanju od 3 mjeseca, te presudom Osnovnog suda u Podgorici K.br.178/08 od 03.02.2009. godine zbog krivičnog djela teška krađa iz člana 240 stav 1 tačka 1 i 2 KZCG na kaznu zatvroa u trajanju od 4 mjeseca.</span>
</p>
<p>&nbsp;</p>
<p>
<span class="span1">Iz izvoda iz registra kaznenih evidencija Ministarstva pravde KE 226/2017 za D. Kristinu sud je utvrdio da ista do sada nije osuđivana.</span>
</p>
<p>&nbsp;</p>
<p>
<span class="span1">Ocjenom odbrane okrivljenih, te ostalih provedenih dokaza kako pojedinačno tako i u njihovoj medjusobnoj povezanosti, nesumnjivo je utvrdjeno da su okrivljeni D. K. i D. D. kao saizvršioci izvršili krivično djelo </span><span class="span1">krađa iz člana 239 st. 1 Krivičnog zakonika</span><span class="span1"> Crne Gore koje im je stavljeno na teret, u vrijeme i  na način kako je to predstavljeno izrekom presude.</span>
</p>
<p>&nbsp;</p>
<p>
<span class="span1">Naime, u postupku je nesumnjivo utvrđeno da su okrivljeni</span><span class="span2"> </span><span class="span1">dana </span><span class="span1">14.09.2017. godine, oko 15,00 časova, u dvorišnom dijelu porodične kuće vlasništvo oštećenog R. M. iz P., u mjestu zv. L., opština C., svjesni svog djela, čije su izvršenje htjeli i svjesni da je njihovo djelo zabranjeno, u namjeri da sebi pribave protivpravnu imovinsku korist u iznosu većem od 150,00 eura, po predthodnom dogovoru i zajedno, oduzeli i prisvojili tuđe pokretne stvari vlasništvo oštećenog R. M., na način što  su se dovezli svojim putničkim motornim vozilom marke "Ford Mondeo" reg.oznake PG ..., krećući se lokalnim putem iz pravca Virpazara prema Rijeci Crnojevića, te vozilo zaustavili pored lokalnog puta, u blizini kuće oštećenog, a potom se pješice uspeli betonskom uzbrdicom, dužine oko 30m, koja od lokalnog puta vodi do kuće oštećenog gdje su se zadržali kratko vrijeme, a zatim se vratili do vozila i istim se odvezli prema Rijeci Crnojevića, da bi se nakon pet minuta vozilom ponovo vratili, te zaustavili vozilo na proširenju pored puta, u blizini kuće oštećenog i ponovo pješice otišli do kuće oštećenog, da bi iz ljetnje kuhinje, u dvorišnom dijelu kuće, oduzeli i prisvojili plinsku bocu vrijednosti  25,00 eura, plinski roštilj vrijednosti 200,00 eura i aluminijski tiganj za roštilj vrijednosti 25,00€, na način što su podesnim sredstvom otkinuli kablove, kojima su naveden stvari bile povezane u spoljašnjem kaminu i iste odnijeli sa sobom i to okrivljeni D. D. noseći plinsku bocu, a okrivljena D. K. noseći plinski roštilj i tiganj za roštilj, te ih smjestili u gepek svog vozila, a potom se udaljili sa lica mjesta u pravcu Rijeke Crnojevića, čime su za ukupnu vrijednost oduzetih stvari u iznosu od 250,00 eura, sebi pribavili protivpravnu imovinsku korist, a oštećenom R. M., za isti iznos pričinili imovinsku štetu</span><span class="span1">. Prednje činjenično stanje sud je utvrdio iz iskaza svjedoka J. S. koji je naveo da su jedan muškatrac i žena kritičnog dana izašli iz vozila i uputili se uz jednu betoniranu uzbrdicu prema kući oštećenog, da su se nakon 5-6 minuta ponovo pojavili sa vozilom, parkirali pored puta u blizini kuće R. M. i pješice uputili prema kući, da su se ubrzo vratili noseći plinsku bocu muškarac a </span><span class="span1">ženska osoba roštilj i tiganj kada su navedene stvari stavili u gepek vozila i krenuli prema Rijeci Crnojevića, te iskazu oštećenog da su se navedene stvari nalazile u dvoristu ispred ljetnje kućinje i da su crijevom bile prikopčane, te da su crijeva sa navedenih stvari okrivljeni morali podesnim sredstvom prekinuti da bi ih odnijeli. Ovakve iskaza svjedoka - oštećenog te svjedoka J. sud je u potpunosti prihvatio kao jasne i istinite, a isti su potvrđeni </span><span class="span1">i potvrdama UP OB Cetinje od 14.09.2017.godine o privremeno oduzetim stvarima od okrivljene D. K. i vraćanju privremeno oduzetih predmeta oštećenom, te fotodokumentacijom UP - OB Cetinje od 14.09.2017. godine iz kojih se utvrđuje da su plinska flaša, roštilj i tiganj koji su oduzeti od okrivljene vraćeni oštećenom, te da su se navedene stvari nalazile u vozilu marke Ford Monde reg.oznaka PG ... Vrijednost predmetne stvari, sud je utvrdio iz nalaza i mišljenja vještaka </span><span class="span1">ekonomsko finansijske struke, </span><span class="span1">koji je sud prihvatio, cijeneći ga kao stručan i objektivan izrađen prema pravilima struke, uzimajući pri tome manje određenu vrijednost oduzetih stvari kao povoljenije po okrivljenje. </span>
</p>
<p>&nbsp;</p>
<p>
<span class="span1">Sud nije prihvatio odbrane okrivljene D. K. i D. D. da su stvari našli uz ogradu te da su mislili da su napuštene i da ih je uzela samo okrivljena K. D., a da joj nije pomagao okrivljeni D. D., jer su iste po mišljenju suda sračunato date u cilju izbjegavanja krivice, a suprotne su iskazu saslušanog svjedoka oštećeneg R. M. i svjedoka J. S., koje iskaze je sud, kako je to prethodno objasnio, prihvatio kao istitnite.</span><span class="span1"> </span>
</p>
<p>
<span class="span1">Cijeneći naprijed utvrđeno činjenično stanje, ovaj sud nalazi da su se u radnjama okrivljenih stekli svi bitni elementi bića krivičnog djela krađa iz čl.239 st.1 Krivičnog zakonika Crne Gore, jer su okrivljeni postupajući na prednje opisani način zajedno i po prethodnom dogovoru oduzeli tuđe pokretne stvari</span><span class="span1">, vlasništvo oštećeneg R. M. u namjeri da njihovim prisvajanjem sebi pribave protivpravnu imovinsku korist. </span><span class="span1">Krivično djelo krađa iz čl.239 st.1 Krivičnog zakonika čini ono lice koje tuđu pokretnu stvar oduzme drugom u namjeri da njenim prisvajanjem sebi ili drugom pribavi protivpravnu imovinsku korist. Sud je mišljenja da su okrivljeni bili svjesni da kao saizvšioci protivpravno oduzimaju tuđe pokretne stvari, što su i htjeli, a sve u namjeri pribavljanja protivpravne imovniske koristi u iznosu preko 150,00€, pa se kao subjektivni element bića predmetnog</span><span class="span1"> </span><span class="span1">predmetnog krivičnog djela u radnjama okrivljenih manifestuje njihov direktni umišljaj.</span>
</p>
<p>&nbsp;</p>
<p>
<span class="span1">Prilikom odlučivanja o krivičnoj sankciji, u smislu čl.42 Krivičnog zakonika, sud je cijenio sve okolnosti koje utiču da kazna bude manja ili veća ( olakšavajuće i otežavajuće ), pa je sud od olakšavajućih okolnosti na strani okrivljene D. K. cijenio raniju neosuđivanost, a što je sud utvrdio iz izvoda iz kaznene evidencije, te da se oštećeni nije pridružio krivičnom gonjenju i nije postavio imovinsko pravni zahtjev, dok otežavajućih okolnosti nije bilo.</span><span class="span1"> </span><span class="span1">Sud je imajući uz navedeno u vidu i stepen krivice okrivljene D. K., mišljenja da radi krivično pravne zaštite prema okrivljenoj nije nužno primjeniti kaznu, već da će se samim upozorenjem uz prijetnju kaznom kao u izreci presude i rokom provjeravanja od jedne godine, na okrivljenu u dovoljnoj mjeri uticati da ubuduće ne vrši krivična djela, čime će u potpunosti biti ostvarerna svrha izricanja uslovne osude iz čl.52 Krivičnog zakonika Crne Gore, a u okviru opšte svrhe izricanja krivičnih sankcija iz čl.4 st.2 Krivičnog zakonika Crne Gore. U odnosu na okrivljenog D. D. sud je p</span><span class="span1">rilikom odlučivanja o vrsti i visini kazne, u smislu čl.42 Krivičnog zakonika, cijenio sve okolnosti koje utiču da kazna bude manja ili veća (olakšavajuće i otežavajuće), pa je od olakšavajućih okolnosti na njegovoj </span><span class="span2">cijenio da se oštećeni nije pridružio krivičnom gonjenju niti je postavio imovinsko pravni zahtjev,dok je </span><span class="span2">od otežavajućih okolnosti cijenio činjenicu da je isti ranije osuđivan, što je sud utvrdio uvidom u izvod iz KE na ime okrivljenog. Imajući uz navedo u vidu i stepen krivice okrivljenog </span><span class="span2">za izvršeno krivično djelo</span><span class="span2">, okrivljenom D. D. je izrekao kaznu zatvora u trajanju od 30 dana, nalazeći da će se kaznom zatvora od 30 (trideset) dana, ostvariti svrha kažnjavanja iz čl. 32 Krivičnog zakonika Crne Gore, da okrivljeni u buduće ne vrši krivična djela, u okviru opšte svrhe propisivanja i izricanja krivičnih sankcija iz čl. 4 st. 2 Krivičnog zakonika</span><span class="span1"> Crne Gore.</span>
</p>
<p>&nbsp;</p>
<p>
<span class="span1">Odluka o troškovima donijeta je na osnovu </span><span class="span1">čl. 226 i čl. 229 Zakonika o krivičnom postupku, a isti se odnose na troškove krivičnog postupka i to iznos od 38,50€  na ime nalaza i mišljenja vještaka ekonomsko finansijske struke, te na ime sudskog paušala iznos od po 50,00€, koji je odmjeren shodno dužini trajanja i složenosti postupka, te imovinskim prilikama okriivljenih.</span>
</p>
<p>&nbsp;</p>
<p>
<span class="span1">Na osnovu svega izloženog, sud je shodno čl.374 odlučio kao u izreci presude.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U CETINJU</span>
</p>
<p style="text-align:center;">
<span class="span1">Dana 25.12.2017. godine</span>
</p>
<p>&nbsp;</p>
<p>
<span class="span1">ZAPISNIČAR                                                                                           SUDIJA</span>
</p>
<p>
<span class="span1">Marija Popivoda                                                                               Jelena Perović s.r.</span>
</p>
<p>&nbsp;</p>
<p>
<span class="span1">PRAVNA POUKA:</span>
</p>
<p>
<span class="span1">Protiv ove presude dozvoljena je žalba</span>
</p>
<p>
<span class="span1">U roku od 8 (osam) dana od dana prijema pismenog</span>
</p>
<p>
<span class="span1">Otpravka iste, Višem sudu u Podgorici, a preko ovog suda.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">ZTO Marija Popivoda</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
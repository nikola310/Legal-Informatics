<div style="text-align: right">
	<strong>K.br.08/1984</strong><br>
	<br>
	&nbsp;</div>
<div style="text-align: center">
	<strong>U IME NARODA</strong></div>
<div style="text-align: center">
	<br>
	<br>
	&nbsp;</div>
<div style="text-align: justify">
	OSNOVNI SUD U PODGORICI, kao prvostepeni, krivični u vijeću sastavljenom od sudije Larise Mijušković - Stamatović kao predsjednika vijeća, i sudija porotnika Božović Miroslava i Radonjić Milana, kao članova vijeća, uz učešće Valentine Vukašinović, kao zapisničara, u krivičnom predmetu protiv optužene P.M., zbog krivičnog djela ubistvo djeteta pri porođaju iz čl.146 KZ, postupajući po optužnici ODT Podgorica Kt.br.1574/08 od 11.12.2008 godine, koju je na glavnom pretresu zastupao Miloš Šoškić-zamjenik ODT Podgorica, nakon glavnog i javnog pretresa održanog u prisustvu zastupnika optužbe, optužene i njenog branioca adv. H.G. iz Podgorice, dana 10.12.2009 godine, te nakon tajnog vijećanja i glasanja, donio&nbsp; je i dana&nbsp; 11.12.2009 godine, javno objavio<br>
	&nbsp;</div>
<div style="text-align: justify">
	&nbsp;</div>
<div style="text-align: center">
	<strong>P R E S U D U</strong><br>
	&nbsp;</div>
<div>
	<strong>Optužena:</strong></div>
<div>
	<br>
	&nbsp;</div>
<div style="text-align: justify">
	P.M., od oca M. i majke M., rođene Š., rođena.....godine u P., sa prebivalištem u P., nezaposlena, srednjeg imovnog stanja, neosuđivana,</div>
<div style="text-align: justify">
	<br>
	&nbsp;</div>
<div style="text-align: center">
	<strong>K r i v a&nbsp;&nbsp;&nbsp; j e</strong><br>
	&nbsp;</div>
Zato što je:<br>
<div style="text-align: justify">
	Dana ....................... godine, u P.,&nbsp; u ul...., u svom porodičnom stanu, neposredno poslije porođaja, dok je trajao poremećaj izazvan porođajem, lišila života svoje dijete, na način što je,&nbsp; nakon što je u kupatilu obavila porođaj i rodila dijete ženskog pola, dijete makazama ubola u predjelu lijeve strane grudi, te je usljed iskrvavljenja iz rana na srčanoj kesi i pupčaniku nastupila smrt,<br>
	<br>
	- čime je izvršila krivično djelo ubistvo djeteta pri porođaju iz čl.146 KZ<br>
	<br>
	- pa joj Sud primjenom citiranih zakonskih odrebi, te odredbi čl. 3, 4, 5, 13, 15, 32, 36, 42, 52, 53 i 54 KZ, te članova 199, 200, 202 i 364 ZKP-a, i z r i č e<br>
	<br>
	&nbsp;</div>
<div style="text-align: center">
	<strong>USLOVNU OSUDU</strong></div>
<div style="text-align: center">
	<br>
	&nbsp;</div>
<div style="text-align: justify">
	Kojom joj&nbsp; prethodno utvrdjuje kaznu zatvora u trajanju od 8 (osam) mjeseci i istovremeno odredjuje da se ova kazna neće izvršiti ukoliko optužena u roku od 2 (dvije) godine od dana pravnosnažnosti presude ne izvrši novo krivično djelo.</div>
<div style="text-align: justify">
	<br>
	Dužna je optužena&nbsp; na ime troškova krivičnog postupka uplatiti ovom Sudu iznos od 726,00 eura, i na ime paušala iznos od 50,00 eura, sve prednje u roku od 15 dana po pravnosnažnosti presude.<br>
	<br>
	<br>
	&nbsp;</div>
<div style="text-align: center">
	<strong>O b r a z l o ž e nj e</strong></div>
<div style="text-align: center">
	<br>
	&nbsp;</div>
<div style="text-align: justify">
	Optužnicom ODT Podgorica Kt.br.1574/08 od 11.12.2008 godine, koju je na glavnom pretresu zastupao Šoškić Miloš - zamjenik ODT Podgorica, optuženoj P.M. je stavljeno na teret izvršenje krivičnog djela ubistvo djeteta pri porođaju iz čl.146&nbsp; KZ, bliže opisanog izrekom ove presude.</div>
<div style="text-align: justify">
	<br>
	Zastupnik optužbe je do kraja glavnog pretresa ostao u svemu pri podignutoj optužnici, a u završnoj riječi izjavio da je u toku dokaznog postupka nesumnjivo utvrđeno da je optužena izvršila krivično djelo stavljeno joj na teret.&nbsp; Istakao je da imajući u vidu obdukcioni zapisnik&nbsp; u kome su konstatovane&nbsp; sve povrede koje su novorođenčetu nanijete, te izjašnjenje sudskog vještaka medicinske struke da se povreda nanijeta u lijevom dojkinom predjelu nije mogla nanijeti slučajno, što proizilazi da su&nbsp; upravo sa tim potvrđeni navodi optužnice, a da je odbrana optužene sračunata na izbjegavanje krivično-pravne odgovornosti optužene, te imajući u vidu sve naprijed navedeno, predložio je Sudu da optuženu oglasi krivom i kazni po zakonu.<br>
	<br>
	U navodima svoje odbrane iz prethodnog postupka na saslušanju u policiji u prisustvu branioca H.G., adv. iz Podgorice,&nbsp; kao i na zapisniku pred istražnim sudijom ovog Suda od 09/10/2008. godine, optužena je izjavila da je početkom 2008. godine bila u emotivnoj vezi sa momkom po imenu Boban, sa kojim je krajem januara 2008. godine imala seksualni odnos, te da nakon rastanka sa istim i prekida veze nije imala odnose sa nekim drugim, te da je odjednom primijetila da joj se stomak uvećao, a kako je vrijeme prolazilo nije shvatala da je u drugom stanju, sve do momenta kada je počela osjećati pomjeranje bebe u stomaku. Kada je shvatila da je trudna, bilo je mnogo sramota i nije znala šta će reći roditeljima, sa kojih razloga je odlučila da trudnoću krije, a uvećanje stomaka je kod roditelja pravdala govoreći da joj se stomak nadima, jer ne može vršiti veliku nuždu. Dodala je da je u više navrata postojala sumnja kod njene majke, koja je molila da ide kod droktora na pregled, a radi provjere da li je trudna, što je ona odbijala govoreći majci da nikad nije imala seksualne odnose. Navela je da se dana 27/09/2008. godine, sa svojom porodicom nalazila u selu B., i u jutarnjim satima je po prvi put počela osjećati jake bolove u stomaku, pa je pretpostavila da su to kontrakcije, i da će se poroditi, ali i dalje nije ništa govorila svojim roditeljima. Istog dana u večernjim satima, po povratku u P., otišla je u svoju sobu, gdje je majka nekoliko puta obilazila da vidi kako je, a ona nije čitave noći spavala od bolova i velikog straha šta će se desiti sa njom i sa bebom, kao i zbog toga šta će reći njeni roditelji i cijela porodica. Optužena je istakla da je sljedećeg jutra oko 07,00 časova, dok su njena braća J. i F. još spavali u sobi koju zajedno koriste, ona zbog sve jačih bolova ušla u kupatilo, a u koje vrijeme su njeni otac i majka bili u krevetu u dnevnoj sobi. Po ulasku u kupatilo zaključala je vrata, sjela na betonski pod, naslonila se na zid, a kako je navela do porodjaja je došlo iznenada i veoma brzo, i kada je beba izašla iz nje nalazila se izmedju njenih nogu na podu u kupatilu. Optužena je dodala da je u trenutku porodjaja u kupatilu bio mrak, jer je prethodno njen otac ustao, i prilikom izlaska iz stana, ne znajući da je ona u kupatilu, izgasilo svijetlo u istom. Istakla je da se beba koja se nalazila na podu izmedju njenih nogu, nije mrdala i nije plakala, zbog čega se ona veoma uspaničila, jer je čekala da beba počne da plače, a kako je učenik medicinske škole, znala je da po porodjaju mora presjeći pupčanu vrpcu, sa kojih razloga je uzela makaze, koje su se nalazile na veš mašini sa crnim drškama i koje služe za šišanje, pa je nekako u mraku uspjela dalje od bebe presjeći pupčanu vrpcu. Nakon toga, i dalje je čekala da beba počne da plače, sjedeći na podu kupatila, da bi u medjuvremenu na vrata kupatila pokucao njen brat F. koji je htio da udje, pa ga je ona zamolila da upali svijetlo u kupatilu i rekla mu da neće brzo izaći. Dodala je, da kada je brat F. upalio svijetlo i vratio se na spavanje, ona se praktično zaprepastila kada je vidjela mnogo krvi po kupatilu i po bebi, te kada je vidjela da na bebi pored njene krvi od porodjaja ima i krvi koja joj je tada djelovala kao crna, a koja krv je isticala iz dijela grudnog koša bebe pa naniže prema nogama. Optužena je izjavila da nije shvatila i nije joj bilo jasno šta se desilo sa bebom i zašto je tolika krv isticala iz nje, pa kada je vidjela da se beba ne pomjera, zamotala je u jedan crveni peškir, a zatim taj peškir sa bebom stavila u najlonsku kesu koju je našla u kupatilu, s tim što kesu nije zatvorila skroz nadajući se da će beba početi da diše. Navela je da je u tom trenutku bila u velikom šoku, strahu, da jednostavno nije umjela da se snadje i da uradi ono što treba, te da je koristeći druge peškire i tuš očistila svu krv koja je bila po njoj i kupatilu a zatim obula sive dokoljenice i donji veš i izašla iz kupatila i sa obližnjeg cipelara uzela sivu torbu koju je ona koristila, pa se vratila u kupatilo i bebu koja se nalazila u kesi i peškiru stavila u tu torbu. Dodala&nbsp; je da je zatim izašla iz kupatila u ruci držeći torbu, a majka je zatekla ispred vrata i kada je primijetila krv na njenim dokoljenicama u dijelu medjunožja, odmah je upitala šta se to dogodilo, na što joj je ona odgovorila da je usljed menstruacije dobila izliv krvi i da je dosta iskrvarila, zbog čega se majka odmah uspaničila i krenula da je vodi kod doktora. Optužena je istakla da je majka prethodno pitala šta je u sivoj torbi, na što joj je ona odgovorila da se tu nalaze krvavi peškiri kojima se čistila i da to treba da baci, pa je zamolila majku da ne otvara torbu, jer je sramota zbog krvavih peškira, pri tom joj ne govoreći da se u torbi nalazi beba. Pošto je nj presvukla, majka je po njenoj molbi torbu odložila u kuhinju, jer joj je optužena rekla da će je kasnije uzeti i baciti, pa je potom pozvala njenog oca, koji ih je sačekao vozilom ispred stana, odakle su pošli u bolnicu. Optužena je navela da je za svo vrijeme vožnje u kolima samo ćutala, ne znajući da li treba da im kaže ili ne, te da misli da se i na putu do bolnice onesvijestila zbog gubitka krvi. Dodala je da je njena majka, tek nakon ginekološkog pregleda prvi put saznala da je ona bila trudna i da se porodila, a koje saznanje je tek tada čuo i njen otac i ostala porodica. Istakla je da predmetnom prilikom u kupatilu prilikom porodjaja nije vrištala, da se trudila da je niko ne čuje, te da je svjesna da je pogriješila od prvog dana kada je ostala trudna i da čitavo vrijeme trudnoće zbog straha i sramote, reakcije njene porodice i osjećaja krivice nije ništa rekla svojoj porodici, kao i to da jedino ona zna u kakvom se psihičkom stanju ona nalazila te da zbog velikog šoka, bolova i već navedenog stanja u kojem se nalazila nije u potpunosti sigurna kako se sve odigralo u kupatilu.<br>
	<br>
	U svojoj odbrani na glavnom pretresu optužena P.M. je izjavila da se ne može precizno izjasniti kada&nbsp; je imala&nbsp; odnose ali zna da je u maju&nbsp; 2008 godine, primijetila da je u drugom stanju, te da je predmetnu trudnoću krila od svoje porodice govoreći im da je boli stomak i da ima problema sa neredovnom stolicom, sa kojih razloga joj je majka spravljala nekakve biljne napitke kako bi joj bilo bolje.&nbsp; Navela je da je dva dana prije tog 28.09.2008 godine,&nbsp; sa svojom porodicom bila na selu&nbsp; gdje im je pomagala i radila iako je u tih par dana imala jake bolove, te da je u subotu 27.09.2008 godine,&nbsp; kada&nbsp; se sa porodicom vratila kući u P., imala bolove koji su bivali sve jači, da bi joj negdje oko 21,00 čas predmetnog dana pukao vodenjak, a ona je i dalje ćutala ne govoreći ništa majci, izuzev toga da je jako boli stomak, nakon čega joj je majka spremila čaj da popije. Istakla je da je ona tada legla u krevet a majka je obilazila nekoliko puta u toku te noći dok se ona svo vrijeme pretvarala da spava, kako se majka nebi zabrinula i kako je nebi povela kod doktora. Dodala je da je sledećeg jutra tog 28.09.2008 godine, negdje oko 06,30 časova, imala jake i nesnosne bolove pa je ušla u kupatilo stana, zaključala vrata od istog i sjela na pločice, naslonjena u polusjedećem položaju na zid, te da je negdje oko 07,00 časova, njen otac prilikom odlaska iz kuće izgasio svijetlo u kupatilu, to iz razloga jer se šteker za&nbsp; kupatilo i hodnik nalazi na istom mjestu. Dodala je da je ćutala da se nije javljala svom ocu i da nije tražila da upali svijetlo, te da nije vrištala, već je smo tiho plakala i nije dozivala nikog da joj pomogne.&nbsp; Kako je bila učenica srednje medicinske škole, smjera akušerstva to je znala kako teče porođaj, jer je više puta prisustvovala na praksi istom, ali je istakla da to što se njoj desilo, nije vidjela nijednom prilikom, obzirom da je&nbsp; kod nje do porođaja došlo odjednom, iznenada. Naime, nije imala napone, već je osjetila da je beba odjednom izašla iz nje i nije imala više stomaka, a&nbsp; između svojih nogu je osjetila bebu koja je nekim dijelom svog tijela dodirnula po nogama. Optužena je izjavila da se poslije tog trenutka ničega više ne sjeća, te da se jedino sjeća da je bila u bolnici gdje joj je od strane ljekara konstatavano da je izgubila mnogo krvi i kojom prilikom je primala krv u bolnici.&nbsp; Dodala je da nakon što je postala svjesna svoje trudnoće nije se javljala doktorima i niko joj nije davao nikakve stručne savjete - konsultacije, a u vrijeme&nbsp; predmetne trudnoće nije išla u školu, jer je bila vandredni&nbsp; đak medicinske škole. Razlog zbog kojeg je krila trudnoću od svoje porodice, jeste sramota koju je osjećala u odnosu na članove svoje porodice, te strah od njenog oca i strah od njegove reakcije kada bi saznao da je u drugom&nbsp; stanju, te da nije puno razmišljala o svemu, ali da je poslije porodjaja imala namjeru dijete odgajati, pa bi u posljednjem trenutku sve rekla svojim roditeljima. Dodala je da je u vrijeme kada je ostala u drugom stanju bila maloljetna, sa kojih razloga nije pošla kod ljekara, jer joj je trebala saglasnost roditelja, pa je sve to odlagala a i mislila je da se umije sama brinuti o sebi i trudnoći. Optužena je istakla da je u novembru mjesecu prošle godine bila kod dr. M., koji joj je propisao veću količinu nekih tableta, što je ona pila nekih pola godine, da bi nakon toga sama odlučila da ne pije tablete u tolikoj količini, pa danas konzumira po jednu do dvije tableta za smirenje "Bromazepam". Dodala je da se zaista ne može sjetiti nikakvih detalja, a pojašnjavajući razliku u kazivanju na glavnom&nbsp; pretresu i u prethodnom postupku, izjavila je da je to ranije detaljnije opisala sa razloga jer joj je sve bilo svježe u sjećanju, obzirom da je izjavu u policiji i pred istražnim sudijom dala neposredno poslije predmetnog dogadjaja.<br>
	<br>
	U završnoj riječi branilac optužene adv. H.G. je izjavio da se optužena baš i najbolje ne sjeća samog čina, te da je odbrana svjesna da je provedenim dokazima posebno nalazom vještaka medicinske struke utvrdjeno da je ista počinila krivično djelo koje joj se optužbom stavlja na teret. Istakao je da&nbsp; pri tome treba imati u vidu i nalaz i mišljenje vještaka neuropsihijatra M. S., koji je u svom nalazu i mišljenju naveo da je optužena u vrijeme izvršenja krivičnog djela bila u stanju bitno smanjene uračunljivosti, pa imajući u vidu sve to, molio je Sud da prilikom odlučivanja o vrsti i visini krivične sankcije pored navedenog, ima u vidu i činjenicu da su posljedice ovog dogadjaja najteže pale samoj optuženoj i njenoj porodici, kao i to da se radi o mladoj osobi koja je u vrijeme izvršenja krivičnog djela imala tek navršenih 18 godina, njene porodične i materijalne prilike, korektno držanje pred Sudom, krajnje neporočno vladanje, pa smatra da bi se izricanjem uslovne osude u svemu ostvarila svrha izricanja krivičnih sankcija i uticalo na optuženu da ubuduće ne vrši krivična djela.<br>
	<br>
	U završnoj riječi optužena P.M. je u svemu prihvatila završnu riječ svog branioca.<br>
	<br>
	U dokaznom postupku Sud je: saslušao svjedoke P.M.1, P.F., P.M.2, neposredno saslušao vještaka medicinske struke dr. Š.M., pročitao izvještaj ljekara specijaliste KC CG Odjeljenja ginekologije protokol br. 5176 opd 28/09/2008. godine, pročitao nalaz i mišljenje sudskog vještaka medicinske struke neuropsihijatra prof. dr. M.S. od 15/10/2008. godine, pročitao obdukcioini zapisnik vještaka medicinske struke dr. Š.M. S.br. 200/2008, pročitao vještačenje odsjeka za kriminalističko-tehnička vještačenja UP PJ Podgorica br.&nbsp; 2476 /08 , pročitao izvod iz KE za optuženu izdat od UP PJ Podgorica pod brojem .......&nbsp; od ......... godine, izvršio uvid u fotoelaborate UP PJ Podgorica.<br>
	<br>
	Nakon provedenog dokaznog postupka, ocjenom navoda optužbe, odbrane, te svih provedenih dokaza, kako pojedinačno tako i u međusobnoj vezi, ovaj Sud je nesumnjivo utvrdio da je otpužena P.M. izvršila krivično djelo stavljeno joj optužbom na teret, i to na način, mjesto i u vrijeme kako je to bliže opisano dispozitivom ove presude, sa kojih razloga je Sud oglasio krivom i krivično-pravno odgovornom i izrekao joj osudu kao u izreci presude.<br>
	<br>
	Svjedoci&nbsp; P.M.1, otac optužene, P.M.2, majka optužene i P.F., brat optužene, su iskoristili svoje pravo propisano čl.97 ZKP-a, pa nijesu svjedočili u predmetnoj krivično-pravnoj stvari.<br>
	<br>
	U svom obdukcionom zapisniku S.br.200/2008, kao i&nbsp; u neposrednom izjašnjenju na pretresu, sudski vještak medicinske struke dr. M.Š. je nakon izvršene obdukcije leša ženskog novorođenčeta utvrdio da na istom od sredine pupčanog predjela polazi pupčanik dužine 71 cm, presječen, ravnih i krvlju podlivenih ivica i strana, te da u lijevom dojkinom predjelu, ispod dojkine bradavice postoji rana promjera oko 8x6 mm ravnih i krvlju podlivenih&nbsp; ivica i strana&nbsp; koja se kanaliom nastavlja u potkožno meko tkivo, kao da i u predjelu donje ivice sredine prednje strane vrata postoje tri površinske ranice, ravnih&nbsp; i lako krvlju podlivenih ivica i stana, gornja dužine 2,5 cm, središnja dužine 1,4 cm, obje širine&nbsp; do 2 mm i donja veličine zrna bibera. Vještak je zaključio da se leš ženskog novorođenčeta nalazio na kraju&nbsp; IX mjeseca materičnog života, dakle radilo se o donoščetu dakle apsulutno sposobnom za vanmaterični život, te da je smrt istog nasilna&nbsp; i da je nastupila usljed iskrvavljenja iz rana srčane kese i pupčanika nanesenih oštricom mehaničkog oruđa.<br>
	<br>
	Izjašnjavajući se na postavljena pitanja, vještak je na glavnom pretresu ostao u svemu pri urađenom obdukcionom zapisniku, i istakao da obzirom da se radi o novorođenčetu, pa je primjena sile sasvim drugačija nego kod odrasle osobe, gdje bi za takvu povredu sila&nbsp; morala imati jaki intezitet u konkretnom slučaju ta sila nije morala imati tu jačinu.Takođe je&nbsp; istakao da predmetne povrede nijesu mogle nastati slučajno, te da mehaničko oruđe kojim su nanesene&nbsp; povrede mogu biti i makaze koje su mu pokazane od strane Suda u predmetnoj kolor fotodokumentaciji. Dodao je da je smrt novorođenčeta nastupila usled krvarenja rane na pupku i rane u predjelu srčane kese a koje obije rane su nanesne oštricom zamahnutog mehaničkog oruđa, moguće i prikazanim mu makazama, ostajući pri tvrdnji svog zaključka obdukcionog nalaza da je novorođenče bilo apsolutno sposobno za vanmaterični život.<br>
	<br>
	Cijeneći citirani obdukcioni zapisnik kao i neposredno izjašnjenje vještaka medicinske struke dr. Š.M., Sud je našao da su isti stručni, jasni, precizni, na pravilima medicinske nauke zasnovani, pa im je kao takvim poklonio svoju punu vjeru.<br>
	<br>
	Iz izvještaja ljekara specijalste KC CG Odjeljenja ginekologije protokol br. 5176 od 28.09.2008 godine, utvrđeno je da&nbsp; je ljekar specijalista konstatovao da je&nbsp; pacijentkinja&nbsp; - P.M., došla na pregled ............ godine,&nbsp; u ............. časova, zbog&nbsp; krvarenja, te&nbsp; da je pri pregledu iste konstatovano da&nbsp; iz vaginalnog otvora prominira pupčanik dužine oko 10 cm, sa krvarenjem iz dijela koji je presiječen (makazama), te da je istoj odstranjena posteljica koja je upućena na analizu, da ista krvari ex utero, što odgovara stanju nakon porođaja,&nbsp; koji je navodno nastupio oko ........ časova tog dana, kao i to da dijete nije donijeto u bolnicu o čemu su obaviješteni nadležni organi unutrašnjih poslova.<br>
	<br>
	U svom nalazu i mišljenju vještak medicinske struke prof. dr M.S. od 15.10.2008 godine,&nbsp; je naveo da neposrednim psihijatrijskim pregledom P.M. nije utvrdio simptome psihotičnog procesa, te da se ne radi o osobi zaostalog duševnog razvoja, utvrdio je da u konkretnom slučaju činjenice upućuju da se radi o djevojci neudatoj koja ima 18 godina, koja prikriva trudnoću od familije i u dužem periodu se nalazi&nbsp; u situaciji subjektivnog osjećaja stida i srama zbog pretpostavljenih&nbsp; negativnih stavova okoline i familije,&nbsp; o osobi koja navodi da nije željela da povrijedi dijete.Vještak je našao da u vrijeme delikta optužena se nalazila u stanju fizičke, psihičke&nbsp; iscrpljenosti, trudova koje trpi čitav dan, da nije spavala čitavu noć, a kako opisuje bila je u stanju šoka i straha, u kojim okolnostima se bez sumnje može zaključiti po nalaženju ovog vještaka, da se ista nalazila u poremećenom emocionalnom stanju šoka&nbsp; i straha, a čedomorstvo je posledica psihičke nestabilnosti, te da&nbsp; su u tim okolnostima&nbsp; shvatanje značaja djela i mogućnost kontrole svojih postupaka bili znatno poremećeni a time i racionalno traženje izlaza iz predmetne situacije.&nbsp; Vještak je istakao da se optužena P.M. u vrijeme izvršenja krivičnog djela nalazila u stanju poremećene psihofizičke ravnoteže koja je uzrokovana samim činom porođaja, a koji poremećaji psihičke stabilnosti odgovaraju stanju privremene duševne poremećenosti - emocionalnog šoka, straha,&nbsp; te da je mišljenja da je u vrijeme izvršenja krivičnog djela&nbsp; sposobnost optužene da shvati značaj djela i njena&nbsp; mogućnost upravljanja postupcima bili bitno smanjeni.<br>
	<br>
	Sud je u potpunosti prihvatio nalaz i mišljenje sudskog vještaka neuropsihijatra, cijeneći ga kao stručan i na pravilima medicinske nauke zasnovan.<br>
	<br>
	Iz vještačenja Odsjeka za kriminalističko-tehnička vještačenja UP PJ Podgorica br.2476/08 utvrđeno je da je vještak&nbsp; spec.med biohemije potrebnim ispitivanjima na&nbsp; materijalu uzetom sa lica mjesta predmetnog događaja:&nbsp; bermude sive boje, ženske crne gaćice, krevetski čaršav bijele boje,&nbsp; neseser za šminku bijele boje sa štraftama plave, sive i roze boje,&nbsp; makaze&nbsp; crne boje, retrovizor od auta crne boje, isječeno parče kese za prašak plave boje, okrugli filter papir, utvrdio&nbsp; prisustvo krvi ljudskog porijekla "A" krvne grupe.<br>
	<br>
	Iz izvoda iz KE za optuženu izdatog od UP PJ Podgorica pod brojem ............&nbsp; od ............. godine, utvrđeno je da ista nije evidentirana u KE tog centra.<br>
	<br>
	Sačinjeni foto-elaborati UP PJ Podgorica u koje je Sud izvršio uvid su saglasni sa&nbsp;&nbsp; izvještajem kriminalističko-tehničkog vještačenja UP PJ Podgorica br.2476/08&nbsp; i pročitanom obdukcionom nalazu.<br>
	<br>
	Krivično djelo ubistvo djeteta pri porođaju iz čl.146 čini majka koja liši života svoje dijete za vrijeme porođaja ili neposredno poslije porođaja, dok kod nje traje poremećaj izazvan porođajem.<br>
	<br>
	Dakle iz svih naprijed provedenih dokaza, ovaj Sud je nesumnjivo utvrdio da je optužena P.M. tog............. godine, u P.,&nbsp; u ul. ..................br....., u svom porodičnom stanu, neposredno poslije porođaja, dok je trajao poremećaj izazvan porođajem, lišila života svoje dijete, na način što je&nbsp; nakon što je u kupatilu obavila porođaj i rodila dijete ženskog pola, dijete makazama ubola u predjelu lijeve strane grudi, te je usljed iskrvavljenja iz rana na srčanoj kesi i pupčaniku nastupila smrt, a što je utvrđeno iz obdukcionog nalaza i neposrednog izjašanjenja vještaka medicinske struke dr Š.M. na glavnom pretresu.<br>
	<br>
	Kako je u konkretnom slučaju provedenim dokaznim postupkom utvrđeno da je&nbsp; optužena lišila života svoje dijete neposredno poslije porođaja, a&nbsp; ne za vrijeme porođaja što bi podrazumijevalo postojanje poremećaja kao neoborive zakonske pretpostavke,&nbsp; to je&nbsp; u konkretnom slučaju&nbsp; Sud&nbsp; taj poremećaj optužene utvrdio&nbsp; nakon posebnog posmatranja optužene od strane vještaka medicinske struke neuropsihijatra M.S. koji se o tome izjasnio u pismenom nalazu i mišljenju, a koji nalaz je sud&nbsp; u potpunosti prihvatio.<br>
	<br>
	U naprijed utvrđenim radnjama optužene su se po nalaženju ovog Suda ostvarila sva bitna obilježja bića krivičnog djela ubistvo djeteta pri porođaju iz čl.146 KZ, u odnosu na koje djelo je optužena postupala umišljajno,ovo sa razloga jer je ista bila svjesna da svoje novorođenče lišava života što je i htjela.<br>
	<br>
	Odbranu optužene&nbsp; koja&nbsp; na glavnom pretresu navodi da se ničeg ne sjeća od trenutka samog porođaja tj. kada je dijete izašlo iz nje&nbsp; kao i navode odbrane iz prethodnog postupka&nbsp; da je u vrijeme porođaja bio mrak u kupatilu, te da je&nbsp; ona samo presjeka pupčanu vrpcu te da&nbsp; je nakon što je vidjela da beba ne plače i da obilno krvari iz grudi,&nbsp; istu stavila u kesu koju nije zatvorila&nbsp; očekujući da će beba početi da diše, kao i ostalom dijelu njenu odbranu Sud nije prihvatio, obzirom da je ista opovrgnuta ostalim provedenim dokazima, posebno neposrednim izjašnjenjem sudskog vještaka medicinske struke dr Š.M. koji je izričito&nbsp; iznio tvrdnju da&nbsp; povrede zbog kojih je došlo do smrti novorođenčeta nijesu&nbsp; mogle nastati slučajno, već su nastale kao posledica zamahnutog mehaničkog oruđa, te da je smrt novorođenčeta bila nasilna, već je takvu odbranu optužene cijenio kao sračunatu na izbjegavanje krivice i krivično-pravne odgovornosti pa samim tim i irelevantnu u konkretnoj krivično-pravnoj stvari.<br>
	<br>
	Odlučujući o vrsti i visini krivične sankcije Sud je&nbsp; cijenio sve okolnosti predviđene čl.42 KZ,&nbsp; pa je u odsustvu otežavajućih okolnosti van elemenata bića krivičnog djela stavljenog joj na teret, kao olakšavajuće okolnosti na strani optužene cijenio&nbsp; njene lične i imovinske prilike, činjenicu da se radi o&nbsp; mladoj djevojci,&nbsp; njeno korektno ponašanje na glavnom pretresu, te raniju neosuđivanost što ukazuje da se radi o osobi neporočnog vladanja.<br>
	<br>
	Sa naprijed navedenih razloga&nbsp; ovaj Sud je našao da&nbsp; nije neophodno da&nbsp; optužena&nbsp; kaznu zatvora utvrđenu ovom presudom i efektivno izdržava, već da će se i prijetnjom kaznom kao u izreci, sa rokom provjeravanja u trajanju od dvije godine, u dovoljnoj mjeri uticati na optuženu da ubuduće ne vrši krivična djela čime će u cjelosti biti ostvarena svrha izricanja uslovne osude iz čl.52 KZ a u okviru&nbsp; opšte svrhe izricanja krivičnih sankcija iz čl.4 st.2 KZ.<br>
	<br>
	Odluku o troškovima krivičnog postupka Sud je donio&nbsp; primjenom odredbi čl.199, 200 i 202 ZKP-a, a isti se odnose na troškove izrade obdukcionog nalaza u iznosu od&nbsp; 440,00 eura, neposrednog izjašnjenja na pretresu vještaka medicinske struke dr. Š.M. u iznosu od&nbsp; 165, 00 eura, te troškova po vještaku neuropsihijatru u iznosu od 121,00 eura, dok je paušal u iznosu od 50,00 eura, odmjeren&nbsp; shodno dužini postupka, složenosti predmeta i imovinskim prilikama optužene.<br>
	<br>
	Na osnovu izloženog a u smislu čl.364 ZKP-a, odlučeno je kao u izreci presude.<br>
	<br>
	&nbsp;</div>
<div style="text-align: center">
	OSNOVNI SUD U PODGORICI</div>
<div style="text-align: center">
	Dana 10.12.2009 godine,</div>
<div style="text-align: center">
	&nbsp;</div>
<div style="text-align: center">
	&nbsp;</div>
&nbsp;&nbsp;&nbsp;&nbsp; ZAPISNIČAR&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; PREDSJEDNIK VIJEĆA-Sudija<br>
Valentina Vukašinović,s.r.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Larisa Mijušković Stamatović,s.r.<br>
<br>
<br>
<br>

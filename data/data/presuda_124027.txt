<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:start;hyphenate:auto;font-family:Times New Roman;font-size:13pt;}
.p2{text-align:end;hyphenate:auto;font-family:Times New Roman;font-size:13pt;}
.p3{text-align:center;hyphenate:auto;font-family:Times New Roman;font-size:13pt;}
.p4{text-align:justify;hyphenate:auto;font-family:Times New Roman;font-size:13pt;}
.p5{text-indent:0.5in;text-align:justify;hyphenate:auto;font-family:Times New Roman;font-size:13pt;}
.p6{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
.s2{font-weight:bold;color:black;}
.s3{color:black;}
</style>
<meta content=" " name="author">
</head>
<body class="b1 b2">
<p class="p1"></p>
<p class="p2">
<span class="s1">       K.br. 582/10</span>
</p>
<p class="p1">
<span class="s1">       </span>
</p>
<p class="p1">
<span class="s1">       </span>
</p>
<p class="p3">
<span class="s1">U  IME  NARODA</span>
</p>
<p class="p1"></p>
<p class="p4">
<span class="s1">     	 OSNOVNI SUD U BARU</span><span>, kao prvostepeni krivični, sudija G. Š., kao sudija pojedinac, sa zapisničarom M. M., u krivičnom predmetu okrivljenog B.ALIJE, zbog krivičnog djela ugrožavanje javnog saobraćaja iz čl. 339 st. 3 u vezi st. 1 Krivičnog zakonika, po optužnom predlogu Osnovnog državnog tužilaštva u Baru Kt.br. 621/10 od 27.12.2010. godine, nakon održanog glavnog javnog pretresa u prisustvu pripravnika Osnovnog državnog tužilaštva u Baru Đ. P.i okrivljenog, dana 22.02.2011. godine donio je i javno objavio</span>
</p>
<p class="p1">
<span>   </span>
</p>
<p class="p3">
<span class="s1">PRESUDU</span>
</p>
<p class="p1">
<span>	</span>
</p>
<p class="p4">
<span>	Okrivljeni </span><span class="s2">B.A.</span><span class="s3"> od oca B. i majke E., rođene S., rođen ... godine u P., sa prebivalištem u B., Z. p., državljanin Srbije, završio osnovnu školu, zaposlen u “Euro taxi” u Baru, oženjen, otac 1 punoljetnog djeteta,  lošeg imovnog stanja</span>
</p>
<p class="p4">
<span>       </span>
</p>
<p class="p3">
<span class="s1">K  r  i  v   j  e :</span>
</p>
<p class="p1"></p>
<p class="p1">
<span>     	 Što je:</span>
</p>
<p class="p1">
<span>      </span>
</p>
<p class="p4">
<span>	Dana 16.05.2010. godine, oko 14,20 časova, u ulici Jovana Tomaševića, u blizini Parohijskog doma, Opština Bar, upravljajući u saobraćaju putničkim motornim vozilom marke »Škoda Oktavia«, reg. oznaka ..., vlasništvo »Radio euro taxija«, ne pridržavajući se saobraćajnih propisa, ugrozio saobraćaj i doveo u opasnost život oštećene K. B., olako držeći da do posljedice neće doći, na način što je protivno odredbi čl. 22. st.1. Zakona o bezbjednosti saobraćaja na putevima (»Sl. list RCG« br. 72/05), otpočeo radnju uključivanja vozila na ul. Jovana Tomaševića sa prostora kolovoza pristupne saobraćajnice koji vodi od »Doma kulture« prema ul. Jovana Tomaševića, iako se prethodno nije uvjerio da to može da učini bez opasnosti za druge učesnike u saobraćaju, te nije ustupio prvenstvo prolaza, vozaču putničkog motornog vozila »Alfa Romeo« reg.oznaka ..., kojim je ulicom Jovana Tomaševića iz pravca centra grada u pravcu Sutomora upravljao M.Z., putem zaustavljanja vozila u nivou lijeve ivice kolovoza, već u trenutku kada se vozilo »Alfa Romeo« nalazilo na opasnoj prostornoj udaljenosti, djelovao je na istog da preduzme mjere usporenja i skretanja vozila sa kolovoza, u cilju izbjegavanja fizičkog kontakta, uslijed čega je vozilo »Alfa Romeo« ostvarilo fizički kontakt sa stubom ulične rasvjete, po desnoj strani puta u smjeru kretanja, kojom prilikom je oštećena K. B., suvozač u vozilu »Alfa Romeo« zadobila laku tjelesnu povredu u vidu nagnječenja lijevog jagodičnog predjela sa pukotinskim prelomom lijeve jagodične kosti;</span>
</p>
<p class="p1"></p>
<p class="p4">
<span>     	 - čime je učinio krivično djelo - </span><span class="s1">ugrožavanje javnog saobraćaja iz čl. 339. st. 3 u vezi st. 1. Krivičnog zakonika.</span>
</p>
<p class="p1"></p>
<p class="p1">
<span>     	 pa mu sud primjenom čl. 4, 32, 36, 42, 52, 53 i 54 Krivičnog zakonika i čl. 359, 360 i 364  ZKP-a,  i z r i č e</span>
</p>
<p class="p1">
<span>      </span>
</p>
<p class="p3">
<span class="s1">USLOVNU OSUDU</span>
</p>
<p class="p1">
<span>        </span>
</p>
<p class="p4">
<span>      Kojom mu utvrđuje kaznu zatvora u trajanju od 30 (trideset) mjeseca i istovremeno određuje da se kazna neće izvršiti ukoliko okrivljeni u roku od 1 (jedne) godine, od dana pravosnažnosti,  ne učini novo krivično djelo.</span>
</p>
<p class="p1"></p>
<p class="p1">
<span>      Oštećena K. B. se radi ostvarivanja imovinsko pravnog zahtjeva upućuje na parnični postupak.</span>
</p>
<p class="p1"></p>
<p class="p1">
<span>	Okrivljeni je dužan da plati troškove krivičnog postupka u iznosu od 250 € u roku od 15 dana od dana pravosnažnosti, pod prijetnjom izvršenja.</span>
</p>
<p class="p1"></p>
<p class="p3">
<span class="s1">O b r a z l o ž e n j e</span>
</p>
<p class="p1"></p>
<p class="p4">
<span>        	Optužnim predlogom Osnovnog državnog tužilaštva u Baru Kt.br. 621/10 od 27.12.2010. godine stavljeno je na teret okrivljenom izvršenje krivičnog djela bliže opisanog u izreci presude. </span>
</p>
<p class="p4"></p>
<p class="p4">
<span>	Okrivljeni je u svojoj odbrani izjavio da se d</span><span class="s3">ana 16.05.2010. godine oko 14,20 časova, nalazio na parking prostoru u blizini Doma kulture u Baru, gdje se nalazi parking prostor vozila “Euro taxi”. U tom trenutku dobio je poziv od dispečera da ode u naselje Šušanj gdje je imao mušteriju. On je nakon toga došao do magistralnog puta Bar- Sutomore, na kolovoznoj traci koja je namijenjena za kretanje vozila u pravcu Bara nije bilo vozila, on je istu prešao i došao do središnje isprekidane linije, a u jednom trenutku je vidio da iz pravca centra grada nailazi jedno vozilo i on je se polako kretao vozilom marke „Škoda oktavia“ reg.ozn. ... vlasništvo Preduzeća „Euro taxi“. U tom trenutku    on je prednjim dijelom malo zahvatio kolovoznu traku za kretanje vozila iz pravca centra grada prema naselju Šušanj. Po njegovoj procjeni središnja linija na sredini kolovoza prolazila je ispod sredine njegovog vozila tako da je on prednjim dijelom bio na traci koja je bila namijenjena za kretanje vozila iz pravca centra grada u pravcu naselja Šušanj, a drugom polovinom na traci koja je namijenjena za kretanje vozila iz pravca naselja Šušanj prema centru grada. I ako je to vozilo koje se kretalo iz pravca grada imalo dovoljno prostora da prođe svojom trakom pretpostavlja da se taj vozač zbunio, vozilom je skrenuo u desno, napustio je kolovoz i lijevom stranom udario u stub ulične rasvjete. On je da ne bi ometao saobraćaj vozilom otišao malo naprijed i auto parkirao na sredini kolovoza, izašao je i otišao do tog vozila da vidi da nema povređenih. U vozilu marke „Alfa romeo“ na mjestu vozača nalazilo se jedno muško lice, a pored njega jedna ženska osoba. Taj muškarac je bio vezan pojasem, a ženska osoba nije i nakon određenog vremena ona je počela da se žali na bol u vratu nakon čega je ženska osoba od strane nekih prijatelja odvezena u Bolnicu radi ukazivanja pomoći. On je prije započinjanja kretanja po magistralnom putu uključio lijevi pokazivač pravca. U trenutku nailaska vozila „Alfa romeo“ polako se kretao jer je pretpostavio da će vozač tog vozila shvatiti njegovu namjeru da propusti njegovo vozilo i da se nakon njegovog prolaska uključi u saobraćaj na drugoj traci. Kolovoz je zbog kiše bio klizav.</span>
</p>
<p class="p4">
<span>           </span>
</p>
<p class="p4">
<span>      	U dokaznom postupku saslušan je svjedok oštećena K. B., i svjedok M. Z., pročitani su : </span><span class="s3">zapisnik o uviđaju UP PJ Bar br. 24-02-231-3898 od 16.05.2010. godine, nalaz i mišljenje vještaka saobraćajne struke M. Š. od septembra 2010. godine, nalaz i mišljenje sudskog vještaka medicinske struke K. N. od 7.11.2010. godine, izvršen je uvid u skicu lica mjesta.</span>
</p>
<p class="p4"></p>
<p class="p4">
<span>	Svjedok oštećena </span><span class="s1">K. B. </span><span>je izjavila da se da</span><span class="s3">na 16.05.2010. godine oko 14,20 časova nalazila u vozilu marke „Alfa romeo“ kojim je upravljao M. Z. na mjestu suvozača. Vraćali su se sa posla. M. imao vezan pojas, a da li je ona imala vezan pojas nije se mogla sjetiti. Tog dana padala je kiša i kolovoz je bio klizav. Dok su se kretali od pravca semafora u pravcu grada prema staroj benzinskoj pumpi i dolaskom u blizini Parohijskog doma ona je vidjela sa lijeve strane jedno vozilo koje dolazi i koje je započelo kretanje sa parking prostora kod Doma kulture, prema kolovoznoj traci na kojoj se nalazilo njihovo vozilo, u jednom trenutku to vozilo se našlo ispred njihovog vozila, M. nije mogao od tog vozila da prođe svojom trakom zbog čega je skrenuo u desno. Njihovo vozilo je izašlo van kolovoza i udarilo u stub ulične rasvjete i to prednjim desnim djelom vozila. U saobraćajnoj nezgodi ona je zadobila  blaži potres mozga i istegnuće vrata. Pridružila se krivičnom gonjenju i postavila imovinsko pravni zahtjev koji nije mogla da precizira.</span>
</p>
<p class="p1"></p>
<p class="p4">
<span>      	Svjedok </span><span class="s1">M. Z.</span><span> je izjavio da se dana 16.05.2010. godine oko 14,20 časova kretao vozilom marke „Alfa romeo“ reg.ozn..., koje je njegovo vlasništvo.  On je imao na sebi sigurnosni pojas, ali nije mogao se sa sigurnošću izjasniti da li je K. B. imala pojas. Tog dana padala je kiša i kolovoz je bio klizav i on je se kretao iz pravca centra grada u pravcu stare benzinske pumpe. Dolaskom ispred Parohijskog doma jedno vozilo koje je započelo kretanje sa lijeve strane sa parking prostora koje se nalazi ispred Doma kulture preprečilo mu je put, u mjeri da on nije mogao da prođe svojom kolovoznom trakom, nakon čega je on počeo da koči, zbog klizavog kolovoza nije mogao da zakoči i da bi izbjegao kontakt sa tim vozilom on je pokušao da okretanjem volana u desno izbjegne kontakt, međutim, desnim točkom je udario u ivičnjak, nakon toga je napustio kolovoz i vozilo je prednjim lijevim dijelom udarilo u stub ulične rasvjete. Tom prilikom njemu je otkinut prednji lijevi točak . U saobraćajnoj nezgodi on nije zadobio tjelesne povrede, a K. B. je zadobila tjelesne povrede zbog čega je upućena u bolnicu u Baru radi ukazivanja pomoći.</span>
</p>
<p class="p4"></p>
<p class="p4">
<span>   	Iz </span><span class="s3">zapisnika o uviđaju UP PJ Bar br. 24-02-231-3898 od 16.05.2010. godine</span><span> utvrđeno je vrijeme i mjesto saobraćajne nezgode, vozila i učesnici u saobraćajnoj nezgodi, opis lica mjesta, povrijeđena lica i oštećenja na vozilima. </span>
</p>
<p class="p4"></p>
<p class="p4">
<span class="s3"> 	Iz nalaza i mišljenja vještaka saobraćajne struke M. Š. od septembra 2010. godine utvrđeno je da je do saobraćajne nezgode došlo do propusta u vožnji od strane vozila marke „Škoda oktavia“ reg. oznake ..., jer nije ustupio prvenstvo prolaza vozaču vozila marke </span><span>»Alfa Romeo« reg.oznaka ..., koji se kretao ulicom Jovana Tomaševića i dolazio sa desne strane, putem zaustavljanja vozila u nivou lijeve ivice kolovoza, već se sa vozilom pokušao uključiti sa prostora kolovoza pristupne saobraćajnice koji vodi od Doma kulture prema ulici Jovana Tomaševića, na prostor ove ulice u trenutku kada se ulicom Jovana Tomaševića iz pravca centra grada prema naselju Šušanj nalazilo u kretanju vozilo marke »Alfa Romeo« na opasnoj prostornoj udaljenosti, usled čega je na ovaj način djelovao na vozača vozila „Alfa romeo“ da preduzme mjere usporenja i skretanja vozila sa kolovoza, što je dovelo do nalijetanja ovog vozila na fizičku prepreku-stub ulične rasvjete na priputnom zemljištu, po desnoj strani puta u smjeru kretanja, kojom prilikom je oštećena K. B., saputnik u vozilu »Alfa Romeo« zadobila tjelesne povrede, a na vozilu je nastupila materijalna šteta u iznosu od 2.900 €. Vozač vozila „Alfa romeo“ kretao se brzinom od 60 km/h, na mjestu na kome postoji opšte ograničenje brzine od 50 km/h, dakle, brzinom većom od dozvoljene, a nezgodu je mogao izbjeći da se kretao brzinom do 40 km/h. da se kretao brzinom u granicama dozvoljene brzine ne bi mogao izbjeći nezgodu, ali bi posledice bile progresivno manje. Propust vozača ovog vozila nije u uzročnoj vezi sa nastalom nezgodom.  </span>
</p>
<p class="p4"></p>
<p class="p4">
<span class="s3"> 	Iz nalaza i mišljenja sudskog vještaka medicinske struke K. N. od 7.11.2010. godine utvrđeno je da je oštećena K. B. zadobila laku tjelesnu povredu - </span><span>nagnječenje lijevog jagodičnog predjela sa pukotinskim prelomom lijeve jagodične kosti. Povreda je nastala usled udara glavom o šoferšajbnu vozila u kome se nalazila. </span>
</p>
<p class="p4"></p>
<p class="p5">
<span class="s3">U skici lica mjesta </span><span>predstavljen je izgled lica mjesta i položaj vozila nakon saobraćajne nezgode. </span>
</p>
<p class="p4">
<span>      </span>
</p>
<p class="p5">
<span class="s3">Optužnim predlogom predloženo je da se u dokaznom postupku pročita izvod iz kaznene evidencije na ime okrivljenog. Sud je zamolnicu za dostavljanje izvod uputio MUP Republike Srbije SUP Priboj. Navedeni Sekretarijat je zamolnicu primio 28.01.2011. godine, povratnica je ovom sudu vraćena dana 3.02.2011. godine. Kako do dana održavanja glavnog pretresa izvod iz kaznene evidencije sudu nije dostavljen, u nemogućnosti da se pribavi izvod donijeto je rješenje da se u dokaznom postupku neće se pribaviti i kao dokaz izvesti izvod iz kaznene evidencije na ime okrivljenog..</span>
</p>
<p class="p4"></p>
<p class="p4">
<span>            Ocjenom izvedenih dokaza  utvrđeno je da je okrivljeni učinio krivično djelo koje mu je stavljeno na teret. Okrivljeni je učinio krivično djelo upravljajući vozilom marke »Škoda Oktavia«, reg. oznaka ... Okrivljeni je započeo kretanje vozilom saobraćajnicom koja vodi od Doma kulture prema ul. Jovana Tomaševića. Dolaskom u ulicu Jovana Tomaševića okrivljeni nije ustupio prvenstvo prolaza, vozilu marke »Alfa Romeo« reg. oznake ..., kojim je ulicom Jovana Tomaševića upravljao M. Z., koji se kretao iz pravca centra grada u pravcu naselja Šušanj, usled čega je M. u cilju izbjegavanja kontakta preduzeo mjere usporenja i skretanja sa kolovoza, nakon čega je ostvario kontakt sa stubom ulične rasvjete, koji se nalazi iza desne ivice kolovoza. U saobraćajnoj nezgodi oštećena K. B. je zadobila laku tjelesnu povredu i to : nagnječenje lijevog jagodičnog predjela sa pukotinskim prelomom lijeve jagodične kosti. Vrsta i težina tjelesnih povreda koje su zadobili oštećeni utvrđena je iz jasnog i stručnog nalaza i mišljenja vještaka medicinske struke K.N. </span>
</p>
<p class="p4"></p>
<p class="p4">
<span>	Činjenično stanje predstavljeno u dispozitivu utvrđeno je iz odbrane okrivljenog, iskaza oštećene K. B. i svjedoka M. Z., zapisnika o uviđaju, skice lica mjesta i nalaza i mišljenja vještaka saobraćajne struke M. Š. Oštećena i svjedok su u bitnom saglasno opisali tok saobraćajne nezgode. Njihovi iskazi se razlikuju samo u pogledu mjesta kontakta vozila sa stubom ulične rasvjete, jer je oštećena izjavila da je u pitanju prednji desni dio vozila, dok je svjedok M. Z. izjavio da je u pitanju prednji lijevi dio vozila, a što je utvrđeno i iz zapisnika o uviđaju. Navedeno razlikovanje ne dovodi u pitanje istinitost iskaza oštećene, jer je oštećena po ocjeni suda jasno i detaljno opisala tok saobraćajne nezgode. Okrivljeni je u svojoj odbrani izjavio da je vozilom zahvatio dio kolvozne trake kojom se kretao M. Z., ali da je </span><span class="s3">pretpostavio da će vozač tog vozila shvatiti njegovu namjeru da propusti njegovo vozilo i da se nakon njegovog prolaska uključi u saobraćaj na drugoj traci. Činjenica da je došlo do saobraćajne nezgode ukazuje da je procjena okrivljenog bila pogrešna. </span>
</p>
<p class="p4"></p>
<p class="p4">
<span>       	Saobraćajna nezgoda je nastala kao posledica propusta u vožnji okrivljenog, jer se nije pridržavao saobraćajnih propisa iz čl. 22 st.1 Zakona o bezbjednosti saobraćaja na putevima kojom je propisano vozač koji namjerava da na putu izvrši neku radnju vozilom (uključivanje vozilom u saobraćaj, pomjeranje vozila udesno ili ulijevo, mijenjanje saobraćajne trake, preticanje, obilaženje, zaustavljanje, skretanje udesno ili ulijevo, polukružno okretanje, vožnja unazad, prestrojavanje i sl.), smije da otpočne takvu radnju samo ako se prethodno uvjerio da to može da učini bez opasnosti za druge učesnike u saobraćaju ili imovinu, vodeći pri tom računa o položaju vozila, pravcu i brzini kretanja. Okrivljeni je radnju uključivanja vozilom u saobraćaj započeo a da se prethodno nije uvjerio da to može da učini bez opasnosti za druge učesnike u saobraćaju, što je rezultiralo nastankom saobraćajne nezgode.   </span>
</p>
<p class="p4"></p>
<p class="p4">
<span>      	Okrivljeni je bio svjestan da usled predstavljenog načina vožnje može ugroziti bezbjednost saobraćaja, odnosno ostvariti zabranjenu posledicu, ali je olako držao da će je moći spriječiti ili da ona neće nastupiti. U odnosu na krivično djelo ugrožavanje javnog saobraćaja iz čl. 339. st.3 u vezi st.1. Krivičnog zakonika okrivljeni je postupao sa svjesnim nehatom. </span>
</p>
<p class="p4">
<span>      </span>
</p>
<p class="p4">
<span>      	Sud je u izreci presude precizirao optužni predlog navodeći da se M. Z. kretao ulicom Jovana Tomaševića iz pravca centra grada u pravcu Sutomora, jer je u optužnom predlogu navedeno da se kretao ulicom Jovana Tomaševića iz pravca Sutomora prema centru grada. Ocijenjeno je da izreka presude preciznije predstavlja utvrđeno činjenično stanje, da se navedenim preciziranjem ostaje u okviru istog životnog događaja i da se ne narušava identitet optužnog predloga i presude.</span>
</p>
<p class="p4">
<span>      </span>
</p>
<p class="p5">
<span>Odlučujući se za krivičnu sankciju prema okrivljenom sud je cijenio sve olakšavajuće i otežavajuće okolnosti iz čl. 42 Krivičnog zakonika. Od olakšavajućih okolnosti sud je cijenio porodične prilike okrivljenog jer je oženjen i otac jednog djeteta.  Otežavajućih okolnosti na strani okrivljenog nije bilo. Ocijenjeno je da prema okrivljenom nije potrebno izricanje efektivne kazne zatvora, da će se izricanjem uslovne osude prema okrivljenom u potpunosti postići svrha izricanja uslovne osude i na taj način dovoljno uticati da u buduće ne vrši krivična djela. </span>
</p>
<p class="p4"></p>
<p class="p4">
<span>      	Odluka o imovinsko pravnom zahtjevu zasniva se na odredbi čl. 212 st.2 ZKP. Oštećena K. B. je postavila imovinsko pravni zahtjev koji nije precizirala. Oštećena sudu nije dostavila ni jedan dokaz na osnovu koga bi se moglo odlučiti o osnovanosti imovinsko pravnih zahtjeva, a kako podaci iz krivičnog postupka nisu pružali osnov ni za potpuno ni za djelimično presuđenje, a njihovo pribavljanje bi vodilo znatnom odugovlačenju postupka, sud je uputio oštećenu da imovinskopravni zahtjev ostvari u parničnom postupku.</span>
</p>
<p class="p4">
<span>      </span>
</p>
<p class="p4">
<span>           Odluka o troškovima zasniva se na odredbi čl.202 st.1 ZKP-a. Dosuđeni iznos se odnosi na plaćanje nalaza i mišljenja vještaka saobraćajne struke u iznosu od 104,50 €, nalaza i mišljenja vještaka medicinske struke u iznosu od 88,00 € i troškove rada suda koji su određeni prema trajanju, složenosti krivičnog postupka i imovinskim prilikama okrivljenog.</span>
</p>
<p class="p4"></p>
<p class="p4">
<span>           Na osnovu izloženog odlučeno je kao u izreci presude</span>
</p>
<p class="p4"></p>
<p class="p3">
<span class="s1">OSNOVNI SUD U BARU</span>
</p>
<p class="p3">
<span class="s1">Dana 22.02.2011. godine</span>
</p>
<p class="p1"></p>
<p class="p1"></p>
<p class="p1">
<span class="s1">      ZAPISNIČAR,					       			  S U D I J A</span>
</p>
<p class="p1">
<span class="s1">      M. M. 			               		           G. Š.</span>
</p>
<p class="p1"></p>
<p class="p1">
<span>					                               </span>
</p>
<p class="p1">
<span class="s1">PRAVNA POUKA</span><span>:Protiv ove presude može se </span>
</p>
<p class="p1">
<span>izjaviti žalba Višem sudu u Podgorici u roku od</span>
</p>
<p class="p1">
<span>8 dana od dana prijema pismenog otpravka.</span>
</p>
<p class="p1">
<span>Žalba se predaje ovom sudu u dva primjerka.</span>
</p>
<p class="p1"></p>
<p class="p1"></p>
<p class="p1"></p>
<p class="p1">
<span class="s1">DNA</span><span>:  -1 x ODT</span>
</p>
<p class="p1">
<span>            -1 x okrivljenom </span>
</p>
<p class="p1">
<span>            -1 x oštećenoj K. B.  nakon pravosnažnosti  </span>
</p>
<p class="p1">
<span>            - u spise  </span>
</p>
<p class="p1"></p>
<p class="p1"></p>
<p class="p6"></p>
<p class="p6"></p>


</body>
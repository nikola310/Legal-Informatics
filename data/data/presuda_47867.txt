<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:justify;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
</style>
<meta content="milosav.zekic" name="author">
</head>
<body class="b1 b2">
<p class="p1">
<span>OSNOVNI SUD U ROŽAJAMA</span>
</p>
<p class="p1">
<span>K.br. 264/10</span>
</p>
<p class="p2"></p>
<p class="p2">
<span>U IME NARODA</span>
</p>
<p class="p2"></p>
<p class="p1">
<span>	OSNOVNI SUD U ROŽAJAMA, kao prvostepeni krivični sud i to sudija Milosav Zekić, kao sudija pojedinac, uz učešće zapisničara Azre Dacić, rješavajući po optužnom predlogu Osnovnog državnog tužilaštva Rožaje Kt.br. 288/10 od 17.12.2010.g. podnijet protiv optuženog T. E. iz Rožaja, zbog krivičnog djela laka tjelesna povreda iz čl. 152. st. 2. u vezi st. 1. Krivičnog zakonika, nakon održanog glavnog i javnog pretresa u prisustvu Zamjenika Osnovnog državnog tužioca Selmanović Armina i optuženog, a u odsustvu oštećenog H. S., dana 31.05.2011.g. donio je i javno objavio</span>
</p>
<p class="p1"></p>
<p class="p1"></p>
<p class="p2">
<span>P R E S U D U</span>
</p>
<p class="p2"></p>
<p class="p1">
<span>	Optuženi T. E. JMBG ., od oca A. i majke N., rodj. H., rodjen ..g. u Bijelom Polju, živi u Rožajama- Ul. "Karavanski put" bb, drž. CG, pismen, završio 6 razreda osnovne škole, nezaposlen, neoženjen, odslužio vojni rok 2002.g. u Bačkoj Topoli, siromašnog imovnog stanja, osudjivan presudom Osnovnog suda Rožaje K.br. 16/05 od 27.12.2005.g. zbog krivičnog djela iz čl. 375. st. 3. u vezi st. 1. KZ RCG na kaznu zatvora u trajanju od 6 mjeseci uslovno za 1 godinu, presudom Višeg suda Bijelo Polje K.br. 6/08 od 23.02.2008.g. zbog krivičnog djela iz čl. 300. st. 2-1 KZ CG na kaznu zatvora u trajanju od 2 godine i 3 mjeseca, presudom Osnovnog suda Rožaje K.br. 167/10 od 19.11.2010.g. zbog krivičnog djela iz čl. 239. st. 1. u vezi čl. 23. KZ CG na kaznu zatvora u trajanju od 3 mjeseca i presudom Osnovnog suda Rožaje K.br. 260/10 od 31.01.2011.g. zbog krivičnih djela iz čl. 376/1 KZ i čl. 253/1 KZ na jedinstvenu kaznu zatvora u trajanju od 6 mjeseci, </span>
</p>
<p class="p1"></p>
<p class="p1"></p>
<p class="p2">
<span>K R I V    J E</span>
</p>
<p class="p1"></p>
<p class="p1">
<span>	Što je,</span>
</p>
<p class="p1">
<span>	dana 05.12.2010.g. oko 17,15 h ispred kafića "Tina" u Ul. "13. juli" u Rožajama, lako tjelesno povrijedio oštećenog H. S., na način što je istog udario kuhinjskim nožem dužine sječiva 18 cm-sredstvom podobnim da tijelo teško povrijedi ili zdravlje teško naruši u predjelu lijeve ruke, nanoseći mu laku tjelesnu povredu u vidu posjekotine u predjelu lakta lijeve ruke,</span>
</p>
<p class="p1">
<span>	-čime je izvršio krivično djelo laka tjelesna povreda iz čl. 152. st. 2. u vezi st. 1. Krivičnog zakonika,</span>
</p>
<p class="p1">
<span>	pa ga sud primjenom pomenutog zakonskog propisa i čl. 4, 13, 15, 32, 36, 42. Krivičnog zakonika i čl. 364. Zakonika o krivičnom postupku</span>
</p>
<p class="p1"></p>
<p class="p1"></p>
<p class="p1">
<span>					O S U DJ U J E</span>
</p>
<p class="p1"></p>
<p class="p1">
<span>	NA KAZNU ZATVORA u trajanju od 45 (četrdesetpet) dana.</span>
</p>
<p class="p1">
<span>	Da plati ovome sudu na ime troškova krivičnog postupka iznos od 148,00 eura.</span>
</p>
<p class="p1">
<span>	Da plati ovome sudu na ime paušala iznos od 40,00 eura, sve u roku od 15 dana po pravosnažnosti ove presude.</span>
</p>
<p class="p1">
<span>	Oštećeni H. S. se radi ostvarivanja odštetnog zahtjeva upućuje na gradjansku parnicu.</span>
</p>
<p class="p1"></p>
<p class="p1"></p>
<p class="p2">
<span>O b r a z l o ž e nj e</span>
</p>
<p class="p1"></p>
<p class="p1">
<span>	Osnovno državno tužilaštvo iz Rožaja, podnijelo je ovome sudu optužni predlog Kt.br. 288/10 od 17.12.2010.g. protiv optuženog T. E. iz Rožaja, zbog krivičnog djela laka tjelesna povreda iz čl. 152. st. 2. u vezi st. 1. Krivičnog zakonika (KZ).</span>
</p>
<p class="p1">
<span>	Na glavnom pretresu Zamjenik ODT-a Selmanović Armin je precizirao činjenični opis djela iz optužbe u pogledu vrste povrede koju je zadobio oštećeni kao u dispozitivu ove presude, dok su u ostalom dijelu činjenični opis i pravna kvalifikacija ostali neizmijenjeni. Predložio je da sud optuženog oglasi krivim zbog krivičnog djela koje mu je optužbom stavljeno na teret i da ga osudi na kaznu po zakonu.</span>
</p>
<p class="p1">
<span>	Optuženi je na glavnom pretresu održanom 31.01.2011.g. istakao da ne želi da iznese svoju odbranu. U toku dokaznog postupka optuženi je istakao da je dana 05.12.2010.g. prolazio pored kafića "Tina" koji se nalazi u Ul. "13. juli" u Rožajama, kojom prilikom su ga ispred kafića pokušali napadnuti H. S. i H. E., te je odgurnuo E., a zatim izvadio kuhinjski nož dužine sječiva oko 18 cm i upozorio S. da ga slučajno ne napadne. Tada ga je S.dohvatio rukom-šakom za nož i prilikom otimanja oko noža se posjekao. Istakao da H. E. u kritičnom momentu nije bio na lice mjesta, već nekoliko metara udaljen od njih, tako da je moguće da nije vidio momenat kada se S. povrijedio tj. posjekao na nož.</span>
</p>
<p class="p1">
<span>	Na glavnom pretresu održanom dana 31.05.2011.g. optuženi je djelimično izmijenio iskaz, tako što je naveo da je kritičnog dana bio na izlet u prirodi sa H.E. gdje su konzumirali alkohol. Kod sebe je imao jedan kuhinjski nož dužine sječiva oko 18 cm koji je nosio za pojasom. Kada su se vratili sa izleta i kretali ulicom "13. juli" u Rožajama oko 17,15 časova sreo se sa oštećenim Halilović Samirom, koji mu je vidio nož za pojasom i pokušao isti da mu oduzme, u čemu ga je on sprečavao. Da je u jednom momentu izvadio nož iza pojasa i držao ga u ruci, dok je S.i dalje pokušavao da mu ga oduzme i tom prilikom se posjekao na oštricu noža. Istakao je da sa S. tada nije bio H. E., te da je istina ovo što je kazao na ovom pretresu, a ne ono na ranijem pretresu. Predložio je da ga sud oslobodi od optužbe, jer nije izvršio djelo koje mu je optužbom stavljeno na teret.</span>
</p>
<p class="p1">
<span>	Po ovoj krivičnopravnoj stvari, sud je izveo dokaze: saslušao svedoka H. E., po saglasnosti stranaka pročitao iskaze svedoka M.R., H. E. i nalaz i mišljenje vještaka medicinske struke Dr P. J. date na pretresu od 31.01.2011.g., pročitao službenu zabilješku Ispostave Rožaje od 05.12.2010.g., potvrdu o privremeno oduzetim predmetima Ispostave Rožaje br. 35/03-4791 od 05.12.2010.g., izvještaj ljekara specijaliste JZU Opšte bolnice Berane br. 6326/1828 od 08.12.2010.g., otpusnu listu sa epikrizom JZU OPšte bolnice Berane br. 6326/2010 od 08.12.2010.g., konstataciju na zapisniku od 31.01.2011.g. da je izvršen uvid u nož kojim je optuženi povrijedio oštećenog i uvid u izvod iz kaznene evidencije na ime optuženog, dok nije neposredno saslušao svedoke M. R., H.E. i vještaka medicinske struke Dr P. J., obzirom da je iskaze ovih svedoka i nalaz i mišljenje vještaka sa ranijeg pretresa pročitao na ovom pretresu, i nije saslušao svedoka H. S., obzirom da isti nije dostupan sudu, jer se nalazi u inostranstvu bez bliže adrese, a sud je našao da je činjenično stanje u dovoljnoj mjeri utvrdjeno za presudjenje već izvedenim dokazima, te bi se odlaganjem pretresa radi saslušanja ovog svedoka, kao i neposrednog saslušanja imenovanih svedoka i vještaka čiji su iskazi sa ranijeg pretresa pročitano na ovom pretresu, samo nepotrebno odugovlačio postupak, a činjenično stanje bi ostalo neizmijenjeno. </span>
</p>
<p class="p1">
<span>	Cijeneći odbranu optuženog i sve izvedene dokaze kako pojedinačno, tako i u medjusobnoj vezi u smislu čl. 360. st. 2. Zakonika o krivičnom postupku (ZKP), sud je nesumnjivo utvrdio sledeće činjenično stanje:</span>
</p>
<p class="p1">
<span>	Da se optuženi dana 05.12.2010.g. oko 17,15 časova sreo sa oštećenim H. S. ispred kafića "Tina" koji se nalazi u ulici "13. juli" u Rožajama, kojom prilikom se mašio kuhinjskog noža dužine sječiva oko 18 cm koji predstavlja sredstvo podobno da tijelo teško povrijedi ili zdravlje teško naruši i istim udario oštećenog u predjelu lakta lijeve ruke i nanio mu laku tjelesnu povredu u vidu posjekotine.</span>
</p>
<p class="p1">
<span>	Ove činjenice utvrdjuju se iz iskaza svedoka H. E., navoda iz službene zabilješke Ispostave Rožaje, potvrde o privremeno oduzetim predmetima, nalaza i mišljenja vještaka medicinske struke Dr P. J. i medicinske dokumentacije, a djelimično i iskaza optuženog.</span>
</p>
<p class="p1">
<span>	Naime, iz iskaza svedoka H. E. proizilazi da je kritičnog dana sjedio u kafiću "Tina" sa oštećenim H. S. i nešto poslije 17 časova izašao je iz kafića u namjeri da podje u klub penzionera da igra karte, dok je oštećeni ostao u kafiću. Da je ispred kafića na ulici je sreo optuženog i nakon što se mimoišao sa njim čuo je neku svadju, te se okrenuo i vidio da se optuženi i oštećeni raspravljaju, kojom prilikom se stvorila gužva. Da se vratio da vidi o čemu se radi i vidio je da se oni drže rukama i da je oštećeni povrijedjen tj. da mu teče krv iz lijeve ruke. Da je optuženi tada pobjegao sa lica mjesta, a oštećenog su prevezli u Dom zdravlja Rožaje gdje mu je ukazana ljekarska pomoć. Da mu je oštećeni kazao da ga je napao optuženi i povrijedio kuhinjskim nožem, te da se sa njim nije otimao oko noža.</span>
</p>
<p class="p1">
<span>	Iz nalaza i mišljenja vještaka medicinske struke Dr P.J. i navoda iz medicinske dokumentacije proizilazi da je oštećeni H. S. kritičnog dana zadobio laku tjelesnu povredu u vidu posjekotine u predjelu lakta lijeve ruke koja je nanijeta oštrim predmetom  kao što je nož i slično sječivo.</span>
</p>
<p class="p1">
<span>	Iz službene zabilješke Ispostave Rožaje od 05.12.2010.g. proizilazi da je optuženi kritičnog dana povrijedio oštećenog kuhinjskim nožem nakon čega je pobjegao sa lica mjesta, te su ga službenici Ispostave Rožaje sustigli i oduzeli mu nož koji je držao u desnoj ruci i priveli u Ispostavu, dok je oštećeni pošao u Dom zdravlja Rožaje gdje mu je ukazana ljekarska pomoć zbog povreda koje mu je nanio optuženi u predjelu lijeve ruke.</span>
</p>
<p class="p1">
<span>	Iz potvrde o privremeno oduzetim predmetima od 05.12.2010.g. proizilazi da je od optuženog kritičnog dana privremeno oduzet kuhinjski nož.</span>
</p>
<p class="p1">
<span>	Imajući u vidu iskaz svedoka H.E. koji je sud prihvatio kao jasan, objektivan i uvjerljiv, a dovodeći isti u vezu sa nalazom i mišljenjem vještaka medicinske struke Dr P. J. koji je sud prihvatio kao objektivan i stručan, kao i u vezu sa  navodima iz navedenih pismeno izvedenih dokaza, zaista se nedvosmisleno utvrdjuje prednje činjenično stanje. Na to upućuje i iskaz optuženog, u dijelu u kojem ne spori da je kritičnog dana kod sebe imao kuhinjski nož dužine sječiva oko 18 cm, da se ispred kafića "Tina" sreo sa oštećenim i da je oštećeni zadobio povrede od noža koji je on prethodno izvadio iza pojasa, te dovodeći to u vezu sa iskazima imenovanog svedoka i vještaka i navodima iz navedenih pismenih dokaza, zaista nema sumnje ud rugačije činjenično stanje.</span>
</p>
<p class="p1">
<span>	Medjutim, optuženi se u početku brani da je bio napadnut od oštećenog i H. E., kojom prilikom je odgurnuo E., a zatim izvadio kuhinjski nož, koji je oštećeni pokušao da mu oduzme i dohvatio rukom-šakom za nož i posjekao se, da bi na pretresu od 31.05.2011.g. izmijenio iskaz ističući da sa oštećenim u kritičnom momentu nije bio H.E., te da je oštećeni pokušao da mu oduzme nož dok ga je nosio za pojasom u čemu ga je on sprečavao nakon čega je izvadio isti iza pojasa, te se oštećeni posjekao pokušavajući da mu isti oduzme. </span>
</p>
<p class="p1">
<span>	Iskaz optuženog, u ovom dijelu, sud nije prihvatio, obzirom da je isti neobjektivan, neuvjerljiv, nelogičan, protivurječan sam sa sobom i dokazima izvedenim u postupku, iz kojih nesumnjivo proizilazi da je optuženi u kritičnom momentu napao oštećenog i istog udario kuhinjskim nožem u predjelu lakta lijeve ruke, a ne u predjelu lijeve šake kako to navodi optuženi i nanio mu povredu u vidu posjekotine, tako da optuženi sa ovakvom odbranom smišljeno i sračunato nastoji da izbjegne krivičnopravnu odgovornost. </span>
</p>
<p class="p1">
<span>	Sud je cijenio i iskaze svedoka M. R. i H.E., pa je našao da isti nemaju uticaja na drugačiji zaključak, obzirom da se iz iskaza svedoka M. R. vidi da je ispred kafića primijetio neku gužvu, da je vidio optuženog u toj gužvi, ali da ne zna da li se svadjao sa nekim i da li je neko povrijedjen, jer nije prilazio do tog mjesta, dok se iz iskaza svedoka H.E., vidi da je više puta prolazio sa optuženim pored ovog kafića, ali se ne sjeća da se optuženi svadjao sa oštećenim, niti sa bilo kim drugim i da je bilo koga povrijedio nožem početkom decembra mjeseca 2010.g..</span>
</p>
<p class="p1">
<span>	Dakle, u postupku je utvrdjeno da je optuženi dana 05.12.2010.g. oko 17,15 h ispred kafića "Tina" u Ul. "13. juli" u Rožajama, lako tjelesno povrijedio oštećenog H. S., na način što je istog udario kuhinjskim nožem dužine sječiva 18 cm-sredstvom podobnim da tijelo teško povrijedi ili zdravlje teško naruši u predjelu lijeve ruke, nanoseći mu laku tjelesnu povredu u vidu posjekotine u predjelu lakta lijeve ruke.</span>
</p>
<p class="p1">
<span>	Imajući u vidu utvrdjeno činjenično stanje u postupku, sud je djelimično izmijenio činjenični opis djela iz optužbe i prilagodio ga utvrdjenom činjeničnom stanju smatrajući da time nije povrijedjen identitet optužbe i presude.</span>
</p>
<p class="p1">
<span>	Cijeneći psihički odnos optuženog prema učinjenom djelu, sud je našao da je isti bio svestan svog djela tj. svestan da oštećenom nanosi povredu sredstvom podobnim da tijelo teško povrijedi ili zdravlje teško naruši, znajući za protivpravnost radnje i posledice i to je htio, pa je postupao sa direktnim umišljajem.</span>
</p>
<p class="p1">
<span>	Iz ovakvog iznijetog i utvrdjenog činjeničnog stanja nesumnjivo proizilazi da su u radnjama optuženog sadržani svi bitni elementi krivičnog djela lake tjelesna povreda iz čl. 152. st. 2. u vezi st. 1. KZ, za koje djelo je sud istog oglasio krivim i osudio ga na kaznu zatvora u trajanju od 45 (četrdesetpet) dana.</span>
</p>
<p class="p1">
<span>	Prilikom odlučivanja o izboru vrste i visine kazne, sud je imao sve okolnosti koje utiču da kazna bude veća ili manja iz čl. 42. KZ, pa je optuženom kao olakšavajuće okolnosti cijenio njegovu nezaposlenost i siromašno imovno stanje, dok je kao otežavajuću okolnost istom cijenio njegovu raniju osudjivanost.</span>
</p>
<p class="p1">
<span>	Cijeneći navedene okolnosti, kao i stepen nastupele posledice, okolnosti pod kojima je djelo izvršeno i držanje optuženog nakon izvršenog djela, sud je optuženog osudio na kaznu zatvora u naznačenom trajanju, ubijedjen da je izrečena kazna srazmjerna težini učinjenog krivičnog djela i stepenu krivice optuženog i da će se sa istom uticati na optuženog da ubuduće ne vrši bilo kakva krivična djela i da će vaspitno djelovati na druge da ne čine ista ili slična djela.</span>
</p>
<p class="p1">
<span>	Na osnovu čl. 202. u vezi čl. 199. st. 2. tač. 1. i 3. ZKP, sud je obavezao optuženog da plati ovome sudu na ime troškova krivičnog postupka iznos od 148,00 eura koji troškovi se odnose na ime troškova za dovodjenje optuženog iz Zatvora Bijelo Polje i troškova za vještačenje.</span>
</p>
<p class="p1">
<span>	Na osnovu čl. 202. u vezi čl. 199. st. 2. tač. 9. i st. 3. ZKP u vezi čl. 2. Uredbe o izmjenama Uredbe o naknadi troškova u sudskim postupcima, sud je obavezao optuženog da plati ovome sudu na ime paušala iznos od 40,00 eura.</span>
</p>
<p class="p1">
<span>	Na osnovu čl. 212. st. 2. ZKP oštećeni Halilović Samir se radi ostvarivanja odštetnog zahtjeva upućuje na gradjansku parnicu.	</span>
</p>
<p class="p1"></p>
<p class="p1">
<span>	OSNOVNI SUD U ROŽAJAMA, dana 31.05.2011.g.</span>
</p>
<p class="p1"></p>
<p class="p1"></p>
<p class="p1">
<span>Zapisničar,							S U D I J A,</span>
</p>
<p class="p1">
<span>Azra Dacić s.r.						Milosav Zekić  s.r.</span>
</p>
<p class="p1"></p>
<p class="p1">
<span>PRAVNA POUKA: Protiv ove presude može se izjaviti žalba u roku od 8 dana od dana prijema iste i to Višem sudu u Bijelom Polju, a preko ovog suda. </span>
</p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;}
.p1{text-align:justify;hyphenate:auto;font-family:Times New Roman;font-size:14pt;}
.p2{text-align:center;hyphenate:auto;font-family:Times New Roman;font-size:14pt;}
.p3{text-align:justify;hyphenate:auto;font-family:Times New Roman;font-size:12pt;}
.p4{text-align:start;hyphenate:auto;font-family:Times New Roman;font-size:12pt;}
</style>
<meta content="jadranka.pavlovic" name="author">
</head>
<body class="b1 b2">
<p class="p1">
<span class="s1">Posl.br.P.26/2012</span>
</p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1">
<span>	</span><span class="s1">OSNOVNI SUD U KOLAŠINU</span><span>, kao prvostepeni parnični po sudiji Jadranki Pavlović sa zapisničarom Vlahović Nadom u pravnoj stvari tužiteljice </span><span class="s1">mldb. Š. G.</span><span>, zastupane po zakonskom zastupniku majci T.Z., iz B., a obje zastupane po punomoćniku S. D., advokatu, iz P.protiv tuženog </span><span class="s1">Š. M.</span><span>, iz K., zastupanog po punomoćniku O. I., advokatu, iz P., radi izmjene odluke o izdržavanju, v.s. 300,00 €, nakon ročišta za glavnu raspravu održanog i zaključenog dana  14.09.2012. godine, dana 12.10.2012. godine donio je</span>
</p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p2">
<span class="s1">P R E S U D U</span>
</p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1">
<span>	</span><span class="s1">DJELIMIČNO SE USVAJA</span><span> tužbeni zahtjev tužiteljice pa se mijenja presuda Osnovnog suda u Kolašinu P.br.. od 20.04.2010. godine u pogledu obaveze tuženog da doprinosi izdržavanju mldb. tužiteljice, pa se obavezuje tuženi da na ime svoje zakonske obaveze izdržavanja mldb. Š. G. plaća mjesečno iznos od 200,00 € počev od 01.03.2012. godine pa ubuduće i to uplatom na žiro račun zakonske zastupnice mldb. tužiteljice majke T. Z. do 15 u mjesecu za tekući mjesec.</span>
</p>
<p class="p1"></p>
<p class="p1">
<span>	Preostali dio tužbenog zahtjeva kojim je mldb. tužiteljica tražila da joj tuženi iz istog osnova plaća još po 100,00 € mjesečno </span><span class="s1">ODBIJA SE</span><span> kao </span><span class="s1">NEOSNOVAN</span><span>.</span>
</p>
<p class="p1"></p>
<p class="p1">
<span>	Obavezuje se tuženi da tužiteljici naknadi troškove postupka u iznosu od 147,00 € sve prednje u roku od 15 dana po pravosnažnosti presude pod prijetnjom izvršenja.</span>
</p>
<p class="p1"></p>
<p class="p1"></p>
<p class="p2">
<span class="s1">O b r a z l o ž e n j e</span>
</p>
<p class="p1"></p>
<p class="p1"></p>
<p class="p1"></p>
<p class="p1">
<span>	Tužiteljica je u tužbi, podnesku i preko svog punomoćnika na raspravnim ročištima navela da je presudom Osnovnog suda u Kolašinu P.br.. od 20.04.2010. godine obavezan tuženi  da na ime izdržavanja mldb. G. plaća po 150,00 € mjesečno na ruke zakonskog zastupnika majke . Da je od momenta donošenja presude prošlo dvije godine da su se samim tim povećale i potrebe izdržavanja da je mldb. G. učenica II razreda XIV B. g., da su potrebe djeteta u srednjoj školi mnogo veće nego što su bile u vrijeme odredjivanja alimentacije kada je mldb. G. bila u VIII razredu. Da otac mldb. G. , tuženi Š. M.je šef  B. p. "O." te da prima zaradu 700,00 €. Da je i sam način predaje novca predstavljao otežavajuću okolnost mldb. G.jer je novac slat autobusom ili vozom pa je mldb. G. morala sama ići da preuzima novac jer njena majka radi dvije smjene kao zubni asistent. Da tuženi svoju obavezu plaćanja alimentacije nije izvršavao na vrijeme već  sa odredjenim zakašnjenjima pa tužiteljica shodno tome smatra da osim uvećanja iznosa alimentacije tuženi alimentaciju ubuduće treba da plaća na žiro račun zakonskog zastupnika mldb. Š. G.. Predlaže da sud donese presudu kojom će izmijeniti presudu Osnovnog suda u Kolašinu P.br.. utoliko što će obavezati tuženog da od 01.03.2012. godine pa ubuduće na ime svog dijela doprinosa za izdržavanje mldb. kćerke G.plaća iznos od 300,00 € mjesečno. Da su se potrebe izdržavanja uvećale jer mldb. tužiteljica nije više dijete već djevojka, stariji maloljetnik čiji psiho fizički razvoj zahtijeva mnogo više sredstava nego ranije. Da je aktivni član P. d. "P." čija mjesečna članarina iznosi 45,00 €, a pohadja Fitnes časove koji nijesu nužni ali su potrebni mldb. G.kako bi održala kontakt sa svojom generacijom i barem u tome i sličnim aktivnostima našla zadovoljstvo koje joj je uskraćeno nepružanjem očinske ljubavi jer je otac ne posjećuje niti održava kontakt sa njom. Da G. pohadja i kurs engleskog jezika koji joj majka plaća 50,00 € mjesečno, a engleski jezik je veoma bitan u životu svakog čovjeka. Da mjesečna zakupnina za stan u kojem mldb. G. živi sa majkom iznosi 230,00 € da plaća komunalije i to info stan koji obuhvata grijanje, vodu, kanalizaciju, naknadu za zaštitu voda, iznošenje smeća, zajedničku električnu energiju i drugo po 50,00 € mjesečno, telefon fiksni i mobilni 20,00 €, kablovsa televizija i internet 14,00 € mjesečno. Da ne treba posebno objašnjavati  koliki značaj u obrazovanju i informisanju ima internet. Da  mldb. G. je primorana da povremeno uzima i privatne časove što iznosi 30 do 40,00 € mjesečno. Da hrana neophodna za život košta minimum 150,00 e u koje troškove ulaze osnovne namirnice i sredstva za higijenu. Da kao i svako drugo dijete njenog uzrasta i G. ima svoj džeparac za školu koji joj je neophodan za užinu što mjesečno iznosi oko 40,00 € a zatim troškovi prevoza 10 do 15,00 €. Da se u školi često organizuju kulturno umjetničke priredbe, koncerti, zašta se takodje svakomjesečno G. daje  iznos 10-15,00 €. Da ima potrebu da barem jednom nedeljno izadje sa društvom u bioskop ili na piće zašto joj u gradu kakav je B. treba najmanje 10,00 €. Da odjeća i obuća djevojke njenog uzrasta zahtijeva najmanje 50,00 € mjesečno. Povremeno troškovi frizera i drugog a nekada i neplanirani troškovi učine da ukupna cijena života mldb. G.i njene majke prelaze iznos od 800,00 € mjesečno  koje troškove zakonski zastupnik mldb. G. nije u mogućnosti da pokrije i pored svih žrtvi koje radi toga čini radeći po dvije smjene kao stomatološki tehničar da bi G.obezbijedila što sigurniji i ugodniji život. Da  je tuženi kreditno zadužen radi adaptacije i proširenja turističkog objekta te je  imovinsko stanje tuženog  uvećano  jer tuženi raspolaže i dodatnim sredstvima mimo zarade pa je samim tim i u većoj mogućnosti da više doprinosi izdržavanju  djeteta nego do sada. Da iznos od 150,00 € koji tuženi sada plaća na ime izdržavanja je  više nego mali sa aspekta potreba koje tužiteljica ima i koje su neophodne za njen sveoukupni psihofizički razvoj. Konačno predlaže da sud tužbeni zahtjev usvoji i tuženog obaveže na plaćanje troškova postupka.</span>
</p>
<p class="p1"></p>
<p class="p1">
<span>	Tuženi je u odgovoru na tužbu i preko svog punomoćnika na raspravnim ročištima osporio tužbeni zahtjev navodeći  da se od donošenja presude P.br.. potrebe mldb. tužiteljice nijesu povećale niti su se okolnosti u tolikoj mjeri promijenile što bi opravdavalo odredjivanje doprinosa za izdržavanje u dvostrukom iznosu. Da je tuženi od 04.07.2008. godine još u vrijeme trajanja braka kreditno zadužen da mjesečna obaveza po kreditu iznosi 312,18 €, da već dosudjeno izdržavanje iznosi 150,00 € te bi svako dalje uvećanje doprinosa za izdržavanje  imalo za posledicu ugrožavanje minimuma egzistencije tuženog. Da je tuženi od donošenja presude P.br.. uredno izvršavao obaveze plaćanja doprinosa za izdržavanje bez ikakvih problema slanjem novca zakonskom zastupniku mldb. kćerke. Da nije prihvatljiv model koji predlaže tužiteljica medjunarodnim plaćanjem jer to podrazumijeva plaćanje visokih provizija što bi bespotrebno išlo na štetu kako tuženog tako i mldb. tužiteljice. Konačno predlaže da sud odbije tužbeni zahtjev i tužiteljicu obaveže na plaćanje troškova postupka.</span>
</p>
<p class="p1"></p>
<p class="p1">
<span>	Sud je u dokaznom postupku proveo sledeće dokaze:</span>
</p>
<p class="p1"></p>
<p class="p1">
<span>	Izvršio uvid u presudu Osnovnog suda Kolašin P.br.. od .. godine , u instrukcije K. b. AD B., u izvod iz matične knjige rodjenih za mldb. tužiteljicu, u izvod iz matične knjige vjenčanih za roditelje mldb. tužiteljice, u potvrdu P. k."P." u potvrdu F. k. "F. F.", u potvrdu škole za strane jezike "K.", u račun za utrošenu električnu energiju info stana, u račun interneta, u ugovor o turističkom kreditu, u obračun zarade za tuženog, u potvrdu o visini zarade za  zakonskog zastupnika mldb. tužiteljice T. Z., u ugovor o kreditu sa planom otplate za T. Z., saslušao mldb. tužiteljicu u svojstvu parnične stranke, saslušao zakonskog zastupnika mldb. tužiteljice i tuženog  Š. M.</span>
</p>
<p class="p1"></p>
<p class="p1">
<span>	Ocjenom provedenih dokaza cijenjenih u smislu čl.9 ZPP te dovodjenjem istih u vezu sa navodima parničnih stranaka sud nalazi:</span>
</p>
<p class="p1"></p>
<p class="p1">
<span>	Presudom Osnovnog suda Kolašin P.br.. od .. godine razveden je brak zakonskog zastupnika mldb. tužiteljice i tuženog te je mldb. tužiteljica povjerena na dalju brigu, vaspitanje i izdržavanje majci. Istom presudom obavezan je tuženi da na ime doprinosa za izdržavanje mldb. kćerke G. mjesečno plaća iznos od 150,00 €.</span>
</p>
<p class="p1"></p>
<p class="p1">
<span>	Medju strankama je nesporno da mldb. tužiteljica živi sa majkom da je starosti 17 godina i pohadja II razred gimnazije.</span>
</p>
<p class="p1"></p>
<p class="p1">
<span>	Predmet spora predstavlja zahtjev mldb. tužiteljice za izmjenu odluke o doprinosu tuženog njenom izdržavanju.</span>
</p>
<p class="p1"></p>
<p class="p1">
<span>	Iz navoda zakonskog zastupnika mldb. tužiteljice njene majke T. Z. utvrdjeno je da mldb. tužiteljica  živi sa majkom u B. u iznajmljenom stanu na V. površine 37 m2 za koji plaća zakupninu od 230,00 € mjesečno . Da je stan veoma blizu XIV B. g. koju pohadja mldb. G. tako da ista ne koristi prevoz do škole. Da su prethodno živjele na K. takodje u iznajmljenom stanu gdje je zakupnina iznosila 200,00 €, da su struja i komunalije iste u svakom dijelu B. s tim što bi razliku zakupnine plaćali za prevoz do škole. Da je do sada otac G.slao alimentaciju svakomjesečno ali nekada sa zakašnjenjem. Da se primopredaja novca vršila na B. p. na C. ili na Ž. s.što je nebezbjedno. Da je zaposlena u stomatološkoj ordinaciji pa radi podmirenja potreba svojih i svoga djeteta je prinudjena da radi u dvije smjene, da je morala da prisustvuje i stomatološkim promocijama vikendom kako bi zaradila što više novca tako da je imala manje vremena da provodi sa G.. Da G.povremeno ima potrebu da uzima  časove iz odredjenih predmeta, da pohadja kurs engleskog jezika, da joj je jako bitno da ima više garderobe i obuće te da je iznos od 150,00 € koji joj otac daje ispod dostojanstva. Da otac ne posjećuje G. ne zna kada je bolesna, da mu nije poznato da posjećuje psihologa , pa bi taj nedostatak mogao kompenzovati davanjem nekog većeg novačanog iznosa. Da Gabrijela kao i djevojke njenog uzrasta ima potrebu da vikendom izadje sa drugaricama da joj je bitno kako izgleda i šta će da obuče. Da povremeno imaju i druge troškove kao što su ljekarski pregledi, rodjendani njenih drugarica. Da je prestala da radi u dvije smjene tako da  nema mogućnost da obezbijedi dodatne prihode koje je ranije obezbedjivala zamjenom odsutnog radnika u stomatološkoj ordinaciji i primala dvostruku zaradu. Da njena zarada iznosi ukupno 400,00 €. Da je i sama bila prinudjena da podigne kredit od 1.950,00 € na pet godina radi podmirenja tekućih troškova. Da iznos alimentacije  od 150,00 € utvrdjen presudom o razvodu braka nije dogovorila sa tuženim već da je to bio dogovor mldb. tužiteljice sa svojim ocem kojeg je ona prihvatila.</span>
</p>
<p class="p1"></p>
<p class="p1">
<span>	Mldb. tužiteljica u svom iskazu je navela da joj je nakon razvoda braka roditelja otac svakomjesečno slao iznos od 150,00 € da joj takav način plaćanja alimentacije ne odgovara jer mora da izlazi iz škole da bi preuzela novac. Da je učenica srednje škole, odličan djak medjutim da bi postigla dobre rezultate nije joj dovoljan samo trud već je primorana da povremeno uzima časove iz matematike, hemije i latinskog. Da engelski jezik uči u školi medjutim da smatra da je to nedovoljno da treba da usavrši znanje engleskog jezika da je završila II stepen u junu mjesecu a da zbog nedostatka novca nije upisala III stepen. Da pohadja Fitnes klub, a da je  član P. k. "P.". Da majka podmiruje njene potrebe na način što plaća stan, kupuje hranu i garderobu, knjige, da joj je otac ponekad slao i veći iznos 160,00 , 170,00 ili 180,00 € da ju je znao odvesti u P. i kupiti joj nešto od garderobe ali da to sada ne čini. Da zimski i ljetnji raspust provodi u K. te da je ljetos prvi put pošla na more sa drugaricama koje troškove je finansirala njena majka. Da škola organizuje ekskurziju koja košta 330,00 €, da ponekad ima potrebu za pružanjem zdravstvenih usluga koje se plaćaju.</span>
</p>
<p class="p1"></p>
<p class="p1">
<span>	Tuženi u svom iskazu  u svojstvu parnične stranke je naveo da je izdržavanje koje je odredjeno  presudom kojom je brak razveden dogovoreno sa G. majkom te da G. na taj dogovor nije ni mogla uticati. Da kredit koji je podigao nije namjenski utrošio jer je dugo bio nezaposlen da je imao svoje dugove i obaveze čak i zelenaške dugove koje je sa ovim kreditom podmirio. Da se zaposlio 06.10.2009. godine a da je kredit bio podignut i utošen prije toga . Da  po osnovu kredita ima mjesečnu obavezu  od 312,00 € da 150,00 € je već odredjeno izdržavanje mldb. tužiteljice da njegovi troškovi prevoza do radnog mjesta iznose 150,00 € mjesečno tako da mu od zarade ostaje svega 60,00 do 80,00 € . Da od tih sredstava plaća struju i komunalije tako da trenutno živi od pomoći majke i njene kuhinje. Da planira da zaključi novi brak medjutim da ga u tome sprečava nedostatak novca. Da je sa mldb. G. imao dobre odnose koji su se poremetili uglavnom zbog njenih stalnih zahtjeva za novac, da je vrijeme krize da bi joj kao otac davao više jer je to njegovo jedino dijete medjutim da za to nema mogućnosti. Da radi na radnom mjestu gdje ne može koristiti nijedan slobodan dan. Da G. nosi skupu i markiranu garderobu da se kreće u krugovima  dječjeg džet seta u B. što smatra da nije dobro, da je zbog toga jako žalostan i ne smatra da takve njene prohtjeve treba da ispunjava. Da sa 150,00 € koje joj on daje i sa tolikim iznosom koji bi joj obezbijedila majka a imajući u vidu kolike su plate u S. da bi G.mogla sasvim pristojno da živi i da se oblači. Da je kredit koji je podigao  podignut u vrijeme trajanja braka kada nije bio zaposlen a ni njegova supruga nije bila zaposlena pa je svakog mjeseca njoj i djetetu slao 500,00 € u B.. Da nema drugih primanja osim zarade koju ostvaruje da živi u kući sa majkom penzionerom te da nema drugih obaveza za izdržavanje. Da majka mldb. tužiteljice radi u dvije smjene ne sa razloga da bi podmirila troškove mldb. G. već da bi otplatila stan svoje tetke kako bi u budućnosti mogla da dobije taj stan.</span>
</p>
<p class="p1"></p>
<p class="p1">
<span>	Iz obračuna zarade za tuženog se utvrdjuje da neto zarada tuženog iznosi 705,73 €, dok se iz obračuna  zarade za majku mldb. tužiteljice i potvrde S. o. " DR K. " utvrdjuje da zarada iznosi 400,00 € mjesečno, iz  potvrde P. k. "P." se utvrdjuje da mldb. tužiteljica pohadja školu plivanja, da je član S. F. k., da je pohadjala kurs engleskog jezika u školi za strane jezike "K." , te iz računa za utrošenu električnu energiju , info stan i internet se utvrdjuju troškovi koje po tim osnovama ima majka mldb. tužiteljice.</span>
</p>
<p class="p1"></p>
<p class="p1">
<span>	Imajući uvidu utvrdjeno činjenično stanje sud nalazi da je tužbeni zahtjev tužiteljice djelimično osnovan. Naime članom  280 Porodičnog zakona Crne Gore je propisano da sud može na zahtjev izdržavanog lica ili lica koje je dužno da daje izdržavanje da poveća, snizi ili ukine izdržavanje dosudjeno ranijom odlukom suda, ako su se okolnosti na osnovu kojih je donijeta odluka kasnije izmijenile.</span>
</p>
<p class="p1"></p>
<p class="p1">
<span>	Odlučujući o zahtjevu mldb. tužiteljice za izmjenu odluke o izdržavanju sud nalazi da su se izmijenile okolnosti kako na strani mldb. tužiteljice kao primaoca izdržavanja tako i na strani tuženog kao davaoca izdržavanja. U vrijeme donošenja odluke o izdržavanju mldb. tužiteljica je imala 15 godina, pohadjala je osnovnu školu a u vrijeme podnošenja tužbe u ovoj pravnoj stvari mldb. tužiteljica  ima 16,5 godina, učenica je II razreda gimnazije. Stoga su izdaci potrebni za njeno obrazovanje, ishranu , odjeću, obuću, vannastavne aktivnosti povećani što iziskuje veća ulaganja oba roditelja. Majka mldb. tužiteljice sa kojom živi svakodobrno brine o mldb. tužiteljici, ulaže u njenu njegu i podizanje. Njeni prihodi su smanjeni jer više nema mogućnsot da radom u dvije smjene kao stomatološki asistent obezbedjuje dodatne prihode osim zarade od 400,00 € mjesečno. Stoga ista nije u mogućnosti da sa svojim prihodima i već dosudjenim izdržavanjem podmiri obaveze izdržavanja mldb. tužiteljice. Sa druge strane tuženi je u vrijeme donošenja odluke o izdržavanju bio nezaposlen, u medjuvremenu se zaposlio ostvaruje mjesečnu zaradu od 705,73 €, nema druge obaveze izdržavanja osim mldb. tužiteljice tako da sa dosudjenim iznosom nebi bila ugrožena njegova egzistencija.</span>
</p>
<p class="p1"></p>
<p class="p1">
<span>	Sud je prilikom odlučivanja o visini postavljenog tužbenog zahtjeva imao u vidu potrebe mldb. tužiteljice pa nalazi  da je korisno da mldb. tužiteljica pohadja časove plivanja, bude član F.k., pohadja časove engleskog jezika medjutim da isto nije nužno za njen noramalan psiho fizički razvoj , dok smatra neophodnim troškove ishrane , odjeće, obuće, troškove obrazovanja pa i povremene  dodatne časove iz pojedinih predmeta u kojim troškovima mora da učestvuje i tuženi. Sud je sa druge strane imao u vidu i potrebe tuženog koje se odnose na troškove njegove ishrane, garderobe,komunalija, prevoza do radnog mjesta, obaveze po kreditu kojim se zadužio u vrijeme trajanja braka a za potrebe bračne zajednice, jer su mldb. tužiteljica i njena majka i tada živjele u B. da je majka mldb. tužiteljice bila nezaposlena, pa je tuženi sredstva kredita upotrijebio i za njihovo izdržavanje. Dosudjivanje većeg iznosa od dosudjenog po ovoj presudi nema opravdanja jer i tuženi je mlada osoba koja ima svoje potrebe, planira da zasnuje novu porodicu. Dosudjenim iznosom izdržavanja i primanjima koja ostvaruje majka tužiteljice mldb. tužiteljica može imati pristojan život a sve ovo imajući u vidu opravdane potrebe mldb. tužiteljice i mogućnosti tuženog. Stoga nije opravdan zahtjev tužiteljice da se povećanjem iznosa na ime izdržavanja istoj kompenzuje nedovoljan kontakt sa drugim roditeljem, jer doprinos izdržavanju ne može imati karakter satisfakcije već se izdržavanje odredjuje prema stvarnim potrebama izdržavanog lica i mogućnostima davaoca izdržavanja.</span>
</p>
<p class="p1"></p>
<p class="p1">
<span>	Sa iznijetih razloga sud nalazi da su ispunjeni uslovi za izmjenu odluke o doprinosu izdržavanju sadržane u presudi  Osnovnog suda Kolašin P.br.. od .. godine. Mldb. tužiteljica ima pravo na doprinos izdržavanju prema ovoj presudi u iznosu od 200,00 € počev od podnošenja tužbe, ali kako je tužbom traženo od 01.03.2012. godine sud se kretao u granicama postavljenog zahtjeva.</span>
</p>
<p class="p1"></p>
<p class="p1">
<span>	Odluka o troškovima postupka donijeta je na osnovu čl.152 ZPP. tužilačka stranka je djelimično uspjela u sporu /1/3 /, jer iznos izdržavanja već dosudjen od 150,00 € nije bio predmet spora, tužiteljica je tražila još 150,00 € a dosudjeno joj je još 50,00 €. Pun. tužilačke stranke je tražio troškove postupka za sastav tužbe, za pristup punomoćnika  na dva održana ročišta, troškove za sastav podneska i stvarne troškove prevoza mldb. tužiteljice i njenog zakonskog zastupnika avionom na relaciji B.- P. i obrnuto. Nužni troškovi ovog postupka su  za sastav tužbe 75,00 €, za pristup punomoćnika na dva održana raspravna ročišta po 75,00 € što daje iznos od 225,00 € a srazmjerno uspjehu u sporu /1/3/ daje iznos od 75,00 €. Troskovi pisanja podneska, izjašnjenja na odgovor na tužbu nijesu nužni jer je punomoćnik izjašnjenje mogao dati na ročištu. Tužiteljica je tražila troškove prevoza avionom navodeći  da je prevoz avionom preporučen od ljekara medjutim iz izvještaja ljekara specijaliste od 08.09.2012. godine se utvrdjuje da je dijete dobrog opšteg stanja, da nema tegoba, da ide u školu  i da smije da putuje avionom što sve upućuje na zaključak da prevoz avionom nije bio nužan, pa je sud mldb. tužiteljici na ime troškova prevoza priznao iznos od 72,00 € u visini dvije povratne vozne karte na relaciji B. - K. i obrnuto za mldb. tužiteljicu i njenog zakonskog zastupnika. Posebno  je sud  vodio računa te je ročište u ovoj pravnoj stvari zakazao za dan 14.09.2012. godine / petak /, poslednji radni dan u sedmici vodeći računa da mldb. tužiteljica  što manje  izostaje iz škole a njen zakonski zastupnik sa posla. Tako ukupni nužni troškovi ovog postupka iznose  147,00 €.</span>
</p>
<p class="p1"></p>
<p class="p1"></p>
<p class="p1"></p>
<p class="p2"></p>
<p class="p2">
<span class="s1">OSNOVNI SUD U KOLAŠINU,</span>
</p>
<p class="p2">
<span class="s1">Dana, 12.10.2012. godine</span>
</p>
<p class="p1"></p>
<p class="p1"></p>
<p class="p1">
<span class="s1">Zapisničar,							      S U D I J A,</span>
</p>
<p class="p1">
<span class="s1">Nada Vlahović,						Jadranka Pavlović,</span>
</p>
<p class="p1"></p>
<p class="p1"></p>
<p class="p1"></p>
<p class="p3"></p>
<p class="p4"></p>


</body>
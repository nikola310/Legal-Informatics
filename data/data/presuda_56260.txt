<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.74930555in 1.0in 1.0in 1.0in;}
.s1{font-weight:bold;}
.s2{color:black;}
.s3{font-weight:bold;color:black;}
.p1{text-align:end;hyphenate:auto;font-family:Times New Roman;font-size:13pt;}
.p2{text-align:justify;hyphenate:auto;font-family:Times New Roman;font-size:13pt;}
.p3{text-align:center;hyphenate:auto;font-family:Times New Roman;font-size:13pt;}
.p4{text-indent:0.5in;text-align:justify;hyphenate:auto;font-family:Times New Roman;font-size:13pt;}
.p5{text-align:start;hyphenate:auto;font-family:Times New Roman;font-size:13pt;}
.p6{text-indent:0.5in;text-align:start;hyphenate:auto;font-family:Times New Roman;font-size:13pt;}
.p7{margin-left:2.5in;text-align:justify;hyphenate:auto;font-family:Times New Roman;font-size:13pt;}
.p8{text-indent:0.5in;margin-left:0.5in;text-align:justify;hyphenate:auto;font-family:Times New Roman;font-size:13pt;}
.p9{text-indent:0.5in;margin-right:0.05in;text-align:justify;hyphenate:auto;font-family:Times New Roman;font-size:13pt;}
.p10{text-indent:0.5in;margin-left:0.5in;text-align:center;hyphenate:auto;font-family:Times New Roman;font-size:13pt;}
.p11{text-align:start;hyphenate:auto;font-family:Times New Roman;font-size:12pt;}
</style>
<meta content="goran.scepanovic" name="author">
</head>
<body class="b1 b2">
<p class="p1">
<span class="s1">K.br. 398/12</span>
</p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p3">
<span class="s1">      </span>
</p>
<p class="p3">
<span class="s1">      U IME CRNE GORE</span>
</p>
<p class="p2"></p>
<p class="p4">
<span class="s1">OSNOVNI SUD U BARU</span><span>, kao prvostepeni krivični, sudija Goran Šćepanović, kao sudija pojedinac, sa zapisničarom Milijanom Minić, u krivičnom predmetu okrivljenog </span><span class="s1">HARIZAJ ELVIRA</span><span>, zbog krivičnog djela krađa iz čl. 239 st. 1 Krivičnog zakonika, po optužnom predlogu Osnovnog državnog tužilaštva u Baru Kt.br. 413/12 od 23.10.2012. godine, nakon održanog glavnog javnog pretresa u prisustvu zastupnika optužbe savjetnika Osnovnog državnog tužilaštva Vujović Sanje i okrivljenog, dana 20.06.2013. godine donio je i javno objavio.</span>
</p>
<p class="p2"></p>
<p class="p3">
<span class="s1">  P R E S U D U</span>
</p>
<p class="p2"></p>
<p class="p4">
<span class="s2">Okrivljeni </span><span class="s3">HARIJAZAJ ELVIR</span><span class="s2"> , od oca Tahira i majke Ćukrije, rođene Berišaj , rođen 3.10.1993. godine u Podgorici, sa prebivalištem u Podgorici, naselje Vrela Ribnička bb, državljanin Crne Gore, nepismen, nije išao u školu, oženjen, otac jednog maloljetnog djeteta, lošeg imovnog stanja, neosuđivan</span>
</p>
<p class="p2"></p>
<p class="p4">
<span class="s1">Na osnovu čl. 373 tačka 2. ZKP-a </span>
</p>
<p class="p2"></p>
<p class="p3">
<span class="s3">OSLOBAĐA SE OD OPTUŽBE</span>
</p>
<p class="p2"></p>
<p class="p2">
<span class="s2">	Da je : </span>
</p>
<p class="p2"></p>
<p class="p4">
<span>U noći 20/21.06.2012. godine, na terasi restorana koji se nalazi na Željezničkoj stanici u Sutomoru, Opština Bar, oduzeo tuđu pokretnu stvar, vlasništvo oštećenog Đukić Miomira jedan suncobran sa aluminijumskom konstrukcijom i natpisima »Jelen« pivo, veličine 3,5 x 3,5 m, u vrijednosti od 190 eura, na način što je iskoristio trenutak nepažnje oštećenog i sa terase restorana, oduzeo navedeni suncobran, u namjeri da njihovim prisvajanjem sebi pribavi protivpravnu imovinsku korist; </span>
</p>
<p class="p5"></p>
<p class="p6">
<span>-čime bi izvršio krivično djelo - </span><span class="s1">krađa iz č1.239. st.1. Krivičnog zakonika. </span>
</p>
<p class="p2">
<span>	</span>
</p>
<p class="p2"></p>
<p class="p4">
<span>Jer nije dokazano da je učinio djelo za koje je okrivljen.</span>
</p>
<p class="p2"></p>
<p class="p2">
<span>	Troškovi krivičnog postupka padaju na teret budžetskih sredstava suda.</span>
</p>
<p class="p2"></p>
<p class="p7">
<span class="s1">O b r a z l o ž e n j e</span>
</p>
<p class="p8"></p>
<p class="p4">
<span>Optužnim predlogom Osnovnog državnog tužilaštva u Baru Kt.br. 413/12 od 23.10.2012. godine, stavljeno je na teret okrivljenom izvršenje krivičnog djela bliže opisanog u dispozitivu.</span>
</p>
<p class="p8"></p>
<p class="p2">
<span>	Okrivljeni je u svojoj odbrani izjavio da</span><span class="s2"> se ne može sjetiti tačnog datuma, ali  zna da je u jutarnjim satima vozom doputovao u Bar u Sutomore, da bi se sa društvom kupao. Društvo i on su se kupali u moru, na plaži, kada je primijetio da je došao jedan čovjek krupniji, ne može se izjasniti koliko je godina imao, koji je optužio njega i njegovog druga Ramaj Roberta da su mu ukrali suncobran sa postoljem. On je tom čovjeku odgovorio da on nije ukrao navedeni suncobran i da je on došao u Sutomore da se kupa a ne da krade, međutim, on je bio uporan da su oni to uradili i ubrzo je nakon toga došla policija. Još jednom ponavlja da je u Sutomore došao u jutarnjim satima istog dana. Kada je odveden u policiju njega niko nije vodio na prepoznavanje.</span>
</p>
<p class="p2"></p>
<p class="p2">
<span>	</span><span class="s2">U dokaznom postupku saslušani su : svjedok oštećeni </span><span>Đukić Miomir, svjedok Ramaj Robert, pročitani su : </span><span class="s2">nalaz i mišljenje sudskog vještaka finansijske struke Krsta Šljivančanina od  19.10.2012. godine i izvod iz kaznene evidencije na ime okrivljenog UP PJ Podgorica br. 29-245/12-30298/2-4838 od 20.11.2012. godine.</span>
</p>
<p class="p2"></p>
<p class="p2">
<span class="s2">	Svjedok oštećeni </span><span class="s3">ĐUKIĆ MIOMIR</span><span class="s2"> je izjavio da</span><span class="s3"> </span><span class="s2">je u toku</span><span class="s3"> </span><span class="s2">ljeta 2012. godine bio zakupac kafane koja se nalazi na Željezničkoj stanici u Sutomoru. U toku noći 20/21.06.2012. godine sa terasa mu je odnijet jedan veliki suncobran bez postolja. On je na terasi inače imao 3 velika suncobrana sa oznakom »Jelen« pivo. Oduzeti suncobran je takođe imao oznaku »Jelen« pivo, bio je veličine 3,5 x 3,5 m i po njegovim  informacijama nov suncobran tih dimenzija košta oko 400 eura. Taj suncobran je bio star jednu godinu, koristio ga je drugu sezonu. Suncobran mu nikada nije vraćen, a od policije je obaviješten da su pronašli izvršioca. Policija je nakon što je prijavio krađu u njegovu kafanu dovela jedno lice i njemu saopštila da je to lice izvršilac, međutim, koliko se sjeća to lice koje je tada vidio, ne liči mu na lice koje vidi u sudnici kao okrivljenog. On se kao oštećeni ne pridružuje krivičnom gonjenju i ne postavlja imovinsko pravni zahtjev.</span>
</p>
<p class="p5"></p>
<p class="p9">
<span class="s2">Sud nije koristio kao dokaz iskaz oštećenog Osnovnim državnim tužilaštvom u Baru jer je isti saslušan u suprotnosti sa odredbama ZKP-a. </span><span>U stavu 2 čl. 262 ZKP-a propisano je: „Prilikom preduzimanja radnje iz stava 1 ovog člana, osumnjičenom i njegovom braniocu će se omogućiti da prisustvuju saslušanju, osim kad postoji opasnost od odlaganja ili to nije moguće iz drugih važnih razloga, pri čemu oni mogu postavljati pitanja svjedoku i iznositi svoje primjedbe”, dok je u stavu 3 propisano : “Saslušanje građanina u svojstvu svjedoka mora započeti prije isteka roka iz člana 259 stav 2 ovog zakonika, ali uz saglasnost građanina taj rok se može produžiti”. Dakle, u zakonu postoji obaveza da se o saslušanju svjedoka mora obavijestiti okrivljeni ili branilac, kojima će se omogućiti da prisustvuju saslušanju, osim ako postoji opasnost od odlaganja ili to nije moguće iz drugih važnih razloga, a ukoliko okrivljeni ili branilac ne prisustvuju saslušanju, a uredno su obaviješteni o danu i času saslušanja, tužilac ima pravo da sasluša svjedoka i bez prisustva okrivljenog ili branioca i zapisnik o saslušanju svjedoka može se koristiti kao dokaz na glavnom pretresu ukoliko je u zapisniku konstatovano da su okrivljeni i branilac obaviješteni o saslušanju. U zapisniku bi takođe morala biti navedena i konstatacija da li se saslušanje obavilo prije isteka roka iz čl. 259 st.2 ZKP-a, a ukoliko je taj rok prekoračen da li postoji saglasnost građanina da se taj rok produži. Kako je saslušanje oštećenog obavljeno u suprotnosti sa navedenim odredbama zakona sud je cijenio samo iskaz na glavnom pretresu.</span>
</p>
<p class="p5"></p>
<p class="p4">
<span class="s2">Svjedok maloljetni </span><span class="s3">RAMAJ ROBERT</span><span class="s2"> je izjavio da se ne može se sjetiti tačnog datuma, ali zna da je u jutarnjim satima sa Harizaj Elvirom doputovao u Sutomore gdje su se u toku dana kupali. On je u jednom trenutku želio da pronađe cigaretu, budući da je pušač i istu je pokušao da pronađe u kafićima koji se nalaze pored plaže, međutim, niko nije htio da mu da cigaretu, nije imao novac da kupi cigarete, i iz tog razloga je otišao prema Željezničkoj stanici. U jednoj kafani, u koju je ušao na vrata, zamolio je jednog čovjeka koji je tu radio da mu da jednu cigaretu, međutim, on je odmah zatvorio vrata, pozvao policiju i ubrzo je došla policija. Njega je policija optužila da je ukrao jedan suncobran. Njemu je  policija  saopštila da su suncobran ukrala dva lica i na pitanje s kim je on u Sutomoru, on je rekao da je došao sa Hajrizaj Elvirom. Napominje da Hajrizaj nije ni bio sa njim kada je ušao u tu kafanu. S obzirom da je on saopštio da je sa njim bio Hajrizaj Elvir, jedan policajac je sa vozilom otišao na sutomorsku plažu, budući da je on rekao da se Elvir nalazi na plaži i nakon određenog vremena on se vratio sa Elvirom, i tada su obojica vozilom odvezeni u policiju u Baru. On je u policiji bio izložen fizičkom maltretiranju, policajci su ga udarali drvenim palicama, gumenim kablom i iz tog razloga on je policiji saopštio da su oni ukrali taj suncobran i ako to nije tačno. On je zadobio udarce u predjelu glave, nadlaktice, dlanova, ali se za pružanje pomoći nije obraćao ljekaru.</span>
</p>
<p class="p5"></p>
<p class="p4">
<span class="s2">Iz nalaza i mišljenja sudskog vještaka finansijske struke Krsta Šljivančanina od  19.10.2012. godine utvrđena je vrijednost predmetnog suncobrana. </span>
</p>
<p class="p4"></p>
<p class="p4">
<span class="s2">Iz izvoda iz kaznene evidencije na ime okrivljenog UP PJ Podgorica br. 29-245/12-30298/2-4838 od 20.11.2012. godine utvrđeno je da okrivljeni nije osuđivan. </span>
</p>
<p class="p2"></p>
<p class="p4">
<span class="s2">Ocjenom izvedenih dokaza nije dokazano da je okrivljeni učinio krivično djelo koje mu je stavljeno na teret. </span>
</p>
<p class="p2"></p>
<p class="p4">
<span class="s2">Okrivljeni u svojoj odbrani nije priznao da je učinio krivično djelo navodeći da se nalazio na plaži kada je došao jedan čovjek koji je optužio njega i njegovog druga Ramaj Roberta da su mu ukrali suncobran sa postoljem, a nakon toga je došla policija. </span>
</p>
<p class="p4"></p>
<p class="p4">
<span class="s2">Svjedok mld Ramaj Robert je predmetni događaj opisao drugačije, navodeći da se okrivljeni nalazio na plaži kada je on ušao u jedan lokal na Željezničkoj stanici u Sutomoru, kada je jedan čovjek odmah zatvorio vrata, pozvao policiju i ubrzo je došla policija. Naknadno je policija na plaži pronašla okrivljenog. </span>
</p>
<p class="p4"></p>
<p class="p4">
<span class="s2">Očigledno je da su iskazi okrivljenog i svjedoka suprotni i neosnovani, jer jedino u čemu su saglasni jeste da su se kritičnog dana nalazili na plaži u Sutomoru. </span>
</p>
<p class="p4"></p>
<p class="p4">
<span class="s2">Sud je iz iskaza svjedoka oštećenog Đukić Miomira utvrdio  da je njemu oduzet suncobran, koji mu nikada nije vraćen, a da je nakon što je obaviješten da je pronađen izvršilac isti doveden u kafanu. Kada se iskaz svjedoka oštećenog dovede u vezi sa iskazom svjedoka mld Ramaj Roberta utvrđuje se da je on zaista bio u kafani oštećenog, ali da istog nije zadržao oštećeni već je istog dovela policija. </span>
</p>
<p class="p4"></p>
<p class="p4">
<span class="s2">Ni jednim izvedenim dokazom nije dokazano da je okrivljeni  oduzeo suncobran oštećenog. Okrivljeni nije zatečen u izvršenju krivičnog djela, svjedok mld Ramaj Robert okrivljenog nije označio kao izvršioca ili saizvršioca krivičnog djela, suncobran nije oduzet od okrivljenog. Iz dokaza koji su izvedeni na glavnom pretresu nema ni indicija, a ne dokaza da je okrivljeni uličio krivično djelo na način predstavljen u dispozitivu, iz kojih razloga je donijeta presuda kojom se okrivljeni oslobađa od optužbe na osnovu </span><span>čl. 373. tč. 2 ZKP.</span>
</p>
<p class="p2"></p>
<p class="p4">
<span>Odluka o troškovima krivičnog postupka zasniva se na odredbi čl. 230. st.1 ZKP, zbog čega troškovi krivičnog postupka padaju na teret budžetskih sredstava suda.</span>
</p>
<p class="p8"></p>
<p class="p8">
<span>Na osnovu izloženog odlučeno je kao u izreci presude.</span>
</p>
<p class="p8"></p>
<p class="p10">
<span class="s1">OSNOVNI SUD U BARU</span>
</p>
<p class="p10">
<span class="s1">Dana 20.06.2013. godine</span>
</p>
<p class="p8"></p>
<p class="p2">
<span class="s1">ZAPISNIČAR,					                      		  SUDIJA                    Milijana Minić				                           	    Goran Šćepanović</span>
</p>
<p class="p8">
<span> </span>
</p>
<p class="p8"></p>
<p class="p2">
<span class="s1">PRAVNA POUKA</span><span>:Protiv te presude može se </span>
</p>
<p class="p2">
<span>izjaviti žalba Višem sudu u Podgorici u roku od</span>
</p>
<p class="p2">
<span>8 dana od dana prijema pismenog otpravka.</span>
</p>
<p class="p2">
<span>Žalba se predaje ovom sudu u dva primjerka.</span>
</p>
<p class="p8"></p>
<p class="p8"></p>
<p class="p2">
<span class="s1">DNA</span><span>:- 1 x ODT</span>
</p>
<p class="p2">
<span>         - 1 x okrivljenom</span>
</p>
<p class="p2">
<span>         - 1 x oštećenom Đukić M</span>
</p>
<p class="p2">
<span>         -  u spise</span>
</p>
<p class="p11"></p>


</body>
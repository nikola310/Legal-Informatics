<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;}
.s2{color:black;}
.s3{font-weight:bold;color:black;}
.s4{font-family:Times;color:black;}
.p1{margin-left:5.0in;margin-top:0.16666667in;margin-bottom:0.041666668in;text-align:end;hyphenate:auto;keep-with-next.within-page:always;font-family:Times New Roman;font-size:13pt;}
.p2{text-indent:0.5in;margin-left:4.5in;text-align:start;hyphenate:auto;font-family:Times New Roman;font-size:13pt;}
.p3{text-align:center;hyphenate:auto;font-family:Times New Roman;font-size:13pt;}
.p4{text-indent:0.5in;text-align:justify;hyphenate:auto;font-family:Times New Roman;font-size:13pt;}
.p5{text-align:start;hyphenate:auto;font-family:Times New Roman;font-size:13pt;}
.p6{text-align:justify;hyphenate:auto;font-family:Times New Roman;font-size:13pt;}
.p7{text-indent:0.5in;text-align:start;hyphenate:auto;font-family:Times New Roman;font-size:13pt;}
.p8{text-align:justify;hyphenate:auto;font-family:Times;font-size:13pt;}
.p9{text-align:start;hyphenate:auto;font-family:Times;font-size:13pt;}
.p10{text-align:center;hyphenate:auto;font-family:Times;font-size:13pt;}
.p11{text-indent:0.5in;text-align:justify;hyphenate:auto;font-family:Times;font-size:13pt;}
.p12{margin-bottom:0.083333336in;text-align:start;hyphenate:auto;font-family:Times New Roman;font-size:13pt;}
.p13{text-align:start;hyphenate:auto;font-family:Times New Roman;font-size:12pt;}
</style>
<meta content=" " name="author">
</head>
<body class="b1 b2">
<p class="p1">
<span class="s1">  K. br. 357/10</span>
</p>
<p class="p2"></p>
<p class="p3">
<span class="s1">U IME NARODA</span>
</p>
<p class="p3"></p>
<p class="p4">
<span class="s1">OSNOVNI SUD U BARU</span><span>, kao prvostepeni krivični, u vijeću sastavljenom od sudije G. Š., kao predsjednika vijeća i sudija porotnika V. N. i P. M., kao članova vijeća, sa zapisničarom M. M. u krivičnom predmetu optuženog </span><span class="s1">K. A.</span><span>, zbog krivičnog djela falsifikovanje isprave iz čl. 412 st. 2 u vezi st. 1 Krivičnog zakonika, po optužnici Osnovnog državnog tužilaštva u Baru, Kt.br. 289/10 od 30.07.2010. godine, nakon održanog glavnog javnog pretresa u prisustvu zastupnika optužbe Osnovnog državnog tužioca M. M. i branioca optuženog G.S., u odsustvu optuženog advokata iz Ulcinja, dana 09.11.2010. godine donio je i javno objavio</span>
</p>
<p class="p5"></p>
<p class="p3">
<span class="s1">PRESUDU</span>
</p>
<p class="p5"></p>
<p class="p6">
<span>	Optuženi </span><span class="s1">K.  A., </span><span class="s2">od oca M. i majke Dž., rođene B., rođen ... godine u mjestu M., Republika K., sa prebivalištem u S. r., radnik, neoženjen, pismen, završio osnovnu školu, lošeg imovnog stanja, </span>
</p>
<p class="p5"></p>
<p class="p3">
<span class="s3">K r i v  j e:</span>
</p>
<p class="p5"></p>
<p class="p7"></p>
<p class="p7">
<span class="s2">Što je:</span>
</p>
<p class="p7"></p>
<p class="p4">
<span class="s2">Dana 13.06.2010. godine, oko 21,00 časova, na graničnom prelazu Gat V Luke Bar u Baru, prilikom ukrcaja na brod »Sveti Stefan« koji saobraća na liniji Bar-Bari upotrijebio lažnu javnu ispravu - boravišnu dozvolu, navodno izdatu od nadležnih organa Švajcarske, ser. br. ..., koja glasi na njegovo ime, na način što je istu pokazao radnicima policije na graničnom prelazu radi utvrđivanja identiteta,</span>
</p>
<p class="p6"></p>
<p class="p4">
<span>- čime je učinio krivično djelo </span><span class="s1">falsifikovanje isprave iz čl. 412 st. 2 u vezi st. 1 Krivičnog zakonika.</span>
</p>
<p class="p6"></p>
<p class="p8">
<span>            pa ga sud primjenom čl. 4, 32, 36 i 42 Krivičnog zakonika i čl. 359, 360 i 364  ZKP-a</span>
</p>
<p class="p9"></p>
<p class="p9"></p>
<p class="p10">
<span class="s1">OSUĐUJE</span>
</p>
<p class="p10"></p>
<p class="p11">
<span>Na kaznu zatvora u trajanju od 3 (tri) mjeseca u koju kaznu se uračunava vrijeme provedeno u pritvoru </span><span class="s2">od 14.06.2010. godine do 18.06.2010. godine. </span>
</p>
<p class="p4"></p>
<p class="p11">
<span>Prema optuženom na osnovu čl. 75 st.1  Krivičnog zakonika izriče se</span>
</p>
<p class="p11"></p>
<p class="p10">
<span class="s1">MJERA BEZBJEDNOSTI</span>
</p>
<p class="p10"></p>
<p class="p4">
<span>Kojom se od optuženog oduzima lažna </span><span class="s2">boravišna dozvola Švajcarske, ser. br. A16558885, na ime K.A.</span>
</p>
<p class="p4"></p>
<p class="p4">
<span>Optuženi je dužan da plati troškove krivičnog postupka u iznosu od 270 € u roku od 15 dana od dana pravosnažnosti, pod prijetnjom izvršenja.</span>
</p>
<p class="p3"></p>
<p class="p3">
<span class="s1">O b r a z l o ž e n j e</span>
</p>
<p class="p6"></p>
<p class="p4">
<span>Optužnicom Osnovnog državnog tužilaštva u Baru, Kt.br. 289/10 od 30.07.2010. godine stavljeno je na teret optuženom izvršenje krivičnog djela bliže opisanog u izreci presude. </span>
</p>
<p class="p4"></p>
<p class="p4">
<span class="s2">Glavni pretres je održan u odsustvu optuženog, na osnovu čl. 312 st. 2 ZKP-a, jer je optuženi nedostupan državnim organima, a kako je strani državljanin ocijenjeno je da postoje naročito važni razlozi da mu se sudi u odsustvu.  </span>
</p>
<p class="p4"></p>
<p class="p4">
<span class="s2">Optuženi je u svojoj odbrani izjavio da je predmetna švajcarska boravišna dozvola regularna. On je živio u Švajcarskoj u kantonu Laud, u blizini Lozane i to unazad 15 godina i 7 godina nije dolazio u Kosovo. Tada je i dobio boravišnu dozvolu. Zna da ona važi do 2013. godine, odnosno tamo su mu rekli da 2013 .godine može da dobije nešto kao pasoš kada mu istekne ta boravišna dozvola. Tu boravišnu dozvolu je dobio i u Ambasadi Švajcarske lično podigao. Došao je kombijem na granični prelaz u Baru i htio da otputuje u Italiju u Milano kod druga i zatim da nastavi dalje za Švajcarsku. Pogranični policajci mu nisu dozvolili da se ukrca i rekli mu da je dozvola falsifikovana. Prije 4 nedjelje je iz Švajcarske došao preko Albanije za Kosovo i to sve uz pomoć te boravišne dozvole i nije imao nikakvih problema.</span>
</p>
<p class="p4"></p>
<p class="p6">
<span>	U dokaznom postupku na saglasan predlog stranaka pročitan je iskaz svjedoka </span><span class="s2">B. S. iz prethodnog postupka, pročitani su : potvrda o privremeno oduzetim predmetima Ekspoziture GP Bar od 13.06.2010. godine, na ime optuženog K. A., nalaz i mišljenje vještaka grafologa J. Z. br. 109/10 od 30.06.2010. godine, izvještaj Ambasade Švajcarske u Beogradu br. 142.51- sld od 20.07.2010. godine, izvršen je uvid u boravišnu dozvolu Švajcarske br.A16558885.</span>
</p>
<p class="p6"></p>
<p class="p4">
<span>Svjedok </span><span class="s3">B. S. </span><span class="s2">je izjavila da je</span><span class="s3"> </span><span class="s2">ovlašćeni službenik UP GP Bar. Predmetnog dana 13.06.2010. godine sa svojim kolegom Š. G. obavljala je pasošku kontrolu putnika. Oko 21,00 časova na graničnom prelazu Luka Bar „Gat 5“ počeo je ukrcaj putnika na brod „Sveti Stefan“ i tom prilikom pasoškoj kontroli je pristupio putnik K.A. od oca M. i majke Dž., stalno nastanjen u mjestu S.R., R. K. Imenovani je tom prilikom prezentovao putnu ispravu R. Kosova br. K00588548 koja glasi na ime K. A. i boravišnu dozvolu R. Švajcarske br. ... koja glasi na isto ime. Kontrolom navedenih dokumenata posumnjali su u ispravnost švajcarske boravišne dozvole, pa su upotrebnom UV aparata primijetili da zaštita dokumenta nije odgovarajuća kao kod originalne boravišne dozvole. Upotrebom UV svijetla konstatovali su da nema potrebnog isijavanja zaštite na dokumentu, sito štampa na dokumentu je neodgovarajuća, a takođe neodgovarajuće je i isijavanje serijskog broja na dokumentu, kao i tačkasta forma koja nije kao na originalnom dokumentu. Kada su obavili razgovor sa putnikom, predočili su mu sumnju u ispravnost boravišne dozvole Švajcarske, ali je isti ostao pri tvrdnji da je dokument originalan iako nije imao objašnjenje na koji način je ulazio u zemlje Evropske unije sa prezentovanom putnom ispravom R Kosova u kojoj nema ulaznih pečata zemalja EU, a u koje je po njegovoj izjavi više puta ulazio. Lice su po ustanovljenim nepravilnostima priveli službenim licima UP PJ Bar na dalji postupak i od istog oduzeli putnu ispravu R. Kosova i boravišnu dozvolu R. Švajcarske o čemu su izdali potvrdu o privremeno oduzetim predmetima.</span>
</p>
<p class="p5"></p>
<p class="p4">
<span class="s2">Iz potvrde o privremeno oduzetim predmetima Ekspoziture GP Bar od 13.06.2010. godine, na ime optuženog K. A., utvrđeno je da su od optuženog oduzeti putna isprava Kosova broj ... i boravišna dozvola Švajcarske broj ....</span>
</p>
<p class="p4"></p>
<p class="p4">
<span class="s2">Iz nalaza i mišljenja vještaka grafologa J. Z. br. 109/10 od 30.06.2010. godine utvrđeno je da obrazac sporne boravišne dozvole (Federacija Švajcarska) serijskog broja A ... koja glasi na ime K. A., nije autentičan ohrazac za isto. Nadležni organ Federacije Švajcarske, boravišnu dozvolu oznake „C“ izdaje uglavnom na period do tri godine. Sada postojeći podatak za isto konstatovan na spornoj boravišnoj dozvoli glasi na period preko četrnaest godina.</span>
</p>
<p class="p4"></p>
<p class="p4">
<span class="s2">Iz izvještaja Ambasade Švajcarske u Beogradu br. 142.51- sld od 20.07.2010. godine utvrđeno je da K. A., rođen ... godine nije poznat u sistemu. Dozvola 0446/5945/3 pripada osobi ženskog pola po imenu K. S., rođenoj u S. .... godine.</span>
</p>
<p class="p4"></p>
<p class="p4">
<span class="s2">Uvidom u boravišnu dozvolu Švajcarske br... utvrđeno je da ista glasi na ime K. A. </span>
</p>
<p class="p5"></p>
<p class="p4">
<span class="s2">Kako je ocijenjeno da je činjenično stanje utvrđeno sud je donio rješenje da se u dokaznom postupku neće saslušati svjedok Š. Z.</span>
</p>
<p class="p6"></p>
<p class="p4">
<span class="s2">Optužnicom je predloženo da se u dokaznom postupku pročita službena zabilješka Uprave policije broj 142/10 od 13.06.2010. godine. Navedena službena zabilješka sadrži opisivanje toka predmetnog događaja od strane policajaca koji su vršili kontrolu, uključujući i interpretaciju razgovora sa optuženim, pa je ocijenjeno da službena zabilješka sa navedenom sadržinom ne može predstavljati dokaz u krivičnog postupku i donijeto je rješenje da se ista neće izvoditi kao dokaz </span>
</p>
<p class="p6"></p>
<p class="p4">
<span class="s2">Optuženi ima prebivalište u K. i kako bi pribavljanje izvoda iz kaznene evidencije vodilo odugovlačenju krivičnog postupka donijeto je rješenje da se u dokaznom postupku neće kao dokaz izvesti izvod iz kaznene evidencije na ime optuženog. </span>
</p>
<p class="p6"></p>
<p class="p4">
<span>Ocjenom izvedenih dokaza utvrđeno je da je optuženi učinio krivično djelo koje mu je stavljeno na teret. Optuženi u svojoj odbrani ne priznaje da je učinio krivično djelo, navodeći da je predmetnu dozvolu boravka dobio od nadležnog organa. Utvrđeno je da je o</span><span class="s2">ptuženi je dana 13.06.2010. godine, oko 21,00 časova, došao na granični prelaz Gat V Luke Bar u Baru, sa namjerom da se ukrca na putnički brod „Sveti Stefan“ kojim bi otplovio u Italiju. Prilikom pasoške kontrole optuženi je pokazao lažnu boravišnu Švajcarske, ser. br. ..., koja glasi na njegovo ime. Iz nalaza i mišljenja vještaka grafologa J. Z. i izvještaja Ambasade Švajcarske u Beogradu utvrđeno je da je predmetna dozvola boravka lažna, jer ista pod tim serijskim brojem nije izdata na ime optuženog, a pored toga, obrazac dozvole nije autentičan. Kako dozvola boravka nije izdata od strane subjekta koji je označen kao izdavalac, ista je lažna javna isprava. Sud je iskaz svjedoka B. S. cijenio kao jasan, objektivan i saglasan sa pismenim dokazima, zbog čega mu je poklonio vjeru.  </span>
</p>
<p class="p4"></p>
<p class="p4">
<span>Utvrđeno je da je optuženi krivično djelo učinio sa direktnim umišljajem, da je bio svjestan da posjeduje lažnu javnu ispravu-dozvolu boravka, a utvrđena je i njegova namjera da tu ispravu upotrijebi kao pravu. Optuženi je izjavio da je dozvolu boravka dobio od nadležnog organa, a kako je na nesumnnjiv način utvrđeno da nije, sud je odbranu optuženog cijenio kao neosnovanu i kao pokušaj izbjegavanja krivice. </span>
</p>
<p class="p4"></p>
<p class="p4">
<span>Sud je precizirao optužnicu navodeći da je krivično djelo učinjeno </span><span class="s2">oko 21,00 časova</span><span>, a ne oko 20,00 časova, koja činjenica je utvrđena iz iskaza svjedoka B. S. Utvrđeno je dase navedenim preciziranjem ne narušava identitet optužnice i presude. </span>
</p>
<p class="p4"></p>
<p class="p4">
<span>Sud je optuženog osudio na kaznu zatvora u trajanju od 3 mjeseca. Za krivično djelo</span><span class="s2"> falsifikovanje isprave iz čl. 412 st. 2 u vezi st. 1 </span><span>Krivičnog zakonika propisana je kazna zatvora u trajanju od 3 mjeseca do 5 godina. Na strani optuženog cijenjene su sve olakšavajuće i otežavajuće okolnosti iz čl. 42. Krivičnog zakonika. Od olakšavajućih okolnosti sud je cijenio da je pokušaj optuženog da otputuje u inostranstvo bio motivisan ekonomskim razlozima. Otežavajućih okolnosti na strani optuženog nije bilo. Sud je optuženog osudio na kaznu zatvora od 3 mjeseca, kao minimalnom kaznom koja po ocjeni suda odgovara težini učinjenog krivičnog djela i krivici optuženog i predstavlja mjeru koja je neophodna da bi se postigla svrha kažnjavanja.</span>
</p>
<p class="p4"></p>
<p class="p4">
<span>Na osnovu čl. 51 Krivičnog zakonika u kaznu zatvora optuženom je uračunato vrijeme provedeno u pritvoru </span><span class="s4">od 14.06.2010. godine do 18.06.2010. godine</span><span>.</span>
</p>
<p class="p4"></p>
<p class="p4">
<span>Sud je optuženom na osnovu čl. 75 st.1 Krivičnog zakonika izrekao mjeru bezbjednosti oduzimanja </span><span class="s2">boravišne dozvole Švajcarske, ser. br. ..., na ime K. A., kao predmeta koji je upotrijebljen za izvršenje krivičnog djela. </span>
</p>
<p class="p6"></p>
<p class="p4">
<span>Odluka o troškovima zasniva se na odredbi čl. 202 ZKP-a a ista se odnosi na troškove branioca po službenoj dužnosti u prethodnom postupku S. P. u iznosu od 125 €, troškove grafološkog vještačenja u iznosu od 88 € i troškove za rad suda, koji su određeni prema trajanju, složenosti krivičnog postupka i imovinskim prilikama optuženog.</span>
</p>
<p class="p4"></p>
<p class="p7">
<span>Na osnovu izloženog odlučeno je kao u izreci presude.</span>
</p>
<p class="p7"></p>
<p class="p3">
<span class="s1">OSNOVNI SUD U BARU</span>
</p>
<p class="p3">
<span class="s1">Dana 09.11.2010. godine</span>
</p>
<p class="p5"></p>
<p class="p5"></p>
<p class="p12">
<span class="s1"> ZAPISNIČAR,				      PREDSJEDNIK VIJEĆA-SUDIJA</span>
</p>
<p class="p5">
<span class="s1">M. M.	                                                              G. Š.</span>
</p>
<p class="p5"></p>
<p class="p5"></p>
<p class="p5"></p>
<p class="p5">
<span class="s1">PRAVNA POUKA</span><span>: Protiv ove presude može se izjaviti žalba</span>
</p>
<p class="p5">
<span>Višem sudu u Podgorici u roku od 15 dana od dana prijema</span>
</p>
<p class="p5">
<span>pismenog otpravka, preko ovog suda u dva primjerka.</span>
</p>
<p class="p7"></p>
<p class="p7"></p>
<p class="p7">
<span class="s1">DNA</span><span>:	  - 1 x ODT</span>
</p>
<p class="p5">
<span> 		  - 1 x oglasna tabla</span>
</p>
<p class="p5">
<span>		  - 1 x braniocu</span>
</p>
<p class="p7">
<span> 	  - u spise</span>
</p>
<p class="p13"></p>


</body>
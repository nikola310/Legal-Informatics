<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.s1{font-weight:bold;}
.p1{text-align:start;hyphenate:auto;font-family:Times New Roman;font-size:12pt;}
.p2{text-align:justify;hyphenate:auto;font-family:Times New Roman;font-size:12pt;}
.p3{text-align:center;hyphenate:auto;font-family:Times New Roman;font-size:12pt;}
</style>
<meta content="ljiljana.popovic" name="author">
</head>
<body class="b1 b2">
<p class="p1">
<span class="s1"> </span>
</p>
<p class="p2">
<span class="s1"> HYPERLINK "http://upload.wikimedia.org/wikipedia/commons/2/23/Coat_of_arms_of_Montenegro.svg" </span>
<!--Image link to '0.png' can be here-->
</p>
<p class="p2">
<span class="s1">										K.br.256/11</span>
</p>
<p class="p2"></p>
<p class="p2"></p>
<p class="p2">
<span>				</span><span class="s1"> 	 U IME  CRNE  GORE  </span>
</p>
<p class="p2"></p>
<p class="p2"></p>
<p class="p2">
<span>		Osnovni sud u Pljevljima, kao prvostepeni krivični sud,  po sudiji Ljiljani  Popović, uz sudjelovanje zapisničara Zore Leković, u krivičnom predmetu protiv optuženog K.A.iz P., koga brani G. M. advokat iz P., zbog krivičnog djela  izazivanje opšte opasnosti iz čl.327 st.4 u vezi st.3 i 1 Kz u sticaju sa krivičnim djelom nedozvoljeno držanje oružja  i eksplozivnih materija iz čl.403 st.1 Kz a po optužnom predlogu ODT Pljevlja Kt.br.306/11 od 12.12.2011. godine,  nakon održanog glavnog i javnog pretresa u prisustvu  zamjenika ODT P. Djurović Veljka, oštećenog T.M.,optuženog  K.A.i njegovog branioca advokata G. M., dana 06.12.2012. godine  donio je i javno  objavio </span>
</p>
<p class="p2"></p>
<p class="p2"></p>
<p class="p2">
<span>					</span><span class="s1">   P R E S U D U </span>
</p>
<p class="p2"></p>
<p class="p2"></p>
<p class="p2">
<span class="s1">		 Optuženi  K.A.,JMBG .....,</span><span>od oca Ž. i majke Z. rodjene V., rodjen u P. dana ......godine, sa prebivalitšem u P. Ul.,,,državljanin CG,neoženjen,bez djece, nezaposlen, pismen, završio gimnaziju,student , govori crnogorskim jezikom, lošeg imovnog stanja, osudjivan presudom  Osnovnog suda u P. K.br.125/08  od 26.08.2008.godine zbog krivičnog djela  teško djelo protiv  bezbjednosti javnog saobraćaja iz čl.348 st.1  u vezi čl.339 st.1 KZ CG  kažnjen jednu godinu zatvora  uslovno  dvije godine.   </span>
</p>
<p class="p2"></p>
<p class="p2">
<span class="s1">		 </span>
</p>
<p class="p2">
<span class="s1">		 </span>
</p>
<p class="p2"></p>
<p class="p2">
<span class="s1">		 			    K R I V     J E</span>
</p>
<p class="p2">
<span class="s1">                        </span>
</p>
<p class="p2">
<span class="s1">                         Što je:  </span>
</p>
<p class="p2"></p>
<p class="p2">
<span class="s1">		  </span><span>Dana 17.09.2011.godine  oko 02,40 časova  pored terase  kafe bara "S." u Ul.... u P., neovlašćeno, protivno čl.11 Zakona o oružju (Sl.list RCG broj 49/2004) nosio vatreno oružje-pištolj nepoznate marke  i kalibra  gdje je došlo do guranja i tuče  izmedju većeg broja mladića u kojoj su pored okrivljenog učestvovali Ab.M.,S.Ž., V.I., R.I., P.D., G.R., D.O., S.A.,T.M., K.G., V.V., B.N. i dr.,iako je bio svjestan da može učiniti krivično djelo ali je olako držao da  do toga neće doći ili da će to moći spriječiti pa je tom prilikom je okrivljenom K.  ispao pištolj, udario u betonsku podlogu  pri čemu je došlo do opaljenja  pa je rikošet projektila  pogodio  oštećenog T.M. nanijevši oštećenom T. laku tjelesnu povredu  ustrelinu  u predjelu desne strane grudnog koša,</span>
</p>
<p class="p2"></p>
<p class="p2">
<span class="s1">		 čime je izvršio krivično djelo izazivanje opšte opasnosti  iz čl.327 st.4  u vezi  st.3 i 1 Kz u sticaju sa krivičnim djelom nedozvoljeno držanje oružja i eksplozivnih  materija  iz čl.403 st.1 Kz,</span>
</p>
<p class="p2"></p>
<p class="p2">
<span class="s1">		pa mu sud na osnovu već citiranih zakonskih propisa te za krivično djelo  izazivanje opšte opasnosti iz čl.327 st.4 u vezi st.3 i 1 Kz i primjenom   članova 4,5,13, 16, 32, 33,36 i 42 Kz  a za krivično djelo  nedozvoljeno držanje oružja i eksplozivnih materija iz čl.403 st.1 Kz  primjenom članova 4,5,13,15,32,33,36,42,45 i 46 Kz  u t v r dj u j e </span>
</p>
<p class="p2"></p>
<p class="p2"></p>
<p class="p2">
<span class="s1">		a)  za krivično djelo  izazivanje opšte opasnosti  iz čl.327 st.4  u vezi st.3 i 1 Kz  kaznu zatvora u trajanju od  2 (dva) mjeseca </span>
</p>
<p class="p2"></p>
<p class="p2">
<span class="s1">		b)  za krivično djelo  nedozvoljeno držanje  oružja i eksplozivnih materija iz čl.403 st.1 Kz kaznu zatvora u trajanju od 30 (trideset) dana</span>
</p>
<p class="p2"></p>
<p class="p2">
<span class="s1">		 Pa ga sud primjenom čl.48 Kz te čl.226,229,239 i 374 ZKP-a</span>
</p>
<p class="p2"></p>
<p class="p2">
<span class="s1">	</span>
</p>
<p class="p3">
<span class="s1">O S U DJ U J E</span>
</p>
<p class="p3"></p>
<p class="p2"></p>
<p class="p2">
<span class="s1">		Na  jedinstvenu kaznu zatvora u trajanju od 2(dva)mjeseca i 15 (petnest) dana.		 </span>
</p>
<p class="p2"></p>
<p class="p2">
<span class="s1">		Optuženi je dužan platiti Budžetu Crne Gore na ime troškova krivičnog postupka iznos od 77,00 € kao i na ime paušala  iznos od 50,00 €,</span>
</p>
<p class="p2"></p>
<p class="p2">
<span class="s1">		 a sve ovo u roku od 15.dana po pravosnažnosti presude pod prijetnjom prinudnog izvršenja. </span>
</p>
<p class="p2"></p>
<p class="p2">
<span class="s1">		 Oštećeni T.M. radi ostvarivanja imovinsko pravnog zahtjeva  upućuje se na parnicu. </span>
</p>
<p class="p2"></p>
<p class="p2"></p>
<p class="p2">
<span>				</span><span class="s1">      O b r a z l o ž e nj e</span>
</p>
<p class="p2"></p>
<p class="p2"></p>
<p class="p2">
<span>		Osnovno državno tužilaštvo u P.optužnim predlogom Kt.br.306/11 od 12.12.2011. godine optužilo je K.A. iz P. da je izvršio krivično djelo  izazivanje opšte opasnosti iz čl.327 st.4 u vezi st.3 i 1 Kz u sticaju sa krivičnim djelom nedozvoljeno držanje oružja i eksplozivnih materija  iz čl.403 st.1 Kz a na način, mjesto i vrijeme  bliže opisano izrekom ove presude.Zamjenik ODT P.u završnoj riječi nakon analize izvedenih dokaza  ističući  da je u postupku nesumnjivo utvrdjeno da je optuženi izvršio krivična djela  koja su mu stavljena na teret optužnim predlogom  i predložio je da sud optuženog oglasi krivim i osudi po zakonu. </span>
</p>
<p class="p2"></p>
<p class="p2">
<span>		Oštećeni T.M.u završnoj riječi ističući da se pridružuje krivičnom gonjenju protiv optuženog  istakao je da će imovinsko pravni zahtjev  ostvarivati naknadno. </span>
</p>
<p class="p2"></p>
<p class="p2">
<span>		Optuženi  K.A. u odbrani datoj  u tužilaštvu  navodi  da je u noći izmedju  16/17.09.2011.godine nešto oko 02,00 časa  svratio u privatni klub"S."čiji je vlasnik V.I.te da je u taj klub često  izlazio sa svojim društvom pa je i te večeri ispred kluba se sreo sa A. M. i S. Ž.,došli su do pred klub a ispred kluba je već trajala neka rasprava izmedju K.G. i V.I. nešto su se raspravljali a kasnije je saznao da je K. htio da udje u objekat a V. koji je vlasnik kluba to mu nije dozvoljavao.Dok su tu stajali pojavila se veća grupa mladića i isti su pokušavali da udju u objekat.Optuženi je kazao da nezna  odakle se tu stvorilo još mladića ali tu su došli još neki momci  a neki izašli  iz kluba  i došlo je do opšteg meteža,guranja i udaranja.  Zajedno sa A.  i S.  utrčao je u gužvu  i počeli su da razdvajaju  grupu momaka koja je nasrnula na V. a te momke zna izvidjenja. Dok su ih razvadjali  niti je on koga tukao niti je ko njega udario  i dok je trajala  gužva  prostor nije bio osvijetljen, to se dešavalo sa strane ispod  kluba, u prolazu prema kućama  i dok je sve to trajalo neko je povikao " evo policije" nakon čega su se svi razbježali sa lica mjesta. Dok je tu stajao vidio je na nekih par metara sa strane  da leži jedan momak  a neko ga je podizao sa zemlje, saznao je da je taj momak koji je  ležao T.M. jer su komšije u Z. dok momke koji su podigli T. nije poznavao i T.je  sa dvojicom momaka  otišao iza zgrade. Optuženi je dalje kazao  da je on otišao svojoj kući  kao i da kritične prilike  nije primijetio  nikakve povrede na T.  a kako je T. povrijedjen nezna. Tvrdio je  da te noći nije imao pištolj  kod sebe niti ima ikakvo oružje, ni pod dozvolom ni kriveno  a dok je  trajalo guranje i opšti  metež ispred kafića  a on  sa drugovima razvadjao sukobljene mladiće  čuo je da je nešto puklo  ali mu to nije ličilo na pucanj  iz oružja  jer se slabije čulo  i ličilo mu je na petardu. Dodao je i to  da te noći nije konzumirao alkohol  i da u opšte ne pije  a za S. Ž. nezna da li je bio  u alkoholisanom stanju  misli  da je možda malo popio.Na glavnom pretresu  optuženi K. ne priznajući izvršenje  krivičnih djela ni  svoju krivicu  i ostajući pri odbrani datoj tužilaštvu  kazao je da su očevidci  dogadjaja  G.R., R.I., Ž.Lj., A.M., A.J., D.N., S.A. kao i policajac S.R. i oni  su bili prisutniispred lokala kad je nastala gužva  a svadbarski pištolj je kod njega nadjen prilikom  pretresa stana  i pregledan je  i on je isti predao  policiji  kao i da se nakon što je stigla policija  i nakon što su se  razbježali ispred lokala  i nakon što je čuo  riječi "evo policije"  bio je sa S. u momentu kad je stigla policija i tada odlazi kući  i više se nije  te noći vidjao sa Sokovićem  a koliko zna policajac S.R.je te noći bio gost lokala. Kazao je da je kritične večeri na sebi imao majicu i  donji dio  obične pamučne trenerke  i čim je vidio da dolazi policija udaljio se i otišao kući  jer su svi tako uradili pa i oštećeni  a kod njega kući policija je došla negdje  izmedju 05,00 i 05,30 časova  i probudila ga  i otišao  je sa policijom da da izjavu  i dao je u svojstvu svjedoka  jer su mu tako rekli  stim što su mu uzeli parafinsku rukavicu i to sa obje  ruke  i u policiji se zadržao do  09,00 časova. Misli da su policajci izvršili  pretres njegovog stana  tog jutra  dok je on u policiji čekao da da izjavu. Optuženi K.je tvrdio da ne posjeduje nikakvo vatreno oružje  ni pod dozvolom ni bez dozvole  a da njegov  otac posjeduje pištolj marke "M."  pod dozvolom  i prilikom pretresa stana  taj pištolj je oduzet njegovom ocu,  vještačen je u forenzičkom centru  i nakon vještačenja  policija je njegovom ocu vratila taj pištolj. Iste noći nakon dogadjaja  G.R.mu je telefonom javio  da je T.ranjen  jer je G. sa T. bio u Bolnici pošto su komšije. Poznato mu je da se vatreno oružje može držati samo ako se ima dozvola  i poznato mu je da  samo ovlašćena lica mogu nositi vatreno oružje. Sa S.Ž. se druži od djetinjstva,  komšije  su i dobri prijatelji i nikada se u životu nijesu posvadjali  i siguran je da S.nema  nikakav razlog  da mu nešto napakosti ili slaže na njega. Tvrdio je da je kritične prilike oštećeni sam  ustao  jer su njegovi drugovi pobjegli  kao i da je oštećeni te noći dva puta dobio batine  a on nezna ko je u toj gužvi udarao oštećenog, jedino je on branio oštećenog. Njegov nadimak je A.a moguće je da su ga ranije zvali E. ali mu se taj nadimak ne svidja.  Kazao je i to da poznaje B.E. jer je ona bila  u ljubavnoj vezi sa  S.Ž. a da   poznaje J.J., H.D. i J.Lj. iz lokala  ali se ne druži sa njima. </span>
</p>
<p class="p2">
<span>	</span>
</p>
<p class="p2">
<span>	 	Branilac optuženog advokat G.M. u završnoj riječi je istakao: optuženje  zamjenika  ODT  iz P. nije dokazano  ni za jedno krivično djelo  ni iz jednog  izvedenog dokaza  pred ovim sudom. U toku postupka sud je saslušao brojne svjedoke izveo  sve predložene dokaze  i  skupa  svi ti dokazi  nijesu dali rezultat  da je okrivljeni K.A.počinio krivična djela koja mu se stavljaju na teret. Niko od predloženih svjedoka  a koji su bili očevidci dogadjaja  nije potvrdio  niti je vidio  da je okrivljenom kritične prilike  ispred kafića "S." ispao pištolj  i da je  došlo do samoopaljenja i povredjivanja oštećenog.Na licu mjesta je bilo više  od 30 - 40  očevidaca  a  sud je u toku postupka  saslušao više od 20 tih prisutnih lica i niko od njih  nije potvrdio  da je okrivljenom  ispao pištolj ili da je  okrivljeni imao kod sebe pištolj. Nakon tog dogadjaja  svi  svjedoci ili većina od njih  kao i  akteri tuče  bili su privedeni u prostorije policije od kojih su uzeti  ne samo  od okrivljenog nego i od ostalih učesnika tuče  a i lica koja su pred  kafić "S." došli sa oštećenim gdje su uzete parafinske rukavice  i  poslate  u forenzički centar u D. na vještačenje. U tom  postupku oduzet  je  i pištolj   od oca  okrivljenog K.Ž. i isti je poslat na vještačenje kako bi se utvrdilo da li je iz  istog  pucano  a u cilju  da nije slučajno okrivljeni te večeri imao kod sebe očev pištolj. Sud je izvršio uvid  u nalaz  oko parafinskih rukavica  i  nesumnjivo utvrdio  da od svih lica  od kojih je skinuta  parafinska rukavica nije pokazao rezultate pa ni za okrivljenog da je kritične prilike  imao oružje kod sebe u svojim rukama i da je došlo do opaljenja. Niko od svjedoka  niti bilo kojim drugim dokazom sud nije utvrdio  da je okrivljeni ikada posjedovao vatreno oružje  pa prema tome  isti ga kritične večeri nije ni imao kod sebe niti ga je nosio. Kome je te večeri u toj gužvi i tuči koja je  ispred ovog lokala bila na svakom koraku niko nije potvrdio sudu  a najmanje da se to desilo okrivljenom K.. U toku postupka  sud je  saslušao svjedoke  koji su  iznijeli sudu  ono što su znali i vidjeli. Optuženje se u konkretnom slučaju  zasnovalo  na iskazima 4 djevojke  J.J., B.E., H.D. i J.Lj..  U toku postupka  iste svjedokinje  su potvrdile  i prilikom saslušanja  pred sudećim sudijom i prilikom suočenja  sa svjedokom  S.Ž.vezano  za kritični dogadjaj  opaljenje pištolja i povredjivanje oštećenog. Sve četiri svjedokinje su potvrdile da su iste maltretirane u prostorijama MUP-a  od strane starješina  Područne jedinice  da su maltretirane i da im je prijećeno  da  izjave  koju su dale   u  policiji  su samo prepisane u tužilaštvu zbog čega su i negodovale   da te njihove izjave  nijesu njihove, sve četiri svjedokinje  su potvrdile  da su iste  maltretirane  u prostorijama  MUP-a  od strane  starješina Područne jedinice, da su maltretirane  i da im je prijećeno,  da izjave  koje su dale  u policiji  su samo prepisane u tužilaštvu. Upravo  saslušane svjedokinje  su to potvrdile  i na glavnom pretresu.Njihove  tvrdnje  potvrdile  su i druge svjedokinje koje su u ovom postupku saslušane takodje da su maltretirane i da im je prijećeno  a to su svjedokinje Ž.Lj. i A.J.. Svjedok S.Ž. ni u policiji ni u tužilaštvu  u svom iskazu  nije  rekao  da je  ovim svjedokinjama kazao  da je  kritične prilike  pištolj ispao  okrivljenom, što su ove svjedokinje na glavnom pretresu i potvrdile i u slobodnom izlaganju  i  prilikom suočenja sa  svjedokom S.Ž..Znači  optuženje je zasnovano  ne na dokazima  koji su  sigurni  za krivično pravnu odgovornost okrivljenog  nego  na dokazima  drugih svjedoka "rekla, kazala" da im je rekao  svjedok S.Ž.  da je okrivljenom kritične prilike ispao pištolj i da se  od opaljenja  povrijedio jedan momak. Sobzirom  da su iste  na pretresu  kategorički  odbile takvu tvrdnju da su bilo gdje i u policiji i u tužilaštvu tako kazale već onako kako su se izjasnile na pretresu i prilikom suočenja sud nema ni jednog dokaza  da je  kritične prilike  okrivljenom ispao  pištolj i da je  od ispaljenog zrna  došlo do povredjivanja oštećenog. Predložio je da sud u nedostatku dokaza  optuženog K.A.oslobodi od krivične odgovornosti jer nema dokaza  da je počinio krivična djela koja mu se stavljaju na teret. Troškove postupka je tražio po  troškovniku nakon pravosnažnosti presude.</span>
</p>
<p class="p2">
<span>	</span>
</p>
<p class="p2">
<span>		Optuženi K.A. u završnoj riječi  u cjelosti je usvojio  odbranu svog branioca. </span>
</p>
<p class="p2">
<span>	 </span>
</p>
<p class="p2">
<span>            	 U dokaznom postupku sud je saslušao svjedoka- oštećenog T.M., saslušao svjedoke J.Lj., H.D., J.J., Dž.O., V.I., A.M., P.D., B.N., Č.K., K.G., S.Ž., B.E., G.R., V.V., D.V.,G.Ž., P.V., A.T., Dj.H., Ž.Lj., A.J., A.M.,S.R., izveo dokaz suočenjem svjedoka S. Ž. sa svjedocima J.J., B.E., H.D. i J.Lj., pročitao nalaz i mišljenje  vještaka dr. B.B., pročitao zapisnik o uvidjaju UP PJ P.broj 03-240/11-8862/36 od 17.09.2011.godine, pročitao tri potvrde UP PJ P. o privremeno oduzetim predmetima, izvršio uvid u fotoelaborate UP PJ P.broj 454/11 i 454/11/1 od 17.09.2011.godine,pročitoa izvještaj  UP-F. centar  D. broj 244/11-2-3991 od 07.10.2011.godine o  analizi parafinskih rukavica,  pročitao izvještaj  o izvršenom presnimavanju videomaterijala broj 244/11-1-4231 od 14.11.2011.godine   i pročitao izvode iz KE za  optužene.  </span>
</p>
<p class="p2"></p>
<p class="p2">
<span>		Nakon provedenog dokaznog postupka i ocjene izvedenih dokaza  i to kako  svakog pojedinačno tako  i u medjusobnoj povezanosti a pri tom cijeneći  i odbranu  optuženog  ovaj sud  je utvrdio  da je optuženi  K.A. izvršio krivična djela koja  su  mu javnom optužbom stavljena na teret pa je sud optuženog K.A. oglasio krivim i osudio po zakonu.</span>
</p>
<p class="p2"></p>
<p class="p2">
<span>		 Ovakvu svoju odluku  sud temelji  na činjenicama  koje proizilaze  iz izvedenih dokaza.  Naime, optuženi K.A. negira da je kritične prilike  posjedovao vatreno oružje  kao i da je  njemu  ispalo vatreno oružje  koje je opalilo  a  metak pogodio oštećenog T.M..</span>
</p>
<p class="p2"></p>
<p class="p2">
<span>		Provjeravajući ovaku odbranu optuženog sud je izveo naprijed navedene dokaze pa je svjedok-oštećeni T.M.kazao  da se dana 17.09.2011.godine  odmah  iza ponoći vraćao  iz grada  kući  a u dvorištu  u blizini jedne zgrade sreo  svoje drugove K.G., Č.K., V.V. i B.N.. Dosta vremena sa njima provodi u dvorištu  ispred zgrade u neposrednoj blizini lokala "S.". Dalje   je kazao da su K. i  V. otišli da popiju piće  u "S.i"  a oni ostali pred  zgradom i kako je bila tiha noć čula se prepirka  ispred kafića izmedju K. i jednog momka  koji mu nije dozvoljavao da udje u lokal. Taj momak je policajac  i čuo je da se zove S..  On, B. i Č. dolaze  do iznad lokala "S."  i tu su stajali, ni sa kim se nisu ni svadjali ni prepriali  da bi se malo kasnije vratila pred zgradu  gdje su ranije stajali  i tu su proveli jedno  vrijeme  pa su onda došli u blizinu lokala "S."  sa strane  u blizini kuća Š.. Oštećeni  T.je dalje kazao da dok je stajao sa B. i Č.  preko tarase od kafića je preskočio A.M., pošao put njih  i počeo da viče "šta hoćete vi, bježite odavde"  i tada njemu prilazi  A.i udara  ga pesnicom u glavu,  odmah se savio jer je osjetio bol u predjelu glave i  rukama pokrio glavu  a A. ga nastavio udarati rukama  po tijelu. Tada prilazi  najmanje 5-6 momaka  i udaraju ga  ali nezna ko ga je udarao  i on od udaraca pada na zemlju. I dok je ležao udarali su ga u predjelu rebara i glave  i jedino što je siguran da je medju  tim momcima bio  i udarao ga S.Ž.. Dok se nalazio u ležećem položaju i dok su ga oni udarali čuo je pucanj pištolja,  i ako je bio mrak nije vidio nikakav  bljesak  niti  zapazio ko je pucao i iz čega  ali je po jačini pucnja  zaključio  da je pištolj opalio. I nakon pucnja  ovi momci su ga i dalje udarali  ali kratko,  prestali su da ga udaraju. Nezna ko ga je podigao sa zemlje  ali je primijetio S.Ž.da se udaljava od njega  i da odlazi u pravcu  vrata kafića. Njegovi drugovi K. i V. držeći ga medjuse  poveli su ga ispred zgrade gdje su  sjedjeli  i kad je sjeo na travu  osjetio neku toplinu  sa desne strane u  predjelu ledja,  zavukao ispod trenerke ruku  i osjetio bol  kao i nešto lepljivo po ledjima. Posumnjo je u krv i zavrnuo trenerku  i vidio da ima krvarenje  i odmah mu je bilo jasno  da je pogodjen  kad je čuo onaj pucanj ali tada nije osjetio nikakav bol. I V.i K. koji su čuli pucanj  kad su vidjeli  krv  zaključili su da je pogodjen metkom  i jedan od njih je pozvao taksi  i odveli su ga u bolnicu. Dok su se kretali vozilom prema  Bolnici V. mu je rekao  da je ljekaru kaže  da je pao  na neku armaturu i povrijedio se  a to mu je  rekao iz razloga  da od svega  ovog nebi pravio problem. Doktoru je rekao da se ubo na armaturu  a ljekar utvrdio da u tijelu ima  projektil od vatrenog oružja. Oštećeni je kazao  da  nije saznao ko je te noći pucao  ili da li je nekome ispao pištolj  i opalio  ali zna da je te noći povrijedjen od metka koji je ispaljen  iz pištolja ispred kafića "S." čuo je pucanj. Nakon liječenja u P. kad se vratio kući  čuo je više priča i komentara u vezi ovog dogadjaja  ali ni od koga nije čuo da je vidio ko je te noći pucao iz pištolja. Dok ga je S.i nepoznata lica udarali  tu su bili  K.A., V.I., P.D., V.V., G.R., A.M., R. kome nezna ime  i još dosta momaka  kako u dvorištu  tako i na tarasi lokala. Na glavnom  pretresu je kazao da  prije nego što je pao na zemlju  od udaraca  S.,  B. i Č. bježe  a od tih momaka  koji su  dotrčali  i počeli ga udarati  prepoznao je S.Ž., P.D. i R.I., pritrčao je i optuženi  ali ne može da tvrdi da ga je optuženi  udarao. Nije vidio da ga je neko branio   jer je bio stavio  ruke preko  glave štiteći glavu.  I na glavnom pretresu je kazao da   nezna ko je kritične prilike pucao, nije vidio  oružje iz koga je pucano  a kasnije je po gradu  čuo razne priče, kružile  su priče  i pominjani  skoro svi koji su bili ispred lokala da su oni pucali. Kad je sklonio  ruke  sa očiju kritične prilike  vidio je  da se iz dvorišta kuće Šestovića  udaljavaju  V.I., G.R., optuženi, P.D., R.I., A.M.,  i više lica koja nije prepoznao  a zadnji  od njega  se odmakao S.Ž.. Poslije pucnja nije čuo da je iko od prisutnih  pominjao  pištolj  niti govorio "sakri pištolj", nigdje oko sebe  nije vidio pištolj  a nije ga ni mogao vidjeti pošto je držao ruke preko očiju. Kritične večeri je bio u pripitom stanju  a i njegovo društvo  sa kojim je sjedio na pozidi pa i K. i V. bili su  pripiti. Prije nego što mu je A. pritrčao i udario  ga pesnicom nikakve  gužve ispred lokala nije bilo. </span>
</p>
<p class="p2"></p>
<p class="p2">
<span>		Da je oštećeni kritične prilike  zadobio tjelesnu povredu  i to lake prirode  od  projektila iz vatrenog oružja  utvrdjeno je  i iz  nalaza i mišljenja vještak dr. B.B. koji je nakon uvida u medecinsku dokumentaciju na ime oštećenog T.M. u svom pisanom nalazu i mišljenju istakao da je u otpusnoj listi  za oštećenog  konstatovana  dijagnoza: strijelna  povreda  zida grudnog koša  sa desne strane, nagnječina glave  u predjelu lijeve  slepoočne regije, ogrebotina kože ugla  donjovilične regije glave  sa desne strane  i otpusnom listom je konstatovano  da je uradjena hiruška intervencija (operacija).Na osnovu medecinske dokumentacije  vještak konstatuje  da je povrijedjeni T.M. dana 17.09.2011.godine  pregledan od strane  dežurnog ljekara  specijaliste  prijemne anbulante  Hiruškog odelenja Opšte bolnice u P. i ljekara specijaliste radiologa Doma zdravlja  P.kao i od strane ljekara  specijaliste  hirurga  i radiologa  Urgentnog centra Kliničkog centra CG  zbog povrede  grudnog koša i glave. Istog dana je uradjena hiruška intervencija  zbrinjavanja povrede grudnog koša  kojom prilikom je uradjeno odstranjivanje  jednog stranog  tijela iz zida grudnog koša  a nakon operacije  oštećeni je nastavio liječenje na odelenju  za  grudnu hirurgiju. To bolničko liječenje je završeno 21.09.2011.godine  nakon čega je  upućen  na kućno liječenje. Prilikom pregleda i liječenja  ljekari  su kod povrijedjenog  konstatovali  sledeće povrede:povreda grudnog koša u njegovom desnom donjem  i nešto  više zadnjem dijelu  je strijelna povreda-ustrelina  čiji se ulazni otvor (ulazna rana)  nalazio na koži  tog dijela lgrudnog koša  u takozvanoj  srednjoj  lopatičnoj liniji  desne strane  ledjnog dijela grudnog koša i  u visini  šestog rebra  desne strane  grudnog  koša  a strijelni kanal se nastavljao  u potkožno meko tkivo zida  grudnog  koša a spolja od rebara ovog dijela  zida grudnog koša  ne prodirući u dublje strukture  zida grudnog koša  niti u prostor  šupljine  grudnog koša  njegove desne strane. Na dnu strijelnog kanala   nalazio se dijelom oštećeni (deformisan) projektil vatrenog oružja - pištolja i nekoliko sitnih djelića ovog projektila  te nešto krvnog sadržaja. Vještak je kazao da je ova strijelna povreda nastala djelovanjem prethodno oštećenog (defomirsanog)  projektila  vatrenog oružja takozvanim rikošetom  i koji projektil je nakon  ispaljivanja iz vatrenog oružja prvo ostvario kontakt sa nekom tvrdom  podlogom ( kao naprimjer betonski pod, asvaltni pod, zid  i sl.) a zatim nastavio svoje kretanje  ka tijelu povrijedjenog  značajno  usporene brzine kretanja  dovodeći do nastanka ove povrede. Nakon nastanka povrede  došlo je do  isticanja  manje količine krvnog sadržaja kroz otvor ove rane u spoljašnju sredinu, nagnječenja  mekog tkiva oko i na drnu  strijelnog kanala  te prodora vazduha  iz spoljašnje sredine  u potkožno tkivo i prostor  oko ulazne rane. Nakon  hiruške intervencije  ostalo je u tom mekom tkivu nekoliko sitnih  komadića  razorenog i oštećenog projektila.  Prema lokaciji i opisu  ulazne rane  ova strijelna povreda je nastala u momentu kad je povrijedjeni  desnim donjim i više zadnjim (ledjnim)  dijelom grudnog koša  bio okrenut  ka pravcu  kretanja projektila  i približan  pravac i smjer djelovanja projektila je od desno  i više ka pozadi  u odnosu na uzdužnu  os  tijela   povrijedjenog. Ova  je povreda mogla nastati u momentu kada je povrijedjeni  bio u stojećem ili ležećem položaju  tim dijelom dijela okrenut ka pravcu  i smjeru kretanja  projektila. Vještak je usvom nalazu i mišljenju istakao da je povreda glave u  predjelu lijeve slepoočne regije  nagnječina kože nastala djelovanjem zamahnute  tupotvrde sile  dijelom ravne površine  i slabijeg inteziteta djelovanja  koja je djelovala na glavu sa desne strane  dovodeći do  nagnječine kože  dok su dublje strukture glave ostale  nepovrijedjene. Ova povreda je mogla nastati djelovanjem zamahnute stisnute šake, zamahnute noge i slično  a povreda  ličnog dijela  glave u predjelu desnog ugla  donje vilične regije  i povreda desne strane vrata u vidu ogrebotine i crvenila kože  nastala je djelovanjem  zamahnute tupotvrde  sile neravne površine, slabog inteziteta  djelovanja, dijelom i povlačenjem po koži dovodeći  do oštećenja  površinskog sloja kože dok su dublje strukture glave i vrata ostale ne povrijedjene. Mogla je nastati djelovanjem zamahnute  otvorene ili zatvorene šake,  zamahnute noge i slično  a mogla je nastati i prilikom hvatanja i guranja povrijedjenog  za taj dio glave i vrata. Vještak je u nalazu i mišljenju istakao i to da su  sve ove povrede nastale  kratko vrijeme jedna za drugom  te da  i pojedinačno i u svom zbiru  predstavljaju laku tjelesnu povredu.  </span>
</p>
<p class="p2">
<span>     </span>
</p>
<p class="p2">
<span>		Vještak dr.B.je svoj nalaz i mišljenje dao na osnovu medecinske  dokumentacije za optuženog i po mišljenju suda  objektivno i po pravilima struke i nauke  pa njegov nalaz i mišljenje  sud u cjelosti  prihvata. </span>
</p>
<p class="p2"></p>
<p class="p2">
<span>		  Kada se iskaz oštećenog T.M. o sredstvu nanošenja povrede  u predjelu desne strane grudnog koša dovede u  logičnu vezu sa  po mišljenju suda objektivnim i  stručnim nalazom i mišljenjem vještaka  dr.B. to sud u cjelosti prihvata navode oštećenog  u pogledu sredstva  nanošenja  ove povrede. </span>
</p>
<p class="p2"></p>
<p class="p2">
<span>		 Svjedok Č. K.  je  kazao  da je sa svojim drugovima dana 17.09.2011. godine bio u gradu  i da su negdje  posle  02,00 časa  pošli u naselje Z. gdje stanuje  a  u blizini zgrade na klupama zatekli su  drugove T.M. i K.G.. Dok su  sjedjeli  K. i V.V. su im rekli da idu u "S."  da popiju piće  a oni su još tu malo sjedjeli na klupama, čuli  galamu ispred kafića  i pošli tamo  i prilazeći  kafe baru  vidio je da se  K.G. prepire sa S.R. koji G. nije dozvoljavao  ulazak u lokal. U tim trenucima iz lokala izlaze  V.I., S.Ž., Dž.O., A.M., P.D. i još neki momci  i čuo je da se K. sa njima nešto raspravlja  a on, B. i T. su stajali sa strane iza lokala  prema kući Š.i čuo je  kada  mu je A.R. "šta ćeš ti ovdje S., mrš odavde"  našta je B.odgovorio "ovo je ovdje naš kraj, ti si došao ovdje  šta ti imaš nas da  ćeraš". Dok je ta rasprava trajala  grupa momaka je potrčala prema njima. Prema njima su pošli K.A., Dž.O., V.I., P.D. i drugi  i primijetio je da je A. prvi udario  T. pesnicom  u predjelu glave. Svjedok Č.dalje navodi  da je on tada stajao nepun metar od njih,  onda  su ostali  iz A.društva krenuli prema  njemu i B. i on je pobjegao. Nezna  gdje su u tim  momentima  bili V. i K.. Kad se malo kasnije povratio do ćoška kuće  da bi vidio   gdje su B. i T.vidio je veliku gužbu, nezna ko je koga udarao  i neko je  krenuo prema njemu pa je ponovo pobjegao. Dok je išao niz ulicu  ispod jedne kuće sreo je B.N. i tog trenutka začuo jedan pucanj  pa je pitao B." jeli ovo neko puca"  a B. mu odgovorio  "pojma nemam"  i dodao " kako me prebiše"  ali  nije rekao ko ga je pretukao. Svjedok Č. navodi da je otišao na stan  i izašao na tarasu  i vidio  da iz pravca lokala idu V., T.M.i K.G.koji su zamakli sa druge strane pa je prešao na drugu tarasu i vidio  da V. i K. zavrću trenerku  T., malo zatim došlo je taksi vozilo i oni su svi taksijem otišli. Tada nije znao da je T. povrijedjen ali je predpostavio da je  T. neko u onoj gužvio istukao i da su ga povezli u Bolnicu  a negdje oko 05,00 časova  telefonom ga je pozvao T. brat  koji mu je rekao da je M.ranjen  i da su ga odvezli u Bolnicu u P.. Svjedok Č.navodi da poznaje optuženog Kovačevića  ali da nezna ko je kritične večeri pucao, pucanj se dobro čuo  i ako je on bio  udaljen najmanje 50m i misli da je svak   ko je bio ispred lokala  mogao da čuje pucanj. Kazao je da te noći nije nikog udario  niti je njega ko udario  jer čim  su krenuli prema njemu on je pobjegao  a te noći je  bio pripit  kao i ovi iz njegovog društva. Kad je T. pao  jedan  dio tih momaka je krenuo put njega a drugi ostao na T.. Svjedok B.N. je izjavio da je  kritične prilike nešto oko 02,30 časova  sjedio ispred stambene zgrade na klupi sa K.G.,  V.V., T.M. i Č.K. te da su K. i V. pošli  put  novootvorenog lokala "S." koji se nalazi nedaleko od zgrade da popiju piće i kad su otišli  ispred lokala se začula jaka galama  pa su on, Č. i T. pošli pred lokal  da vide šta se dešava.  Kad su prišli lokalu  vidjeli su da se K.raspravlja  sa policajacem koji je bio na vratima  pa su se vratili sipred zgrade i dalje  na klupi sjedjeli  a nije prošlo mnogo vremena V. i K. su ponovo otišli  put lokala "S." a za njima i njih trojica. Kad su bili  u blizini lokala  prema njima je pošao  A.M., a iza njega su bili V.I., K.A. i Dž.O. i A. je rekao Č."šta ćeš ti Sejovac ovdje ". Svjedok B. navodi  da je on  tada reagovao i odgurnuo rukama A. rekavši  mu da ih nemože tjerati odatle  i u tom momentu neko od tih  momaka uhvatio  ga za glavu, savio ga  i odvukao prema ulici  i kad ga je odgurnuo glavom je udario  u kantu od smećaada mu je prišao N.K. i rekao mu " bježi"  i on je pobjegao. Na ulici ispred zgrade sreo je Č.K.i rekao  mu da ga je neko prebio  i dok se nalazio ispred kuće M. čuo je pucanj  i po zvuku i jačini  zaključio da je pucanj iz pištolja. Njegov drug  T.M.ostao je u blizini tarase lokala  i nezna šta se  dalje dešavalo sa njim  a nije mu poznato da li su K. i V. učestvovali u tuči i guranja ispred lokala. Pucanj je došao iz pravca lokala "S.", on je tada bio na jedno dvadesetak metara od lokala  i odmah otišao kući  a sa Č.se sreo na ćošku njegove zgrade  koja se nalazi oko 30m od lokala. Kad je čuo pucanj i kad se sreo sa Č.nezna da li je bila počela gužva pred lokalom. Te noći  on nije nikog udarao  niti je njega ko udarao. On, K., V., Č. i T. su te noći bili u pripitom stanju. Kada je to neko njega  uhvatio za glavu  pred lokalom su bili K.A., Dž.O., S. Ž. i V., G.R. je bio ispred lokala  i nešto pričao sa K. a nezna  da li je koga oštećeni  udarao jer je otišao kući. Svjedok  K.G. je kazao  da  je  kritične prilike  negdje izmedju 02,00  i 03,00 časa bio sa V.V., T.M., Č.K. i B.N. u Z. iza lokala "S.", sjedjeli su na pozidi i pošli da popiju piće u "S."  i pokušali da udju  ali im obezbedjenje - policajac zvani F., nije dozvolio da udju u lokal  jer su im trebale nekakave kartice. Dok se on raspravljao sa F. iz lokala je izašlo praktično pola lokala-grupa dosta ljudi  i u toj grupi je vidio optuženog, V.I., P. kome nezna ime, Dž.i još nekih  djevojaka i momaka  i svi su oni izašli ispred lokala  a on nastavlja da se  prepire sa F.. V. nije tu  gdje se on raspravlja sa F.  i onda čuje  vrisku i galamu iza lokala i ispod lokala. Nevidi ko vrišti i galami jer je bio mrak  a i on je  bio u pripitom stanju. Čuo se pucanj, galama i vriska  i on se nakon toga udaljava i odlazi put Z.  i pozide  gdje su prethodno sjedjeli. Odmah za njim se pojavio V.a poslije par minuta dolazi T.M. sa krvavom majicom na sebi. Pitali su  ga šta je bilo  a T.im je rekao da su ga istukli, nije rekao  ko ga je istukao  pa su mu on i V. zavrnuli majicu i vidjeli ranu koja krvari  na desnoj strani grudnog koša, pozvali taksi  i odvezli T. u Bolnicu. Nezna  da li je policajac F. imao te noći pištolj  niti je vidio  kod F.pištolj, kad  je čuo pucanj  F. je  bio u njegovoj blizini, na jedno 4 do 5 m od njega  a pucanj se čuo tamo gdje je bila gužva a to je ispod lokala.  Nezna ko je bio u toj gužvi ispod lokala, nezna ni da li je tu bio T. jer nije obraćao pažnju  već se raspravljao sa F.. Svjedok V.je kazao   da je kritične prilike   nešto  iza pola noći sa drugom K.G. pošao u novootvoreni lokal "S.i"  da popiju piće  a ispred lokala   ih zaustavio S.R. govoreći da je to privatni lokal i da nemogu da udju. Pojavio se i vlasnik lokala V.I. i rekao im da je privatna žurka i da nemogu ući  pa su se on i K.vratili pred  stambenu zgradu gdje  stalno sjede. Nakon kradjeg vremena  K. je negdje otišao, nezna gdje  ali je ispred lokala čuo galamu  pa su on, T.M. i Č.K. pošli preko ulice  i stali  u blizini lokala  da vide šta se dešava  a pred lokalom je bila  velika  gužva, vidio je da su tu V.I., A.M., Dž.O., braća G. i još jedan broj  lica koje nije poznavao. Nije im  prilazio bliže  ali  dok je tu negdje stajao čuo je pucanj iz pištolja, nezna gdje je bio T.M.kad je začuo pucanj  jer je bio mnogo pijan  i nezna  šta se sve pred lokalom dešavalo. Malo nakon što je čuo pucanj, moguće je da se  sa K.vratio pred zgradu  zna da je  došao T. sam  i žalio se da krvari  ali koliko se sjeća  T.nije rekao kako je povrijedjen. Č.K. je već bio otišao kući. T. je zavrnuo trenerku  i  bio je krvav u predjelu  desne strane ledja  i kad je vrio krv pozvao je taksi  koji je došao nakon par minuta  pa su on, K.  i još jedan momak  T. povezli u Bolicu. U toku vožnje  T.nije govorio kako je povrijedjen  a on je T.rekao da ljekaru kaže da je povredu zadobio  na način što je pao na armature  a nezna  što je to T.rekao niti može to da objasni, najvjerovatnije  da bi  ga sklonio od nevolja i problema  koji mogu izbiti u vezi ovog dogadjaja. Optuženog  K. A. poznaje  i misli da je i A. bio ispred lokala ili na stazi kad se ovo dešavalo  ali nije vidio da je Aleksandar bilo koga udarao. Te noći nije čuo da je neko imao  pištolj kod sebe  i da je pucao iz pištolja  a  iako je bio dobro popio zna da je čuo pucanj ispred ili okolo lokala, bio je udaljen oko 20m i  siguran je da  je pucanj bio iz vatrenog oružja, najvjerovatnije iz pištolja.  Ovaj svjedok je na glavnom rpetresu kazao da kritične večeri nigdje nije vidio K.A. i da  kada  je njemu i K.V.rekao  da je u pitanju privatna žurka  i da nemogu ući K. je ostao  da se svadja  sa S.i nije mu jasno  kako je u zapisniku  tužilaštvu ušlo  da je vidio K. i da se K.sa njim vratio  kada su htjeli da udju u lokal. Kazao je da kritične prilike  se nije ni sa kim tukao  niti je koga udarao  niti je ko njega udarao  niti je vidio  da se neko sa nekim tukao ali jeste bila gužva ispred lokala. Do kritičnog dogadjaja  sa optuženim je  bio u dobrim odnosima  a od tada nijesu jer su dosadili jedan drugom  dok je  sa oštećenim, K.G. i Č.K.bio u dobrim  odnosima i sada je u dobrim odnosima  dok sa V.I. nije u govoru  ali da ne želi  da kaže razlog  zbog koga nijesu u govoru. </span>
</p>
<p class="p2"></p>
<p class="p2">
<span>   		Svjedokinja B.E., H.D., J.J. i J.Lj. su  prilikom davanja   izjave u tužilaštvu izjavile  da su kritične večeri bile u lokalu "S." u vremenu 23,30  pa do 03,00 časova  kao i da   sve do 02,30 časova  u lokalu  nije bilo nikakve gužve   ni tuče.  Negdje oko 02,30  do 03,00 časa  došlo je do  gužve  ispred lokala  i svi gosti su izašli  odnosno  skoro svi gosti su izašli iz lokala  pa su izašle i one.Stale su na tarasu lokala. Svjedokinja B.E.je izjavila da je odmah primijetila sa svoje lijeve strane  ispod tarase  a prema ulici  da je došlo do tuče izmedju nekih mladića i  prepoznala je da u tuči  učestvuju sa jedne strane  A.M., V.I., S.Ž., R.I., S.A. i G.R. a sa druge strane  tri do četiri mladića  koja ne poznaje izuzev što je prepoznala jednog koga  zna pod nadimkom P..  I svjedokinje  H.D., J. J. su izjavile  da su u tuči  prepoznale R.I., S.Ž., A.M., V.I., P.D., Dž.O. i G.R. a svjedokinja H.je kazala  da su sa druge strane bili njoj nepoznata grupa momaka  a svjedokinja J. da su sa druge strane bili momci koje ne poznaje ali koji  su prethodno stajali sa K.i P.. Svjedokinja J. je kazala  da nije mogla da vidi ko se tuče. Svjedokinja H.je kazala da dok je  trajala ta gužva i tuča  u jednom momentu začuo se pucanj  i  odmah se začula vriska  od  djevojaka koje su stajale na tarasi i posmatrale tuču  i ona nije uspjela da vidi  ko je pucao  ali se radilo  o  pucnju slabog inteziteta. I svjedokinja J. je  kazala  da dok je trajala tuča  začula je jedan pucanj  ali da nije vidjela ko je pucao  i iz kog vatrenog oružja  već je odmah ušla  u lokal  da bi uzela svoje stvari  a za njom su ušle i njene drugarice  Lj., E. i D.. Svjedokinje B. i J. su izjavile da nijesu čule  pucanj. Ove svjedokinje su kazale da je lokal  prva napustila B.E.tako što je otišla uz ulicu a za njom su  odmah otišle i svjedokinje J., D.i Lj.,  i dok su se nalazile na vrhu ulice  i dalje se čula  galama  ispred lokala. Svjedokinja B. je izjavila  da dok su stajale na vrhu ulice  pored njih je autom naišao jedan momak  koga  ona zna pod  nadimkom E., i parkirao auto  i otišao prema lokalu  a svjedokinje  J., J.  i B.  su kazale  da kada su došle  do  B.E.da je  E. stajala sa S. Ž.. Svjedokinje B., H. i J.  su  kazale  da je  E.  pitala Ž. ko je pucao   i da je  on rekao  da je  A.K. ispao pištolj  i sam opalio  i da je jednog momka pogodio u grudi i da su tog momka prebacili u Bolnicu. Svjedokinja J.je  potvrdila da su  E., J. i D. pitale  Ž.šta se desilo i ko je pucao  ali da ona nije čula  šta im je on odgovorio. Svjedokinja J. je kazala da su   sjutradan ona i njene drugarice E. i D.otišle  kod J.J.  te da je u razgovoru sa njima  čula da je momku  čiji je nadimak E. i koji je prethodne noći učestvovao u tuči ispred lokala ispao pištolj  i da je pištolj opalio  i da je neki momak ranjen  kao i da su joj E. i J. rekla da im je to  prethodne noći ispričao  S.Ž.. Na glavnom pretresu  svjedokinje H., B. i  J. su  izjavile  da im S.Ž. dok su stajali na vrhu ulice  nije rekao  da je  A.K. ispao pištolj  već  da kada je naišao  K.A.sa svojim vozilom i nakon što je  Ž.razgovarao sa njim Ž.im je rekao  da  mu je A. rekao  da je nekom momku  ispao  pištolj. Kazale su  da su  drugačiji iskaz  od iskaza na pretresu  dale  zbog prijetnji inspektora  policije  prilikom  davanja izjava u policiji  a da  u tužilaštvu  prilikom davanja izjave nije bilo pritisaka i prijetnji  već da su mislile  da  treba da ispričaju  onako kako su ispričale  u policiji pod pritiskom inspektora i načelnika Ć.. </span>
</p>
<p class="p2"></p>
<p class="p2">
<span>		Provjeravajući  ove navode date na glavnom pretresu svjedokinja  B., H., J.  i J. sud je saslušao u svojstvu svjedoka inspektore  policije D.V., G.Ž., P.V., A.T. i Dj.H. i  ovi svjedoci su  izjavili  da su  inspektori UP PJ P.,  da su preduzimali službene radnje u konkretnom slučaju. Svjedok D.je kazao  da je bio na uvidjaju  kao i da je  od nekih djevojaka  uzimao  obaveštenje od gradjanina  i prilikom  uzimanja izjava  postupao u običajno, pitane su na okolnosti dogadjaja  i ono što su kazale  upisano je u zapisnik koji je on lično  kucao  i  djevojke koje je saslušao  odnosno od kojih je uzeo  obaveštenja su znale šta piše u zapisniku prije nego što su ga potpisale. Kazao je da nije primjenjivao silu i prijetnju prilikom uzimanja  tih obaveštenja  niti je ko  od lica od kojih je on uzimao obaveštenja  imao  pritužbi na njegov rad. Svjedok G.Ž. je kazao da je kritične prilike bio dežurni inspektor, da misli  da je konkretnim predmetnom bio  zadužen  njegov  kolega D.V. kao i da je on dobio zadatak da od nekoliko lica  iz kafića "S." uzme obaveštenje  i misli da je  prikupio obavešenja  od nekoliko lica  stim što ne može da se sjeti o broju  i imenima tih lica.  Kazao  je da licima  od kojih je on prikupljao obavještenje  nije prijetio  i da su oni slobodno dali svoje izjave  i niko od njih nije imao primjedbi na zapisnik  koji je  ili on pročitao  ili lice od koga je uzimao obaveštenje. Druge kolege su uzimale obaveštenje od drugih lica  čemu on nije prisustvovao. Kazao je da Ć.D.,  načelnik UP PJ P.,  obzirom da je  bilo u pitanju teže krivično djelo  bio je sa njima  povremeno  odlazio  i dolazio  i obilazio ih  a nije praksa da načelnik policije  prikuplja obavještenja  i nije mu poznato da je Ć. kritične prilike nekoga  saslušavao  a možda je razgovarao. Kazao  je i to da on lično nije saslušao  ni jednu žensku osobu kritične prilike. Svjedok P.V.radnik UP PJ P.kazao je da mu  je  poznat slučaj ranjavanja  T.M., učestvovao je u nekim službenim radnjama povodom tog dogadjaja, prva službena radnja je bio uvidjaj  kao i u popodnevnim časovima  privodjenje i uzimanje obavještenja od nekih lica, sjeća se  da je on uzimao obaveštenje od S.E., jednog K. i još od dvoje lica  a da nije prikupljao obaveštenja od ženskih lica. I ovaj svjedok je kazao  da je predmetom bio zadužen D.V. i da je on sa D. išao u P. gdje su uzeli izjavu oštećenog . Tvrdio je da lica od kojih je on uzimao obaveštenje su  svoje izjave  dali slobodno i bez ikakve prisile  i koliko se sjeća bez ikakve  primedbe. Nije  bio prisutan u policiji u noćnim satima  tako da  nezna da li je u toku noći  prilikom uzimanja izjava bio prisutan načelnik Ć.. Svjedok A.T. je takodje izjavio  da mu je poznat  slučaj  pred lokalom "S."  jer je postupao službeno  a jedinu službenu radnju koju je povodom tog dogadjaja  preduzeo  je prikupljanje  obavještenja od očevidaca u svojstvu gradjanina. Te prilike je u UP PJ P. uzeto  obavještenje  od  četrdesetak lica,  on je uzeo obavještenje  od desetak lica  ako ne i više  jedino koga se može sjetiti  da je od njih uzeo obavještenje  su  V.K., A.M.i D.M.jer ih lično poznaje. Moguće je  da je uzeo obavještenje  od gradjana  J.Lj., H.D., B.E. i J.J. i svako lice od koga je  on uzeo obavještenje je  to obavještenje  dalo u skladu sa zakonom. Nikome nije prijetio  niti to radi  niti mu je poznato  da je to neko od drugih službenih lica radio  a načelnik Ć. nije bio prisutan  ni jednom   uzimanju obavještenja koje je  on radio.  Nije mu poznato   da je nekog  od lica  koja su bila u policiji Ć. pozivao u kancelariju i razgovarao sa njim. Svjedok Dj.H.,  radnik UP PJ P.,  je takodje posvjedočio da mu je poznat dogadjaj ispred lokala "S.",  bio je na odmoru  ali je bio pozvan da se uključi u istragu  i tačno je da je obavljao razgovor  sa nekim od lica  za koje su na osnovu  videozapisa  utvrdili da su očevidci, razgovor je obavljao  a nije siguran da li je uzimao obavještenje  u svojstvu gradjanina od tih lica, ako jeste onda je njegov potpis na zapisniku. Tačno je  da je obavio informativni razgovor  sa B.E., H.D., J.J. i J.Lj. zato što je iz videozapisa  se vidjelo  da su njih četiri vidjele dogadjaj  i da su plakale zbog nečeg što se desilo  a sa njima je obavio razgovor  i na okolnosti dešavanja  posle zatvaranja lokala  a nije siguran  da li je od njih četiri uzeo obavještenje na zapisnik    ili je to uradio neko drugi  od kolega  ali to se može utvrditi iz zapisnika. Kazao je da  prilikom službenog postupanja  u vezi tog dogadjaja  ni prema jednoj od ove četiri djevojke  kao ni  prema muškim licima sa kojima je obavljao razgovor  nije vršio pritisak niti prijetnje. Nije praksa   načelnika da učestvuje u preduzimanju službenih radnji pa ni u ovom slučaju niti je primijetio da je načelnik Ć.obavljao razgovor sa bilo kim od lica koja su pozvana  povodom ovog dogadjaja. </span>
</p>
<p class="p2"></p>
<p class="p2">
<span>		Cijeneći iskaze svjedoka  D., G., P., A. i Dj.  sud je stekao ubjedjenje  da su  ovi svjedoci  bili istiniti u svom kazivanju  i da su posvjedočili  objektivno  sve ono što im je  poznato  u vezi konrketnog dogadjaja  i u okviru službenih radnji koje  su povodom ovog dogadjaja  preduzimali. Njihovim  iskazima  koje je sud prihvatio  negirani su navodi  svjedokinja  B., H., J. i J.  da  im je  kritične prilike  prilikom davanja obavještenja  u policiji prijećeno  i sugerisano  kakvo će  obavještenje dati. Osim toga sve i da su ovi navodi svjedokinja tačni  onda se postavlja logično  pitanje  zašto su  dali izjavu u tužilaštvu  za koju  navode  da je ista kao u policiji  kada su sve četiri  kategorički izjavile  da im u tužilaštvu  nije prijećeno  niti su pod pritiskom  dali iskaze. Iz ovih razloga sud je mišljenja  da su dragičijim iskazom na glavnom  pretresu  svjedokinje B., H., J.. i J. htjele da prikažu da se dogadjaj odigrao  drugačije  i to iz razloga  da bi   pomogle  optuženom da olakša  svoj položaj pred sudom.  Zaključak suda je  da su  ove četiri svjedokinje  bile istinite u svom kazivanju  u tužilaštvu  i  sud  te njihove iskaze  prihvata.</span>
</p>
<p class="p2"></p>
<p class="p2">
<span>		 Svjedok S.Ž.je u tužilaštvu izjavio  da je dana 16.09.2011.godine  nešto oko 23,00 časa došao u lokal "S."  i sjeo za sto za kojim su bili G.R. i B. A.  i sa njima sjedio dva do tri sata  a negdje oko 02,30 časova izašao  je ispred lokala  i na tarasi prišao K.A., tu su nešto pričali, na tarasi je bilo dosta gostiju  i dok su stajali  primijetio sa svoje lijeve strane, sa strane kafića gdje se nalazi travnata  staza da je došlo do neke  gužve. Kako taj dio nije dobro osvijetljen nije mogao da vidi koliko je mladića  ali je siguran da je tu došlo  do udaranja i guranja  i na toj stazi jedna grupa mladića sukobila se sa V.I., A.M., P.D. i R.I., došlo je do medjusobne tuče i guranja  i kad je to  vidio on i K. su sišli sa tarase   do njih i počeli da razvadjaju. Sva gužva-tuča i guranje  trajali su veoma kratko  i dok je razvadjao  čuo je da  je nešto puklo  ali nezna da li je to pucanj iz pištolja, petarde  ili od nečeg drugog  a nije vidio  da je neko pucao  niti da je neko imao pištolj. Nakon ovog pucnja koji je čuo dok je trajala  tuča i guranje  pojavila se policija  i svi koji su učestvovali u tuči su se razišli,  neki otišli sa lica mjesta a neki u kafić. Nakon što se tuča  završila on je pošao u kafić  a nezna gdje je pošao K. i te večeri ga više nije gledao. U kafiću se zadržao kratko  i  izašao  i krenuo uz ulicu  na vrhu ulice  stajale su  J.J., B.E., H.D. i J.Lj. pa im je prišao, bilo je priče oko ove tuče ispred lokala  i  on je rekao  da misli  da je ranjen T.i to je ispričao ovim djevojkama. Da je T. ranjen saznao je od K.A.jer mu je  A.rekao  da misli da je  T.ranjen  ali mu nije rekao  na koji način i od čega je povrijedjen  niti u predjelu kog dijela tijela. Sa  J., E., D. i Lj. se zadržao veoma kratko  5 do 6 minuta  i ponovo se vratio u kafić  gdje se zadržao još možda pola sata a nakon toga otišao kući. Svjedok S. je kazao da je sa optuženim K. prijatelj, bili su ista generacija u školi  a i žive u komšiluku  tako da su u izuzetno korektnim odnosima  dok oštećenog T.nepoznaje. Na glavnom pretresu  svjedok S.dodao  da se sa K.vidjao  dok  je  bio sa  J., E., D. i Lj.  i to kad je A. naišao sa autom stajao je sa njim i razgovarao, pitao ga  da li zna šta je bilo  a A.mu rekao da misli da je ranjen neki dečko. A. mu je tada rekao da misli da je nekome ispao pištolj i da je od toga  ranjen dečko. Svjedok S.je tvrdio da J., E., D.i Lj.nije rekao  da je A. ispao pištolj  već  im je rekao  da mu je  A. rekao  da je nekome  ispao pištolj  i da je dečko ranjen  a nije rekao  djevojkama  da je A. ispao pištolj i daje od A. pištolja dečko ranjen  i u to se može zakleti. </span>
</p>
<p class="p2"></p>
<p class="p2">
<span>		 Sud je cijenio iskaz svjedoka S.Ž. i stekao ubjedjenje  da je ovaj svjedok  obzirom da je dugogodišnji prijatelj i komšija sa  optuženim  K. bio  pristrasan  u svom kazivanju, da je posvjedočio onako  kako misli da će pomoći optuženom. U prilog ovakvog zaključka suda  idu  navodi svjedokinja B., H. i J. dati  u tužilaštvu  a naime,  da im je  S. rekao  dok su stajali na vrhu ulice  da je  optuženom ispao pištolj  i da je  od toga  ranjen neki dečko. Logičan je zaključak  da, da svjedok S. nije  rekao  da je optuženom  ispao pištolj  to  svjedokinje  nebi  izjavile  da im je  S.rekao  da je  optuženom ispao pištolj  a ovo prije svega imajući u vidu  da su se  u to vrijeme  svjedok S. i svjeodkinja H.zabavljali  i  sigurno svjedokinja H. nebi  riječi  S. drugačije prikazivala. </span>
</p>
<p class="p2"></p>
<p class="p2">
<span>		Činjenica je  da su  prilikom suočenja  svjedoka S.i svjedokinja B., H., J. i  J. svi oni tvrdili  da je  kritične prilike  S.ovim djevojkama   rekao  da mu je optuženi kazao  da misli da je enkome ispao pištolj i da je  neki dečko povrijedjen  ali po mišljenju suda  ovi navodi svjedokinja  B., H., J. i J. te svjedoka S. su  smišljeni  u cilju  da pomognu  optuženom. Zato navode  ovih svjedoka prilikom suočenja  kao i  iskaz svjedoka S. sud nije mogao prihvatiti  kao istinite i objektivne.     </span>
</p>
<p class="p2"></p>
<p class="p2">
<span>		Svjedok  G.R. je kazao  da poznaje i optuženog i oštećenog, da je sa obojicom u dobrim odnosima, da optuženi  ima nadimak E. a oštećeni C. kao i da je kritične prilike bio u lokalu "S." i radio kao  di džej  a sa njim je bila i njegova djevojka A.B.. Ni optuženi ni oštećeni nijesu bili u lokalu. U jednom momentu u lokal dolazi njegov brat Igor  i K.N. a kasnije je saznao da su njegov brat i K. prethodno bili  sa K.G. i V.V. zvanim P. kome je  bio zabranjen ulaz u "S."  jer je ranije pravio neke  probleme.  K. poznaje jer su bili cimeri  dok su studirali u N.S.. Svjedok G.je dalje kazao da u jednom momentu  je vidio K. na tarasi  i misli da je sa njim bio i V.I., njih dvojica su nešto pričali  pa pošto on poznaje K. izašao je na tarasu  i pričao sa K. i rekao mu  da je njegov brat  i K. u  lokalu pa da može i K. da udje  a da je P.zabranjen ulaz  a K. je govorio da je P. sa njim i da će on sa P. ući u lokal.  Dok je stajao na tarasi dolazi  grupa mladića  koja stalno sjedi na pozidi  kod koša  iza "S.", u toj grupi su bili C., B.N., braća  K. i D.Č. i P. i neko iz C. društva je rekao "došli ste ovdje  da se kurčite"  i tada nastaje  opšta pometnja,  guranje, misli da je u tom momentu   cijeli lokal izašao napolje, svak svakoga vuče i gura  i vidio je V.I. na V., njih dvojica su u ležećem položaju  a tada iz lokala  izlazi  i njegova djevojka A. i počinje da razvadja. Pošto je  A.bila u štiklama i pripita  otpratio je do kuće. Ponovo se vrtio prema lokalu  i na livadi  jedno tridesetak metara iznad lokala vidio T.da leži,  sa njim su bili K. i P., T. je bio povrijedjen  pa su pozvali taksi  i  T. sa kojim su otišli P. i K.odvoze u Bolnicu. Svjedok dalje navodi da je i on tada otišao u Bolnicu ali nezna skim i čim  i P. mu je  pred Bolnicom rekao  da se C.nabo  na armaturu  a kasnije je čuo  da je T.ranjen,  niko nije rekao da li  iz pištolja, dali iz puške, dali  bombom  a on  nije čuo nikakav pucanj niti eksploziju, pucanj se nebi  mogao ni lčuti od muzike koja je bila jaka. Ni od koga nije čuo da je K.ispao pištolj niti da je opalio. Dok je bio na tarasi i do odlaska sa djevojkom  nije vidio K. ispred lokala  a S.Ž. je bio  i S. je učestvovao u tuči.Nije vidio  da li se oštećeni T.tukao, stajao je do Č.K. i nije vidio  gdje stoji  oštećeni.Ovaj svjedok je tvrdio da je tuča izbila kada je on otpratio djevojku  a kasnije je čuo da se tukao on, S.Ž., A.M.,  V.I., T. M., K.G., braća Č., B.N., R.I., S. A. i V.V.. </span>
</p>
<p class="p2"></p>
<p class="p2">
<span>		Iskaz svjedoka G. o  tome kako je  kritične prilike  nastala tuča  i  ko je sve učestvovao u tuči  sud  djelimično prihvata  a ovo iz razloga što je svjedok G.kazao da  je tuča  bila u vrijeme  kad on nije bio prisutan  a naime kad je otpratio  svoju djevojku  i kad se vratio vidio je  da T.leži  i da je povrijedjen a da su sa njim K. i P.. Ovaj svjedok je kazao i to  da on nije učestvovao u tuči te  da on nikoga nije udario niti je ko njega udario  ali ove navode svjedoka G. sud nije mogao prihvatiti kao istinite  ovo iz razloga što su  oštećeni T. kao i svjedokinje  B. i J. kazale  da u gužvi i u tuči  pored  R.I., V.I., A.M. i P.D. je  učestvovao  i  svjedok G.. Da bi  prikazao  da nije učestvovao u tuči  svjedok G. je  kazao da je u vrijeme  trajanja tuče pred lokalom  bio odsutan  i  te njegove navode  sud nije prihvatio  kao istinite  već naprotiv  na osnovu iskaza  oštećenog  T.i svjedokinja B. i J.sud je  pouzdano utvrdio  da je i svjedok G. kritične prilike  učestvovao  u tuči  ispred lokala  "S.".Svjedok G. je tvrdio  da nije  kritične večeri  čuo pucanj  niti znao kako je  oštećeni povrijedjen  i od čega  a  ispred Bolnice  dok  je  oštećenom T. ukazivana pomoć  svjedok G. telefonom poziva  optuženog  i saopštava mu  da je  T. ranjen  što  upućuje  na jedini  logički  zaključak  da je  svjedok G. znao  kako i od čega je  oštećeni povrijedjen  jer zašto bi upravo  optuženog zvao  da mu kaže  da je oštećeni povrijedjen. Iz navedenih razloga  dio  iskaza svjedoka G. i to onaj koji se odnosi  na njegove navode  da nije učestvovao u tuči  i da nezna  kako je  i od čega je oštećeni povrijedjen sud nije mogao prihvatiti kao objektivne  i istinite. </span>
</p>
<p class="p2"></p>
<p class="p2">
<span>		Svjedok V.I., vlasnik lokala "S."  je kazao  da je taj klub  registrovan  kao klub zatvorenog tipa  i da je ulazak dozvoljen samo članovima koji posjeduju člansku  kartu kluba. Dalje je kazao  da je klub počeo sa radom  dana 16.09.2011.godine  u večernjim časovima  i da su u kljubu bili njegovi drugovi A.M., K.A., R.I., G.R., da su poslije ponoći  došli  G.I., I.L. i K. N.  a nakon 5 minuta  ispred lokala su došli V.V. zvani P. i K.  čije ime nezna  i nije im dozvolio da udju u lokal jer je  ranije sa V. imao problema. I ako im nije dozvolio ulazak  njih dvojica su preskočila  traku na ulasku  a ispred njih stao njegov prijatelj  i gost lokala  S.R.. Posle  nekog vremena  pred kafić su se pojavili V. i K. a sa njima je bilo još 5 do 6 momaka  i rekao im je da ne mogu ući  i tada iz lokala izlaze njegovi drugovi  A.M., G.R., K.A. i R.I.  a Vu. i njegovi  drugovi su odmah počeli da ih vrijedjaju  govoreći im "došli ste  u naš kraj da se kurčite" i neko je pokušao da udari A.nakon čega je nastala opšta gužva, metež i medjusobno udaranje  sa jedne strane  njegovih drugova a sa druge strane V.i njegovih drugova  i to se dešavalo sa lijeve strane  kafića  u prolazu  prema kući Š.. On i njegovi drugovi su se  branili od V.i njegovih drugova  pa je on u jednom momentu uhvatio  rukama i oborio na zemlju V.,  oko njih je bila opšta gužva, nezna se ko je koga udarao i sve je trajalo  par minuta  nakon čega su počeli da se razilaze  i on se sa svojim drugovima vratio u lokal a jedan dio momaka sa kojima su bili u sukobou otišli  su od kafića. Kritične prilike nije čuo nikakav pucanj, oštećenog ne poznaje  i dok je trajalo guranje  i tuča  nije primijetio niti čuo da je iko povrijedjen. Sjutradan je u policiji  saznao da je T. povrijedjen ispred njegovog lokala. Kazao je da je kritične prilike optuženi razvadio  od  V., nije vidio niti zna da je optuženi imao  pištolj  i da je pucao kritične  prilike. Svjedok A.M. je u izjavi tužilaštvu  kazao da je bio  u pijanom stanju i da se nesjeća dogadjaja a na glavnom pretresu  je kazao  da se sjeća dogadjaja  te da u tužilaštvu  nije rekao da se sjeća  jer je mislio da neće doći do sudjenja  pa da se nebi povlačio po sudu. Kazao je  da je  te večeri  puštao muziku u lokalu "S."  te da se ne može sjetiti  koliko je  tačno sati bilo kad su došli V.V.i K. i htjeli da udju u lokal  i od prisutnih je čuo  da im V. I. nije dozvolio  da udju u lokal. Tada su V. i K. otišli  da bi se  vratili zajedno sa 7 do 8 dječaka. Svjedok A.je kazao da je tada izašao iz  lokala i stao na drugu stranu ulice, V.i V. su se objašnjavali  zbog čega V. ne može da udje u lokal, oko njih je bila gužva  i to su bili  dječaci  koji su došli  sa V. i K.  pa im je prišao  i pošto je od tih dječaka poznavao Č.K. pitao ih je u čemu je problem  a T.M.zvani C. i dječak koga zna pod nadimkom V.  nasrnuli su na njega, rekli mu "šta je bogataši  došli ste u naš kraj da se kurčite"  i tada ga je T.udario pesnicom u predjelu brade  pa je krenuo i V. da ga udari  i on tada  udara i T. i V.  i tada  nastaje tuča i metež. U tom  metežu su učestvovali on, V.I., R.I., bilo ih je još ali  nemože da se sjeti, sjeća se da je S.Ž.lijegao preko T.M. da ga on nebi udarao. D.i S. su ga tri puta micali od T. i kako  b i ga oni makli  T. kreće prema njemu da ga udari  ali nebi stigao  jer bi on udarao T. a T. padao na zemlju. Taj  metež i tuča su trajali desetak minuta. Dječaci su se na kraju razbježali, zna da je G.R. gurnuo T. prema prolazu  da bi otišli sa lica mjesta. Ostali  su se vratili u lokal. Svjedok A. je kazao da nije ni kod koga  od prisutnih vidio oružje  niti je čuo da je pucano  a u policiji  mu je  inspektor B. rekao da je  dečko ranjen, nije mu rekao koji dečko a kasnije je saznao da je povrijedjen T.. Nezna da li je neko kritične prilike   još udarao T. ali zna da su T. od njega branili G.R. i S.Ž.. Svaki put kad je udario T.T.bi pao na zemlju. K.A. nije primijetio u tom metežu.  U policiji su mu skidali parafinsku rukavicu,  policija mu je pretresala kuću i  uzela oružje pokojnog oca koje  još nije vratila. Svjedok P.D. je izjavio  da je kritične večeri sa svojim drugovima R.I., Dž.O. i S.A.  i prijateljicom D.N. bio u lokalu "S."  i dok su sjedjeli  njegovi drugovi su primijetili da se nešto dešava ispred lokala  i rekli da je gužva  pa su svi  izašli iz lokala  i odmah je prepoznao V.zvanog  P.koji je bio  blizu ulice i nekim momcima upućivao psovke  a čuo je da je govorio i "pobiću vas". Ispred lokala je bilo 15 do 20 momaka, nikog nije prepoznao, sa lijeve strane pored tarase  V. je bio sa grupom momaka koji su galamili  i vidio je da  izmedju dvije grupe  momaka došlo do guranja i čupanja i dok je to trajalo začuo je pucanj. Čim je čuo pucanj  ušao je sa drugovima u lokal. Nezna da  li je u tuči učestvovao  optuženi K. a misli da ga je nakon dogadjaja vidio u lokalu. Kad je čuo pucanj pomislio je da je pukla petarda, da se radi o maloj jačini pucnja  i nije se preplašio  i tek sjutradan čuo  da je te noći pred lokalom ranjen T.M. ali  mu nije poznato kako je T.povrijedjen. On nije ni privodjen niti mu je skidana parafinska rukavica. Nije mogao  kritične prilike  procijeniti odakle je došao pucanj  jer nije vidio  nikakav bljesak. Kad se čuo pucanj zna da su na tarasi bili njegovi drugovi R., Dž., S.i D.N.,  bilo je još gostiju, sve što je bilo u lokalu bilo je izašlo ispred lokala. On nije učestvovao u tuči  a vidio je  da se na sred ulice V. snekim čupao ali nezna skim. Svjedokinja Ž.Lj. je posvjedočila  da je kritične večeri u lokal "S."  došla negdje oko 23,00 časa sa drugaricama B.A. i B. A., da oštećenog ne poznaje a optuženog poznaje  i misli da optuženi nije bio u lokalu kad je ona došla  a nesjeća se da ga je te noći vidjela u lokalu. Zna da je ispred lokala došlo do neke  gužve  ali zbog previše alkohola nesjeća se ni šta ni kako je bilo.  Nije čula pucanj  a ujutru je saznala  da je neko te noći povrijedjen. A.M. koji je njen suprug  a u to vrijeme su se zabavljali  bio je  kritične večeri u lokalu  i misli  da M. niko nije napadao a nezna da  li je M. koga napadao. Davala je izjavu u policiji, saslušavao je načelnik Ć. i još 4 do 5 inspektora. Svjedokinja A.J.je  posvjedočila da je te večeri bila u lokalu "S.i"  da je došla sa Ž.Lj., B.A. i I.R., da optuženog poznaje a  oštećenog ne poznaje. Optućeni je kritične večeri bio u lokalu. Poslije  možda sat vremena od njenog dolaska  došlo je  do gužve ispred lokala, vidjela je masu momaka  koji su se tukli, svi su ste tukli i nije se znalo ko koga tuče  i u toj masi je prepoznala  svog brata od strica A.M., S.Ž. i K.A.. Poslije desetak minuta prestali su da se tuku i razilaze se, ona se vraća u lokal gdje ostaje  još dvadesetak minuta i odlazi kući  i kad je došla kući  srela je svog tetka M. M. koji stanuje u istoj kući a radi u hitnoj pomoći  pa je pitao  gdje je bila  a ona mu rekla da je bila u lokalu "S."  i tetak joj tada rekao  da je  došlo do ranjavanja  ispred tog lokala  ali nije  znao ko je ranjen. Svjedokinja A. je kazala  da dok je trajala gužva ispred lokala  ona nije čula pucanj  a kazala je i to da je davala izjavu u policiji  gdje je nju kao i ostale djevojke   saslušavao načelnik Ć., da se Ć.ponašao bahato i vrijedjao je  a i sve djevojke su joj  rekle da se  Ć. i prema njima ponašao  tako. Ona je dala svoju izjavu inspektoru T.dobrovoljno i bez ikakve prisile. Svjedok S.R.je izjavio  da je policajac  a da je kritične večeri bio gost u lokalu "S."  gdje je pozvan od strane svog druga V.I., u lokal je došao u periodu od 21,00 do 21,20 časova a napustio  ga posle tuče  koja je izbila negdje oko 02,00 časa  i to kad su došli P.V. i još  jedan momak koji su htjeli nasilno da udju u lokal a nijesu imali članske karte i ta  dvojica su se pokačila sa V.ispred lokala  pa je on izašao iz lokala da pomogne  a iz lokala  su izašli i neki  gosti medju njima A., R., S. i V. i taj momak odlaze uz ulicu  da bi se poslije petnaestak minuta ponovo vratili  i V.i taj momak su tada nasrnuli na njega, psovali  su ga pa je u prisustvu V. pokušao pričom  da objasni V. i tom momku da ne mogu da udju u lokal. Neko iz mase gostiju je povikao"evo ih"i tada vidu grupicu momaka iza lokala  i medju njima prepoznaje  sina svog kolege Č.. Tada počinje  tuča  niz ulicu,  oko zgrada, počela  je vriska  pa je on telefonom pozvao policiju  a kad je policija došla sve  se bilo razišlo.  Kad je došla interventna jedinica  rekao im je šta se desilo i ko se pogurao i tukao  i nakon  15 do 20 minuta otišao kući  ali čim je došao kući  zvali su ga  iz dežurne službe policije  da dodje i javi  se komandiru.  Otišao je  i komandir ga je pitao šta se desilo  i tada mu je komandir  G. rekao  da je bilo pucanje ispred lokala "S." i da je jedan momak ranjen  a on je rekao komandiru da mu je novost da je neko ranjen. Svjedok S.je kazao  da kritične večeri  nije  imao sa sobom službeni pištolj  kao i da  kritične večeri u lokalu "S." nije bio optuženi K.  ali da ga je vidio nakon što se završila  tuča ispred lokala. Svjedok S. je kazao da nije čuo pucanj  jer da  jeste  istog momenta bi to prijavio dežurnoj službi. Svjedok Dž.O.je posvjedočio da je  dana 17.09.2011.godine  bio sa društvom u lokalu "S."  te da su negdje oko 02,00 časa  primijetili da se nešto dešava ispred lokala  pa kako su iz lokala izlazili gosti izašao je i on  i stao  pored vrata lokala,  u gužvi na ulici  ispred lokala i sa strane na stazi bilo je dosta momaka, prepoznao je  V.I. i R.I., vidio je da su se nešto gurali i pričali sa V.zvani P.  pa je sišao na travnati dio sa lijeve strane lokala  gdje su bili njegovi drugovi R., P., S.i drugi  i kako je taj prostor bio neosvijetljen nije mogao dobro razaznati likove  koji su se medjusobno gurali i udarali  a najviše je bila žučna rasprava  pa se sa S.i P.vratio u lokal i nije mu poznato  šta se dalje  dešavalo ispred lokala. Naije čuo nikakav pucanj  niti mu je poznato  da je neko u toj tuči ranjen ili teže povrijedjen  a sjutradan su mu drugovi P. i R. rekli da je te noći pred lokalom neko pucao  i da je tada najvjerovatnije povrijedjen T. ali mu nijesu rekli na koji način je povrijedjen. Poznaje optuženog sa kojim se druži a i žive blizu  ali kritične noći nije ga vidio ni u lokalu ni ispred lokala. Tvrdio je  da on te noći nije učestvovao  ni u kakvoj tuči, guranju ili svadjanju  i nije mu poznato da optuženi ima pištolj ili da ga je imao. Poznaje i Č.K. . </span>
</p>
<p class="p2"></p>
<p class="p2">
<span>		Svjedok A.M. je kazao da poznaje optuženog  i da koliko zna optuženi  ima nadimak A. a da oštećenog ne poznaje  te da je kritične prilike u lokal "S." došao negdje oko 20,00 časova sa K.R., u lokalu je bio V.I.koga dobro poznaje  a bilo je i cijelo I. društvo. Dalje je kazao da je negdje izmedju dva ili tri sata  izjutra došlo do gužve ispred lokala  pa je izašao na tarasu  i vidio gužbu na ulici ispred lokala, nije se zadržao ni pola minute, rekao je radniku na obezbedjenju da zove policiju i vratio se u lokal  i više nije izlazio. Gužva ispred lokala  je trajala  možda 15 do 20 minuta  i nemože da se sjeti  da li su učesnici gužve   u lokal ušli  prije dolaska  ili nakon dolaska interventne jedinice. Nije čuo pucanj  a da je bilo pucanja i da je jedan momak ranjen  čuo je  od policije  koja je tog jutra oko 07,00 časova došla  po njega kući. Dao je izjavu u policiji, dobrovoljno i bez prisile. Nesjeća se da je optuženi K.bio u lokalu prije gužve niti posle gužve. </span>
</p>
<p class="p2"></p>
<p class="p2">
<span>		Iskaz svjedoka  A.sud u cjelosti prihvata kao istinit i nepristrasan  smatrajući da je svjedok  posvjedočio  samo ono što je lično vidio  a i iz  iskaza  ostalih  svjedoka saslušanih u postupku  utvrdjeno je da ovaj svjedok  nije učestvovao u tuči  niti ga je  kao učesnika tuče  i lica koje je bilo  pred lokalom  iko od saslušanih svjedoka  pomenuo. </span>
</p>
<p class="p2"></p>
<p class="p2">
<span>		Iz  nalaza i mišljenja  F.centra D. broj 244/11-2-3991 od 07.10.2011.godine  o analizi parafinskih rukavica  koje su skinute sa šaka  A.M., V.I., R.I., S.A., K.G., K.N., T. M., K. A.i V.V. utvrdjuje se da  na šaka  ovih lica  nije dokazano prisustvo barutnih čestica  kao i da je na samolepljivoj foliji skinutoj sa betonskog pločnika dokazano prisustvo  barutnih čestica i to dvije barutne čestice. Neprisustvo  barutnih čestica  na šakama  lica  kojima su  radjene parafinske rukavice  ukazuje da se nemože pretpostaviti mogućnost  da su isti bili povezani  sa procesom opaljenja metka  iz vatrenog oružja  prije skidanja  parifinskih rukavica. Takodje je u ovom  nalazu i mišljenju istaknuto  da se  nitrati  u velikoj mjeri  do u potpunosti rastvaraju u vodi  te se detaljnim pranjem ruku  mogu  ukloniti. </span>
</p>
<p class="p2"></p>
<p class="p2">
<span>		Ovaj nalaz i mišljenje F.centra D. sud u cjelosti prihvata kao objektivan  i dat  po pravilima struke  a na osnovu  uradjenih  parafinskih rukavica  kao i na osnovu  utvrdjivanja  prisustva  barutnih čestica  sa betonskog pločnika.  </span>
</p>
<p class="p2"></p>
<p class="p2">
<span> </span>
</p>
<p class="p2"></p>
<p class="p2">
<span>	 </span>
</p>
<p class="p3">
<span class="s1">OSNOVNI SUD U PLJEVLJIMA , dana  13.12.2012.godine.</span>
</p>
<p class="p2"></p>
<p class="p2">
<span>Zapisničar, 						  			      S u d i j a, </span>
</p>
<p class="p2">
<span>Zora Leković 									Ljiljana Popović  </span>
</p>
<p class="p2"></p>
<p class="p2">
<span class="s1">PRAVNA POUKA:</span>
</p>
<p class="p2">
<span>		Protiv ove presude dozvoljena je žalba u roku od 8.dana po prijemu </span>
</p>
<p class="p2">
<span>		iste Višem sudu B. Polje, a preko  ovog suda.</span>
</p>
<p class="p2">
<span> </span>
</p>
<p class="p2">
<span class="s1"> DOSTAVITI:</span>
</p>
<p class="p2">
<span class="s1"> 1 x ODT  Pljevlja</span>
</p>
<p class="p2">
<span class="s1"> 4 x Okrivljenim</span>
</p>
<p class="p2">
<span class="s1"> 1 x Braniocu optuženog Karović Vanje 	</span>
</p>
<p class="p1">
<span class="s1">	</span>
</p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>


</body>
<div style="text-align: right">
	K.br. 25/10</div>
<div style="text-align: justify">
	&nbsp;<br>
	&nbsp;</div>
<div style="text-align: center">
	U IME CRNE GORE</div>
<div style="text-align: justify">
	&nbsp;<br>
	&nbsp;<br>
	OSNOVNI SUD U DANILOVGRADU kao prvostepeni krivični, po sudiji pojedincu Vladimiru Novoviću, uz učešće Ane Ivanović, kao zapisničara, u krivičnom predmetu okrivljenog Č.P.a iz Podgorice, koga brani A.B. advokat iz Podgorice zbog krivičnog djela teška tjelesna povreda iz čl.151 st.2 KZ, odlučujući po optužnici Osnovnog državnog tužilaštva iz Podgorice Kt.br.1327/09 od 09.03.2010.godine, koju je na glavnom pretresu zastupao Grujo Radonjić, zamjenik ODT-a iz Podgorice, nakon održanog glavnog i javnog pretresa, u prisustvu zastupnika optužbe, okrivljenog i branioca okrivljenog dana 20.02.2012.godine, donio je dana 20.02.2012.godine, a dana 23.02.2012.godine javno objavio<br>
	&nbsp;</div>
<div style="text-align: center">
	PRESUDU</div>
<div style="text-align: justify">
	&nbsp;<br>
	Okrivljeni Č.P., JMB ..., zvani Č., od oca Đ. i majke S., rodjene L., rodjen ...godine u P., sa mjestom prebivališta u P. - ul. N.T. bb, državljanin Crne Gore, pismen, završio srednju školu, oženjen, nema djece, služio vojsku, lošeg imovnog stanja, kome je presudom Višeg suda u Podgorici K.br.82/02 od 24.11.2003.godine, zbog krivičnog djela iz čl.245 st.1 KZ SRJ izrečena kazna zatvora u trajanju od jedne godine i tri mjeseca, a koja osuda je brisana rješenjem Višeg suda u Podgorici Kv.br.1033/11 od 15.12.2011.godine.&nbsp;&nbsp;&nbsp;<br>
	&nbsp;</div>
<div style="text-align: center">
	Kriv je</div>
<div style="text-align: justify">
	&nbsp;<br>
	Što je:<br>
	&nbsp;<br>
	Dana 23.08.2009.godine, oko 21,30 časova, u mjestu Plana, opština Danilovgrad, na platou ispred kafe bara "Sedmica", drugog teško tjelesno povrijedio tako da je usljed toga doveden u opasnost život oštećenog Ž.N.a, na način što je oštećenom Ž.N.u zadao udarac stisnutom pesnicom u predjelu glave, kojom prilikom je oštećeni pao, nanoseći mu tešku tjelesnu povredu u vidu rane razderotine gornje usne spoljašnjeg usnog otvora sa lijeve strane, nagnječine mozga u desnom sljepoočnom režnju velikog mozga i oštećenja sitnih krvnih sudova mekih ovojnica velikog mozga, usljed koje je doveden u opasnost život oštećenog<br>
	&nbsp;<br>
	- čime je počinio krivično djelo teška tjelesna povreda iz čl.151 st.2 KZ.<br>
	&nbsp;<br>
	Pa ga sud primjenom citiranog zakonskog propisa, te čl.4, 5, 15, 32, 36, 42, 45, 46 i 51 KZ i čl.226, 229 i 374 ZKP-a<br>
	&nbsp;</div>
<div style="text-align: center">
	O S U Đ U J E</div>
<div style="text-align: justify">
	&nbsp;<br>
	Na kaznu zatvora u trajanju od 6 (šest) mjeseci u koju kaznu mu se uračunava vrijeme za koje je bio zadržan od strane Uprave policije Ispostava Danilovgrad, počev od 24.08.2009.godine do 25.08.2009.godine.<br>
	&nbsp;<br>
	Dužan je okrivljeni da na ime troškova krivičnog postupka uplati ovom sudu iznos od 224,00 eura i po osnovu paušala iznos od 30,00 eura, a sve u roku od 15 dana po pravosnažnosti presude.<br>
	&nbsp;<br>
	Na osnovu čl.239 st.2 ZKP-a, oštećeni Ž.N. se radi ostvarivanja imovinsko-pravnog zahtjeva upućuje na parnični postupak.<br>
	&nbsp;</div>
<div style="text-align: center">
	O b r a z l o ž e nj e</div>
<div style="text-align: justify">
	&nbsp;<br>
	Optužnicom Osnovnog državnog tužilaštva iz Podgorice Kt.br.1327/09 od 09.03.2010.godine, stavljeno je na teret okrivljenom Č.P.u izvršenje krivičnog djela teška tjelesna povreda iz čl.151 st.1 KZ. Zastupnik optužbe je na glavnom pretresu u završnoj riječi izmijenio činjenični opis krivičnog djela iz optužnice, na način određen kao u izreci presude i pravnu kvalifikaciju istog stavljajući na teret okrivljenom izvršenje krivičnog djela teška tjelesna povreda iz čl.151 st.2 KZ. Predložio je da sud okrivljenog oglasi krivim i osudi na kaznu u zakonom propisanim granicama.<br>
	&nbsp;<br>
	Okrivljeni Č.P. u odbrani datoj u pretkrivičnom postupku u bitnom je naveo da je dana 23.08.2009.godine oko 21,00 časova bio sa oštećenim Ž.N.om, N.V.om, B.R.m i jednim momkom koji se preziva K. u kafani „S.“, koja se nalazi u mjestu Plana pored magistralnog puta Podgorica-Nikšić. U kafani su konzumirali alkohol oštećeni Ž.N., N.V. i K., a prije dolaska njih trojica su u kući K. popili jednu flašu lozove rakije. Tvrdi da on i B.R. nijesu konzumirali alkohol u kafani. U jednom momentu zbog toga što mu nije odgovarao razgovor koji se vodio, ustao je od stola, došao je do parkinga i sa mobilnog telefona pozvao je taxi vozilo. Razlog za odlazak bio je i taj što ga je kući čekala supruga, koja je tada bila u drugom stanju. Dok je telefonirao, odjednom se pored njega pojavio oštećeni Ž.N. i počeo je da pada. Pokušao je da ga uhvati ali u tome nije uspio jer je oštećeni Ž.N. već pao na tlo. Na mjestu gdje su bili on i oštećeni Ž.N. ubrzo su se pojavili konobarica koja je radila u lokalu, momci koji su prethodno sjedjeli sa njim i neki nepoznati momci. Potom je zajedno sa svojim drugovima unio oštećenog Ž.N.a u vozilo N.V.a, a N.V. je oštećenog odveo u Dom zdravlja u Danilovgradu. Kasnije je saznao da je oštećeni odveden u KC u Podgorici.<br>
	&nbsp;<br>
	Okrivljeni Č.P. u odbrani datoj u istražnom postupku u bitnom je ponovio odbranu datu u pretkrivičnom postupku s tim što je pojasnio da je oštećeni Ž.N. bio njegov pomoćnik u poslovima koje je radio kao keramičar, te da prethodno među njima nije bilo sukoba. Istakao je da je parking bio nasut drobljenim kamenom, da je oštećeni Ž.N. bio potpuno pijan, da je oštećeni Ž.N. pao licem ka tlu, da oštećenog nije udarao, a da je najverovatnije pijanstvo oštećenog uzrokovalo pad.&nbsp;&nbsp;&nbsp;<br>
	&nbsp;<br>
	Okrivljeni Č.P. u odbrani datoj na glavnom pretresu u bitnom je naveo da je kritičnog dana zajedno sa B.R.m i oštećenim Ž.N.om radio na vikendici N.V.a u mjestu Lukavica. Sjeća se da je oštećeni Ž.N. popio oko 30-tak limenki piva zapremine 0,5 litara i da se zbog toga neprirodno ponašao. Poslije završenog posla u Martinićima su svratili u kuću kod jednog kolege N.V.a i tom prilikom su oštećeni Ž.N., N.V. i kolega N.V.a popili litar lozove rakije. Nakon toga su on, oštećeni Ž.N., B.R. i N.V. jednim vozilom otišli u kafanu „S.“, koja se nalazi u mjestu Plana, dok je u ovu kafanu kolega N.V.a došao svojim vozilom. Svi su sjeli za jednim stolom u bašti. Obzirom da je morao da ide kući, pošao je do parkinga i pozvao je taxi. Bilo je oko 21,00 časova. Tada su mu prišli N.V., B.R. i oštećeni Ž.N. i oštećeni mu se obratio nepovezanim riječima „Kuda žuriš, koji je kod tebe problem“. Kazao je oštećenom Ž.N.u da se pomjeri, a čak je i B. R. govorio da makne oštećenog. Tvrdi da je u momentu dok su između njega i oštećenog Ž.N.a stajali N.V. i B.R., oštećeni Ž.N. zamahnuo stisnutom pesnicom da ga udari. Izbjegao je udarac i stisnutom pesnicom je oštećenom Ž.N.u zadao udarac u predjelu lijeve strane glave. Od zadobijenog udarca oštećeni Ž.N. je pao na leđa. Tlo, odnosno parking, nije bio asfaltiran već je bio nasut šoderom. Nakon što je oštećeni Ž.N. pao, prišao je N.V. i nekoliko puta je otvorenom pesnicom-šamarom veoma jako udario oštećenog kako bi ga osvijestio jer je oštećeni bio u nesvjesnom stanju. Zajedno sa N.V.om, B.R.m i još nekim ljudima unio je oštećenog Ž.N.a u vozilo N.V.a. Ostao je na licu mjesta kako bi sačekao dolazak policije. Policija ga je privela. Odmah poslije saslušanja kod istražnog sudije otišao je u KC da posjeti oštećenog Ž.N.a. Istakao je da je oštećenog Ž.N.a svaki dan posjećivao, dok se ovaj nalazio na liječenju, te da mu je donosio hranu, a ponekad i novac. Upoznat na različitosti u odnosu na odbranu datu u pretkrivičnom i istražnom postupku u bitnom je naveo da je istinita njegova odbrana sa glavnog pretresa, a da je odbranu u pretkrivičnom i istražnom postupku dao iz straha od krivično-pravnog progona i eventualne kazne. U završnoj riječi je kazao da prihvata završnu riječ svoga branioca.<br>
	&nbsp;<br>
	Branilac okrivljenog Č.P.a adv. A.B. u završnoj riječi je zastupao tezu da je njegov branjenik postupao u nužnoj odbrani, zbog čega je predložio da ga sud oslobodi od optužbe.<br>
	&nbsp;<br>
	Sud je na glavnom pretresu u dokaznom postupku pročitao iskaz svjedoka-oštećenog Ž.N.a iz istražnog postupka sa zapisnika o salušanju svjedoka Ki.br.34/09 od 16.10.2009.godine i sa glavnog pretresa od 05.04.2011.godine, pročitao iskaz svjedoka M. V. iz istražnog postupka sa zapisnika o saslušanju svjedoka Ki.br.34/09 od 05.02.2010.godine, pročitao iskaz svjedoka K.S.a iz istražnog postupka sa zapisnika o salušanju svjedoka Ki.br.34/09 od 02.02.2010.godine i sa glavnog pretresa od 05.04.2011.godine, pročitao iskaz svjedoka N.V.a iz istražnog postupka sa zapisnika o salušanju svjedoka Ki.br.34/09 od 16.10.2009.godine i sa glavnog pretresa od 06.05.2011.godine, pročitao iskaz svjedoka J. I. iz istražnog postupka sa zapisnika o saslušanju svjedoka Ki.br.34/09 od 02.02.2009.godine, saslušao svjedoka B.R., pročitao nalaz i mišljenje vještaka sudske medicine dr B.B.a Ki.br.34/09 od 25.02.2010.godine i sa glavnog pretresa od 23.06.2011.godine, izvršio uvid u rješenje Višeg suda u Podgorici Kv.br.1033/11 od 15.12.2011.godine, a koje je postalo pravosnažno dana 28.12.2011.godine i pročitao izvod iz kaznene evidencije Uprave policije PJ Podgorica br.11-245/10-21470/2-3165 od 25.08.2010.godine izdat na ime okrivljenog.<br>
	&nbsp;<br>
	Svjedok-oštećeni Ž.N. u iskazu datom u istražnom postupku u bitnom je naveo da je krajem avgusta 2009.godine sjedio u kafani „Sedmica“, zajedno sa okrivljenim Č.P.om, B.R.m i K.S.om. Tvrdi da je u jednom momentu otišao do vozila da uzme cigarete, da je tada zadobio udarac u potiljak i kada se okrenuo vidio je okrivljenog Č.P.a. Ničeg se više nije sjećao, a nije se mogao sjetiti ni da je preduzeo kakav loš postupak prema okrivljenom.<br>
	&nbsp;<br>
	Svjedok-oštećeni Ž.N. u iskazu datom na glavnom pretresu u bitnom je naveo da se kritičnog događaja uopšte ne sjeća, a da se samo sjeća da je tog dana radio sa okrivljenim Č.P.om, N.V.om i K.S.om na vikendici kod N.V.a, da je dok je radio pio pivo, da se moguće napio,&nbsp; te da su nakon završenih radova bili u selu Kosić kod K.S.a. Upoznat na različitosti u odnosu na iskaz dat u istražnom postupku u bitnom je naveo da se nakon boravka u KC CG prisjećao nekih detalja i da je pod tim utiskom svjedočio u istražnom postupku, a da se na glavnom pretresu događaja ne sjeća. Istakao je da je okrivljeni Č.P. dolazio da ga posjećuje u bolnici i kući, te da mu nije davao niti nudio bilo kakvu materijalnu pomoć. Nije se pridružio krivičnom gonjenju protiv okrivljenog, a postavio je zahtjev za naknadu štete.&nbsp;<br>
	&nbsp;<br>
	Svjedok M.V. u iskazu datom u istražnom postupku u bitnom je naveo da je parkirao vozilo ispred kafane „S1“, pored koje se nalazi kafana „S.“ i ispred kafane „S.“ je vidio 2-3 momka i jednog momka koji je bio na trotoaru. Pritrčao je i pružio je pomoć. Tvrdi da nije vidio ko je udario oštećenog Ž., kojeg inače poznaje.<br>
	&nbsp;<br>
	Svjedok K.S. u iskazu datom u istražnom postupku i na glavnom pretresu u bitnom je naveo da je krajem avgusta 2009.godine, oko 21,00 časova, došao u kafanu „Sedmica“, koja se nalazi u mjestu Plana, zajedno sa okrivljenim Č.P.om, N.V.om, oštećenim Ž.N.om i B.R.m. Primijetio je da su okrivljeni Č.P. i oštećeni Ž.N. imali nešto nerazjašnjeno i da je okrivljeni Č.P. pozvao oštećenog Ž.N.a da idu na parking ispred kafane. Nakon što su njih dvojica pošli, a on sa ostalima ostao da sjedi, u jednom momentu ustao je N.V. i neki momci koji su bili na terasi. Tvrdi da se tada okrenuo i vidio je da oštećeni Ž.N. leži na parkingu, a da okrivljeni Č.P. stoji iznad njega. Pošli su i ukazali su oštećenom Ž.N.u pomoć. Istakao je da nije vidio način povrjeđivanja oštećenog jer je bio leđima okrenut. Pojasnio je da su prije nego što su pošli u kafanu „S.“ kod njega kući došli okrivljeni Č.P., oštećeni Ž.N., N.V. i B.R. i da ih je tom prilikom počastio rakijom.<br>
	&nbsp;<br>
	Svjedok N.V. u iskazu datom u istražnom postupku i na glavnom pretresu u bitnom je naveo da je kritične večeri krajem avgusta 2009.godine, bio sa okrivljenim Č.P.om, oštećenim Ž.N.om, K.S.om i B.R.m u kafani „S.“. Sjeća se da je popio dosta alkohola. Nešto je pričao sa konobaricom i tada ga je pozvala supruga i dok je razgovarao sa suprugom vidio je da su svi prisutni sišli dolje kod oštećenog Žarića. Kada se okrenuo vidio je da je oštećeni Ž.N. na podu. Nije vidio ko je udario oštećenog Ž.N.a, a čuo je da su momci sa susjednog stola kazali „pada momak“. Na glavnom pretresu je pojasnio da je po njegovom mišljenju oštećeni Ž.N. bio prilično pijan, da je dok je pričao sa konobaricom bio leđima okrenut prema mjestu gdje je kasnije vidio oštećenog Ž.N.a da leži, a da je konobarica stajala sa njegove desne strane.<br>
	&nbsp;<br>
	Obzirom da se se svjedok J.I. nije mogla pronaći što proizilazi iz više dopisa i obavještenja Uprave policije sud je na osnovu čl.356 st.1 tač.1 ZKP-a, na glavnom pretresu pročitao njen iskaz iz istražnog postupka sa zapisnika o saslušanju svjedoka Ki.br.34/09 od 02.02.2009.godine.<br>
	&nbsp;<br>
	Svjedok J.I. u iskazu datom u istražnom postupku u bitnom je navela da je krajem avgusta 2009.godine, oko 21,00 časova, radila kao konobarica u kafe baru „S.“. Na terasu su došli neki nepoznati momci i nakon što ih je poslužila nešto su počeli da se svađaju. Dvojica momaka su ustali i otišli su sa terase na parking ispred kafane. Vidjela je da je momak, koji je bio nižeg rasta i tamnoput, udario drugog momka i to šakom u predjelu lica od kojeg udarca je ovaj momak pao kao pokošen. Ostali momci su ustali i pružili su pomoć.<br>
	&nbsp;<br>
	Svjedok B.R. u iskazu datom na glavnom pretresu u bitnom je naveo da je zajedno sa okrivljenim Č.P.om i oštećenim Ž.N.om bio kod N.V.a na Lukavici, kako bi mu pomogli oko nekih radova na vikendici. Tog dana radeći oko ove vikendice pio je alkohol. Nije se mogao sjetiti da li su ostali konzumirali alkoholna pića. Kada su završili radove krenuli su da se vraću, a u povratku su svratili kod K. S., koji je prijatelj N.V.a. Tada je primijetio da je oštećeni Ž.N. popio malo više. To je zaključio po tome što se oštećeni Ž.N. ponašao previše slobodno. Zatim su pošli do kafane "S.". U ovu kafanu je došao sa okrivljenim Č.P.om, oštećenim Ž.N.om, N.V.om i K. S.. Sjeća se da se okrivljenom Č.P.u nešto žurilo i da je htio da ide, te da&nbsp; je oštećeni Ž.N. provocirao okrivljenog Č.P.a na način što mu je govorio nešto u smislu moraš da žuriš da ideš kući, jer te žena zove. Za svo to vrijeme okrivljeni Č.P. nije reagovao na provokacije oštećenog Ž.N.a. U jednom momentu okrivljeni Č.P. se ustao od stola i kazao je "Sjedite, idem ja". Dok je sjedio za stolom, primijetio je da je okrivljeni Č.P. otišao do parkinga i da je telefonom razgovarao. Kako im je nestalo cigareta oštećeni Ž.N. je rekao da će on poći do vozila da uzme cigarete. Tvrdi da je oštećeni Ž.N. dok je išao prema parkingu pao niz jedne stepenice. Tada je zaključio da je oštećeni Ž.N. potpuno pijan. Pojasnio je zatim da nije vidio na koji je način pao oštećeni Ž.N. niz stepenice, već je samo čuo neke momke kako su kazali "Pade", pa kada se okrenuo vidio je da je oštećeni Ž.N. krenuo da ustaje sa neke šljunkovite podloge. U tom momentu okrivljeni Č.P. je pričao na mobilnom telefonu i bio je udaljen od oštećenog Ž.N.a nekih 20-tak metara. Istakao je da je prišao oštećenom Ž.N.u i uspravio ga. Zaključio je da je sa oštećenim Ž.N.om sve u redu i da može da hoda. Potom je vidio da je oštećeni Ž.N. krenuo u pravcu mjesta gdje je bio okrivljeni Č.P.. Vozilo iz kojeg je oštećeni Ž.N. trebao da uzme cigarete se nalazilo na potpuno drugoj strani od mjesta gdje je bio okrivljeni Č.P.. Kad je vidio da oštećeni Ž.N. ide u pravcu okrivljenog Č.P.a, a ne u pravcu mjesta gdje je bilo parkirano vozilo iz kojeg je trebalo da uzme cigarete, a znajući da je oštećeni Ž.N. već prethodno provocirao okrivljenog Č.P.a, krenuo je&nbsp; i on da prilazi tom mjestu gdje je bio okrivljeni. Došlo je do rasprave izmedju okrivljenog Č.P.a i oštećenog Ž.N.a i njih dvojica su bili jedan metar udaljeni jedan od drugog. Prišao je zajedno sa N.V.om i oštećeni Ž.N. je zamahnuo stisnutom pesnicom da udari okrivljenog Č.P.a. Tada je stajao između oštećenog Ž.N.a i okrivljenog Č.P.a i tom prilikom oštećeni Ž.N. nije uspio da udari okrivljenog Č.P.a, već tvrdi da je on spriječio taj udarac i da je udarac završio negdje u predjelu njegovog dijela tijela. Nakon toga je vidio da je u jednom momentu oštećeni Ž.N. pao. Nije vidio ko ga je udario, iako je licem bio okrenut prema njemu. Zajedno sa N.V.om&nbsp; je unio oštećenog&nbsp; Ž.N.a u vozilo N.V.a nakon čega je oštećeni odveden u Hitnu pomoć u Danilovgradu. Istakao je da je prijatelj i okrivljenog i oštećenog.<br>
	&nbsp;<br>
	Iz nalaza i mišljenja vještaka sudske medicine dr B.B.a Ki.br.34/09 od 25.02.2010.godine i sa glavnog pretresa od 23.06.2011.godine utvrđuje se da je oštećeni Ž.N., počev od 24.08.2009.godine, proveo 10 dana na bolničkom liječenju na odjeljenju za neurohirurgiju KCCG. Vještak je mišljenja da je oštećeni zadobio povredu u vidu rane razderotine gornje usne spoljašnjeg usnog otvora sa lijeve strane, nagnječine mozga u desnom sljepoočnom režnju velikog mozga i oštećenja sitnih krvnih sudova mekih ovojnica velikog mozga, koja povreda je teška tjelesna povreda, usljed koje je doveden u opasnost život oštećenog i u momentu njenog nastajanja život oštećenog je bio ugrožen i moglo je doći do nastajanja smrti i to zbog nagnječenja tkiva mozga i krvarenja u lobanjskoj šupljini, te pritiska krvnog sadržaja koji se nagomilavao u lobanjskoj šupljini na tkivo mozga. Povreda u vidu rane razderotine gornje usne spoljašnjeg usnog otvora nastala je djelovanjem zamahnute tupo-tvrde sile, moguće stisnute pesnice, slabijeg ili srednjeg intenziteta djelovanja, koja sila je djelovala na glavu oštećenog u jednom navratu, i od naprijed više sa lijeve strane i lako odozdo u odnosu na podužnu osu glave oštećenog. Nakon zadobijanja ove povrede došlo je do pada na kakvu tvrdu podlogu i udara desnim sljepoočnim predjelom glave u tu podlogu, a zatim i nastajanja nagnječine mozga u desnom sljepoočnom režnju velikog mozga i oštećenja sitnih krvnih sudova mekih ovojnica velikog mozga. Što se tiče oštećenja sitnih krvnih sudova mekih ovojnica velikog mozga (lijeve moždane polovine), ono je nastalo kao tzv. kontrakup reakcija tj. nakon zadobijanja povrede desne strane došlo je do pokretanja moždanog tkiva ka lijevoj strani lobanjske jame, oslonca na kostni dio lobanjske jame i nastajanja ovog krvarenja. Dalje se utvrđuje i da je prilikom prijema na bolničko liječenje oštećeni bio u alkoholisanom stanju, a koje stanje nije moglo značajnije uticati na stanje na krvnim sudovima mozga i ovojnica mozga i nije bitnije uticalo na dalji razvoj oštećenja moždanog tkiva i krvnih sudova mozga. Ukoliko bi u momentu zadobijanja povreda glave oštećeni bio u trijeznom stanju i došlo do istog mehanizma nastajanja povreda, karakteristike povreda se ne bi značajnije razlikovale od povreda u alkoholisanom stanju.<br>
	&nbsp;<br>
	Sud je cijenio nalaz i mišljenje ovog vještaka, pa je isti prihvatio kao jasan, stručan i objektivan i dat prema pravilima struke i nauke, a na koji ni stranke nijesu imale primjedbi.<br>
	&nbsp;<br>
	Iz izvoda iz kaznene evidencije Uprave policije PJ Podgorica br.11-245/10-21470/2-3165 od 25.08.2010.godine izdatog na ime okrivljenog i rješenja Višeg suda u Podgorici Kv.br.1033/11 od 15.12.2011.godine, a koje je postalo pravosnažno dana 28.12.2011.godine utvrđuje se da je okrivljenom presudom Višeg suda u Podgorici K.br.82/02 od 24.11.2003.godine, zbog krivičnog djela iz čl.245 st.1 KZ SRJ izrečena kazna zatvora u trajanju od jedne godine i tri mjeseca, te da je ta osuda brisana rješenjem Višeg suda u Podgorici Kv.br.1033/11 od 15.12.2011.godine.&nbsp;&nbsp;&nbsp;<br>
	&nbsp;<br>
	Sud je cijenio iskaze svjedoka J. I.e, K.S.a i N.V.a pa je našao da su se isti objektivno i istinito izjasnili o činjenicama važnim za ovu krivičnu stvar. Naime, iskazi ovih svjedoka su međusobno saglasni, a stoje i u skladnoj vezi&nbsp; sa nalazom i mišljenjem vještaka sudske medicine dr B.B.a Ki.br.34/09 od 25.02.2010.godine i sa glavnog pretresa od 23.06.2011.godine.<br>
	&nbsp;<br>
	Nasuprot prednjem sud nije prihvatio iskaz svjedoka B. R. da je on navodno zajedno sa N.V.om, prišao okrivljenom i oštećenom, da je oštećeni zamahnuo stisnutom pesnicom da udari okrivljenog, da je stajao između oštećenog i okrivljenog, da oštećeni nije uspio da udari okrivljenog, već da je on spriječio taj udarac i da je udarac završio negdje u predjelu njegovog tijela, da i pored toga što je vidio da je oštećeni pao, nije vidio ko ga je udario, iako je licem bio okrenut prema oštećenom, a ovo stoga što je ovakav iskaz nelogičan i u suprotnosti sa iskazima svjedoka J. I., K.S.a i N.V.a i nalazom i mišljenjem vještaka sudske medicine dr B.B.a Ki.br.34/09 od 25.02.2010.godine i sa glavnog pretresa od 23.06.2011.godine. Naime, iz iskaza svjedoka K.S.a proizilazi da su okrivljeni i oštećeni imali nešto nerazjašnjeno, da je okrivljeni pozvao oštećenog da idu na parking ispred kafane, da su njih dvojica pošli, da je on sa ostalima ostao da sjedi, tj. sa N.V.om i B.R.m i kada se u jednom momentu ustao N.V. i neki momci koji su bili na terasi vidio je da oštećeni leži na parkingu, a da okrivljeni stoji iznad njega, dok iz iskaza svjedoka J. I. proizilazi da je između dvojice momaka iz društva na terasi počela svađa, da su ta dvojica ustali i otišli na parking ispred kafane, te da je momak, koji je bio nižeg rasta i tamnoput, udario drugog momka i to šakom u predjelu lica od kojeg udarca je ovaj pao, pa kada se ova dva iskaza dovedu u međusobnu vezu i u vezu sa nalazom i mišljenjem vještaka sudske medicine izvodi se zaključak da je okrivljeni stisnutom pesnicom udario oštećenog u predjelu glave od kojeg udarca je oštećeni pao. Dakle, svjedok B.R. je sjedio na terasi i nije bio između okrivljenog i oštećenog kako je to tvrdio. Svjedok N.V. je istakao da je u jednom momentu kada se okrenuo vidio da oštećeni leži na podlozi, tako da je tvrdnja svjedoka B. R. da je on navodno zajedno sa N.V.om, prišao okrivljenom i oštećenom, prije nego što je oštećeni pao potpuno osporena. Uz sve navedeno posebno je nelogično to da navodno svjedok B.R. stoji između okrivljenog i oštećenog, licem okrenut prema oštećenom, da vidi da oštećeni pada, a da ne vidi ko oštećenog udara.<br>
	&nbsp;<br>
	Sud nije prihvatio ni iskaz svjedoka-oštećenog Ž.N.a u dijelu da je zadobio udarac u potiljak jer je ovakav iskaz u suprotnosti sa nalazom i mišljenjem vještaka sudske medicine dr B.B.a Ki.br.34/09 od 25.02.2010.godine i sa glavnog pretresa od 23.06.2011.godine iz kojeg nalaza i mišljenja je utvrđeno da je oštećeni zadobio udarac u predjelu gornje usne spoljašnjeg usnog otvora, djelovanjem od naprijed, više sa lijeve strane i lako odozdo u odnosu na njegovu podužnu osu glave nakon čega je pao na podlogu.<br>
	&nbsp;<br>
	Sud je cijenio iskaz svjedoka M. V., pa je našao da se isti objektivno i istinito izjasnio o činjenicama koje su mu poznate, a da se nije upuštao u izjašnjavanje o činjenicama koje mu nijesu poznate.&nbsp;<br>
	&nbsp;<br>
	Na osnovu naprijed izložene činjenične gradje, koja proizilazi iz sadržine dokaza provedenih na glavnom pretresu, ovaj sud je nesumnjivo zaključio da su se u radnjama okrivljenog Č.P.a stekla sva obilježja bića krivičnog djela teška tjelesna povreda iz čl.151 st.2 KZ. Naime, okrivljeni je dana 23.08.2009.godine, oko 21,30 časova, u mjestu Plana, opština Danilovgrad, na platou ispred kafe bara "S.", drugog teško tjelesno povrijedio tako da je usljed toga doveden u opasnost život oštećenog Ž.N.a, na način što je oštećenom Ž.N.u zadao udarac stisnutom pesnicom u predjelu glave, kojom prilikom je oštećeni pao, nanoseći mu tešku tjelesnu povredu u vidu rane razderotine gornje usne spoljašnjeg usnog otvora sa lijeve strane, nagnječine mozga u desnom sljepoočnom režnju velikog mozga i oštećenja sitnih krvnih sudova mekih ovojnica velikog mozga, usljed koje je doveden u opasnost život oštećenog.<br>
	&nbsp;<br>
	Sve naprijed navedene činjenice utvrdjene su iz iskaza iskaz svjedoka J. I., K.S.a i N.V.a i nalaza i mišljenja vještaka sudske medicine dr B.B.a Ki.br.34/09 od 25.02.2010.godine i sa glavnog pretresa od 23.06.2011.godine.<br>
	&nbsp;<br>
	Naime, iz iskaza svjedoka K.S.a utvrđuje se da je kritičnom prilikom zajedno sa okrivljenim, oštećenim, N.V.om i B.R.m bio u kafani „S.“, da su okrivljeni i oštećeni imali nešto nerazjašnjeno, da je okrivljeni pozvao oštećenog da idu na parking ispred kafane, da su njih dvojica pošli, da je on sa ostalima ostao da sjedi, tj. sa N.V.om i B.R.m i kada se u jednom momentu ustao N.V. i neki momci koji su bili na terasi vidio je da oštećeni leži na parkingu, a da okrivljeni stoji iznad njega, dok iz iskaza svjedoka J. I., konobarice u predmetnoj kafani, proizilazi da je između dvojice momaka iz društva na terasi počela svađa, da su ta dvojica ustali i otišli na parking ispred kafane, te da je momak, koji je bio nižeg rasta i tamnoput, udario drugog momka i to šakom u predjelu lica od kojeg udarca je ovaj pao, pa kada se ova dva iskaza dovedu u međusobnu vezu i u vezu sa nalazom i mišljenjem vještaka sudske medicine dr B.B.a Ki.br.34/09 od 25.02.2010.godine i sa glavnog pretresa od 23.06.2011.godine izvodi se zaključak da je okrivljeni stisnutom pesnicom udario oštećenog, koji je bio vidno alkoholisan, a koja činjenica alkoholisanosti je bila poznata okrivljenom jer to u odbranama ističe, u predjelu glave, od kojeg udarca je oštećenom nastala povreda u vidu rane razderotine gornje usne spoljašnjeg usnog otvora sa lijeve strane, da bi od tog udarca oštećeni pao i to na podlogu od drobljenog kamena, koju činjenicu stanja terena u odbranama iznosi okrivljeni, nakon čega je oštećeni udario desnim sljepoočnim predjelom glave u tu podlogu, kada je došlo do nastajanja povrede nagnječine mozga u desnom sljepoočnom režnju velikog mozga i oštećenja sitnih krvnih sudova mekih ovojnica velikog mozga, usljed koje je doveden u opasnost život oštećenog. Okrivljeni je na opisani način oštećenom nanio tešku tjelesnu povredu u vidu rane razderotine gornje usne spoljašnjeg usnog otvora sa lijeve strane, nagnječine mozga u desnom sljepoočnom režnju velikog mozga i oštećenja sitnih krvnih sudova mekih ovojnica velikog mozga, usljed koje je doveden u opasnost život oštećenog. I svjedok N.V. potvrđuje činjenicu da je u jednom momentu, kada se okrenuo, vidio da oštećeni leži na podlozi. Okrivljeni Č.P. u odbrani datoj u pretkrivičnom i istražnom postupku nije poricao da je kritični događaj bio ispred kafe bara „S.“ u mjestu Plana, koje pripada opštini Danilovgrad i to 23.08.2009.godine ubrzo nakon što su on, oštećeni, N.V., B.R. i K.S. oko 21,00 časova došli u kafe bar, što upućuje na zaključak, da je povrjeđivanje oštećenog bilo oko 21,30 časova.<br>
	&nbsp;<br>
	Okrivljeni se tokom postupka potpuno različito branio, a različitosti je nelogično pravdao strahom od krivičnog progona i kazne. U odbrani datoj u pretkrivičnom i istražnom postupku je tvrdio da se dok je telefonirao na parkingu ispred kafane pojavio oštećeni, da je počeo da pada, da je pokušao da ga uhvati ali u tome nije uspio jer je oštećeni već pao na tlo, dakle negirajući da je udario oštećenog, a na glavnom pretresu da je dok su između njega i oštećenog stajali N.V. i B.R., oštećeni zamahnuo stisnutom pesnicom da ga udari, da je izbjegao udarac i zatim stisnutom pesnicom udario oštećenog u predjelu lijeve strane glave, od kojeg udarca je oštećeni pao na leđa. Ovakve odbrane okrivljenog potpuno su obesnažene kazivanjem svjedoka I.J., K.S.a i N.V.a i nalazom i mišljenjem vještaka sudske medicine dr dr B.B.a Ki.br.34/09 od 25.02.2010.godine i sa glavnog pretresa od 23.06.2011.godine. Naime, iz naprijed navedenih dokaza utvrđeno je da je okrivljeni ispred kafane udario oštećenog stisnutom pesnicom u predjelu glave, od kojeg udarca je oštećeni pao, da između oštećenog i okrivljenog nijesu bili N.V. i B.R., te da oštećeni nije pokušavao da udari okrivljenog. Zbog toga je sud odbrane okrivljenog u ovom dijelu cijenio kao neistinite i sračunato date u cilju izbjegavanja krivično-pravne odgovornosti.<br>
	&nbsp;<br>
	Krivično djelo teška tjelesna povreda iz čl.151 st.2 KZ čini onaj ko drugog teško tjelesno povrijedi ili mu zdravlje naruši tako teško da je usljed toga doveden u opasnost život povrijeđenog ili je uništen ili trajno i u znatnoj mjeri oštećen ili oslabljen neki važan dio njegovog tijela ili važan organ ili je prouzrokovana trajna nesposobnost za rad povrijeđenog ili trajno i teško narušenje njegovog zdravlja ili unakaženost. Imajući u vidu sve naprijed navedeno ovaj sud je utvrdio da su se u radnjama okrivljenog stekla sva obilježja bića krivičnog djela teška tjelesna povreda iz čl.151 st.2 KZ jer je okrivljeni oštećenom nanio tešku tjelesnu povredu, usljed koje je doveden u opasnost život oštećenog. &nbsp;<br>
	&nbsp;<br>
	Kod naprijed navedenog činjeničnog utvrdjenja, cijeneći psihički odnos okrivljenog prema počinjenom krivičnom djelu, sud je našao da je okrivljeni postupao sa eventualnim umišljajem, odnosno bio je svjestan da udarcem stisnutom pesnicom u predjelu glave oštećenog koji je bio u alkoholisanom stanju, a samim tim i nestabilan na nogama, a što je bilo poznato okrivljenom, oštećeni može pasti na tvrdu podlogu od drobljenog kamena i udariti u nju glavom, te na taj način zadobiti tešku tjelesnu povredu, usljed koje bi bio doveden u opasnost njegov život, pa je na to pristao, a što ga sve čini krivim.<br>
	&nbsp;<br>
	Sud je prilikom odlučivanja o kazni, imao u vidu sve okolnosti na strani okrivljenog, koje utiču da kazna bude manja ili veća u smislu člana 42 KZ, pa je od olakšavajućih okolnosti, na strani okrivljenog našao da je oženjen, da se oštećeni nije pridružio krivičnom gonjenju, da je posjećivao oštećenog i interesovao se za njegovo zdravlje, te da je neosuđivan obzirom da je okrivljenom rješenjem Višeg suda u Podgorici Kv.br.1033/11 od 15.12.2011.godine, a koje je postalo pravosnažno dana 28.12.2011.godine, brisana osuda izrečena presudom Višeg suda u Podgorici K.br.82/02 od 24.11.2003.godine, kada mu je zbog krivičnog djela iz čl.245 st.1 KZ SRJ izrečena kazna zatvora u trajanju od jedne godine i tri mjeseca, pa se shodno čl.118 st.1 KZ okrivljeni ima smatrati neosudjivanim licem dok otežavajućih okolnosti nije bilo pa je okrivljenog osudio na kaznu zatvora u trajanju od 6 (šest) mjeseci, utvrdjujući navedene olakšavajuće okolnosti kao naročito olakšavajuće okolnosti u smislu čl. 45 KZ, a cijeneći da iste daju osnova da se okrivljenom izrekne kazna ispod zakonskog minimuma, a u okviru granica propisanih čl. 46 KZ, te da se ublaženom kaznom može postići svrha kažnjavanja iz čl. 32 KZ, i na taj način dovoljno uticati na okrivljenog da ubuće ne vrši ista ili slična krivična djela, a u okviru opšte svrhe propisivanja i izricanja krivičnih sankcija iz čl. 4 st. 2. KZ.<br>
	&nbsp;<br>
	Na osnovu čl.51 KZ okrivljenom se u izrečenu kaznu zatvora ima uračunati vrijeme za koje je bio zadržan od strane Uprave policije Ispostava Danilovgrad od 24.08.2009.godine do 25.08.2009.godine.&nbsp;<br>
	&nbsp;<br>
	O troškovima krivičnog postupka odlučeno je na osnovu čl.226 i 229 ZKP-a, pa kako je okrivljeni oglašen krivim obavezan je da na ime troškova krivičnog postupka uplati ovom sudu iznos od 224,00 eura, a koji troškovi se odnose na nagradu odmjerenu braniocu po službenoj dužnosti okrivljenog u pretkrivičnom postupku adv.S.R. u iznosu od 125,00 eura i nagrade odmjerenu vještaku sudske medicine dr B.B.u u iznosu od 99,00 eura, kao i iznos od 30,00 eura na ime sudskog paušala, koji paušal je određen shodno složenosti i trajanju postupka uz ocjenu imovinskih prilika okrivljenog, a sve prednje u roku od 15 dana po pravosnažnosti presude.<br>
	&nbsp;<br>
	Na osnovu čl. 239 st. 2 ZKP-a, oštećeni Ž.N. je radi ostvarivanja imovinsko-pravnog zahtjeva upućen na parnični postupak, obzirom da činjenice utvrđene u krivičnom postupku nijesu pružale pouzdan osnov ni za potpuno ni za djelimično presuđenje, a njihovo utvrđivanje je vodilo nepotrebnom odugovlačenju postupka.<br>
	&nbsp;<br>
	Na osnovu izloženog, a primjenom čl. 374 ZKP-a, odlučeno je kao u izreci.<br>
	&nbsp;<br>
	&nbsp;<br>
	ZAPISNIČAR, &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; SUDIJA,<br>
	Ana Ivanović, s.r&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Vladimir Novović, s.r<br>
	&nbsp;<br>
	&nbsp;<br>
	<u>PRAVNA POUKA:</u> Protiv ove presude može se izjaviti žalba Višem sudu u Podgorici, u roku od 15 dana od dana prijema pismenog otpravka, a preko ovog suda.<br>
	&nbsp;<br>
	&nbsp;</div>

<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:center;hyphenate:auto;font-family:Times New Roman;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{text-align:start;hyphenate:auto;font-family:Arial;font-size:12pt;}
.p5{text-indent:0.5in;text-align:justify;hyphenate:auto;font-family:Arial;font-size:12pt;}
.p6{text-align:start;hyphenate:auto;font-family:Times New Roman;font-size:12pt;}
.p7{text-indent:0.5in;text-align:start;hyphenate:auto;font-family:Arial;font-size:12pt;}
.p8{text-align:justify;hyphenate:auto;font-family:Times New Roman;font-size:12pt;}
.s1{font-family:Times New Roman;}
.s2{font-family:Arial;}
</style>
<meta content="milosav.zekic" name="author">
</head>
<body class="b1 b2">
<p class="p1"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p3">
<span>OSNOVNI SUD U ROŽAJAMA</span>
</p>
<p class="p3">
<span>K.br. 108/12</span>
</p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p2">
<span>U IME CRNE GORE</span>
</p>
<p class="p3"></p>
<p class="p3">
<span>	Sudija Osnovnog suda u Rožajama Milosav Zekić, uz učešće zapisničara Aide Luboder , rješavajući po optužnom predlogu Osnovnog državnog tužilaštva iz Rožaja Kt.br. 94/12  od 26.06.2012.g. podnijet protiv okrivljene E. K. iz Rožaja, zbog produženog  krivičnog djela zloupotreba položaja u privrednom poslovanju  iz čl. 272. st. 2. u vezi st. 1. u vezi čl. 49.    Krivičnog zakonika  u sticaju sa produženim krivičnim djelom falsifikovanje službene isprave iz čl. 414. st. 3. u vezi st. 1. i 2. u vezi čl. 48. i 49. Krivičnog zakonika, nakon održanog glavnog i javnog pretresa  dana 13.03.2013.g. u prisustvu Osnovnog državnog tužioca Hajrana Kalača, okrivljene i predstavnika  oštećenih "Erste banke" Podgorica D. V.,  a u odsustvu uredno pozvanog punomoćnika oštećenog  R.Č. adv. S.M.,   donio je i dana 15.03.2013. javno objavio</span>
</p>
<p class="p3"></p>
<p class="p3"></p>
<p class="p2">
<span>P R E S U D U</span>
</p>
<p class="p3"></p>
<p class="p3">
<span>	Okrivljena E.K., JMB 1411984277095</span><span class="s1">, </span><span>od oca D.  i majke . rođene S., rođene 14.11.1984. godine, u Rožajama, gdje i živi  u Ul. «Jaha Kurtagića» br. 5,  državljanka Crne Gore, razumije crnogorski jezik, koji je i njen jezik, nezaposlena- radni odnos u "Erste banci"  joj prestao 23.05.2012.g.,  samohrana majka jednog maloljetnog djeteta, pismena, završila SSS, siromašnog imovnog stanja, neosuđivana.</span>
</p>
<p class="p3"></p>
<p class="p3"></p>
<p class="p2">
<span>K R I V A   J E</span>
</p>
<p class="p4"></p>
<p class="p4"></p>
<p class="p4">
<span>	Što je:</span>
</p>
<p class="p3">
<span>	u vremenskom periodu od 28.02.2011.godine, do 23.05.2012.godine, u Rožajama, u namjeri da sebi pribavi protivpravnu imovinsku korist u iznosu od 27.513,52 Eura, prisvojila novac koji joj je kao odgovornom licu - šalterskom službeniku “Erste banke” AD Podgorica – Filijala Rožaje, povjeren na radu, na način što je preko računarskog sistema banke pristupala deviznom računu klijenta “Erste banke” R. Č., u koji je unosila neistinite podatke, tako što je neovlašćeno bez zahtjeva i ovlašćenja klijenta vršila isplate sa njegovog računa, a prilikom isplata novca u službenim ispravama banke -  potvrdama o izvršenim transakcijama, unosila neistinite podatke kao da je novac isplatila klijentu, tako što je u svakoj potvrdi o izvršenoj transakciji unosila ime klijenta, broj računa, iznos novca, broj, datum i opis transakcije, a zatim je tako popunjene potvrde štampala i upotrijebila za pravdanje stanja na računu o isplaćenom novcu, a nakon štampanja potvrda novac uzimala za sebe, a zatim je vršila fiktivne uplate, kao da je novac uplaćen na račun istog klijenta, kako bi klijentu prikazala neizmijenjeno stanje na računu,</span>
</p>
<p class="p5"></p>
<p class="p5">
<span>- čime je izvršila produženo krivično djelo zloupotreba položaja u privrednom poslovanju iz čl. 272. st. 2. u vezi st. 1. i  čl. 49. Krivičnog zakonika.</span>
</p>
<p class="p3">
<span>	</span>
</p>
<p class="p6"></p>
<p class="p3">
<span>	-pa je sud primjenom pomenutog zakonskog propisa i čl. 4, 13, 15, 32, 36 i  42.   Krivičnog zakonika i čl. 374. Zakonika o krivičnom postupku</span>
</p>
<p class="p3"></p>
<p class="p3"></p>
<p class="p2">
<span>O S U Đ U J E</span>
</p>
<p class="p2"></p>
<p class="p7">
<span>Na kaznu zatvora u trajanju od 3( tri ) mjeseca .</span>
</p>
<p class="p7"></p>
<p class="p5">
<span>Obavezuje se okrivljena da plati na ime troškova krivičnog postupka iznos od 275,00  eura, u korist budžeta Crne Gore.</span>
</p>
<p class="p5"></p>
<p class="p5">
<span>Obavezuje se okrivljena da plati  na ime paušala iznos od 30,00 eura, u korist budžeta Crne Gore.</span>
</p>
<p class="p5">
<span>  </span>
</p>
<p class="p5">
<span>Obavezuje se okrivljena da plati oštećenoj  “Erste banci” AD Podgorica – Filijala Rožaje na ime odštetnog zahtjeva iznos od 27.513,52 Eura, sve  u roku od 15 dana po pravosnažnosti ove presude.</span>
</p>
<p class="p7"></p>
<p class="p7">
<span>Oštećeni Rifat Čalaković se radi ostvarivanja imovinsko-pravnog zahtjeva upućuje na građansku parnicu.</span>
</p>
<p class="p2">
<span>					</span>
</p>
<p class="p2">
<span>O b r a z l o ž e nj e</span>
</p>
<p class="p3"></p>
<p class="p3">
<span>	Osnovno državno tužilaštvo iz Rožaja, podnijelo je ovome sudu optužni predlog  Kt.br. 94/12  od 26.06.2012.g.  protiv okrivljene E. K.  iz Rožaja  zbog produženog  krivičnog djela  zloupotreba položaja u privrednom poslovanju  iz čl. 272. st. 2. u vezi st. 1. u vezi čl. 49.  Krivičnog zakonika (KZ)  u sticaju sa produženim krivičnim djelom falsifikovanje službene isprave iz čl. 414. st. 3. u vezi st. 1. i 2. u vezi čl. 48. i 49. KZ.</span>
</p>
<p class="p3"></p>
<p class="p5">
<span>Na glavnom pretresu  ODT Hajran Kalač je  izmijenio činjenični opis i pravnu kvalifikaciju djela,  kao u dispozitivu ove  presude, te je predložio da sud okrivljenu oglasi krivom zbog produženog krivičnog djela zloupotreba položaja u privrednom poslovanju iz čl. 272. st. 2. u vezi st. 1. i  čl. 49. KZ,  koje joj je  izmijenjenom optužbom stavljeno na teret , i da je osudi na kaznu zatvora u trajanju od sedam  mjeseci. </span>
</p>
<p class="p5"></p>
<p class="p5">
<span>Predstavnik oštećene "Erste banke" D. V. je u završnoj riječi istakao da se pridružuje krivičnom gonjenju ODT-a u odnosu na okrivljenu i postavlja imovinsko-pravni zahtjev u iznosu od 27.513,52 eura, jer je u tom iznosu  okrivljena prikčinila štetu "Erste banci".  </span>
</p>
<p class="p5"></p>
<p class="p5">
<span>Na glavnom pretresu nije pristupio punomoćnik oštećenog R.Č.adv. S.M., pa je sud pretres održao u njegovom odsustvu. Punomoćnik oštećenog je dostavio pisani podnesak u kojem je naveo da se oštećena  pridružuje krivičnom gonjenju ODT-a u odnosu na okrivljenu, a  imovinsko-pravni zahtjev će  ostvariti posebnom tužbom u građanskoj parnici. </span>
</p>
<p class="p5"></p>
<p class="p3">
<span>	Okrivljena je u svojoj odbrani   istakla, da je od 28.02.2011. godine do 23.05.2012.g. kada joj je prestao radni odnos, radila kao šalterski službenik "Erste banke" AD Podgorica - Filijala Rožaje. Da je u tom periodu prisvojila novac u iznosu od 18.400,00 dolara  ili 14.464,24 eura sa dolarskog računa  klijenta banke - oštećenog  R.Č., tako što je  preko računarskog sistema banke pristupala deviznom računu oštećenog i novac podizala sa njegovog  računa  više puta u određenim iznosima i u potvrdama o izvršenoj transakciji unosila podatke kao da je on podizao novac i potpisivala  potvrde u njegovo ime, a moguće je da je neka potvrda ostala nepotpisana, i novac zadržala za sebe i trošila ga za svoje potrebe. Nakon toga je sastavljala fiktivnu dokumentaciju tj. fiktivne potvrde  o uplati novca da klijent ne bi posumnjao da na njegovom  računu nema sredstava. Istakla je da preostali iznos novca za koji se tereti  nije prisvojila, već je isti isplatila R. van zgrade banke i to: jednom u piceriji "Gold" gdje mu  je  predala 7.000,00 dolara  u prisustvu  E.  drugi put mu je predala 1.000,00 dolara ispred picerije "Gold"  i treći put mu je predala 1.000,00 dolara u piceriji "Aksaraj " u Rožajama kada je bio sa njegovom suprugom  i ispisala je  potvrde o izvršenoj transakciji kao da je oštećeni podigao ovaj novac u banci na šalteru, a on tada nije imao novca na računu, već mu je ona isplatila ove iznose iz svojih ličnih sredstava i fiktivno je sačinila potvrde koje mu je predala kao opravdanje, a u banci nije zadržala potvrdu, jer nije imao sredstava na računu. Takođe je oštećenom  iz svojih sredstava u banci predala jednom  7.000,00 dolara a drugi put 600,00 dolara i  treći put  1.000,00 dolara sačinila fiktivne potvrde na isti način kao i predhodni put  a primjerak potvrde nije zadržala u banci, jer on nije imao sredstava na računu. Izrazila je duboko kajanje zbog ovoga što je uradila i čvrsto obećala da ubuduće neće vršiti bilo kakva krivična djela pa je predložila da je sud  što blaže kazni. </span>
</p>
<p class="p5"></p>
<p class="p5">
<span>Po ovoj krivično pravnoj stvari sud je izveo dokaze: saslušao svjedoka oštećenog R. Č. , svedoke E. S., I. M., E. Č.,vještaka ekonomsko finansiske struke H. Š. i pročitao pisani nalaz i mišljenje ovog vještaka od 26.10.2012.g. i dopunski nalaz i mišljenje od 15.12.2012.g., pročitao potvrde  o izvršenoj transakciji TT/11059/01984 od 28. 02. 2011. godine na iznos od 1.922,67 Eura, TT/11084/01367 od 25. 03. 2011. godine na iznos od  2.635,68 Eura, TT/11112/00432 od 22. 04. 2011. godine na iznos od 1.209,60 Eura, TT/11118/00222 od 28. 04. 2011. godine na iznos od 534,56  Eura, TT/11136/01451 od 16. 05. 2011. godine, na iznos  od 892,19 Eura,   TT/11144/03050 od 24.05. 2011. godine, na iznos od 344,20 Eura, TT/11146/01500  od 26.05.2011.godine na iznos od 4.975,60 Eura, TT/11147/01477 od 27. 05. 2011. godine na iznos od 1.200,00 USD (846,96 Eura), TT/11147/01481 od 27. 05. 2011. godine na iznos od 415,02 Eura, TT/11151/01061 od 31. 05. 2011. godine na iznos od 68,67 Eura, TT/11157/02077 od 06. 06. 2011. godine na iznos od 507,30 Eura, TT/11167/01459 od 16.06. 2011. godine na iznos od 68,57 Eura, TT/11167/01606 od 16. 06. 2011. godine na iznos od 9.550,00 USD (6.682,14) Eura, TT/11171/04221 od 20. 06. 2011. godine na iznos od 9.550,00 USD (6.692,64) Eura, TT/11179/01430 od 28. 06. 2011. godine na iznos od 1.379,80 Eura, TT/11179/01424 od 28. 06. 2011. godine na iznos od 9.550,00 USD (6.723,20) Eura,   TT/11186/01749 od 05. 07. 2011. godine na iznos od 67,59 Eura,   TT/11188/01290 od 07.07.2011. godine na iznos od 11.650,00 USD (8.136,36) Eura, TT/11208/00616 od 27.07. 2011. godine na iznos od 10.000,00 USD (6.910,00) Eura,   TT/11234/03200 od 22.08. 2011. godine na iznos od 6.813,00 Eura,   TT/11241/01401 od 29. 08. 2011.godine na iznos od 680,40 Eura, TT/11245/02356 od 02. 09. 2011. godine na iznos od 343,00 Eura, TT/11248/01347 od 05.09.2011.godine na iznos od      20.000,00 USD (14.030,00) Eura, TT/11250/01593 od 07.09.2011. godine na iznos od 695,10 Eura, TT/11263/03628 od 20.09. 2011.godine, na iznos od 1.436,80  Eura,   TT/11269/01440 od 26.09.2011. godine, na iznos od 948,61 Eura, TT/11269/01433 od 26.09.2011.godine, na iznos od 25.000,00 USD (18.615,00) Eura,   TT/11300/00974 od  27. 10. 2011. godine, na iznos od 3.518,00 Eura, TT/11321/00501 od 17. 11. 2011. godine, na iznos od 34.300,00 USD ( 25.436,88) Eura, TT/11321/00735 od 17.11. 2011. godine, na iznos od 1.671,64 Eura, TT/11334/00866 od 30.11. 2011.godine, na iznos od 35.000,00 USD (26.246,50) Eura,  TT/11346/01645 od 12. 12. 2011 godine, na iznos od 1.524,20 Eura, TT/11357/00874 od 23. 12. 2011. godine, na iznos od 1.329,06 Eura, TT/11074/01095 od 15. 03. 2011.godine, na iznos od 2.700,00 USD (1.935,63) Eura, TT/11167/01411 od 16. 06. 2011. godine, na iznos od 9.550,00 USD (6.682,14) Eura,  TT/11171/03386 od 20. 06. 2011. godine, na iznos od 9.550,00 USD (6.692,64) Eura, TT/11179/00509 od 28. 06. 2011. godine, na iznos od 9.550,00 USD (6.723,20) Eura,  TT/11188/00262 od 07. 07. 2011, godine, na iznos od 11.650,00 USD (8.136,36) Eura, TT/11196/00573 od 15. 07. 2011. godine, na iznos od 11.650,00 USD (8.336,74) Eura, TT/11238/00617 od 26. 08. 2011 godine, na iznos od 10.000,00 USD (6.933,000) Eura, TT/11269/00703 od 26. 09. 2011. godine, na iznos od  25.000,00 USD (18.615,00) Eura, TT/11319/00801 od 15. 11. 2011. godine, na iznos od 700,00 USD (512,47) Eura,  izvod iz stanja  na računu Rifata Čolakovića, od 01.12.2010.g. do 04.06.2012.g.,  izjavu  oštećenog Rifata Čolakovića br. 187/12  od 29.05.2012.g., sporazum o regulisanju spornog odnosa između banke i oštećenog Čolakovića br. 200/12 od 01.06.2012.g., akt Ereste banke br. 276 od 30.07.2012.g. sa  potvrdama o izvršenoj transakciji br. TT/11096/00975  od 06.04.2011.g., TT/11096/00960  od 06.04.2011.g., TT/11054/01681   od 03.06.2011.g., ugovor o radu  br. 93/hr od 20.08.2010.g., br. 142/hr od 12.12.2011.g., odluka br. 141/hr od 11.12.2011.g., odluka br. 120/hr od 19.10.2012.g. Erste banke AD Podgorica  i  pravilnik o sistematizaciji radnih mjesta,  akt «Erste banke» AD Podgorica od 25. 06. 2012. godine i  izvršio uvid u   izvod iz  kaznene evidencije na ime  okrivljene. </span>
</p>
<p class="p3">
<span>	</span>
</p>
<p class="p3">
<span>	Svjedok- oštećeni R.Č. je izjavio,  da je u toku 2010.g.  preko Američke banke "Case" transferisao novac u iznosu od 159.985,00 dolara  u "Erste" banku AD Podgorica, nakon čega je  nekoliko puta podizao novac sa tog računa u ovoj banci u Filijali Rožaje i dr. Okrivljenu, koja je radila kao šalterski službenik u banci,  je upoznao  kada je prvi put podigao novac u ovoj banci u Rožajama i ona mu  je tada  dala vizit kartu i rekla da mora  da joj se najavi  dan prije podizanja novca, što  je redovno činio. Kada bi podigao novac   okrivljena  mu je izdavala potvrde o izvršenoj transakciji koje je   lično potpisivao. Nikada mu nije predala  ni novac ni potvrdu o isplati novca,  ispred  banke , na ulici ili u kafani - piceriji "Gold" ili ispred "Golda". Sjeća se da je jednom sjedio sa okrivljenom i njegovom  suprugom I. M.  u kafiću "Aksaraj" ali mu okrivljena ni tada  nije predala  novac. Da je krajem maja mjeseca  2012.g. saznao od drugog šalterskog radnika koji je mijenjao okrivljenu da nema sredstava na  računu,  pa je kasnijim provjerama utvrđeno da je okrivljena podizala novac sa njegovog  računa i prisvojila ga za sebe. Po njegovoj  proceni ona je prisvojila 65.000,00 dolara od  kog iznosa  mu je banka kasnije vratila 26.400,00  dolara, a preostali iznos od 38.600,00 dolara  mu nije vraćen. Sa bankom je zaključio sporazum da ukoliko bude utvrđeno da mu nedostaje veći iznos  novca  od 26.400,00 dolara da mu  taj iznos banka  nadoknadi,  a ako se utvrdi da mu nedostaje  manje novca od tog iznosa, da on vrati banci taj iznos  novca. </span>
</p>
<p class="p3"></p>
<p class="p3">
<span>	Svedok E. S. je izjavio, da radi u "Erste" banci Podgorica - Filijala Rožaje, kao direktor, a obavlja i funkciju  direktora Filijale u Beranama. Da je dana 28.05.2012.g. od šalterskog službenika V. Đ.  saznao  da je klijent R. Č. dolazio u banku da podigne novac u  iznosu od 1.000,00 dolara i da na računu nije bilo sredstava, pa je provjerio stanje na računu ovog klijenta i utvrdio da nema sredstava, ali da ima transakcija u predhodnom  periodu koje su evidentirane kroz sistem banke.  Razgovarao je i sa oštećenim R.  koji mu je kazao da mu je predhodno šalterski službenik  E. K. odlagala isplatu novca, pa mu je V.rekao da dođe kod njega. Pošto nije uspio da stupi kontakt sa E., jer je u međuvremenu otišla na godišnji odmor rekao je oštećenom R. da  napiše izjavu koliko mu novca nedostaje, što je on i učinio a kasnije su sačinili i pisani sporazum u kojem su naveli da R.nedostaje 26.000,00 dolara  po njegovoj izjavi, a ukoliko sud utvrdi veći ili manji iznos od navedenog da će banka nadoknaditi klijentu ili klijent banci tu razliku . Navedeni iznos od 26.000,00 dolara  banka je isplatila oštećenom nakon potpisivanja sporazuma.  Da je i E. K. u međuvremenu donijela pisanu izjavu koja je zavedena u djelovodniku banke u kojoj je priznala da je ona podizala novac sa računa oštećenog za lične potrebe, a nije navela koji iznos novca je podigla sa ovog računa . </span>
</p>
<p class="p3"></p>
<p class="p3">
<span>	Svedok I. M. je izjavila, da je jedne prilike, tj. početkom 2012.g., sa svojim suprugom R. Č. pošla  u "Erste banku" gdje je on podigao novac sa dolarskog računa, a nesjeća se tačno u kom  iznosu, nakon čega ih  je okrivljena pozvala na piće,  te su zajedno pošli u piceriju Aksaraj gdje su popili piće, a zatim  izašli iz picerije i otišli kući, a okrivljena je pošla prema banci. Dok su  sjedeli u piceriji  razgovarali su o običnim temama, a nije bilo govora o novcu, niti je okrivljena isplaćivala bilo kakav novac njenom suprugu. Nije ni vidjela ni čula da je E. Č. iz Špiljani sjedio sa okrivljenom i njenim suprugom u bilo kom lokalu, niti da je okrivljena isplaćivala novac njenom  suprugu u E. prisustvu. Sa okrivljenom je samo jedanput sedela u piceriju.</span>
</p>
<p class="p3"></p>
<p class="p3">
<span>	Svedok  E. Č. je istakao, da  okrivljenu E. K. od ranije  nije  poznavao  i nikada nije sjedio u društvu sa njom i oštećenim R. Č. u piceriji "Gold" u Rožajama, niti bilo gdje drugo, niti je vidio da je okrivljena davala neku kovertu sa novcem  oštećenom bilo gdje.  </span>
</p>
<p class="p3"></p>
<p class="p3">
<span>	Iz nalaza i dopunskih nalaza i mišljenja vještaka ekonomsko finansiske struke H. Š.,  vidi se da je nakon uvida u evidenciju "Erste banke" Podgorica i u priložene nesporne potvrde o isplati novca koje je lično potpisao  oštećeni R. Č.,  našao da je oštećeni imao otvoren devizni račun kod "Erste banke" Podgorica za valutu USD i da je stvarni priliv sredstava na njegovom računu u periodu od 30.11.2010.g. do 23.05.2012.g. bila samo jedna stvarna doznaka u iznosu od 159.985,00 USD dana 30.11.2010.g..  Sve druge knjižene i obrađene uplate su bile fiktivnog karaktera da bi se stvorio formalni uslov da se sa računa može izvršiti  stvarna ili fiktivna isplata sredstava i donekle prikrilo stvarno stanje promjena na deviznom računu. Istakao je da je stvarno  isplaćen novčani iznos sa ovog računa za period od  01.12.2010.g. do 23.05.2012.g. u iznosu od 122.484.97 USD plus 2.000,00 USD, što ukupno iznosi 124.484,97 USD  uključujući i proviziju banke i da na dan 23.05.2012.g., tako da  oštećeni potražuje još iznos od 35.500,03 USD, koji iznos je  oštećena neosnovano prisvojila  u periodu od 28.02.2011.g. kada je izvršena prva prisvojena ili fiktivna isplata pa do 23.05.2012.g. Kada  se navedeni  iznos od 35.500.03 USD konvertuje u euro na dan 23.05.2012.g. dobija se iznos od 27.513,52 eura. Vještak je istakao da je nakon 23.05.2012.g. "Erste banka" isplatila oštećenom iznos od 26.400,00  USD, te kada se ovaj iznos umanji od njegovog ukupnog potraživanja koje imao na dan 23.05.2012.g. dobija se preostali neisplaćeni iznos od 9.100.07 USD  ili 7.153,56 eura kovertovani na dan 23.05.2012.g. za koji isti nije namiren na taj dan. </span>
</p>
<p class="p3"></p>
<p class="p3">
<span>	Iz  potvrda o izvršenoj transakciji TT/11059/01984 od 28. 02. 2011. godine na iznos od 1.922,67 Eura, TT/11084/01367 od 25. 03. 2011. godine na iznos od  2.635,68 Eura, TT/11112/00432 od 22. 04. 2011. godine na iznos od 1.209,60 Eura, TT/11118/00222 od 28. 04. 2011. godine na iznos od 534,56  Eura, TT/11136/01451 od 16. 05. 2011. godine, na iznos  od 892,19 Eura,   TT/11144/03050 od 24.05. 2011. godine, na iznos od 344,20 Eura, TT/11146/01500  od 26.05.2011.godine na iznos od 4.975,60 Eura, TT/11147/01477 od 27. 05. 2011. godine na iznos od 1.200,00 USD (846,96 Eura), TT/11147/01481 od 27. 05. 2011. godine na iznos od 415,02 Eura, TT/11151/01061 od 31. 05. 2011. godine na iznos od 68,67 Eura, TT/11157/02077 od 06. 06. 2011. godine na iznos od 507,30 Eura, TT/11167/01459 od 16.06. 2011. godine na iznos od 68,57 Eura, TT/11167/01606 od 16. 06. 2011. godine na iznos od 9.550,00 USD (6.682,14) Eura, TT/11171/04221 od 20. 06. 2011. godine na iznos od 9.550,00 USD (6.692,64) Eura, TT/11179/01430 od 28. 06. 2011. godine na iznos od 1.379,80 Eura, TT/11179/01424 od 28. 06. 2011. godine na iznos od 9.550,00 USD (6.723,20) Eura,   TT/11186/01749 od 05. 07. 2011. godine na iznos od 67,59 Eura,   TT/11188/01290 od 07.07.2011. godine na iznos od 11.650,00 USD (8.136,36) Eura, TT/11208/00616 od 27.07. 2011. godine na iznos od 10.000,00 USD (6.910,00) Eura,   TT/11234/03200 od 22.08. 2011. godine na iznos od 6.813,00 Eura,   TT/11241/01401 od 29. 08. 2011.godine na iznos od 680,40 Eura, TT/11245/02356 od 02. 09. 2011. godine na iznos od 343,00 Eura, TT/11248/01347 od 05.09.2011.godine na iznos od      20.000,00 USD (14.030,00) Eura, TT/11250/01593 od 07.09.2011. godine na iznos od 695,10 Eura, TT/11263/03628 od 20.09. 2011.godine, na iznos od 1.436,80  Eura,   TT/11269/01440 od 26.09.2011. godine, na iznos od 948,61 Eura, TT/11269/01433 od 26.09.2011.godine, na iznos od 25.000,00 USD (18.615,00) Eura,   TT/11300/00974 od  27. 10. 2011. godine, na iznos od 3.518,00 Eura, TT/11321/00501 od 17. 11. 2011. godine, na iznos od 34.300,00 USD ( 25.436,88) Eura, TT/11321/00735 od 17.11. 2011. godine, na iznos od 1.671,64 Eura, TT/11334/00866 od 30.11. 2011.godine, na iznos od 35.000,00 USD (26.246,50) Eura,  TT/11346/01645 od 12. 12. 2011 godine, na iznos od 1.524,20 Eura, TT/11357/00874 od 23. 12. 2011. godine, na iznos od 1.329,06 Eura, TT/11074/01095 od 15. 03. 2011.godine, na iznos od 2.700,00 USD (1.935,63) Eura, TT/11167/01411 od 16. 06. 2011. godine, na iznos od 9.550,00 USD (6.682,14) Eura,  TT/11171/03386 od 20. 06. 2011. godine, na iznos od 9.550,00 USD (6.692,64) Eura, TT/11179/00509 od 28. 06. 2011. godine, na iznos od 9.550,00 USD (6.723,20) Eura,  TT/11188/00262 od 07. 07. 2011, godine, na iznos od 11.650,00 USD (8.136,36) Eura, TT/11196/00573 od 15. 07. 2011. godine, na iznos od 11.650,00 USD (8.336,74) Eura, TT/11238/00617 od 26. 08. 2011 godine, na iznos od 10.000,00 USD (6.933,000) Eura, TT/11269/00703 od 26. 09. 2011. godine, na iznos od  25.000,00 USD (18.615,00) Eura, TT/11319/00801 od 15. 11. 2011. godine, na iznos od 700,00 USD (512,47) Eura,  TT/11096/00975  od 06.04.2011.g., TT/11096/00960  od 06.04.2011.g., TT/11054/01681   od 03.06.2011.g., vidi se  da su vršene navedene transakcije  sa računa oštećenog Rifata Čalakovića  u iznosima kako je to naveo vještak ekonomsko fin. struke, što se vidi i iz izvoda stanja  na računu Rifata Čalakovića od 01.12.2010. do 04.06.2012.g.  i 	iz akta «Erste banke» AD Podgorica od 25. 06.2012. godine, vide se izvršene transakcije sa računa klijenta Rifata Čalakovića - uplate i isplate za period od 15.03.2011.g. do 30.11.2011.g.  </span>
</p>
<p class="p3"></p>
<p class="p3">
<span>	Iz izjave  oštećenog R. Č. br. 187/12  od 29.05.2012.g. i   sporazuma o regulisanju spornog odnosa između banke i oštećenog br. 200/12 od 01.06.2012.g., vidi se da bi klijent R. Č. trebao da ima na računu 26.400,00 USD, nakon što je konstatovano da je službenica banke E. K.  neovlašćeno raspolagala njegovim novčanim sredstvima na računu, te ukoliko se utvrdi da je klijent imao sredstava u većem iznosu od navedenog iznosa, banka se obavezuje da će mu isplatiti razliku a ukoliko se utvrdi da je imao sredstava u manjem iznosu da će on višak sredstava vratiti banci. </span>
</p>
<p class="p3">
<span>	</span>
</p>
<p class="p3">
<span>	Iz ugovora o radu  br. 93/hr od 20.08.2010.g., br. 142/hr od 12.12.2011.g., i  odluka br. 141/hr od 11.12.2011.g. i  br. 120/hr od 19.10.2012.g. Erste banke AD Podgorica  vidi se da je okrivljena E. K. u kritičnom periodu  bila u radnom odnosu kod "Erste banke",  na poslovima radnog mjesta šalterski službenik u okviru sektora stanovništva.</span>
</p>
<p class="p3"></p>
<p class="p3">
<span>	Iz  pravilnika o sistematizaciji radnih mjesta "Erste banke" AD Podgorica, vidi se da je u ovoj banci  sistematizovano radno mjesto šalterski službenik, organizaciona jedinica sektor stanovništva, koji poslovi obuhvataju primanje, kontrola, unos i ovjera gotovinskih i bezgotovinskih naloga platnog prometa, poslovi vezani za poslovanje po tekućim i žiro računima, za   štedne i depozitne poslove, obrada svih ostalih blagajničkih transakcija prema  zahtjevima klijenata, poslovi vezani za poslovanje po računima građana u skladu sa ovlašćenjima  i dr. poslovi. </span>
</p>
<p class="p3"></p>
<p class="p3">
<span>	Iz    izvoda  iz  kaznene evidencije Ispostave Rožaje na ime  okrivljene, vidi se da ista do sada nije osuđivana.  </span>
</p>
<p class="p3"></p>
<p class="p3">
<span>	Cijeneći odbranu okrivljene i sve izvedene dokaze kako pojedinačno, tako i u međusobnoj vezi u smislu čl. 370. st. 3. Zakonika o krivičnom postupku ZKP, sud je utvrdio da je okrivljena izvršila krivično djelo koje joj je izmijenjenom optužbom stavljeno na teret  i da je zato kriva i krivično pravno odgovorna. </span>
</p>
<p class="p3"></p>
<p class="p3">
<span>	Do ovakvog utvrđenja, sud je došao na osnovu dokaza izvedenih u postupku, a djelimično i na osnovu iskaza okrivljene.</span>
</p>
<p class="p3"></p>
<p class="p3">
<span>	Naime, okrivljena ne spori da je u kritičnom periodu radila kao šalterski službenik u "Erste banci" AD Podgorica, Filijala Rožaje i da je preko računarskog sistema banke pristupala deviznom računu oštećenog R. Č. i sa istog više puta podizala novac, a u potvrdama o izvršenoj transakciji je unosila podatke, kao da je on podigao novac i potvrde potpisivala  u njegovo ime,a novac je zadržala  za sebe,a zatim je vršila fiktivne uplate na račun oštećenog da ne bi posumnjao da na njegov račun nema sredstava, te da je na taj način prisvojila ukupno 18.400,00 dolara ili 14.464,24 eura,  bez njegovog znanja. </span>
</p>
<p class="p3"></p>
<p class="p3">
<span>	Iskaz okrivljene u ovom dijelu, sud je prihvatio kao jasan, objektivan i uvjerljiv, jer je isti  potkrijepljen  iskazom oštećenog R.  Č. i svedoka E. S., koje je sud prihvatio kao jasne, uvjerljiv i  objektivne  i nalazom i dopunskim  nalazom i mišljenjem vještaka fin. struke H. Š. koji je sud prihvatio kao uvjerljiv i stručan, te  navodima  iz pravilnika o sistematizaciji radnih mjesta "Erste banke" i ugovora o radu i odluka ove banke, koje je sud  ocijenio kao jasne i određene, tako da  nema sumnje u drugačije činjenično stanje. </span>
</p>
<p class="p3"></p>
<p class="p3">
<span>	Međutim,  okrivljena se brani da u kritičnom periodu nije prisvojila preostali iznos novca do 27.513,52 eura za koji se tereti tj. iznos od 13.049,28 eura, jer je isti isplatila oštećenom van zgrade banke i to: jednom  u piceriji "Gold"  7.000,00 dolara  u prisustvu  E. Č.a, drugi put ispred picerije "Gold" 1.000,00 dolara    i treći put 1.000,00 dolara u piceriji "Aksaraj " u Rožajama kada je bio sa njegovom suprugom.  Takođe se brani da je oštećenom još tri puta  predala novac i to: jednom u iznosu od 700.00 dolara, drugi put  u iznosu od 600,00 dolara i treći put u iznosu od 1.000,00 dolara. Za sve  ove isplate je sačinila fiktivne  potvrde o izvršenoj transakciji kao da je oštećeni podigao ovaj novac u banci na šalteru,  a u banci nije zadržala potvrde, jer oštećeni  nije imao sredstava na računu. </span>
</p>
<p class="p3"></p>
<p class="p3">
<span>	Iskaz okrivljene, u ovom dijelu, sud nije prihvatio, jer  je isti neobjektivan, neuvjerljiv i ne nalazi oslonca u dokazima izvedenim u postupku. </span>
</p>
<p class="p5"></p>
<p class="p5">
<span>Naime, iz iskaza svedoka - oštećenog R. Č., utvrđeno je da je novac uvijek podizao u banci i da mu  nikada  okrivljena  nije predavala novac ispred banke, na ulici ili u kafani, pa dakle ni u piceriji "Gold", ni ispred  "Golda", niti u piceriji  "Aksaraj" ni na drugom mjestu, ni nasamo ni u prisustvu njegove supruge ili dugog lica. </span>
</p>
<p class="p5"></p>
<p class="p5">
<span>Iskaz oštećenog R. sud je prihvatio, kao jasan, objektivan i uvjerljiv a dovodeći isti u vezu sa iskazima svedoka I. M. i E. Č. koje je sud prihvatio kao objektivne i uvjerljive, iz kojih se utvrđuje da okrivljena  nije u njihovom prisustvu isplaćivala  novac oštećenom, niti je E. bio u društvu sa njom i oštećenim, kao i u vezi sa nalazom i mišljenjem vještaka ekonomsko fin. struke iz kojeg se utvrđuje da je oštećena neosnovano prisvojila  ukupan iznos od 35.500,03 dolara, odnosno 27.513,52 eura sa računa oštećenog, kao i navoda iz potvrda o izvršenim transakcijama, izvoda stanja na računu, koje je sud prihvatio kao jasne i određene,  zaista se nedvosmisleno utvrđuje da okrivljena nije isplatila oštećenom navedene iznose u piceriji "Gold", ispred ove picerije i u piceriji "Aksaraj" ili na drugom mjestu van  šaltera banke, već je i ovaj novac prisvojila zajedno sa preostalim novcem koje joj je bio povjeren na radu  u ukupnom iznosu od 27.513,52 eura, tako da je iskaz okrivljene,  u ovom dijelu, neobjektivan, neuvjerljiv i očigledno usmjeren ka tome da olakša sebi položaj u postupku, pa sud njen iskaz, u tom  dijelu, nije ni mogao prihvatiti. </span>
</p>
<p class="p5"></p>
<p class="p5">
<span>Iz izvoda iz kaznene evidencije Ispostave Rožaje na ime okrivljene, utvrđeno je da ista  ne  prolazi kroz kaznenu evidenciju. </span>
</p>
<p class="p5"></p>
<p class="p5">
<span>Sud je cijenio i ostale izvedene dokaze, pa je našao da isti nemaju uticaja na drugačiji zaključak </span>
</p>
<p class="p5"></p>
<p class="p3">
<span>	Dakle, u postupku je utvrđeno da je okrivljena u vremenskom periodu od 28.02.2011.godine, do 23.05.2012.godine, u Rožajama, u namjeri da sebi pribavi protivpravnu imovinsku korist u iznosu od 27.513,52 Eura, prisvojila novac koji joj je kao odgovornom licu - šalterskom službeniku “Erste banke” AD Podgorica – Filijala Rožaje, povjeren na radu, na način što je preko računarskog sistema banke pristupala deviznom računu klijenta “Erste banke” R. Č., u koji je unosila neistinite podatke, tako što je neovlašćeno bez zahtjeva i ovlašćenja klijenta vršila isplate sa njegovog računa, a prilikom isplata novca u službenim ispravama banke -  potvrdama o izvršenim transakcijama, unosila neistinite podatke kao da je novac isplatila klijentu, tako što je u svakoj potvrdi o izvršenoj transakciji unosila ime klijenta, broj računa, iznos novca, broj, datum i opis transakcije, a zatim je tako popunjene potvrde štampala i upotrijebila za pravdanje stanja na računu o isplaćenom novcu, a nakon štampanja potvrda novac uzimala za sebe, a zatim je vršila fiktivne uplate, kao da je novac uplaćen na račun istog klijenta, kako bi klijentu prikazala neizmijenjeno stanje na računu.</span>
</p>
<p class="p3"></p>
<p class="p3">
<span>	Cijeneći psihički odnos okrivljene prema učinjenom krivičnom djelu, sud je našao da je ista bila svjesna svog djela tj. svjesna da na opisani način prisvaja novac koji je povjeren na radu u namjeri da sebi pribavi protivpravnu imovinsku korist u navedenom iznosu  i to je htjela, pa je postupala sa direktnim umišljajem. U konkretnom slučaju okrivljena je izvršila više istih krivičnih djela u vremenskoj povezanosti prema istim oštećenim, korišćenjem iste situacije, na jedinstvenom mjestu, sa jedinstvenim umišljajem, pa se ista kvalifikuju kao jedno - produženo krivično djelo. </span>
</p>
<p class="p3"></p>
<p class="p3">
<span>	Pravnom ocjenom utvrđenog činjeničnog stanja, sud je našao da su u radnjama okrivljene sadržani svi bitni elementi produženog krivičnog djela zloupotreba položaja u privrednom poslovanju iz čl. 272. st. 2. u vezi st. 1. i  čl. 49. KZ.</span>
</p>
<p class="p3">
<span>	</span>
</p>
<p class="p3">
<span>	Za navedeno krivično djelo propisana  je kazna zatvora  od tri mjeseca do pet godina. </span>
</p>
<p class="p3"></p>
<p class="p3">
<span>	Za izvršeno krivično djelo, sud je okrivljenu oglasio krivom i osudio je na kaznu zatvora u trajanju od tri mjeseca. </span>
</p>
<p class="p3"></p>
<p class="p3">
<span>	Prilikom odlučivanja o izboru vrste i visine kazne, sud je imao u vidu sve okolnosti iz čl. 42. KZ koje utiču da kazna bude veća ili manja pa je okrivljenoj od olakšavajućih okolnosti cijenio njene porodične prilike - samohrana majka jednog maloletnog djeteta, siromašno imovno stanje i raniju neosuđivanost, dok otežavajućih okolnosti u konkretnom slučaju nije bilo. </span>
</p>
<p class="p3"></p>
<p class="p3">
<span>	Cijeneći navedene  okolnosti , kao i okolnosti pod kojima je djelo izvršeno, držanje okrivljene nakon izvršenog djela i jačinu ugrožavanja zaštićenog dobra, sud je našao da je imalo mjesta izricanju ovakve vrste i visine kazne, ubijeđen da je izrečena kazna zatvora u naznačenom trajanju  srazmjerna težini učinjenog krivičnog djela i stepenu krivice okrivljene i dovoljna za ostvarenje svrhe kažnjavanja iz čl. 32. KZ u okviru opšte svrhe krivičnih sankcija iz čl. 4. istog zakona. </span>
</p>
<p class="p6"></p>
<p class="p8">
<span>	</span><span class="s2">Na osnovu čl. 229. u vezi čl. 226. st. 1. tačk. 2. ZKP, sud je obavezao okrivljenu da plati na ime troškova krivičnog postupka iznos od 275,00 eura, u korist budžeta Crne Gore,  koji troškovi se odnose na ime troškova za vještačenje. </span>
</p>
<p class="p3"></p>
<p class="p3">
<span>	Na osnovu čl. 229. u vezi čl. 226. st. 2. tač. 9. i st. 3. ZKP, sud je obavezao okrivljenu da plati  na ime paušala  iznos od 30,00 eura, u korist budžeta Crne Gore, a ovo imajući u vidu trajanje i složenost krivičnog postupka, kao i imovno stanje okrivljene. </span>
</p>
<p class="p5"></p>
<p class="p5">
<span>Na osnovu čl. 239. st. 2. ZKP, sud je obavezao okrivljenu da plati oštećenoj  “Erste banci” AD Podgorica – Filijala Rožaje na ime odštetnog zahtjeva iznos od 27.513,52 Eura, jer je u postupku utvrđeno da je u tom iznosu pričinila štetu oštećenoj banci. </span>
</p>
<p class="p7"></p>
<p class="p5">
<span>Na osnovu čl. 239. st. 2. ZKP, oštećeni R. Č. se radi ostvarivanja imovinsko-pravnog zahtjeva upućuje na građansku parnicu.</span>
</p>
<p class="p5"></p>
<p class="p5">
<span>Sa izloženog odlučeno je kao u dispozitiu ove presude. </span>
</p>
<p class="p5"></p>
<p class="p3"></p>
<p class="p3">
<span>	OSNOVNI SUD U ROŽAJAMA, dana  15.03.2013.g. </span>
</p>
<p class="p3"></p>
<p class="p3">
<span>Zapisničar,							S U D I J A,</span>
</p>
<p class="p3">
<span>Aida Luboder  s.r.						Milosav Zekić  s.r.</span>
</p>
<p class="p3"></p>
<p class="p3"></p>
<p class="p3">
<span>PRAVNA POUKA: Protiv ove presude može se izjaviti žalba u roku od 8  dana od dana prijema iste i to Višem sudu u Bijelom Polju, a preko ovog suda. </span>
</p>
<p class="p6"></p>


</body>
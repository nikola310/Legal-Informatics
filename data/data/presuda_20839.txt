<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.s1{font-family:Arial;font-weight:bold;}
.s2{font-weight:bold;}
.s3{color:red;}
.s4{color:black;}
.p1{margin-right:-0.30208334in;text-align:end;hyphenate:auto;font-family:Times New Roman;font-size:12pt;}
.p2{margin-right:-0.30208334in;text-align:justify;hyphenate:auto;font-family:Arial;font-size:12pt;}
.p3{margin-right:-0.30208334in;text-align:center;hyphenate:auto;font-family:Arial;font-size:12pt;}
.p4{margin-right:-0.30208334in;text-align:justify;hyphenate:auto;keep-with-next.within-page:always;font-family:Arial;font-size:12pt;}
.p5{margin-right:-0.30208334in;text-align:center;hyphenate:auto;keep-with-next.within-page:always;font-family:Arial;font-size:12pt;}
.p6{text-indent:0.5in;margin-right:-0.30208334in;text-align:justify;hyphenate:auto;keep-with-next.within-page:always;font-family:Arial;font-size:12pt;}
.p7{text-indent:0.5in;margin-right:-0.30208334in;text-align:center;hyphenate:auto;font-family:Arial;font-size:12pt;}
.p8{text-indent:0.5in;margin-left:-0.5in;margin-right:-0.30208334in;text-align:center;hyphenate:auto;font-family:Arial;font-size:12pt;}
.p9{text-indent:0.5in;margin-left:-0.5in;margin-right:-0.30208334in;text-align:justify;hyphenate:auto;font-family:Arial;font-size:12pt;}
.p10{margin-left:0.5in;margin-right:-0.30208334in;text-align:justify;hyphenate:auto;font-family:Arial;font-size:12pt;}
.p11{text-indent:0.5in;margin-right:-0.30208334in;text-align:justify;hyphenate:auto;font-family:Arial;font-size:12pt;}
.p12{text-align:start;hyphenate:auto;font-family:Times New Roman;font-size:12pt;}
.td1{width:2.7in;padding-start:0.075in;padding-end:0.075in;}
.td2{width:3.75in;padding-start:0.075in;padding-end:0.075in;}
.td3{width:1.95in;padding-start:0.075in;padding-end:0.075in;}
.td4{width:3.5in;padding-start:0.075in;padding-end:0.075in;}
.r1{keep-together:always;}
.t1{table-layout:fixed;border-collapse:collapse;border-spacing:0;}
</style>
<title>                   K br</title>
<meta content="a" name="author">
</head>
<body class="b1 b2">
<p class="p1">
<a href="http://sr.wikipedia.org/wiki/%D0%A1%D0%BB%D0%B8%D0%BA%D0%B0:Coat_of_arms_of_Montenegro.svg"></a><span class="s1">                   K br. 954/12</span>
</p>
<p class="p2"></p>
<p class="p2"></p>
<p class="p3">
<span class="s2">U IME CRNE GORE</span>
</p>
<p class="p3"></p>
<p class="p2">
<span class="s2">        OSNOVNI SUD U PODGORICI</span><span>, kao prvostepeni krivični, po sudiji Jovović Željki uz učešće Rajković Danijele kao zapisničara, rješavajući u krivičnom predmetu protiv optuženog H. E. zbog produženog krivičnog djela teška krađa iz čl. 240. st. 1 tač. 1 Krivičnog zakonika u vezi čl. 23 i čl. 49 Krivičnog zakonika, po optužnici Osnovnog državnog tužioca Podgorica Kt. br. 1189/12 od 20. 09. 2012. godine, nakon glavnog, javnog pretresa održanog dana 31. 01. 2012. godine, u prisustvu zamjenika ODT-a Podgorica A. R., optuženog H. E. i njegovog branioca po službenoj dužnosti adv. K. D. donio je, i dana 01. 02. 2013. godine javno objavio</span>
</p>
<p class="p2"></p>
<p class="p3">
<span class="s2">P R E S U D U</span>
</p>
<p class="p2">
<span class="s2">	</span><span>Optuženi:</span>
</p>
<p class="p4">
<span>	 H. E.,  od oca T. i majke Š., rođene B., rođen xx. xx. 1993. godine u Podgorici, sa prebivalištem u Podgorici V. R. bb, crnogorski državljanin, razumije crnogorki jezik, govori crnogorskim jezikom, nezaposlen, oženjen, otac jednog maloljetnog djeteta, nepismen, završio I razred osnovne škole, lošeg imovnog stanja, presudom Osnovnog suda u Podgorici Km. br. 10/35 od 01. 04. 2011. godine zbog krivičnog djela iz čl. 240 st. 1 tač. 1 KZ u vezi čl. 23 i 49 KZ izrečena mu mjera pojačan nadzor od strane organa starateljstva, u pritvoru od 17. 08. 2012. godine, od 09,00 sati.</span><span class="s2"> </span>
</p>
<p class="p4"></p>
<p class="p5">
<span class="s2">Kriv je</span>
</p>
<p class="p4"></p>
<p class="p4">
<span class="s2">	Što je:</span>
</p>
<p class="p2"></p>
<p class="p2">
<span>	U periodu od 25. juna do 07. avgusta 2012. godine, u Podgorici, po prethodnom dogovoru i zajedno sa maloljetnim R. R., svjestan svog djela čije je izvršenje htio znajući da je njegovo djelo zabranjeno, obijanjem tuđu pokretnu stvar u vrijednosti preko 150 eura oduzeo drugom u namjeri da njenim prisvajanjem sebi pribavi protivpravnu imovinsku korist, na način što je: </span>
</p>
<p class="p2">
<span>	1. Tokom noći 25/26. juna 2012. godine, kod kafe bara "A." u A. ulici br. 2a, vlasništvo oštećenog P. Z., čuvao stražu kako bi upozorio maloljetnog R. R. u slučaju nailaska nekog lica, za koje vrijeme je maloljetni R. R. podesnim sredstvom-pajserom, odvalio metalnu roletnu na ulaznim vratima objekta, a zatim i ušao u objekat gdje je ponovo upotrebom podesnog sredstva odvalio bravu na kasi aparata za pikado, odakle je oduzeo sav novac u iznosu od 190 eura koji se u kasi nalazio, te iz čaše koja se nalazila u fioci oduzeo novac u iznosu od 45 eura, a iz konobarskog novčanika novac u iznosu od 15 eura, nakon čega su se sa oduzetim novcem zajedno udaljili sa lica mjesa, </span>
</p>
<p class="p2">
<span>	2. Tokom noći 04/05. jula 2012. godine, kod zgrade u kojoj se nalaze poslovne prostorije oštećenog privrednog društva "Š." u ulici 8. marta br. xx, čuvao stražu kako bi upozorio maloljetnog R. R. u slučaju nailaska nekog lica, za koje vrijeme je  maloljetni R. R. podesnim sredstvom-pajserom i šrafcigerom, odvali ulazna vrata  na objektu, a zatim ušao u objekat i izvršio premetačinu u kancelarijama, odakle je oduzeo monitor za računar marke "LG", vrijednosti 51,60 eura, dva laserska mjerača za mjerenje rastojanja u prostorijama, vrijednosti 240</span><span class="s3"> </span><span>eura, mobilni telefon marke "Samsung", vrijednosti 22,50 eura, kao i flašu alkoholnog pića "Čivas", vrijednosti 29,90 eura, nakon čega su se sa oduzetim stvarima zajedno udaljili sa lica mjesta,</span>
</p>
<p class="p2">
<span class="s2">	</span><span>3. Tokom noći 30/31. jula 2012. godine, kod kafe bara "K." u ulici A. Z. br. 47, vlasništvo oštećenog  F. D., čuvao stražu kako bi upozorio maloljetnog R. R. u slučaju nailaska nekog lica, za koje vrijeme je maloljetni R. R. podesnim sredstvom polomio stakla na ulaznim vratima objekta, zatim ušao u objekat i podesnim sredstvom odvalio kasu aparata za igre na sreću koju je prisvojio, a u kojoj se nalazio novac u iznosu od 208 eura, te iz šanka oduzeo novac u iznosu od 50 eura, kao i u iznosu od 30 eura, nakon čega su se sa oduzetim novcem i stvarima udaljili sa lica mjesta,</span>
</p>
<p class="p4">
<span>       4. Tokom noći 06/07. avgusta 2012. godine, zajedno sa maloljetnim R. R. upotrebom fizičke sile djelujući zajedno savili metalnu rešetku na vratima kafe  bara "L." u ulici B. i j. br. xx, vlasništvo oštećenog  Đ. P., nakon čega je optuženi H. E. kod objekta čuvao stražu kako bi upozorio maloljetnog R. R. u slučaju nailaska nekog lica, za koje vrijeme je maloljetni R. R. podesnim sredstvom-kamenom polomio staklo na vratima i ušao u objekat, gdje je podesnim sredstvom odvalio kasu aparata za igre na sreću, odakle je oduzeo novac u iznosu od 150 eura, a iz registar kase novac u iznosu od 15 eura, nakon čega su se sa oduzetim novcem zajedno udaljili sa lica mjesta,</span>
</p>
<p class="p4">
<span>	- čime je, kao saizvršilac, izvršio produženo krivično djelo teška krađa iz čl. 240 st.1 tačka 1 u vezi člana 23 i čl. 49 Krivičnog zakonika</span>
</p>
<p class="p6"></p>
<p class="p6">
<span>Pa ga  sud na osnovu citirane zakonske odredbe te čl. 4 st. 2, 32, 36, 42, 45, 46, 51,  Krivičnog zakonika, te čl. 226, 229, 239 i 374 Zakonika o krivičnom postupku </span>
</p>
<p class="p5"></p>
<p class="p5">
<span class="s2">O S U Đ U J E</span>
</p>
<p class="p4"></p>
<p class="p6">
<span>Na kaznu zatvora u trajanju od 10 (deset) mjeseci, u koju kaznu mu se uračunava vrijeme provedeno u pritvoru od 17. 08. 2012. godine, od 09:00 časova.</span>
</p>
<p class="p6"></p>
<p class="p6">
<span>Obavezuje se optuženi da na ime troškova krivičnog postupka plati iznos od 2.490,50 €, u roku od 15 dana po pravosnažnosti presude, pod prijetnjom prinudnog izvršenja, dok će sud o preostalim troškovima koji se odnose na naknadu braniocu postavljenom po službenoj dužnosti odlučiti posebnim rješenjem shodno čl. 227 st. 2 Zakonika o krivičnom postupku.</span>
</p>
<p class="p6">
<span>Obavezuje se optuženi da na ime imovinsko pravnog zahtjeva isplati oštećenom P. Z.iznos od 250,00 €, a oštećenom Đ. P. iznos od 165,00€.</span>
</p>
<p class="p2">
<span>	Oštećeno privredno društvo “Š.” se radi ostvarivanja imovinsko pravnog zahtjeva upućuje na parnični postupak.</span>
</p>
<p class="p2"></p>
<p class="p2"></p>
<p class="p2"></p>
<p class="p7">
<span class="s2">O b r a z l o ž e nj e</span>
</p>
<p class="p2">
<span class="s4">	Optužnicom Osnovnog državnog tužioca Podgorica Kt.br 1189/12 od 20.09.2012. godine, stavljeno je na teret optuženom H. E. izvršenje produženog krivičnog djela teška krađa iz čl.240.st.1 tač.1 u vezi čl.23 i čl.49 Krivičnog zakonika, pa je zamjenik ODT-a Podgorica A. R., zastupajući optužnicu na glavnom pretresu, precizirala istu, i ostajući kod tako precizirane optužnice predložila sudu da optuženog oglasi krivim i osudi po zakonu.</span>
</p>
<p class="p2">
<span class="s4">        Optuženi H. E. je u svojoj odbrani u prethodnom postupku na zapisniku o saslušanju osumnjičenog od 17.08.2012.godine naveo da je tačno da je sa R. izvršio krađe koje mu se stavljaju na teret. Pojasnio je da se prije oko mjesec i po dana, oko 4 sata izjutra sa R. nalazio u naselju Stari aerodrom, koliko se sjeća u A. ulici, kada su zajedno došli ispred kafića »A.«. R. je pajserom odvalio ulazna vrata objekta, nakon čega je ušao, a on ga je čekao neposredno ispred vrata i čuvao stražu, tačnije gledao hoće li ko da naiđe. R. je izvadio iz jednog aparata kasu u kojoj je našao oko 200 eura, dok je iz fioke na šanku uzeo između 30 i 40 eura u sitnom novcu. Početkom jula opet sa R. je bio u blizini krivog mosta na Morači, vraćali su se iz pravca groblja Čepurci jednom ulicom, vidjeli da nema nikog i da je parking prazan. Odlučili su da se vrate iste noći i da probaju da uzmu nešto sa toga mjesta. Tokom noći došli su na isto mjesto, odnosno do zgrade za koju je R.j kazao da se zove »Š.«. Misli da je bila ponoć kada su se vratili, R. je preskočio metalne rešetke sa desne strane, koje su bile visoke 2 metra, nakon čega je sa 2 šrafcigera i jednim pajserom uspio da obije vrata, a iz unutrašnjosti uzeo jedan mobilni telefon, ne zna koji tačno koji tip telefona, uglavnom neka jeftinija verzija koja košta oko 20 eura, bez punjača. Takođe je oduzeo jedan monitor i tastaturu od kompjutera bijele boje, koliko se sjeća u pitanju je bila marka »LG«, starije proizvodnje. Iznio je i jednu flašu viskija, ne sjeća se koji prozivođač već samo da je bila zapremine 0,7 litara. Kada je iznio ove stvari pošli su prema naselju Kruševac gdje je preko puta otpada R. izvadio neke ploče iz monitora, a ostatke su bacili u rijeku Moraču. Ne može se sjetiti tačnog datuma kada je sa R. išao u ovu krađu, osim da je bio početak jula. Prije oko 15 dana je ponovo sa R. bio u naselju Stari Aerodrom pa su kasno uveče, između 01.00 i 02.00 časa došli do jednog kafića, čije ime ne zna i tom prilikom je R. polomio staklo ulaznih vrata kafića, dok ga je on čekao ispred. Ne zna tačno čime je polomio staklo ulaznih vrata, da li kamenom ili nečim drugim, a zna da je imao manji pajser. Dok ga je čekao ispred on je izvadio kasu, ali u njoj nije bilo mnogo novca, već samo nešto sitno, oko 20 eura u metalnim apoenima od po 2 eura. Pošto je izašao iz lokala otišli su prema Koniku. Ne zna koji je tačan datum ove krađe, osim da misli da je bila prije oko 15 dana. Početkom avgusta sa R.se vraćao iz pravca centra grada, kada su u ranim jutarnjim časovima prolazili pored kafića »L.«. Zajedno su podigli metalne rešetke na vratima, R. je uzeo manji kamen i s njim polomio staklo a zatim ušao unutra dok ga je on čekao ispred. Preturao je po kasi i našao 20 eura, u pitanju su bile 4 papirne novčanice od po 5 eura, dok je iz aparata za igre uzeo 100 eura, preciznije 2 novčanice od po 50 eura. Kad je uzeo novac zajedno su pošli prema Koniku. U svojoj odbrani datoj na glavnom pretresu optuženi navodi da je u noći 25 i 26. 06. 2012. godine bio sa R.  kod kafe bara »A.« kada je R. ušao u objekat, nakon čega je on pobjegao, nije mu čuvao stražu, a R. mu je kasnije rekao da je iz istog lokala uzeo 50 eura. Navodi da nije tačno da je 04/05.06.2012. godine bio u ul.8. Marta sa R. i da mu je čuvao stražu dok je ulazio u objekat. Tačno je da je u noći 30/31.07.2012. godine sa R. bio u ul. Admirala Zmajevića i da je R. htio da uđe u jedan objekat, da razvaljuje i krade ali mu nije dozvolio, tako da tu noć nije ništa uradio. Tu su se zadržali još nekih dva sata, šetali su, a zatim su pošli kući. Negira da je sa R. u noći 06/07.08.2012. godine obio metalnu rešetku na kafiću »L.«. Nakon što su optuženom predočene razlike u odbrani datoj u prethodnom postupku i na glavnom pretresu je naveo da je odbranu koje je dao u prethodnom postupku na zapisniku o saslušanju osumnjičenog dao jer se plašio policije, kao i da su mu inspektori rekli da mora priznati. </span>
</p>
<p class="p2">
<span class="s4">        Branilac optuženog advokat K. D. u završnoj riječi u bitnom je naveo da imajući u vidu sadržinu dokaznog postupka mišljenja da nije dokazano da je njegov branjenik izvršio krivično djelo stavljeno mu na teret. Naime, iskaz optuženog H. E. dat na glavnom pretresu je samo potvrđen iskazom mldb. R. R., a kod nedostatka drugih materijalnih dokaza koji bi ukazali na izvršenje krivičnog djela stavljenog mu na teret mišljenja je da nije na nesumnjih način dokazano da je isti izvršio produženo krivično djelo teška krađa. U skladu sa navedenim predlaže da sud donese presudu kojom se optuženi oslobađa od optužbe.</span>
</p>
<p class="p2">
<span>        U dokaznom postupku sud je saslušao u svojstvu svjedoka mldb. R. R., saslušao svjedoka oštećenog P. Z., po saglasnom predlogu stranaka pročitao iskaze svjedoka oštećenih, Đ. P. dat na zapisniku pred ODT-om od 29.08.2012. godine, P. Z. dat na zapisniku pred ODT-om od 29.08.2012.godine i F. D. dat na zapisniku pred ODT-om od 30.08.2012. godine, po saglasnom predlogu stranaka pročitao nalaz i mišljenje sudskog vještaka komercijalne struke Đ. D. od 10.09.2012. godine, pročitao zapisnik o uviđaju UP PJ Podgorica Ku.br. 651/2012 od 17.08.2012. godine, pročitao zapisnik o uviđaju UP PJ Podgorica Ku.br. 650/2012 od 17.08.2012. godine, pročitao zapisnik o uviđaju UP PJ Podgorica Ku.br. 649/2012 od 17.08.2012. godine, pročitao zapisnik o uviđaju UP PJ Podgorica Ku.br. 557/2012 od 02.07.2012. godine i pročitao Izvještaj Uprave policije PJ Podgorica iz kaznene evidencije na ime optuženog H. E. od 08.10.2012. godine.</span>
</p>
<p class="p2">
<span>       Svjedok oštećeni P. Z. je u svom iskazu datom u prethodnom postupku i na glavnom pretresu naveo da je zaposlen kao komercijalista u firmi »Š.« u Podgorici i da je dana 05.07.2012. godine u 8.30 časova došao na posao, kada je zatekao jedna vrata od poslovnog prostora koja gledaju ka rijeci Morači sa tragovima očiglednog nasilnog otvaranja nekim sredstvom. Glavna vrata koja gledaju prema ulici nisu bila otvorena, pa kada je vidio naprijed opisano nakon 15 minuta pozvao je policiju koja je izvršila uviđaj. Prostorija u kojoj je izvršena krađa ima četiri kancelarije, koje su sve bile ispreturane, vidio je da je sa stola u njegovoj kancelariji otuđen monitor od kompjutera marke »LG«, koji je koliko se sjeća bio dimenzija od 17 inča, a kupljen je 2010.godine. Iz sekretaricine kancelarije, preciznije iz fioke njenog stola, oduzeta su dva laserska mjerača, a pojašnjava da se radi o skupocjenim aparatima koji se koriste u građevini za mjerenje površine, odnosno rastojanja u prostorijama. Ne zna koje su marke bili ti mjerači, a direktor ih je kupio u Kini prije 3 ili 4 godine. Navodi da nikada nije vidio te mjerače, ali da nisu obični, već su imali više radnji, dakle bili su savremeni i skupocjeni. Takođe, iz direktorove kancelarije oduzeta je jedna flaša viskija »Čivas«. Iz kancelarije službe za komercijalu, odnosno fioke stola koja nije bila zaključana, otuđen je jedan mobilni telefon »Samsung«, koji je firma kupila prije tačno godinu dana od kada je ukraden, radi se o telefonu na preklapanje i sigurno jeftinijoj verziji, koliko se sjeća nov košta oko 30 eura, a punjač nije ukraden tom prilikom. Novac prilikom ove krađe nije oduzet iz firme jer ga uglavnom ne drže u tim prostorijama. Ne može se izjasniti o pridruživanju krivičnom gonjenju i postavljanju imovinskopravnog zahtjeva.</span>
</p>
<p class="p2">
<span>       Svjedok-oštećeni Đ. P. u svom iskazu datom u prethodnom postupku navodi da je vlasnik kafe bara »L.“ koji se nalazi u ul. B. i J. u Podgorici od 1990. godine. Dana 07. 08. 2012. godine oko 07.00 časova obaviješten je od strane čistačice i konobara da je kafe bar obijen, nakon čega je odmah krenuo tamo. Zatekao je tragove obijanja na vratima sa dvorišne strane kafića koja su bila zaštićena metalnim rešetkama i zaključana katancem sa spoljne i unutrašnje strane, a primijetio je tragove natezanja nekim sredstvom, što se može vidjeti i na snimku video nadzora koji je dostavio policiji. Polomljeno je i staklo na vratima, a u unutrašnjosti je izvršena premetačina fioka na stolu kao i obijanje aparata za sreću. Iz registar kase je nedostajalo 15 eura depozita, sve u metalnim sitnim apoenima, dok je iz kase aparata za igre na sreću oduzeto 150 eura, takođe u sitnim metalnim apoenima. Pojašnjava da ispred šanka postoje dvije fioke, a ispod je ostava za piće, koji su svi bili ispreturani. Osim novca ništa drugo nije oduzeto iz lokala. Pridružuje se krivičnom gonjenju i postavlja imovinsko-pravni zahtjev prema optuženom u vrijednosti materijalne štete koja mu je prouzrokovana lomljenjem na ulaznim vratima kafića i  iznosa oduzetog novca.</span>
</p>
<p class="p2">
<span>        Svjedok oštećeni P. Z. u svom iskazu datom u prethodnom postupku navodi da je vlasnik poslovnog objekta „A.“ od 1998. godine koji u formi kafe bara egzistira zadnjih 5 godina i nalazi se u ul. Lamela 2a na Starom Aerodromu. Što se tiče predmetnog događaja navodi da ga je dana 26.06.2012.  oko 05.15 časova čistačica obavijestila o krađi, nakon čega je pozvao dežurnu službu policije. Odmah je pošao na lice mjesta i sačekao službenike policije koji su obavili uviđaj i konstatovali sve kao što je navedeno u zapisniku odnosno da su roletne na ulaznim vratima izvaljenje iz ležišta, a fasadna opeka ispod prozora za koje su roletne bile pričvršćene iščupana. U unutrašnjosti desno od ulaznih vrata zatekao je obijen aparat za pikado, a pokušano je i obijanje tri slot aparata na gornjem spratu koji nijesu bili u funkciji.  U kasi aparata za pikado imao je oko 200 eura, s tim što ne može precizno da se izjasni o iznosu, moguće da je bilo 10 eura manje ili više od 200 eura. Iz staklene čaše koja je bila u fioci u šanku, koju inače ne zaključava, a koju je zatekao otvorenu, nedostajalo je 45 eura sitnog novca-depozita, dok je čaša bila na kafe aparatu. Pored navedenog novca u fioci je držao i konobarski novčanik u kojem je prije krađe bilo 15 eura u papirnim apoenima, a zatekao ga je otvorenog i bez novca. Navodi da mu je kritične prilike oduzeo ne manje od 230 eura a ne više od 250 eura. Pridružio se krivičnom gonjenju i postavio imovinsko pravni zahtjev koji će precizirati u daljem toku postupka. </span>
</p>
<p class="p2">
<span>      Svjedok-oštećeni F. D. u svojoj izjavi datoj u prethodnom postupku je naveo da je vlasnik kafe bara „K.“ u naselju Stari Aerodrom a o krađi koja se desila 30/31.07.2012. godine je obaviješten telefonom od strane slučajnih prolaznika, s obzirom da ga u tom naselju svi poznaju. Obaviješten je u ranim jutarnjim časovima, negdje oko 06.00 časova, nakon čega je odmah došao ispred kafića, zatekao polomljeno staklo na ulaznim vratima, a u unutrašnjosti je obijena kasa od slot aparata i odnešena, u kojoj je prije krađe bilo 208 eura u raznim apoenima. Izvršena je premetačina u dijelu iza šanka, odnosno fiokama, a pored pomenutog novca mu je oduzeto i 50 eura u papirnoj banknoti koja je bila sklonjena iza nekih kutijica na šanku, a u pitanju je bio depozit. U dijelu ispod šanka iz jedne kase je oduzeto 30 eura, koje su bile kako u metalnim tako i u papirnim apoenima. To je bio sav novac koji mu je ukraden prilikom ove provale, a sve fioke su bile otvorene kada je došao na lice mjesta. Pridružuje se krivičnom gonjenju a ne postavlja imovinsko-pravni zahtjev prema optuženom.</span>
</p>
<p class="p2">
<span>       Svjedok mldb. R. R. u svojoj izjavi datoj na glavnom pretresu navodi da poznaje optuženog H. E. i da se druže od malena. U periodu od juna do avgustra 2012. godine nije vršio nikakve krađe sa njim, niti zna da je E. vršio neke krađe. Bili su u policiji i policajac T. E. im je kupio dva hamburgera nakon čega su u policiji priznali da su vršili neka krivična djela, odnosno da su lomili trafike, prodavnice i kafane.</span>
</p>
<p class="p2">
<span>       Iz  zapisnika o uviđaju UP PJ Podgorica Ku.br. 651/2012 od 17.08.2012. godine, sud je utvrdio da je isti sačinjen povodom provalne krađe izvršene u toku noći 04/05.07.2012. u kancelarijama koje se nalaze u suterenskom dijelu salona za opremu stanova vl. DOO »ŠAJO«, vl. R. Ž., a koje su locirane u ul. 8 marta br. 38 u Podgorici.  Zapisnikom je dalje konstatovano da su vrata sa dvorišne strane od kancelarije vlasnika R. Ž. zatečena otvorena. Na vratima i kasi vrata primjećuju se vidna oštećenja od djelovanja podesnog sredstva, a u kancelariji je zatečena premetačina. Kancelarije sekretarice i komercijaliste su takođe zatečene otvorene i u istim je zatečena premetačina. Dalje se konstatuje da su kritične noći NN izvršilac ili više njih podesnim sredstvom odvalili vrata kancelarije vlasnika preduzeća, iz ladice vitrine otuđili jednu čašu alkoholnog pića »Čivas«, iskoristili otvorenost vrata kancelarije sekretarice, gdje su ušli, izvršili premetačinu i iz jedne ladice otuđili dva laserka mjerača i jedan  mobilni telefon marke »Samsung«, sa karticom 069/300-501, iskoristili otvorenost vrata kancelarije komercijaliste i sa radnog stola otuđili monitor od kompjutera marke »LG«.</span>
</p>
<p class="p2">
<span>       Iz  zapisnika o uviđaju UP PJ Podgorica Ku.br. 650/2012 od 17.08.2012. godine, sud je utvrdio da je isti sačinjen povodom provalne krađe izvršene u toku noći 06/07. 08.2012.godine u kafe baru »L.« vl. Đ. P., koji se nalazi u ul. B. i J. br. xx u Podgorici. Zapisnikom je dalje konstatovano da je sa dvorišne strane tj. zadnje strane kafe bara polomljeno staklo na ulaznim vratima dimenzija 200x70 cm, koje je ispucalo i isto se prosulo. Ispred ulaznih vrata nalazi se metalna zaštitna rešetka koja je savijena da bi NN počinilac mogao uskočiti u prostor između ulaznih vrata i zaštitne rešetke. Unutar kafe bara izvršena je premetačina u fiokama unutar šanka, zatim su preturene kutije unutar šanka a takođe su unutar kafe bara odvaljena vrata od kasice poker aparata tj. aparata za igre na sreću marke »Blue sharh«, koji je tom prilikom i oštećen. Dalje se konstatuje da su kritične noći NN počinilac ili više njih fizičkom silom ili podesnim sredstvom savili metalnu zaštitnu rešetku na vratima sa zadnje strane kafe bara i napravili prostor kroz koji su uskočili između rešetke i vrata. Potom su podesnim tvrdim predmetom polomili staklo na vratima sa zadnje strane i kroz napravljen otvor ušli u kafe bar. Unutar kafe bara su izvršili premetačinu po izjavi oštećenog iz registar kase prisvojili 15 eura depozita da bi nakon toga odvalili vrata od male kasice aparata za igre na sreću i po izjavi oštećenog iz kasice prisvojili 150 eura.</span>
</p>
<p class="p2">
<span>       Iz zapisnika o uviđaju UP PJ Podgorica Ku.br. 649/2012 od 17.08.2012. godine, sud je utvrdio da je isti sačinjen povodom provalne krađe izvršene u toku noći 30/31.07.2012. u UO » K.« koji se nalazi u prizemlju stambene zgrade u ul.A. Z. br. xx. Zapisnikom je dalje konstatovano da su ulazna vrata od objekta zatečena zatvorena a staklo u donjem dijelu vrata polomljeno. Unutar objekta sa lijeve strane od ulaznih vrata nalazi se aparat za igre na sreću koji je takođe zatečen odvaljen, kasa iz aparata u kojem se nalazio novac odnešena je sa lica mjesta. U dijelu iza šanka izvršena je premetačina, fioke od pulta su nađene otvorene. NN izvršilac ili više njih polomili su stakla na ulaznim vratima objekta, ušli u objekat, odvalili vrata na aparatu za igre na sreću, iz aparata otuđili kasu u kojoj se nalazio metalni novac u neutvrđenom iznosu, izvršili premetačinu u fiokama ispod šanka i otuđili 50 eura depozita koje su se nalazile sakrivene iza muzičkog uređaja koji se nalazi ispod šanka.</span>
</p>
<p class="p2">
<span>     Iz zapisnika o uviđaju UP PJ Podgorica Ku.br. 557/2012 od 02.07.2012. godine, sud je utvrdio da je isti sačinjen povodom provalne krađe izvršene u toku noći 25/26.06.2012. godine u kafe baru »A.« vlasnika P. Z. koji je lociran u prizemlju stambene zgrade u ul. Aerodromska br.2A. Zapisnikom  je dalje konstatovano da je lokal obezbijeđen metalnim roletnama na prozorima i vratima. Roletna na ulaznim vratima zatečena je odvaljena, izvaljena iz ležišta, fasadne opeke koje se nalaze ispod prozora a za koje je roletna bila pričvršćena takođe su odvaljene. Aparat za pikado koji se nalazi desno od ulaznih vrata zatečen je obijen a metalna kasa iz aparata pronađena je na stolici pored aparata. Takođe tri slot aparata koja se nalaze na gornjem spratu su zatečena obijena. NN izvršilac ili više njih su upotrebom podesnog sredstva-poluge odvalili metalnu roletnu na ulaznim vratima lokala, ušli u objekat, odvalili bravu na aparatu za pikado, izvadili kasu i iz iste otuđili oko 200 eura, iz fioke iza šanka otuđili oko 45 eura depozita i 15 eura sitnine, a na spratu odvalili brave na tri »slot« aparata iz kojih nijesu otuđili ništa, jer nijesu u funkciji. </span>
</p>
<p class="p2">
<span>     Iz nalaza i mišljenja sudskog vještaka komercijalne struke Đ. D. od 10.09.2012. godine datog na osnovu dokumentacije iz spisa predmeta i saznanja oštećenih vlasnika, sud je utvrdio vrijednost oduzetih stvari na dan izvršenja djela i to na štetu PJ "Š." mobilni telefon marke »Samsung« u iznosu od 22,50 eura, dva komada laserskih mjerača za mjerenje rastojanja iznos od 240,00 eura, alkoholno piće – viski marke »Čivas«  zapremine 0,70 litara iznos od 29,90 eura i iznos od 51,60 eura što je vrijednost monitora od kompjutera marke »LG«, što ukupno iznosi 344,00 eura dok je za ostala krivična djela iz optužnice učinjena u periodu od 25.06.2012.godine do 07.08. 2012.godine oduziman novac u vrijednosti kao u izreci presude. </span>
</p>
<p class="p2">
<span>	Cijeneći provedene dokaze pojedinačno i u njihovoj međusobnoj vezi i dovodeći ih u vezi sa navodima odbrane optuženog H. E., datoj u predhodnom postupku, sud je nesumnjivo utvrdio da je optuženi izvršio krivično djelo stavljeno mu na teret optužbom, i to na način mjesto i vrijeme kako je to bliže predstavljeno izrekom presude, a ovo suprotno tvrdnjama branioca optuženog da nije na nesumnjiv način utvrđeno da je optuženi izvršio krivično djelo stavljeno mu na teret.</span>
</p>
<p class="p2">
<span>	Naime, iz svih dokaza koji su provedeni na glavnom pretresu, i to iskaza svjedoka oštećenih Popović Zlatka, Đurišić Petra, Pavićević Zorana i Frljučkić Damira, sa kojim iskazima su saglasni zapisnici o uviđaju, a koje iskaze je sud cijenio kao istinite i poklonio im punu vjeru, kao i nalazom i mišljenjem vještaka komercijalne struke, nesumnjivo je utvrđeno da  je optuženi H. E. u noći 25/26.06.2012. godine u Podgorici u Aerodromskoj ulici br.2a čuvao stražu  kako bi upozorio mldb. R. R. koji je za to vrijeme podesnim sredstvom-pajserom odvalio metalnu roletnu na ulaznim vratima kafića »A.« i zatim ušao u objekat, obio kasu aparat za pikado odakle je oduzeo novac u iznosu od 190 eura, iz čaše u fioci oduzeo novac u iznosu od 45 eura i iz konobarskog novčanika oduzeo novac u iznosu od 15 eura. Naprijed navedene činjenice potvrđene su kako odbranom optuženog datom u prethodnom postupku u kojoj navodi da je čuvao stražu ispred lokala »A.« dok je mldb. R. R. obijao ulazna vrata objekta, nakon čega je ušao u objekat i otuđio novac, tako i iskazom svjedoka P. Z. koji je naveo da su roletne na ulaznim vratima izvaljene iz ležišta, a fasadna opeka za koju je roletna bila pričvršćena iščupana, kao i da je iz kase pikado aparata oduzeto oko 200 eura, iz staklene čaše koja je bila u fioci 45 eura sitnog novca i iz konobarskog novčanika 15 eura, a što je potvrđeno i zapisnikom o uviđaju UP PJ Podgorica Ku.br. 557/2012 od 02.07.2012. godine. </span>
</p>
<p class="p2">
<span>     Iz provedenih dokaza nesumnjivo je utvrđeno da je optuženi H. E. u noći 04/05.07.2012. u Podgorici u ul. 8. marta br. 38 u Podgorici čuvao stražu ako neko naiđe, kako bi upozorio mlbd. R. R. koji je za to vrijeme podesnim sredstvima – pajserom i šrafcigerima odvalio ulazna vrata poslovnih prostorija privrednog društva »Š« odakle je oduzeo monitor za računar marke »LG« vrijednosti 51,60 eura, dva laserska mjerača za mjerenje rastojanja u prostorijama vrijednosti 240,00 eura, mobili telefon marke »Samsung« vrijednosti 22,50 eura i flašu alkoholnog pića »Čivas« vrijednosti 29,90 eura. Naprijed navedene činjenice potvrđene su kako odbranom optuženog datom u prethodnom postupku u kojoj navodi da je zajedno sa R. po predhodnom dogovoru došao do zgrade »Š.« kada je R. preskočio metalne rešetke, pajserom i šrafcigerima obio vrata i iz unutrašnjosti otuđio jedan mobilni telefon, jedan monitor, koliko se sjeća marke »LG«, i flašu viskija, tako i iskazom svjedoka P. Z. koji je naveo da je kritičnog dana zatekao vrata od poslovnog prostora sa tragovima očiglednog nasilja, a da su iz prostorija otuđeni jedan monitor od kompjutera marke »LG«, dva laserska mjerača za mjerenje rastojanja u prostorijama, mobilni telefon marke Samsung i flaša viskija »Čivas«, što je potvrđeno i zapisnikom o uviđaju UP PJ Podgorica Ku.br. 651/2012 od 17.08.2012. godine, a vrijednost oduzetih stvari na dan izvršenja krivičnog djela je sud utvrdio iz nalaza i mišljenja vještaka komercijalne struke.</span>
</p>
<p class="p2">
<span>        Iz provedenih dokaza nesumnjivo je utvrđeno da je optuženi H. E. u noći 30/31.07.2012. godine u Podgorici u ul. A. Z. br.xx čuvao stražu ako ko naiđe kako bi upozorio mlbd. R. R., koji je za to vrijeme podesnim sredstvom polomio staklo na ulaznim vratima kafe bara »K.« , zatim ušao u objekat i podesnim sredstvom odvalio kasu iz aparata za sreću koju je prisvojio, a u kojoj se nalazio novac u iznosu od 208,00 eura, te iz šanka uzeo novac u iznosu od 50,00 i 30,00 eura. Naprijed navedene činjenice potvrđene su kako odbranom optuženog datom u prethodnom postupku u kojoj navodi da je u naselju Stari aerodrom u periodu između 01.00 i 02.00 časova došli do jegnog kafića, nakon čega je R. polomio staklo ulaznih vrata, ušao u objekat i otuđio kasu iz koje je otuđio novac, tako i iskazom svjedoka F. D. koji je naveo da je kritičnog dana zatekao polomljeno staklo na ulaznim vratima, nedostajala je kasa iz slot aparata u kojoj je bilo 208,00 €, depozit od 50,00 €  koji je bio iza kutija na šanku i iz jedne kase 30,00 €, što je potvrđeno i  zapisnikom o uviđaju UP PJ Podgorica Ku.br. 649/2012 od 17.08.2012. godine.</span>
</p>
<p class="p2">
<span>     Iz provedenih dokaza nesumnjivo je utvrđeno da je optuženi H. E. u noći 06/07.08.2012.godine u Podgorici u ul. Bratstva i jedinstva br. 51 čuvao stražu kako bi upozorio mldb. R. R. u slučaju nailaska nekog lica, koji je za to vrijeme podesnim sredstvom-kamenom polomio staklo na vratima kafe bara »L« nakon čega je ušao u objekat i podesnim sredstvom odvalio kasu aparata za igre na sreću odakle je oduzeo novac u iznosu od 150,00 eura a iz registar kase novac u iznosu od 15,00 eura. Naprijed navedene činjenice su potvrđene kako odbranom optuženog datom u prethodnom postupku u kojoj navodi da u ranim jutarnjim časovima kada je prolazio pored kafića »L«  sa R. R. podigao metalne šipke na vratim lokala da bi zatim R. kamenom polomio staklo i ušao unutra dok ga je on čekao ispred, nakon čega je u lokalu iz kase otuđio novac, tako i iskazom svjedoka Đ. P. koji je naveo da je kritičnog dana zatekao tragove obijanja vrata sa dvorišne strane, polomljeno staklo na vratima, nedostajalo je 15,00€ depozita i 150,00 € iz kase aparata za igre na sreću  a što je potvrđeno i zapisnikom o uviđaju UP PJ Podgorica Ku.br. 650/2012 od 17.08.2012. godine.</span>
</p>
<p class="p2">
<span>	Cijeneći subjektivni odnos optuženog prema izvršenom krivičnom djelu, sud je našao da je isti bio svjestan da svojim radnjama, čini zabranjenu djelatnost, što je i htio u namjeri pribavljanja protivpravne imovinske koristi, te svjestan da po predhodnom dogovoru i zajedno sa mldb. R. R. obijanjem oduzima tudje pokretne stvari, u namjeri pribavljanja sebi protivpravne imovinske koristi, pri čemu je svako od njih preduzeo radnje u okviru dogovora, manifestujući time volju da djelo hoće kao zajedničko a samim tim kao svoje, pa je čuvanjem straže, dok je R. R. vršio obijanje i oduzimao tuđe pokretne stvari, postupao sa direktnim umišljajem kao oblikom vinosti, čime su se u njegovim radnjama pored objektivnih, stekli i svi subjektivni elementi krivičnog djela stavljenog mu na teret.</span>
</p>
<p class="p2">
<span>	Kako je optuženi H. E. naprijed opisanim radnjama izvršio više istovrsnih krivičnih djela, u kojim djelima je učestvovao u svojstvu saizvršioca, a između navedenih djela koja su izvršena u periodu šestog, sedmog i osmog mjeseca 2012.godine postoji vremenska povezanost, jedinstvo prostora jer su sva izvršena u Podgorici, pri tom koristeći  iste uslove i poznavanje terena, koja djela predstavljaju cjelinu zbog istovrsnosti predmeta djela i konačno jedinstvenog umišljaja, pa navedene radnje ulaze u pravnu konstrukciju produženog krivičnog djela  teška kradja iz čl. 240 st.1 tač.1 u vezi čl. 23 i čl. 49 Krivičnog Zakonika.</span>
</p>
<p class="p2">
<span>        Sud je cijenio odbranu optuženog datu na glavnom pretresu u kojoj, negirajući izvršenje krivičnog djela, navodi da je u noći 25/26.06.2012. godine bio sa R. R. kod kafe bara »A.« kada je R. ušao u objekat, nakon čega je pobjegao i nije mu čuvao stražu, da nije tačno da je 04/05.06.2012. godine bio u ul. 8 Marta sa R. i čuvao mu stražu, da je u noći 30/31.07.2012. godine sa R. bio u ul. A. Z. i da je R. htio da uđe u jedan objekat ali da ga je spriječio, da 06/07.08.2012. godine nije sa R. obio metalnu rešetku na kafiću »L.«, te da je iskaz dat u prethodnom postupku na zapisniku o saslušanju osumnjičenog dao jer se plašio policije, pa je sud ovakvu njegovu odbranu cijenio kao neubjedljivu i sračunato datu na izbjegavanje krivice, a ista je u suprotnosti kako sa provedenim dokazima, tako i sa njegovom odbranom koju je dao pred tužiocem u prethodnom postupku, gdje je svaku krađu opisao u detalje i koja je u skladu sa izjavama svjedoka-oštećenih i zapisnicima o uviđaju, a nije logično i za sud prihvatljivo da je odbranu pred tužiocem, uz sve procesne garancije, dao u strahu od policije.</span>
</p>
<p class="p2">
<span>       Sud je cijenio iskaz svjedoka mldb. R. R. datog na glavnom pretresu u kojem navodi da nije vršio nikakve krađe sa optuženim niti ima saznanja da je isti vršio krađe, pa je ovakav iskaz sud cijenio kao neubjedljiv i sračunato dat da optuženom kao drugu olakša položaj u postupku, a isti je i u suprotnosti kako sa sprovedenim dokazima, tako i sa odbranom optuženog datoj kako u prethodnom postupku, tako i na glavnom pretresu. </span>
</p>
<p class="p2">
<span>	Saglasno činjeničnom stanju utvrđenom na glavnom pretresu, sud je precizirao činjenični opis optužbe, u tački 1 na način što je umjesto iznosa od 200 eura, koji se nalazio u kasi precizirao na iznos na 190 eura a ovo imajući u vidu iskaz svjedoka oštećenog da mu je kritične prilike iz kase oduzeto oko 200 eura, pri čemu navodi da mu je ukupno kritične noći oduzeto ne manje od 230 eura a ne više od 250 eura, te takođe precizirao vrijednost dva laserska mjerača za mjerenje rastojanja u prostorijama, iz tačke 2 presude na vrijednosti od 240</span><span class="s3"> </span><span>eura, kako je to utvrđeno iz nalaza i mišljenja vještaka komercijalne struke, nalazeći pri tome da ne dira u objektivni identitet optužbe jer je sud samo precizirao pojedinačnu vrijednost stvari, odnosno činjenice koje konkretizuju i čine jasnim krivično djelo, ostajući u okviru istog događaja sa onim bitnim činjenicama i okolnostima koje imaju značaj bitnog elementa krivičnog djela za koje je optuženi oglašen krivim.</span>
</p>
<p class="p2">
<span>		Odlučujući o kazni koju će izreci optuženom, sud je u smislu čl. 42 Krivičnog zakonika, cijenio sve okolnosti od uticaja na njen izbor i visinu, pa je od olakšavajućih okolnosti na strani opuženog cijenio njegovo loše imovno stanje i s tim u vezi nezaposlenost, njegovu porodičnost, uz činjenicu da je otac maloljetnog djeteta i njegovu mladost u vrijeme izvršenja krivičnog djela, dok je sud u sklopu ličnosti optuženog kao otežavajuću okolnost cijenio činjenicu da mu je ranije kao maloljetniku izricana vaspitna mjera zbog istovrsnog djela, a što je sud utvrdio na osnovu izvoda iz kaznene evidencije, pa je cijeneći prethodno navedene olakšavajuće okolnosti kao naročite shodno čl. 45 i 46 Krivičnog zakonika, sud optuženom ublažio kaznu i umjesto zaprijećene izrekao kaznu zatvora u trajanju od 10 (deset) mjeseci, u koju kaznu mu se shodno čl. 51 Krivičnog zakonika ima uračunati vrijeme provedeno u pritvoru od 17. 08. 2012. godine od 09,00 časova. Sud je mišljenja da je izrečena kazna adekvatna stepenu krivice optuženog za izvršena krivična djela, te da će se istom ostvariti svrha kažnjavanja shodno čl. 32 Krivičnog zakonika i da će se istom dovoljno uticati na optuženog da u buduće ne vrši ovakva ili slična krivična djela, a u okviru opšte svrhe izricanja krivičnih sankcija iz čl. 4 st. 2 Krivičnog zakonika. </span>
</p>
<p class="p2">
<span>		Odluku o troškovima postupka, sud je donio shodno čl. 226 i 229 Zakonika o krivičnom postupku i obavezao optuženog da na ime troškova postupka uplati iznos od 2.490,50€, a koji troškovi se odnose na nagradu vještaku komercijalne struke u iznosu od 60,50 €,  na ime troškova branioca po službenoj dužnosti 2.400,00 € i na ime sudskog paušala iznos od 30,00 €. Paušal je odmjeren shodno složenosti predmeta, dužini trajanja postupka i imovinskim prilikama optuženog.                                                                                                                                                                                                                                                                                                                                                                                                                                                                                                                                                                                       </span>
</p>
<p class="p2">
<span>	Na osnovu čl.239 Zakonika o krivičnom postupku optuženi je obavezan da oštećenim na ime imovinsko pravnog zahtjeva isplati i to oštećenom P. Z. iznos od 250,00 €, a oštećenom Đ. P. iznos od 165,00€, dok je oštećeno privredno društvo “Š.” radi ostvarivanja imovinsko pravnog zahtjeva upućeno na parnični postupak a ovo iz razloga što se oštećeni u toku ovog postupka nije izjasnilo o imovinsko pravnom zahtjevu.</span>
</p>
<p class="p2">
<span>          Sa svega izloženog a primjenom čl. 374 Zakonika o krivičnom postupku, odlučeno je kao u izreci presude.</span>
</p>
<p class="p8">
<span>OSNOVNI SUD U PODGORICI, dana 01. 02. 2013. godine.</span>
</p>
<p class="p9"></p>
<table class="t1">
<tbody>
<tr class="r1">
<td class="td1">
<p class="p2">
<span>             ZAPISNIČAR:</span>
</p>
</td><td class="td2">
<p class="p3">
<span>SUDIJA:</span>
</p>
</td>
</tr>
<tr class="r1">
<td class="td1">
<p class="p2">
<span>           Danijela Rajković</span>
</p>
<p class="p2"></p>
</td><td class="td2">
<p class="p2">
<span>                            Željka Jovović</span>
</p>
<p class="p2"></p>
</td>
</tr>
</tbody>
</table>
<p class="p2">
<span>           DN-a: Po primjerak presude dostaviti:</span>
</p>
<p class="p10">
<span>- ODT Podgorica,</span>
</p>
<p class="p10">
<span>- Optuženom, </span>
</p>
<p class="p10">
<span>- Braniocu,</span>
</p>
<p class="p10">
<span>-Oštećenim Popović Zlatku,Đurišić Petru,Privrednom društvu “Šajo”po pravosnažnosti,</span>
</p>
<p class="p10">
<span>- A/a.</span>
</p>
<p class="p11">
<span>Postupljeno dana ______________</span>
</p>
<p class="p11">
<span>Radnik suda __________________</span>
</p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p8"></p>
<table class="t1">
<tbody>
<tr class="r1">
<td class="td1" colspan="2">
<p class="p2">
<span>             ZAPISNIČAR:</span>
</p>
</td><td class="td2" colspan="2">
<p class="p2">
<span>                         S U D I J A:</span>
</p>
</td>
</tr>
<tr class="r1">
<td class="td1" colspan="2">
<p class="p2">
<span>       Danijela Rajković,s.r.</span>
</p>
<p class="p2"></p>
</td><td class="td2" colspan="2">
<p class="p2">
<span>                    Željka Jovović,s.r.</span>
</p>
<p class="p2"></p>
</td>
</tr>
<tr class="r1">
<td class="td3">
<p class="p2">
<span>PRAVNA POUKA:</span>
</p>
</td><td class="td4" colspan="2">
<p class="p2">
<span>Protiv ove presude dozvoljena je žalba u roku od 15 dana od dana prijema pismenog otpravka iste, preko ovog suda Višem sudu u Podgorici. </span>
</p>
<p class="p2"></p>
</td>
</tr>
</tbody>
</table>
<p class="p3">
<span>ZTO Danijela Rajković</span>
</p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p2"></p>
<p class="p12"></p>
<p class="p12"></p>
<p class="p12"></p>


</body>